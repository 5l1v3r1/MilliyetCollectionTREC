<DOC>
<DOCNO> 321940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sontur17.html </URL>
<DATE> 2005/03/08/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Müteahhidin kafasına demir çubukla vurarak öldürdüler 
</HEADLINE>
<TEXT>

     İzmir'in Gaziemir İlçesi'nde inşaat malzemesi çaldığı bildirilen bazı kişilerin, bir müteahhidin kafasına demir çubukla vurarak öldürdükleri kaydedildi. 
     AA muhabirinin aldığı bilgiye göre, Gaziemir'in Beyazevler semtinde evinin yanındaki demir inşaat malzemelerinin çalındığını gören müteahhit Mehmet Fadıl Oğur , iki kadın ve 3 erkek çocuğundan oluşan 5 kişilik gruba engel olmak istedi. 
     Zanlılar, ellerindeki demir çubuklarla müteahhidin kafasına vurdular ve sırtından da tornavidayla yaralayıp kaçtılar. Ağır yaralanan Mehmet Fadıl Oğur, kaldırıldığı Bozyaka Devlet Hastanesi'nde kurtarılamadı. 
     Zanlıların eşkali, müteahhidin kızı tarafından güvenlik güçlerine bildirildi. Çevrede yapılan operasyonlara rağmen zanlılar yakalanamadı. 
     Olayla ilgili soruşturma sürdürülüyor. 
     
</TEXT>
</DOC>
