<DOC>
<DOCNO> 306488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sonsiy16.html </URL>
<DATE> 2005/01/14/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Emine Erdoğan, tartışmalı hediyeyi tsunamizedelere gönderiyor 
</HEADLINE>
<TEXT>

     Başbakan Recep Tayyip Erdoğan'ın eşi Emine Erdoğan, kendisine Moskova'da hediye edilen 30 bin Dolar değerindeki hediyeyi tsunami ve deprem felaketinin yaşandığı Güney Asya ülkelerine bağışlama kararı aldı. 
     İHA'nın haberine göre, Başbakan Erdoğan'ın Moskova gezisi sırasında Sporks Kuyumculuk tarafından 10 bin 600 Dolar değerinde pırlanta ve mercan karışımı gerdanlık ve broş hediye edilen Emine Erdoğan, yaşanan tartışmalar nedeniyle hediyeyi Güney Asya ülkelerine bağışlama kararı aldı. 
     Tartışmalardan rahatsızlık duyduğu öğrenilen Emine Erdoğan'ın bugün 10 bin 600 Dolar değerindeki hediyeyi felaketzedeler yararına kullanılması için Güney Asya'ya göndermeyi kararlaştırdığı bildirildi. Emine Erdoğan, 10 bin 600 Dolar değerindeki yardımını önümüzdeki haftalarda Güney Asya ülkelerine bir ziyaret gerçekleştirmeyi düşünen Başbakan Erdoğan ile gönderecek. 

     
</TEXT>
</DOC>
