<DOC>
<DOCNO> 311099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sontur04.html </URL>
<DATE> 2005/01/31/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Van'da TEDAŞ görevlisi öldürüldü... 
</HEADLINE>
<TEXT>

     Van'da bir TEDAŞ görevlisi, başına sıkılan tek kurşunla öldürüldü. 
     Alınan bilgiye göre, Şabaniye Mahallesi Kınalı 1. Sokak'ta, içinde kimsenin bulunmadığı bir otomobilin yandığını gören vatandaşlar, durumu polis ve itfaiye ekiplerine bildirdi. 
     Olay yerine gelen itfaiye, yanan 06 GKH 74 plakalı özel otomobili kısa sürede söndürdü. 
     Yapılan araştırmada, otomobilin TEDAŞ Van Müessese Müdürlüğü'nde yemekhane sorumlusu Ömer Taşdemir'e ait olduğu belirlendi. Taşdemir'in bulunamaması üzerine güvenlik güçleri, İpekyolu'ndaki TEDAŞ Van Müessese Müdürlüğü yemekhanesine gitti. 
     Yemekhaneye giren polisler, Ömer Taşdemir'i 48 kanlar içinde buldu. Otopside, Taşdemir'in kafasına sıkılan tek kurşunla öldürüldüğü tespit edildi. 
     TEDAŞ Müessese Müdürlüğü güvenlik görevlileri, otomobilin saat 22.00 sıralarında müesseseden çıktığını, ancak kimin kullandığı konusunda bilgilerinin bulunmadığını söylediler. 
     Cinayetin aydınlatılması için çalışmaların devam ettiğini bildiren emniyet yetkilileri, Taşdemir'in 1982 yılında adam öldürme olayına karıştığını, incelemenin bu yönde sürdürüldüğünü bildirdiler. 
     

     
</TEXT>
</DOC>
