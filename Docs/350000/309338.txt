<DOC>
<DOCNO> 309338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sonyas11.html </URL>
<DATE> 2005/01/25/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Britney Spears, ensesine ve bileğine dövme yaptırdı 
</HEADLINE>
<TEXT>

     Ünlü şarkıcı Britney Spears, çok sayıdaki dövmesine yenilerini ekledi. Spears, ensesine ''şifanın gücü'' anlamına gelen İbranice bir sembolü, eşiyle birlikte de bileklerine birer oyun zarını dövme yaptırdı. 
     Internetteki ''wenn'' sitesinin haberine göre, belinde, omzunda, kolunda ve göbeğinde dövmeleri bulunan Spears, evlendikten sonra bunlara yenilerini ekledi. 
     Kabala inanışına gönül veren Spears, bunun sonucu olarak İbranice bir sembolü ensesine dövme yaptırdı. Bu sembolün İbranice'de ''şifanın gücü'' anlamına geldiği belirtildi. 
     Britney Spears, ikinci yeni dövmesini ise eşi dansçı Kevin Federline ile sevgilerinin sembolü olarak yaptırdığını söyledi. Bu sembolleri eşiyle birlikte seçtiklerini dile getiren genç şarkıcı, ''Sol bileğime pembe bir oyun zarını dövme olarak işlettim. Bu sembolleri eşimle birlikte bulduk. Onun sol bileğinde mavi, benimkinde pembe oyun zarı var'' dedi. 
     
</TEXT>
</DOC>
