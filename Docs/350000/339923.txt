<DOC>
<DOCNO> 339923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sonspo33.html </URL>
<DATE> 2005/05/05/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Danona İstanbul şampiyonu Hafize Özal İlköğretim Okulu oldu... 
</HEADLINE>
<TEXT>

     Danone Küçükler Futbol Turnuvası’nda İstanbul Birinciliği’ni, Altunizade Hafize Özal İlköğretim Okulu kazandı. 
     Şenlikköy Stadı’nda gerçekleştirilen final karşılaşmasında, Güngören Ahmet Merter İlköğretim Okulu’nu 2-0 yenen Altunizade Hafize Özal İlköğretim Okulu kupaya uzandı. 
     Ayrıca Esenler Hasip Dinçsoy İlköğretim Okulu, Gaziosmanpaşa Melahat Öztoprakçı İlköğretim Okulu’nu 3-0 yenerek üçüncülüğü elde etti. 
     Türkiye genelinde düzenlenen maçlar sonunda seçilecek Danone Küçükler Futbol Takımı’nın minik sporcuları, eylül ayında Fransa’da yapılacak Danone Uluslar Kupası’nda Türkiye’yi temsil edecek. 
     
</TEXT>
</DOC>
