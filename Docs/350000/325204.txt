<DOC>
<DOCNO> 325204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/spor/bbas.html </URL>
<DATE> 2005/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dersimiz moral 59-79 
</HEADLINE>
<TEXT>


Ülkerspor, Türkiye ve Avrupa'da üst üste yaşadığı yenilgilerin acısını Daçka'dan çıkardı. İkinci periyottan sonra skoru eline geçirerek 20 sayılık farkı yakaladı 


Basketbol Ligi'nde geçen hafta Pınar Karşıyaka'ya deplasmanda yenilerek ligdeki üçüncü mağlubiyetini alan, hafta içinde de Euroleague'de Maccabi Tel Aviv'e boyun eğen Ülkerspor, faturayı Darüşşafaka'ya kesti. 
Turuncu - Yeşilliler, Daçka önünde ilk çeyrekte bocalarken, ikinci periyotta kontrolü ele geçirdi. Rakibinin hücumda kaybettiği topları iyi değerlendirerek arayı açan Ülker, Serkan ve Stombergas'ın sayılarıyla devreyi 41 - 30 önde kapadı. 
İkinci yarıda Darüşşafaka'nın direncini iyi savunma ile kıran Turuncu - Yeşilli takım sahadan 20 sayılık galibiyetle ayrıldı 59-79 

Maçın karnesi 
HAKEMLER Vedat Borulday, Serhat Büker, Tunçtan Durmuşcan 
DARÜŞŞAFAKA Cüneyt 5 5, Rice 4 3, Tufan 4 6, Jones 7 14, Whorton 6 12, Erdem 6 9, Cevher 5 4, Soner 4 3, Polat 4 1, Caner 4 2 
ÜLKERSPOR Tutku 6 8, Serkan 8 22, Stombergas 7 13, Praskevicius 7 8, Zukauskas 6 7, Kerem Gönlüm 7 3, Vukcevic 6 8, Kerem Tunçeri 5 5, Fatih 4 2, Ersan 4 3, Oğuz 4 
1.PERİYOT 18 - 17 Ülker , 2.PERİYOT 41 - 30 Ülker , 3.PERİYOT 58 - 44 Ülker , MAÇ SKORU 79 - 59 Ülker 
BEŞ FAUL Praskevicius 33.10 

Efes son çeyrekte 87-72 

Basketbol Ligi'nin lideri Efes Pilsen, Türk Telekom'u son çeyrekte aştı 87 - 72 
Efes, ikinci periyotta Solomon ve Cenk'in sayılarına karşı Grays'i durduramayınca devre 42-42 kapandı. Üçüncü periyotta rakibinin top kayıplarını Domercant ile skora dönüştüren Efes, son çeyrekte Telekom'un üst üste boş şutlarını iyi değerlendirdi ve maçı 87-72 kazandı. 

Maçın karnesi 
HAKEMLER Fatih Dalay, Ersan Ergüler, Özlem Yalman 
EFES Solomon 8 23, Alper 6 5, Domercant 7 15, Ermal 7 11, Kaya 7 13, Prkacin 5 2, Mustafa 4 , Cenk 6 7, Nikolic 6 6, Ender 6 5 
TELEKOM Grays 8 25, Gazi 5 3, Mutlu 6 8, Adem 4 2, Davenport 6 9, Stefanovic 7 12, Umut 7 13 
1.PERİYOT 19 - 17 E.Pilsen , 2.PERİYOT 42 - 42, 3.PERİYOT 66 - 62 E.Pilsen , SKOR 87 - 72 

B.Kolej 85 Tekel 82 

Maçın karnesi 
HAKEMLER Fatih Söylemezoğlu, Can Atsüren, Alper Özgök 
BÜYÜK KOLEJ Felton 9 21, Murat 4 , Arda 6 7, Tunç 5 , Onur Bolat 6 6, Özgür 5 4, Onur Altınmakas 8 19, Orçun 7 11, Milicevic 8 17 
TEKELSPOR Ufuk 6 8, Serhat 6 6, Phillips 9 37, Williams 8 18, Dixon 6 8, Mehmet 4 1, Wilkerson 4 , Fatih 4 , Engin 4 4 
1.PERİYOT 17 - 10 Tekel , 2.PERİYOT 35 - 35, 3.PERİYOT 58 - 52 Tekel , NORMAL SÜRE 71 - 71, MAÇ SKORU 85 - 82 B.Kolej 

BASKETBOL TURU 

Fener farklı 73-54 
BASKETBOL Bayanlar Ligi'nde ikinci sırada yer alan Fenerbahçe, Play - Off şansını yitiren BOTAŞ'ı 73 - 54 mağlup etti. Caferağa Salonu'ndaki maçı baştan sona önde götüren Sarı - Lacivertliler, ilk yarıyı da 40 - 29 galip kapadı. Diğer maçlarda Ceyhan Belediyesi, Çankaya Üniversitesi Arı Koleji'ni 83 - 79, İstanbul Üniversitesi, Galatasaray'ı 80 - 72, lider Beşiktaş da Mersin Büyükşehir Belediyesi'ni rakip sahada 89 - 71 yendiler. 

"Galibiyet hakkımızdı" 

BASKETBOLDA FIBA Avrupa Ligi çeyrek final rövanşında Fenerbahçe'yi 81 - 64 yenerek seriyi 1 - 1'e getirdiği maçın yıldızı Haluk Yıldırım, "Önemli olan kazanmaktı. Hak ettik ve kazandık" dedi. 
Geçtiğimiz yıl lenf kanserine yakalanan, ancak başarılı tedavi süreci sonrası basketbola Beşiktaş'ta dönen, Haluk, "Kendimi çok iyi hissettiğim anlarda basketlerim de geldi. Ama önemli olan kazanmamızdı ve bunu da başardık. Umarım Abdi İpekçi'deki maçta da aynı sevinci yaşarız. Bu gücümüz var" diye konuştu. 

Torpil bozdu 

BEŞİKTAŞ-Fenerbahçe derbisinin üçüncü çeyreğinde Fenerbahçe'nin 48-42 önde olduğu sırada, Sarı-Lacivertli tribünlerden atılan torpil yüzünden meydana gelen duraklama, Beşiktaş'a yaradı. 
Fenerbahçe'nin coachu Aydın Örs, bu duraklamanın performanslarını olumsuz etkilediğini belirterek, "O dönemde iyi oynayıp önemli bir sayı avantajı yakalamıştık. Oyuna ara verilmeseydi fark açılabilirdi. Bu ara, hızımızı kaybettirdi" dedi. 

Potada bugün 

Zonguldak Erdemir Salonu 
15.00 Erdemirspor-Galatasaray 


</TEXT>
</DOC>
