<DOC>
<DOCNO> 326855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/magazin/axmag01.html </URL>
<DATE> 2005/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tülin 'of'ladı kadınlar oynadı 
</HEADLINE>
<TEXT>


Bir bardaki kadınlar matinesinde sahneye çıkan Tülin Koca, Gülşen'in şarkısını söyleyip eğlendi 

İLKNUR GÜLMEZ 

"Biz Evleniyoruz" adlı yarışmada Caner Toygar'la yaşadığı aşkla gündeme gelen ve "Türkiye'nin Gelini" ilan edilen Tülin Koca, Bahçeşehir Zing Bar'da düzenlenen kadınlar matinesinde sahneye çıktı. Tülin, Gülben Ergen'in "Kandıramazsın Beni" ile Gülşen'in "Of Of" adlı parçalarını, şarkıcı Toprak'la birlikte söyledi. 

Sadece 35 kişi geldi 
50'şer YTL ödeyen hayranlarıyla halay çekip çiftetelli oynayan Tülin, 300 kişilik barı dolduramadı. Tülin'i izlemeye sadece 35 kadın geldi. Çeşitli hediyeler getiren kadınlar, "Tülin nereye, biz oraya. Aslında çok kişi gelecekti ama uzak olduğu için gelemediler" dediler. 
Tülin'i izlemeye gelenler arasında Caner'in ablası Yekta Toygar da vardı. Sık sık telefonda görüştüklerini söyleyen Toygar, "Tülin'i çok seviyorum. Caner'le evlenmelerini çok isterdim" diye konuştu. 


</TEXT>
</DOC>
