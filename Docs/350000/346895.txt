<DOC>
<DOCNO> 346895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/yazar/tamer.html </URL>
<DATE> 2005/05/29/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kayıtdışına iskontodan, kör eden Viagra'ya... 
</HEADLINE>
<TEXT>


Biliyorsunuz sabahları ilk işimiz, gazeteleri didik didik ederek ertesi günkü yazı konusunu belirlemek. Ancak elinize aldığınız ilk gazetede "Viagra 38 kişiyi kör etti" haberini görürseniz, durum değişiyor tabii. 
Amerikan Gıda ve İlaç Dairesi FDA, Viagra'yla ilgili soruşturma başlatmış. FDA için de birilerinin soruşturma başlatmasının zamanı geldi de geçiyor Neden bu ilaçların foyaları çoğu kez patent sürelerinin dolmasına yakın ya da rakip bir ilacın piyasaya çıkmasının ardından ortaya dökülür acaba 
Çinli erkekler için sorun yok. Zira Çin Fikri Mülkiyet Ofisi, Viagra'nın etken maddesi sildenafil sitratın orijinal olmayıp asırlardan beri Çin'de cinsel gücü arttıran müstahsillerde yer aldığı gerekçesiyle Pfizer'in patentini geçersiz saymıştı. 
Pfizer ise zaten Viagra sayesinde köşeyi çoktan döndü. Viagra Weekend'in ardından, etkisi 1 hafta sürebilen Viagra formülleri için yeni patent duvarları icad ediyor. Açıklamanın ardından Pfizer'in New York Borsası'ndaki hisseleri 3 değer kaybetmiş. Kaybeder tabii. 

Kayıtdışında iskonto 
Gazeteleri taramaya devam ediyorum O da ne Bizim Maliye Bakanlığı Hesap Uzmanları Kurulu'nun hesabı epey zayıf galiba Kurul Başkanı Mahmut Vural tarafından açıklanan Kayıtdışı Ekonomi Raporu'nda, ekonomimizdeki kayıtdışılık oranı 30'a çıkmış. Hesap Uzmanları Kurulu, 19 büyük ilde, 100 milyar YTL'lik işlem hacmine sahip 6300 banka hesabını mercek altına alarak bu oranı bulmuş. 
TİSK Başkanı Tuğrul Kutadgubilik, daha geçenlerde ekonomimizin 50'sinin kayıtdışı olduğunu söylemişti. IMF'in bir yıl önceki tespiti 60'dı. TİSK'in 2 yıl önceki araştırmasında ise ekonomimizin 66'sı kayıtdışı görünüyordu. İstanbullu iş çevreleri, eminim bıyık altından gülerek karşılamışlardır. "Çık - daha çık" seslerini duyar gibiyim. 

Kadroluydu, kaçak oldu 
Önümdeki bir başka gazete. Ankara Sanayi Odası'nda konuşan Çalışma ve Sosyal Güvenlik Bakanı Murat Başesgioğlu, sanki Hesap Uzmanları Kurulu'nun Kayıtdışı Raporu'na gönderme yapıyor "SSK'ya yapılan işçi bildirimlerinin yüzde 55'i, asgari ücret üzerinden. Bu da kayıtdışının ayrı bir şekli." Bitmedi "2005 ocağı için SSK'ya bildirilen işçi sayısı 5 milyon. Bu rakam içinde tekstil sektöründe çalışanların sayısı 586 bin. Oysa ki sektör temsilcileri, "3 milyon kişiyi istihdam ediyoruz" diyorlar..." Yıllardır kayıtlı çalıştıkları firmalarda bordrodan çıkarılarak "kaçak işçi" statüsüne geçirilen işçiler, acaba hesap uzmanlarının "hesaplamalarına" yansımış mıdır 
Çin'de sadece iktidarsızlık çeken erkekler değil, Çinli tekstil işçileri de geceleri mışıl mışıl uyurken, bizimkiler diken üstünde. Çin tekstilde rekabet tanımıyor. Maliyetleri düşürmek adına bizim işçilere de "kayıtiçi"nden "kayıtdışı"na transfer olmaktan başka çare kalmıyor... 

AB'den nükleer alarm 
Gazetelere devam Avrupa Konseyi'nden nükleer alarm İngiltere'de Sellafield Thorp adlı 50 yıllık nükleer santraldaki 20 tonluk sızıntının, plütonyum içeriği bakımından 20 nükleer silaha eşit olduğu belirlenmiş. Uluslararası Nükleer Olaylar Merkezi, santraldaki sızıntının Uluslararası Nükleer Olaylar Cetveli'ne göre 3. sırada yer aldığını ve ciddi sayılabilecek konumda olduğunu duyurmuş. Avrupa Konseyi de bu saptama üzerine, AB ülkelerinde nükleer güvenlik standartlarını arttırma kararı almış, İngiltere'ye de uyarıda bulunmuş. İnternet sitelerine göre santralın bir bölümünde meydana gelen kazada, 83 metreküplük uranyum ve plütonyum karışımı, kırık bir borudan sızmış. 18 nisandaki sızıntının fark edilmesi üzerine santral 9 mayısta kapatılmış. 
Sızıntıya, yapımdan kaynaklanan bozukluğun mu, yoksa borunun kırılmasının mı neden olduğu açıklanamıyor. Zira yapımdan dense, h l yeni nükleer santral yapma umudunda olan nükleer lobinin işine gelmez, 50 yılda miladını doldurduğu için boru kırılmış dense, önceki yıl nükleer santralların ömürlerini 10 - 15 yıl daha kafadan uzatmış Amerika ve İngiltere gibi ülkelerin işine gelmez. Aşağı tükürsen sakal, yukarı tükürsen bıyık 



</TEXT>
</DOC>
