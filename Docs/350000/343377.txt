<DOC>
<DOCNO> 343377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonspo33.html </URL>
<DATE> 2005/05/17/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Diyarbakırspor Tek hedefimiz ligde kalmak... 
</HEADLINE>
<TEXT>

     Diyarbakırspor Kulüp menejeri İsmet Yılmaz, tek hedeflerinin ligde kalmak olduğunu söyledi. 
     Yılmaz, yaptığı açıklamada, son haftalarda aldıkları şansız yenilgiler nedeniyle üzgün olduklarını belirterek, artık bu kötü gidişe son vermek istediklerini bildirdi. 
     Geçen haftaları unutup kalan maçlarını düşündüklerini ifade eden Yılmaz, şöyle dedi 
     "Hafta sonu sahamızda karşılaşacağımız Çaykur Rizespor maçı hazırlıklarını yoğun bir tempoyla sürdürüyoruz. Bu maç bizim için çok önemli, kader maçı. Mutlaka 3 puan almamız gerekli. Takımda sakat ve cezalı oyuncumuz yok. Tek hedefimiz ligde kalmak. Çaykur Rizespor maçından 3 puan alarak talihsizliğimize son vermek istiyoruz. Tüm taraftarlarımızın desteğini bekliyoruz." 
     
</TEXT>
</DOC>
