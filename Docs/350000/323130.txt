<DOC>
<DOCNO> 323130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/yazar/guclu.html </URL>
<DATE> 2005/03/12/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Cumhurbaşkanı Sezer hiç böyle yapmazdı 
</HEADLINE>
<TEXT>


Dürüstlüğü, titizliği, objektifliği ve hemen her konudaki duyarlılığıyla takdire şayan bir tutum içerisinde olan Cumhurbaşkanı Sezer bu kez şaşırttı. YÖK'e, üç kaynaktan üye atanıyor Cumhurbaşkanlığı, Bakanlar Kurulu ve Üniversitelerarası Kurul. Her birinin de 7'şer üye atama hakkı bulunuyor. 
YÖK üyeliklerinden ikisi uzun süredir boş. Her ikisi de Çankaya kontenjanı. Aysel Çelikel ve Ramazan Arslan'ın görev süreleri ocak ayında sonra erdi. Yerlerine Cumhurbaşkanı Sezer tarafından atama yapılması gerekiyor. Ama atanmıyor. 
Oysa Sezer bu konularda çok duyarlı. Bir ara hükümet ve Üniversitelerarası Kurul, üye atamayı geciktirince, yerine kendisi atama yaptı. Oysa şimdi o geciktirdiği zaman, atama yapacak daha üst bir makam bulunmuyor. 
YÖK'te iki kurul var. Biri, 21 üyeli genel kurul. Diğeri de 9 kişilik yürütme kurulu. Yürütme kurulu üyeleri tam gün YÖK'te çalışıyor. Genel kurul üyeleri ise ayda bir toplantıya geliyor. 
Gürüz döneminde, YÖK'ün yetkilerinin önemli bir bölümü yürütme kuruluna devredilmişti. Şimdi ise yetkiler genel kurulda. Ama ayda bir toplanan genel kurulla işler ne kadar sağlıklı yürür o da ayrı bir mesele. 
Çankaya'nın üye atamada gecikmesi, tam gün çalışan yürütme kurulunun da eksik çalışmasına neden oluyor. 9 kişilik kurulda düne kadar başkan dahil 4 üye bulunuyordu. Buna rağmen, dünkü genel kurulda yeni üye seçimi yapılmadı... 
Cumhurbaşkanı Sezer ve YÖK bu atamaları neden geciktiriyor Belli değil. Bu görevi layıkıyla yerine getirebilecek binlerce öğretim üyesi var. Sorun bu yönde değil. Daha önce atanan isimlerin yarattığı rahatsızlıktan söz ediliyor ki, bu da bir varsayım. Galiba en iyisi beklemek... 
Geçenlerde bir rektör, "Cumhurbaşkanı Sezer oldu olacak Kemal Alemdaroğlu'nu atasın. Baksanıza YÖK'ün görevden aldığı ya da istifaya zorladığı rektörler bir bir yükseliyor. Kırıkkale Üniversitesi Rektörü Beşir Atalay Devlet Bakanı oldu. Marmara Üniversitesi Rektörü Ömer Faruk Batırel de hükümet kontenjanından YÖK üyeliğine atandı. Demek ki YÖK üyeliğine atanmak için YÖK tarafından görevden alınmak bir engel değilmiş" dedi. 
Evet, gerçekten her şey karmakarışık. Biz onca yıldır bu işlerin içerisindeyiz ama artık bazı konulara akıl sır erdiremiyoruz. 
Ama gerçekten merak ettim. Sezer hiç böyle yapmazdı Yoksa o da mı düzene uydu .. 

Öğrenci affı 
Öğrenci affı yılan hik yesine döndü. Güya bu hafta Meclis'ten geçecekti. Şimdi de haftaya deniliyor. Ama sanki o da zor gibi. 
Hatırlanacağı gibi Cumhurbaşkanı Sezer'in veto gerekçesi, mutlak çoğunluğun sağlanmamış olmasıydı. Af yasası olduğu için 330 milletvekilinin imzası gerekiyor. Gecikme de işte bundan kaynaklanıyormuş. 
Milletvekillerinin önemli bir bölümü, yasanın kapsamının genişlemesini ve 2000 affından yararlanmayanların da bu kapsama alınmasını istiyormuş. Bakan Çelik ve Milli Eğitim Komisyonu, ille de 2000'den sonrakiler deyince, gelip oy kullanmamışlar. Haftaya yeniden Meclis'e geldiğinde ek önergeyle kapsamı genişletilmediği takdirde bu defa da gelip oy kullanmayacaklarmış. Dolayısıyla 330 rakamının tutturulması olanaksızmış. Gecikmenin nedeni de buymuş. Sonuç ne mi olur Başbakan Erdoğan ağırlığını koymazsa, af konusu daha çok su kaldırır... 
Bu arada Yargıtay'ın öğrenci harçlarını yatırmayanların kayıtlarının silinmemesi yönündeki niha i kararı, af bekleyen pek çok öğrenciye şimdiden üniversiteye yeniden dönme şansı yarattı. Öğrenciler, öğrenim harcını ve faizini ödedikleri takdirde okullarına dönebilecekler. 
Özetin özeti Yargı bir yanlışa dur dedi. Darısı TBMM'ye... 



</TEXT>
</DOC>
