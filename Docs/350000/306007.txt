<DOC>
<DOCNO> 306007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/spor/spo08.html </URL>
<DATE> 2005/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Müdahale etmiyoruz' 
</HEADLINE>
<TEXT>


MURAT AĞCA 


Atalay'dan garanti 
GENÇLİK ve Spor Genel Müdürü Mehmet Atalay, Haluk Toygarlı'nın yaptığı açıklamaların kendisini çok şaşırttığını belirterek, "Seçim öncesi herşeyi yüzüne karşı çok net anlattım. Biz Toygarlı'nın yerine adam aramıyoruz, yüzmeye adam arıyoruz" dedi. Lutfi Arıboğan'a yaptığı teklifin garip olmadığını da söyleyen Atalay, "Toygarlı da gelişmelerden bilgisi olduğunu söylemeliydi. Sanıyorum bu lafları ederken vicdanı rahat değildir" dedi. 

"Leke bulaştırmadık" 
GELECEK dönemde olimpiyatta en fazla madalya dağıtılan dallardan biri olan yüzmede artık kürsü başarısı hedeflediklerinin altını çizen Atalay şöyle devam etti "Toygarlı işi gereği zamanının çoğunu ameliyathanede geçiriyor. Yeni dönemde vakit ayırıp bu yola baş koyacağını söylüyorsa, tabii onunla da devam edebiliriz. Biz, onu sutopunun başına geçirmeyi düşünmüştük. Ancak biz seçimlere müdahele etmedik, leke bulaştırmdık. Kimseye aday ol, olma demedik". 

"Siyaset yok" 
SPORA siyaset bulaştırmadıklarını ifade eden Genel Müdür "Türk sporunu yeniden dizayn etmek zorundayız. Bilim ve iş dünyasının güçlü, mali imkanları bol isimlerini yönetimlere çekmek istiyoruz. Siyaset yapmıyoruz, ama çalışmayanın, babamın oğlu da olsa gözünün yaşına bakmayacağız" diye konuştu. Toygarlı'nın Atatürk polemiğine girmesini eleştiren Atalay, "Sıkışınca başarısızlıklarını örtmek için Atatürk'ün adını kullanıyorlar". 


</TEXT>
</DOC>
