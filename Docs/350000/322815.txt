<DOC>
<DOCNO> 322815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sondun37.html </URL>
<DATE> 2005/03/11/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Hizbullah Suriye'nin maşası değiliz 
</HEADLINE>
<TEXT>

     Hizbullah yetkilisi Şeyh Naim Kasım, Suriye'nin elinde maşa olmadıklarını ve Lübnan siyasetinde daha büyük rol oynamak istediklerini söyledi. 
     Şeyh Kasım, AP'ye verdiği demeçte, ''Hiç kimsenin kolu değiliz. Kendi kanaat ve istekleri olan bir Lübnan partisiyiz'' diyerek, ''hiç kimseden emir almadıklarını ve kimsenin elinde oyuncak olmadıklarını'' belirtti. 
     Partisinin, Lübnan'ı korumak amacıyla tecrübelerinden faydalanılabilmesi için iç siyasette daha etkin olmaya karar verdiğini söyleyen Şeyh Kasım, son günlerdeki gelişmelerin, iç siyasetin her aşamasında söz söyleme gerekliliklerini ortaya çıkardığını kaydetti. 
     Hizbullah 10 yıldan uzun süredir Lübnan siyasi hayatının içinde bulunuyor. Örgütün, görev süresi Mayıs'ta sona erecek mevcut mecliste 9 üyesi bulunuyor. 
     
</TEXT>
</DOC>
