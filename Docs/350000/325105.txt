<DOC>
<DOCNO> 325105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sontur02.html </URL>
<DATE> 2005/03/19/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Beşiktaş'ta tarfik kazası 5 yaralı 
</HEADLINE>
<TEXT>

     Beşiktaş'ta meydana gelen trafik kazasında 5 kişi yaralandı. 
     Karaköy yönüne giden Atakan Polat'ın kullandığı 34 UIJ 72 plakalı otomobil, gece saatlerinde Dolmabahçe Caddesi Dolmabahçe Sarayı önünde karşı yönden gelen Bahattin Aparman yönetimindeki 34 TZB 17 plakalı yolcu minibüsü ile çarpıştı. 
     Kazada, otomobil sürücüsü Atakan Polat, yanındaki akrabası Fikret Polat ile minibüs sürücüsü Aparman ve yolcular Eyüp Mete ile Metin Acuner yaralandı. Minibüsteki bazı yolcular ise kazadan hafif sıyrıklarla kurtuldu. 
     Olay yerine gelen polis ekipleri, yaralıların hastaneye kaldırılması için ambulans ile ön kısımlarından duman çıkan araçlarda yangın çıkma ihtimaline karşın itfaiye görevlilerini çağırdı. 
     Bu sırada bazılarının sağlık durumu ciddi olan yaralılar, çevredeki vatandaşlarca araçlardan çıkarılıp caddeye yatırılarak sakinleştirilmeye çalışıldı. 
     Sağlık görevlilerince ambulansa alınan yaralılardan Atakan Polat, Eyüp Mete ve Metin Acuner Taksim Eğitim ve Araştırma Hastanesi'ne, Fikret Polat ile Bahattin Aparman ise Şişli Etfal Eğitim ve Araştırma Hastanesi'ne kaldırıldı. 
     Kaza nedeniyle trafiğe kapanan cadde, araçların çekilmesi ve yolun itfaiye görevlilerince temizlenmesinden sonra ulaşıma açıldı. 
     
</TEXT>
</DOC>
