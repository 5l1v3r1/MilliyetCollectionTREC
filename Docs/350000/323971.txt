<DOC>
<DOCNO> 323971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sondun32.html </URL>
<DATE> 2005/03/16/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Ve beklenen oldu... AB, Hırvatistan'la müzakereleri erteledi 
</HEADLINE>
<TEXT>

     Avrupa Birliği AB , savaş suçlularını tutuklamadığı ve iade etmediği gerekçesiyle Hırvatistan ile üyelik müzakerelerine başlamayı erteledi. 
     AB dönem başkanı Lüksemburg'un Dışişleri Bakanı Jean Asselborn'un Brüksel'de 25 AB üyesi ülkenin dışişleri bakanlarıyla yaptığı toplantının ardından AB'li bir diplomat, ''Dönem başkanlığı, yarın Hırvatistan ile müzakerelere başlamak için gerekli çoğunluğun olmadığı sonucuna vardı'' dedi. 
     Diplomatlar, üye ülkelerin çoğunluğunun, Hırvatistan ile müzakerelere, eski general Ante Gotovina'nın eski Yugoslavya için oluşturulan BM savaş suçları mahkemesine teslim edilinceye kadar karşı çıktığını kaydetti. 
     Bakanlar, günün ilerleyen saatlerinde müzakerelerin başlaması için yeni bir tarih belirleyecek ya da tarihi açık bırakıp bırakmamaya karar verecek. 
     
     YENİ TARİH BELİRLENMEDİ 

     Hırvatistan ile üyelik müzakerelerine başlama tarihini erteleyen Avrupa Birliği'nin AB yeni bir tarih belirlemediği bildirildi. 
     Brüksel'de 25 AB üyesi ülkenin dışişleri bakanlarının toplantısından sonra yapılan açıklamada, Hırvatistan ile ''üyelik müzakerelerine başlama tarihinin ertelendiği'' belirtildi ve üye ülkelerin, müzakereler için yeni bir tarih belirlemediği kaydedildi. 
     Üye ülkelerin çoğunluğunun, Hırvatistan ile müzakerelere, eski general Ante Gotovina eski Yugoslavya için oluşturulan BM savaş suçları mahkemesine teslim edilinceye kadar karşı çıktığı ifade edilmişti. 
     Hırvatistan ile AB üyelik müzakerelerinin yarın başlaması bekleniyordu. 
     
</TEXT>
</DOC>
