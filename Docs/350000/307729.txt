<DOC>
<DOCNO> 307729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/yazar/civaoglu.html </URL>
<DATE> 2005/01/19/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Nükleer İran 
</HEADLINE>
<TEXT>


Irak'tan sonra sıra İran'da mı 
Bu sorunun cevabı elbette önemli ama... Şu soru "önemli" olmaktan da öte "yaşamsal" denebilir. "İran, gerçekten nükleer silah aşamasında mı " 
Pulitzer ödüllü gazeteci Seymour Hersh, THE NEW YORKER'daki makalesinde, bu soruyu irdeliyor ve "ABD'nin özel birimlerini gizlice İran topraklarına soktuğunu, yeraltında olan sayıları 30'u aşkın tesisin yerlerini saptamaya çalıştığını... ABD'nin İran'ı vurmaya hazırlandığını" yazıyor. 
"Bunun da Irak'a müdahale senaryosu gibi fantezi olduğu" düşünülebilir. 
Yani, "ABD'ye müdahale için bahane üretiliyor. İddiaların gerçekdışı olduğu nasıl olsa anlaşılacak" denebilir. 
Ancak... Hadise o denli basit ve yüzeysel değil. 

Kast 
Önce, nükleer harita iyi bilinmeli... 
Hindistan'daki sosyal katmanları belirleyen "kast" sistemi gibi, nükleer güce sahip olmak da "hiyerarşik katmanlara" bağlanmıştır. 
Hiyerarşik piramidin tepesinde, kendilerini nükleer silah imal ve bulundurma hakkına ve yetkisine sahip gören, BM Güvenlik Konseyi üyesi 5 ülke bulunmakta ABD, Rusya, İngiltere, Fransa ve Çin... 
Bunlar, nükleer güç "racaları .. 
Nükleer Silahların Yayılmasını Önleme NSYÖ Anlaşması'nı dayatıyorlar. 
Anlaşmanın mesajı, "Biz bir kere yapmış bulunduk, siz yapmayın..." 
Piramidin bir altında, "prensler" var Kanada, İsveç, Hollanda... Bunlar nükleer silah yapmaktan kendi iradeleriyle vazgeçmişler, Uluslararası Atom Ajansı denetimini kabullenmişler. Sadece enerji üretimi için çaba gösteriyorlar. Piramidin daha altında İkinci Dünya Savaşı'nın "sabıkalıları" Almanya, Japonya ve İtalya var. Onlara bu işlere bulaşmamak yaptırımı uygulanıyor. 
Piramidin dördüncü sırasında "isyancılar" yer alıyor Hindistan, Pakistan, İsrail, Arjantin, Brezilya... 
Bunlar çok yüksek maliyetle "barışçıl nükleer patlamayı" gerçekleştirdiler. 
Pakistan ve İsrail, silahı da elde etmiş olarak algılanıyorlar. İran da bunların arasında yer almak üzere... 

Pakistan dersi 
Atom Enerjisi Kurumu gibi, nükleer silah denetlemekle görevli en saygın kurumun eski başkanı Abdülkadir Han, Hollanda'da çalıştığı URENCO şirketinden, teknolojik sır çalarak, Pakistan'a vermişti. Onun Pakistan'a götürdüğü teknik, "merkezkaç" yöntemiyle, zenginleştirilmiş uranyum elde etmek diye tanımlanabilir. Yani nükleer silahın patlayıcı maddesini... 
Abdülkadir Han'ın henüz çok yeni ortaya çıkarılan uluslararası nükleer kaçakçılık şebekesinin, İran'a da aynı sistemin imali için gerekli planları ve malzemeyi sattığı iddiası hayli güçlü. Bu iddia, UAEA Genel Müdürü Muhammed El Baradey'in, 15 Kasım 2004'te sunduğu 83 sayılı son raporunda yer almakta. 
İsrail uçaklarının 1981'de Irak'ın Osirak reaktörünü bombalarla yok etmiş olmalarından İran ders almış... 
İran'ın 36 tesis kurduğu ve hepsini de yeraltına kaydırdığı iddiası vahim... ABD'nin İran'a soktuğu özel timlerin bunların yerlerini araştırdığını yazıyor Seymour Hersh... 
..... 
İran'ın savunması, "amacının sadece enerji üretmek olduğu..." 
Peki... Dünyanın en zengin petrol yataklarına sahip olan İran'ın nükleer enerji için sayıları 36'ya varan santrallar kurmaya ne ihtiyacı var Bu pahalı santrallara savurduğu kaynakları sanayi, bilgi teknolojisi, istihdam, eğitim, sağlık, altyapı ihtiyaçlarına ayırması akılcı olmaz mıydı 
Ayrıca h l tek bir reaktörü bile enerji üretimi için hizmete sokmamış olması garip 
...... 
Bütün bunlar, "ABD müdahalesi için gerekçe oluştu" diye algılanmasın... Elbette başka yaptırımlar da olabilir. 
Ama, İslam devrimi ideolojisine ve bunun ihracına kilitlenmiş burnumuzun dibindeki İran'ın elinde, nükleer başlıklar ve bunları İstanbul'a kadar fırlatabilecek "Şahap" füzelerinin bulunması ve hele, "din adına terör örgütlerine verilmeleri" olasılığı, hafife alınamaz. 
............ 
Not Bu satırlar, yararlandığım Stratejik Analiz - ASAM - Ocak 2005 E. Büyükelçi Ömer Ersu'nun araştırmasıdır. İlgilenenlere öneririm. 



</TEXT>
</DOC>
