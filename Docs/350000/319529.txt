<DOC>
<DOCNO> 319529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sondun08.html </URL>
<DATE> 2005/03/01/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
'Ukrayna AB'ye Türkiye'den önce üye olacak' 
</HEADLINE>
<TEXT>

     Eda BERKBAYRAK LİTVANYA, DHA 

      TÜRKİYE'nin Avrupa Birliği üyeliğiyle ilgili olumsuz görüşleriyle tanınan AB Parlamentosu'nun Litvanyalı üyesi Aloyzas Sakalas, "Ukrayna AB'ye Türkiye'den daha önce girebilir" dedi. 
     Baltık Haber Ajansı'na verdiği demecinde Sakalas, Ukrayna'da devlet yapılanmasının AB'ye uygun olduğunu, ülkede insan haklarına Avrupalı gözle bakıldığını ve 4 yıl içinde üyelik müzakerelerinin sonuçlandırabileceğini iddia etti. Sakalas Türkiye hakkında ise şöyle konuştu 
     "Türkiye AB kriterlerine ancak 10 yıl sonra uygun olabilir. AB Parlamentosu üyelerinin çoğu Ukrayna'yı destekliyor. Geçen hafta yeni Ukrayna Devlet Başkanı Viktor Yuşçenko, Kiev'in ciddi olarak AB'li olma isteğini dile getirdi. Yuşçenko'nun demecinin ardından parlamenterlerden büyük destek geldi. Bu da Ukrayna'nın AB'ye girmesinin ne kadar desteklendiğinin göstergesi. Aynı destek Türkiye için çıkmadı." 
     
</TEXT>
</DOC>
