<DOC>
<DOCNO> 340428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sondun04.html </URL>
<DATE> 2005/05/07/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Kıbrıslı Türklere Güney'de askerlik 
</HEADLINE>
<TEXT>

     Kıbrıs'ta ''mülk'' gerilimi sürerken, şimdi de ''askere alma'' krizi patlak verdi. 
     Rumlar, Kıbrıs Cumhuriyeti kimliği taşıyan Türklerin Rum ordusuna alınması konusunu tartışmaya açtı. Hukukçular, bunun mümkün olabileceğini belirtiyor. 
     Atina Haber Ajansı’nın haberine göre, Rum yönetimi savunma bakanı, "Kıbrıs cumhuriyeti vatandaşlığının avantajlarından yararlananların görev ve yükümlülükleri vardır" diyerek açık kapı bıraktı. Rum bakan, Kıbrıslı Türklerin askere alınmasına ilişkin kesin cümleler kurmaktansa kaçındı. 
     Uzun yıllar KKTC Cumhurbaşkanı Rauf Denktaş'ın danışmanlığını yapan Profesör Mümtaz Soysal ise Rumların istemeleri halinde Kıbrıslı Türkleri askere çağırabileceğini belirtti. 
     Soysal'a göre, Rumlar, isterlerse, Türkleri, Kıbrıs Cumhuriyeti'ni bölmeyi amaçlayan güçlerle işbirliği yaptıkları gerekçesiyle "vatana ihanet" suçundan bile yargılayabilir. 
     Kuzey Kıbrıs'ta, 100 binin üzerinde kişi Kıbrıs Cumhuriyeti kimliği taşıyor. 

     
</TEXT>
</DOC>
