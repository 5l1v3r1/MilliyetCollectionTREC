<DOC>
<DOCNO> 314906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/son/sonspo12.html </URL>
<DATE> 2005/02/13/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Sakarya tutunamadı, Gaziantep beraberliği kurtardı 2-2 
</HEADLINE>
<TEXT>

     Süper Lig'de alt sıralardan kurtulma mücadelesi veren Sakaryaspor, Gaziantepspor karşısında ilk yarıyı 2-0 üstün kapadı, ikinci yarıda üstünlüğünü koruyamadı 2-2. 
     7. dakikada, Sakaryasapor atağında Aydın'ın cezaalanına gönderdiği topla buluşan Burak'ın vuruşunda top yandan auta çıktı. 
     19. dakikada Burak'ın cezaalanına gönderdiği topa Aydın vurdu, topu kaleci iki hamlede kontrol etti. 
     33. dakikada, Sakaryaspor golü geldi. Bu dakikada Burak'ın sağ taraftan cezalanına gönderdiği topa Ali Cansun gelişine sert vurdu ve durumu 1-0 yaptı. 
     41. dakikada, Gaziantepspor atağında Mehmet'in düşürülmesiyle kazanılan serbest atışı kullanan Lazarov'un vuruşunda Macanca iyi yükseldi, kafa vuruşunda top üst direkten döndü, daha sonra defans oyuncuları tehlikeyi uzaklaştırdı. 
     42. dakikada, Sakarysapor atağında Aydın'ın cezaalanına gönderdiği topa Kabongo vurdu, top kaleciden döndü, dönen topu Ali Cansun tamamladı ve durumu 2-0 yaptı. 
     İlk yarı da Sakaryaspor'un 2-0 üstünlüğüyle sona erdi. 
     
     İKİNCİ YARI 

     49. dakikada, sol taraftan Lazarov'un ceza alanına gönderdiği topa Jaziri sert vurdu skoru 2-1 yaptı. 
     51. dakikada, Tarık'ın ceza alanına gönderdiği topa Erdal iyi vurdu, topu kaleci yatarak ayaklarıyla uzaklaştırdı. 
     75. dakikada, Tarık'ın sol taraftan ceza alanına gönderdiği topla Jaziri buluştu. Jaziri kaleci Şenol'u da geçerek beraberlik golünü kaydetti 2-2. 
     78. dakikada Emre Toraman'ın pasıyla topla buluşan Serdal'ın şutunda top üst filelerde kaldı. 
     81. dakikada, Sakaryaspor atağında Serdal, kaleciyle karşıya karşıya kaldı, vuruşunda top yandan auta çıktı. 
     Karşılaşma 2-2 sona erdi. 
     
     KÜNYE 

     

Stat Atatürk. Hakemler Oktay Demiray xx, Metin Kıtmır xxx, Hakan Atilla Gökbilgin xx. Sakaryaspor Şenol xx, Mustafa xx, Emre Toraman xxx, Ragıp xxx, Aydın xxx Dk. 72 M'Bayo xx , Burak xxx Dk. 59 Serdal xx , Cemil xx, Gökhan Kök xx, Gökhan Çalışal xx, Kabongo xx, Ali Cansun xxx, Dk. 62 Makasi xx . Gaziantepspor Kenan xx, Mehmet x Dk. 46 Hasan x , Andre Macanca xx, Jaziri xxx, Lazarov xx, Bouazizi xxx, Erdal xx, Gökhan Zan xx, Dk. 46 Tarık x , Erman xx, İlhan xxx, Devran xx Dk. 75 Erhan xx . Goller Dk. 33 ve 42 Ali Cansun, Dk. 49 ve 75 Jaziri. Sarı Kartlar Dk. 35 Emre Toraman Sakaryaspor , Dk. 79 Erdal Gaziantepspor .      
     "İKİNCİ YARIDA DÜŞÜNMEDİĞİMİZ BİR SONUÇ ORTAYA ÇIKTI'' 

     Sakaryaspor Teknik Sorumlusu Şaban Yıldırım, Gaziantepspor ile 2-2 berabere kalmalarının ardından, ''Maçın ikinci yarısında düşünmediğimiz sonuç ortaya çıktı'' dedi. 
     Yıldırım, maçın ilk yarısında her şeyin planlandığı gibi iyi gittiğini ve 2-0 önde olduklarını belirterek, şöyle konuştu 
     ''İlk yarı her şey programladığımız gibi gitti. Skoru da bulduk. Fırsatları değerlendiremedik. Maçın ikinci yarısında düşünmediğimiz sonuç ortaya çıktı. Rakibimiz riski göze alarak baskı kurdu, biz de karşı koyamadık. Gaziantepspor da galip gelebilirdi. İkinci yarı oyuncu değişiklikleriyle pozisyon aradık, ama olmadı. Alınan puanın da değerli olduğunu ve pozitif düşünce olarak zihnimizde tutmalıyız.'' Gaziantepspor Teknik Direktörü Nurullah Sağlam ise ''İyi mücadele oldu. İlk yarı Sakaryaspor bizden iyiydi. İlk yarı rüzgara karşı oynadık. Bulduğumuz gol fırsatlarını değerlendiremedik'' diye konuştu. 
     
</TEXT>
</DOC>
