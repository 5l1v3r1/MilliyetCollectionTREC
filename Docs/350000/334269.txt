<DOC>
<DOCNO> 334269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/son/sonspo19.html </URL>
<DATE> 2005/04/17/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
Birinci Süper Futbol Ligi'nde görünüm 
</HEADLINE>
<TEXT>

     Birinci Süper Futbol Ligi'nde 28. hafta maçları sonunda Fenerbahçe, derbi karşılaşmasında Beşiktaş'a 4-3 yenilmesine rağmen 68 puanla liderliğini sürdürdü. 
     Son yılların en zevkli ve çekişmeli derbi karşılaşmasında Beşiktaş, Cordoba'nın 80. dakikada kırmızı kartla oyun dışı kalmasına ve 10 kişi oynamasına rağmen Şükrü Saracaoğlu'nda rakibini 4-3 yenmeyi başardı. 
     Lider Fenerbahçe'nin en yakın takipçisi Galatasaray ise Akçaabat Sebatspor deplasmanında 1-0 yenik düşmesine rağmen sahadan 3-1 galip ayrılarak takibini sürdürdü. Lig 3.'sü Trabzonspor ise deplasmanda Diyarbakırspor'u 1-0 yenerek puanını 62'ye yükseltti. Fenerbahçe'yi yenen Beşiktaş ise puanını 55'e yükselterek lig 3.'lüğü için iddiasını devam ettirdi. 
     28. hafta maçlarında 33 gol kaydedilirken, ev sahibi takımlardan 2'si sahadan galibiyetle ayrıldı. 28. hafta adeta deplasman takımlarının haftası olurken, 5 deplasman takımı evine 3 puanla dönmeyi başardı. 2 karşılaşma ise berabere sonuçlandı. 
     Gol krallığı yarışmasında Trabzonsporlu Fatih Tekke 24 golle ilk sıradaki yerini korurken, Fenerbahçeli Alex derbide attığı 2 golle gol sayısını 22'ye yükseltti. Galatasaraylı Hakan Şükür 17 golle sıralamadaki yerini korurken, Büyükşehir Belediyesi Ankaraspor'dan Jaba da gol sayısını 16'ya yükseltti. 
     Ligin 28. hafta maçlarında alınan sonuçlar ve 29. haftanın programı şöyle 
     Ankaragücü-Büyükşehir Belediyesi Ankaraspor............ 2 - 5 
     Akçaabat Sebatspor-Galatasaray......................... 1 - 3 
     Samsunspor-Denizlispor................................. 4 - 0 
     İstanbulspor-Gençlerbirliği............................ 1 - 3 
     Kayserispor-Malatyaspor................................ 1 - 1 
     Diyarbakırspor-Trabzonspor............................. 0 - 1 
     Konyaspor-Sakaryaspor.................................. 2 - 0 
     Çaykur Rizespor-Gaziantepspor.......................... 1 - 1 
     Fenerbahçe-Beşiktaş.................................... 3 - 4 
     
     29. hafta 
     23 Nisan Cumartesi 
     Gaziantepspor-Samsunspor, Malatyaspor-Akçaabat Sebatspor, Gençlerbirliği-Kayserispor, Beşiktaş-Konyaspor 24 Nisan Pazar 
     Sakaryaspor-Çaykur Rizespor, Denizlispor-İstanbulspor, Trabzonspor-Ankaragücü, Büyükşehir Belediyesi Ankaraspor-Fenerbahçe, Galatasaray-Diyarbakırspor 
     
</TEXT>
</DOC>
