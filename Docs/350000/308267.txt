<DOC>
<DOCNO> 308267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/son/sonspo21.html </URL>
<DATE> 2005/01/21/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Yıldıray Gerçek Baştürk'ü ligin ikinci yarısında göreceksiniz... 
</HEADLINE>
<TEXT>

     Alman 1. lig takımlarından Bundesliga Hertha BSC Berlin'de oynayan milli futbolcu Yıldıray Baştürk, ligin ikinci yarısında daha başarılı olacağını söyledi. 
     Yıldıray, Bild gazetesine yaptığı açıklamada, ligin ikinci yarısında VFL Bochum'a karşı yapacakları maça sevindiğini belirterek, ''Gerçek Baştürk'ü ligin ikinci yarısında göreceksiniz'' dedi. 
     VFL Bochum'un, profesyonel futbol kariyerinin başladığı kulüp olduğunu hatırlatan Yıldıray, ''Bochum'da çok şey öğrendim. Kariyerim orada başladı. Yeğenim Serdar da Bochum'un gençlerinde oynuyor'' diye konuştu. 
     Formunun gün geçtikçe arttığını ifade eden Yıldıray, ''2 yıldan bu yana ilk kez 4 ay hiç sakatlanmadan oynuyorum. Kendimi çok iyi hissediyorum'' dedi. 
     
</TEXT>
</DOC>
