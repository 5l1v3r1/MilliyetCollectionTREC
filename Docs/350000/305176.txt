<DOC>
<DOCNO> 305176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sonspo26.html </URL>
<DATE> 2005/01/10/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Galatasaray'da Ümit Karan pazarlığı... 
</HEADLINE>
<TEXT>

     Galatasaray'ın, kiraya vermek istediği futbolcusu Ümit Karan için Alman Bundesliga ekiplerinden Borussia Mönchengladbach ile yaptığı görüşmelerde pürüz çıktı. 
     Futbol şubesi sorumlularından Fatih Gökşen, Ümit için Alman kulübü ile görüşmelerin sürdüğünü ifade ederek, ''Birkaç ufak pürüzümüz var. Yarın Borussia Mönchengladbach yöneticileri İstanbul'a gelecek. Kendileriyle yapacağımız görüşmelerden sonra her şey kesinlik kazanacak'' dedi. 
     Alman ekibinin, Ümit Karan için sezon sonunda opsiyon istediğini anlatan Gökşen, ufak tefek pürüzleri gidermeye çalışacaklarını ifade etti. 
     Bu arada Fatih Gökşen, takımdan ayrılmasını istedikleri Saidou'yu Türkiye'den çok sayıda kulübün istediğini, ancak bu oyuncunun yurt dışına gitmek için çaba harcadığını söyledi. 
     
</TEXT>
</DOC>
