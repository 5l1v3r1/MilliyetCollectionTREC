<DOC>
<DOCNO> 314060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sondun21.html </URL>
<DATE> 2005/02/10/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Türkiye'de iç savaş gafı, Rice'ın kariyerini sorgulatıyor 
</HEADLINE>
<TEXT>

     ABD Dışişleri Bakanı Condoleezza Rice'ın, 1947 yılında Yunanistan ile birlikte Türkiye'de de iç savaş yaşandığı yönündeki sözlerine karşı, "Onun kariyerine sahip birinden beklenen bilgiye sahip değil" yorumu yapıldı. 
     The New York Times gazetesi, Rice'ın "1947 yılında Türkiye'de iç savaş yaşandı" gafından yola çıkarak, ilginç değerlendirmelerde bulundu. Gazete, "Salondan gelen bir soruya verdiği yanıtta Rice 
     dinleyicilere, 1947 yılında Yunanistan ve Türkiye'nin iç savaşlardan zarar gördüğünü söyledi. Yunanistan, evet. Ama ya Türkiye " ifadelerini kullandı. 
     
     GÖZ KAMAŞTIRAN HATA 
     ABD'deki Fransız Merkezi yöneticisi Guillaume Parmentier'in "Çok göz kamaştıran bir hataydı" sözleriyle birlikte, "O zeki biri evet, ama onun sahip olduğu kariyere sahip olan birinden beklendiği kadar bilgili olduğunu düşünmüyorum" ifadelerine de dikkat çekildi. 
     Rice'ın, İran'ı "totaliter devlet" olarak nitelendirmesine karşı çıkan Paris Merkezli Stratejik Araştırma Kurumu yöneticisi François Heisbourg ise, " Rice İran'ın totaliter olduğuna dair kanıt ortaya koymadı çünkü elinde hiç yok. Bu çok korkutucuydu. Amerikan tarafında bir esneklik olmadığı sürece, gerçek bir krize doğru yol alıyoruz" açıklamasında bulundu. 
     
</TEXT>
</DOC>
