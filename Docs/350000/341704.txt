<DOC>
<DOCNO> 341704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/guncel/axgun02.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınların iç dünyasına ödül 
</HEADLINE>
<TEXT>


Sait Faik Hik ye Armağanı, Ayşe Sarısayın'ın oldu. Sarısayın, ödül alan kitabı için, "Kendime uzak meseleleri yazamayacağımdan kadın öyküleri yazdım" diyor 

SEMA ASLAN 

Füsun Akatlı, Sabahattin Beyaz, Nursel Duruel, Doğan Hızlan, Jale Parla, Şara Sayın ve Hilmi Yavuz'dan oluşan Sait Faik Hik ye Armağanı jürisi, 2005 yılı ödülüne Behçet Necatigil'in kızı Ayşe Sarısayın'ı değer gördü. Sait Faik Abasıyanık adına verilen Sait Faik Hik ye Armağanı, 1964 yılından bu yana Darüşşafaka Cemiyeti ile Yapı Kredi Yayınları tarafından ortaklaşa düzenleniyor. 
Ayşe Sarısayın'ın kendisine ödül getiren kitabı "Yorgun Anılar Zamanı", Can Yayınları tarafından basılmıştı. "Yorgun Anılar Zamanı", yazarın 2. kitabı. Sarısayın, ilk kitabı "Denizler Duvar" 2003, Can Yayınları ile de 2004 Yunus Nadi Öykü Ödülü'ne değer bulunmuştu. 

'Bilerek yapmadım' 
"Yorgun Anılar Zamanı", 10 öyküden oluşuyor. Toplumun çeşitli kesimlerinden kadınların yaşadıklarının anlatıldığı öyküler, kadınların iç dünyasını yansıtıyor. Sarısayın, "Kendime uzak olan meseleleri yazamayacağımı düşünüyorum. Belki de bu nedenle kadın öyküleri yazdım ama çok da bilerek yapmadım bunu" diyor. 
Ayşe Sarısayın, bir yanıyla oldukça şanslı bir yazar. Yayımlanan her 2 kitabıyla da ödül almış çünkü 
"Yazmaya oldukça geç başladım. Bu nedenle ilk kitapla ödül almayı beklemiyordum. Bu yıl da Sait Faik Ödülü'nü aldım. Sait Faik, pek çoğumuz gibi beni de öyküyle tanıştıran isim. Dildeki yalınlığı açısından kendime örnek aldığım bir yazar." 

'Yazmayı uzun yıllar düşünmedim' 

Behçet Necatigil'in kızı olan Ayşe Sarısayın, 1957 doğumlu ve özel bir ilaç şirketinde yönetici olarak çalışıyor. Yazarın öykü kitaplarının yanı sıra, Behçet Necatigil'e ilişkin anılarını içeren "Çok Şey Yarım H l " isimli kitabı, 2001 yılında Yapı Kredi Yayınları tarafından yayımlanmıştı. "Babamın edebiyatçı olması nedeniyle doğal olarak edebiyatın hep içindeydim. Ama yazmayı gerçekten uzun yıllar hiç düşünmedim. Yazmaya da babamla ilgili bir anı kitabıyla başladım. O kitabı yazarken paralelinde öykü de gelişti. Yazabileceğimi o kitapla keşfettim. O kitap, belki babama vefa borcumdu. Demek yazabiliyormuşum dedim, öyle de devam etti." 



</TEXT>
</DOC>
