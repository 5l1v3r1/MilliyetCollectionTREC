<DOC>
<DOCNO> 307402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/yasam/yas06.html </URL>
<DATE> 2005/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Astımı önlemek için limon koklayın 
</HEADLINE>
<TEXT>


DIŞ HABERLER SERVİSİ 

GÜNDELİK hayatta sık karşılaşılan sağlık sorunlarıyla başa çıkabilmenin basit ama etkili çözümleri var. İngiliz "Daily Mirror" gazetesine göre, birçok ülkede yapılan araştırmaların sonucu olan bu yöntemlerden bazıları şöyle 
Strese karşı soğuk duş İngiltere'deki Hull Üniversitesi'nin araştırmasına göre, soğuk duş, vücut ısısın düşürerek hem fiziksel hem de zihinsel açıdan dayanıklı hale getiriyor. Her sabah soğuk duş alamasanız da, banyonun sonunda vücudunuza soğuk su tutabilirsiniz.Sıcak suya limon sıkın İsrailli araştırmacılar, limonda bulunan bir maddenin, astımı tetikleyen ozonun etkisini azalttığını buldu. Güne başlarken bir bardak sıcak suya limon sıkıp buharı içinize çekin. Bu yöntem sindirime de faydalıdır.Temiz dişler için peynir çiğneyin Çedar gibi eski peynirler, tükürük salgısını artırır. Tükürük de dişlerde asit birikimini engeller.Yeşil çay ağız kokusunu giderir Yeşil çayın içeriğindeki maddeler, ağız kokusuna neden olan bakteri plağını çözer.Mide ekşimesine karşı sakız çiğneyin Sakız çiğnerken tükürüğünüzü yutarsınız, bu da yemek borunuzdaki asit seviyesini dengeler. Şarkı söyleyerek horlamaktan kurtulun Boğazın üst kısmındaki kasları çalıştırarak horlamaktan kurtulabilirsiniz.Kırmızı şarap uçukları iyileştirir Kırmızı şarapta bulunan resveratrol, uçuğa yol açan virüsün çoğalmasını önler. Bir kaba biraz kırmızı şarap dökün, üzerini kapatıp bir gece bekletin. Ertesi gün pamukla uçuğun üzerine sürün. 

</TEXT>
</DOC>
