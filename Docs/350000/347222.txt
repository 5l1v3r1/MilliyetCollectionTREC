<DOC>
<DOCNO> 347222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sonspo23.html </URL>
<DATE> 2005/05/30/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Hannover 96’ın kalecisi Robert Enke, yılın kalecisi oldu... 
</HEADLINE>
<TEXT>

     Almanya Birinci Futbol Ligi’nin Bundesliga sona ermesinin ardından, Hertha Berlin’in Brezilyalı futbolcusu Marcelinho, yılın futbolcusu seçildi. 
     232 futbolcunun oy kullandığı ve Kicker dergisinde yayınlanan anket sonuçlarına göre en fazla oyu alan Marcelinho, 2004-2005 sezonunun en iyi futbolcusu unvanını elde etti. Ligi 4. sırada tamamlayan Hertha Berlin’de sezon boyunca 18 gol atmayı başaran Marcelinho, oyların yüzde 35.8’ini alarak birinciliği aldı. Bayern Münih’in orta alan oyuncusu Michael Ballack, oyların yüzde 14’ünü toplayarak en iyi ikinci futbolcu olmayı başardı. Bayern Münih’e geldiği ilk sezonda takımına lig şampiyonluğu ve Almanya Kupası sevinci yaşatan teknik direktör Felix Magath, yılın teknik adamı seçildi. 
     Yılın kalecisi unvanını ise, geçen sezon Daum tarafından Fenerbahçe'ye getirilen ancak 3 hafta dayanabilen, Hannover 96’nın kalecisi Robert Enke aldı. İkinci sırayı Borussia Dortmund’dan Roman Weidenfeller, üçüncülüğü ise Bayern Münih’in kalecisi Oliver Kahn elde etti. 

     
</TEXT>
</DOC>
