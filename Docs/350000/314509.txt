<DOC>
<DOCNO> 314509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sontur07.html </URL>
<DATE> 2005/02/11/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Hırsız oğlunu polise ihbar edeceğini söyleyen dünürünü öldürdü 
</HEADLINE>
<TEXT>

     Atilla MEMİŞ AKŞEHİR Konya DHA 

KONYA nın Akşehir İlçesi nde, kasa hırsızı olduğunu öğrendiği damadını polise ihbar edeceğini söyleyen 50 yaşındaki Tahir Temizkul, dünürü İbrahim Karataş tarafından öldürüldü. 
     Olay, dün gece Altunkalem Mahallesi Ender Sokak taki Özge Apartmanı nın giriş katındaki evde meydana geldi. Kızı Tülin Karataş ı ziyaret için evine gelen restoran işletmecisi Tahir Temizkul, kırılarak açılmış para kasasını gördü. İşsiz olan damadı Murat Karataş a 23 kasayı nereden bulduğunu soran Temizkul, içinde çekler ve senetler bulunan kasayı yaklaşık 6 ay önce Aytekin Ata ya ait Ata Tarım adlı işyerinden çaldığını öğrenince çok kızdı. Temizkul, kendisini polise ihbar edeceğini söylediği damadıyla tartışmaya başladı. Tartışmaya, evde bulunan dünürü İbrahim Karataş da katıldı. 
     Polise gitmek üzere evden ayrılmak isteyen Tahir Temizkul dünürü İbrahim Karataş ile kapının önünde tartışmaya devam etti. Dünürünün polise gitmesini engellemeye çalışan İbrahim Karataş, yanında taşıdığı ruhsatsız tabancasıyla Tahir Temizkul un üzerine kurşun yağdırdı. Silah seslerini duyanların ihbarı üzerine olay yerine gelen polis tarafından Akşehir Devlet Hastanesi ne kaldırılmak istenen Temizkul, yolda yaşamını yitirdi. 
     Gözaltına alınan İbrahim Karataş, Alkollüydüm. Nasıl yaptığımı hatırlamıyorum'' dedi. Karataş, çıkarıldığı nöbetçi mahkemece tutuklanarak cezaevine konuldu. 
     Cinayete neden olan kasa evinde ele geçirilen Murat Karataş ise hırsızlıktan gözaltına alındı. Karataş ın suç ortakları oldukları ileri sürülen Muhammet Şahin de gözaltına alınırken, firar eden amcasının oğlu Bülent Karataş ın ise arandığı öğrenildi. 
     
</TEXT>
</DOC>
