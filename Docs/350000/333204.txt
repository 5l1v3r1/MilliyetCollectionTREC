<DOC>
<DOCNO> 333204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/spor/yguven.html </URL>
<DATE> 2005/04/14/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Daha ne yapalım 
</HEADLINE>
<TEXT>


Daha ne yapsın Kemal Ulusu Daha ne yapalım biz 
MHK seçiminin tarihi 22 Temmuz 2004... Adam bas bas bağırıyor "Kural hatası yapıyorsunuz dava açarım" diyor. Dalgalarını geçiyor delegeler. 
Ters Köşe'deki "MHK'nin ömrü ne kadar" uyarısının tarihi 29 Temmuz 2004. Yani, seçimden tam bir hafta sonra. Kamuoyu ilk kez buradan duyuyor futbolun başına gelecekleri. Bir tek "yetkililer" kulaklarının üzerine yatıyor. 
Göz göre göre kaos bu kadar olur...Deli misiniz, divane misiniz 
Sonra da çıkıp "Futbolu kaosa sürüklemeye kimsenin hakkı yoktur" lafını nasıl edersiniz. 

İşte Ters Köşe'nin uyarısı 
"MHK'nin ömrü ne kadar 
Korkarım tasarruflarını tartışabileceğimiz vakti bulamayacağız bu MHK'nin... Sabaha karşı kurulan ve aceleden kural hataları ile gelen Çelik MHK'sine seçim kaybeden sayın Kemal Ulusu, Ağustos'un ortasına kalmadan davayı açacakmış. Ulusu'ya göre yönetmelikteki "hakemlik mesleği dışından iki üye olmalı" kuralına uyulmamış. 
Avukatları davanın tek celsede Ulusu lehine biteceğinden eminmiş. ... Düdük "Hukuk"ta." 
Sonra adım adım dava, temyiz, üst mahkeme falan... 
Ve bugün panik. 

Ne olacak şimdi Beşiktaş dava açsa "Ben bu illegal MHK tarafından mağdur edildim, lig geçersiz sayılsın" dese... Galatasaray 100. yılının tekrarını istese. Düşme hattındaki takımlar su koyverse... Lig tescil edilemese. Ne olacak 
Size bir şey söyleyeyim mi Federasyon'un o çok övündüğü kasasındaki trilyonlar, bu tazminatlara harcanacak büyük bir olasılıkla. 
Fena halde köşeye sıkıştınız şimdi. Ne sayın Ulusu'yu suçlayabilirsiniz, ne medyayı. Bakalım bu kaos kaç istifa getirecek 

Derbi tahmini 

Bayılıyorum derbi öncesi tahminlere 
"Fenerbahçe oyuncu kalitesi ve seyirci avantajıyla açık ara önde. Beşiktaş son haftalardaki çıkışıyla maçın kesin favorisi. En büyük ihtimal beraberlik gibi". 
Geriye ne kaldı .. Maçın tekrarlanma ihtimali. 
O kadarını da analiz edemeyiz ki be abi .. 

Her habere atlama 

Medyada bir haber "Sponsorluk yasası meyvelerini verdi" .. 
Verdi de, meyve dediğin "ahlat armudu" gibi... 
Okumuyor musunuz rakip gazeteleri Daha bir hafta önce Milliyet'te çıkmadı mı Devlet Bakanı sayın Mehmet Ali Şahin'in demeci "Sponsorluk yasası amacına ulaşamadı" demiyor muydu en üst makam .. Önüne gelen haberin "dibini koklamaz mısın" be adam 
Ne 7 trilyonu .. Sponsorluktan gelen kaynak 3,5 bilemedin 4 trilyon. Onun yarısı da Melih Gökçek başkandan. 
Sponsorluk yasasının neden işlemediğini size bir anektodla anlatayım 
Yer Batman... İl Müdürü'ne soruyorum "Sponsor bulamıyor musunuz" .. Kahkaha atıyor "Aman o konuyu açma, başım belada" 
"Neden" diyorum... 
Meğer sponsor bulmak için çabalamış, sayesinde Batman'daki doktor, eczacı, esnaf gibi hali vakti yerinde insanların vergi vermediği ortaya çıkmış. Defterler toplatılmış. Herkes nefret ediyormuş İl Müdürü'nden. 
Vergiyi doğru dürüst kovalayamadan vergiden düşülecek sponsorluğun yasası çıksa ne olur çıkmasa ne olur 

Namus refleks midir 

Akçaabat Sebatspor "küme düşmemekle ödüllendirilsin" dedim bir isyan, bir feryat .. Efendim, şikeyi ihbar etmek için niye koca bir gün beklemişler .. 
Ne demek istiyorsun yani .. 
Söyleyemiyor, mide bulandıran soru soruyor. 
Ben söyleyeyim en kötüsünü "parayı alsak mı diye düşünmüş olsunlar". Diyelim ki, düşündüler taşındılar, "sahtekarlığa bulaşmamaya karar verdiler". 
Eee aldılar mı .. 
Namusun refleks halinde dışavurumu da vardır, düşünüp taşınıp karar verileni de. Hatta en iyisi ikincisidir. Çünkü insanlar düşünmeden yaptıkları hareketlerden hep şikayet ederler bir zaman sonra. Düşünmek ayıp değil kardeşim. Ayıp olan hiç düşünmeden paraları kapmak. 
Akçaabat Sebat, öyle bir ödül almalıdır ki, şike teklifinden büyük olmalıdır. Mesela kümede kalmak gibi. 



</TEXT>
</DOC>
