<DOC>
<DOCNO> 323680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/soneko37.html </URL>
<DATE> 2005/03/14/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Borsa günü 636 puanlık kayıpla tamamladı... 
</HEADLINE>
<TEXT>

     Yurtdışı piyasalarda yaşanan düşüşten İMKB'de payına düşeni aldı. 
     Bileşik endeks 636.04 puanlık kayıpla 26,936.75 puandan günü tamamladı. Hisse senetleri günlük ortalama yüzde 2.31 değer kaybetti. 
     Satış ağırlıklı bir gün geçiren borsada endeks en yüksek 27,568.72 puanı, en düşük 26,816.56 puanlanı gördü. Günlük işlem hacmi 879 milyon 292 bin YTL oldu. 
     
     İKİNCİ SEANS 

     Endeks 2. seansa, 52.21 puan azalarak 27,134.92 puandan başladı. Seansın ilk yarısını 27,153.58 puandan geçen endeks, en düşük 26,816.56 puana kadar gerilerken, en yüksek seviye olarak 27.200.08 puanı gördü. 
     1. seanstaki 385.66 puanlık düşüş dikkate alındığında, endeks günlük bazda 636.04 puan geriledi. Hisse senetlerinin günlük ortalama değer kaybı yüzde 2.31 olarak belirlendi. 
     2. seans kapanışında, mali endeks 413.95 puan düşerek 39,043.67 puana, sanayi endeksi 184.01 puan düşerek 22,882.16 puana ve hizmetler endeksi 116.66 puan düşerek 13,883.30 puana geriledi. 
     Böylece ilk seansa göre, mali grup hisseler ortalama yüzde 1.05, sanayi grubu hisseler ortalama yüzde 0.80 ve hizmet grubu hisseler ise ortalama yüzde 0.83 oranında değer kaybetti. 
     2. seansta işlem gören toplam 310 hisse senedinden 36'sı değer kazandı, 223'ü değer yitirdi, 51 hisse senedinin fiyatında değişiklik olmadı. 
     2. seansta, 443 milyon 25 bin 863 YTL'lik işlem hacmi kaydedildi. Günlük işlem hacmi, 879 milyon 292 bin 175 YTL olarak hesaplandı. 
     2. seansta Akbank, İş Bankası C , Doğan Holding, Tüpraş ve Deva Holding, en çok işlem gören hisse senetleri oldular. 
     
</TEXT>
</DOC>
