<DOC>
<DOCNO> 334185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/son/sondun10.html </URL>
<DATE> 2005/04/17/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İsrail, 9 Ürdünlü mahkumu serbest bırakıyor... 
</HEADLINE>
<TEXT>

     İsrail kabinesi, 9 Ürdünlü mahkumun serbest bırakılmasını oybirliğiyle kabul etti. 
     Kabine toplantısına katılan bir yetkili, birkaç gün içinde 9 mahkumun serbest bırakılacağını kaydetti. 
     İsrail cezaevlerinde tutuklu 21 Ürdün vatandaşı bulunuyor, ancak 9 mahkum dışında diğerlerinin hükümet komitesi tarafından oluşturulan kriterleri karşılamadıkları için serbest bırakılmayacağı belirtildi. Bazı Ürdünlü mahkumların İsraillilere düzenlenen saldırılara karıştıkları ve hükümetin bu mahkumları serbest bırakmak istemediği ifade ediliyor. 
     Ürdün, uzun bir süredir İsrail'den mahkumları serbest bırakmasını talep ediyordu. 
     
</TEXT>
</DOC>
