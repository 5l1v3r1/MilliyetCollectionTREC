<DOC>
<DOCNO> 326446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sonyas23.html </URL>
<DATE> 2005/03/23/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Hastane virüsü, 36 saatlik bebeğin de canını aldı 
</HEADLINE>
<TEXT>

     İngiltere'de her yıl binlerce kişinin ölümüne yol açan hastane virüsünün son kurbanı 36 saatlik bir bebek oldu. 
     Ipswich hastanesinde doğan Luke'un doğumundan 36 saat sonra ölümünün ardından otopsi yapan Londra'daki Great Ormond Çocuk hastanesi yetkilileri, ölüme ''hastane süpervirüsü'' MRSA'in yol açtığını açıkladı. 
     Minik Luke'un ölümü, dikkatleri bir kez daha son 4 yılda iki kat artan MRSA'e çevirirken, kendi kayınvalidesini de aynı nedenle kaybeden Muhafazakar Parti lideri Michael Howard, soruna çözüm bulunmasını istedi. 
     
     ÖLDÜRÜCÜ MARBURG VİRÜSÜ 95 KİŞİNİN ÖLÜMÜNE NEDEN OLDU 

     Öte yandan, Angola'nın kuzeyinde, çoğu 5 yaşın altındaki 95 kişinin Marburg salgınından öldüğü bildirildi. 
     Dünya Sağlık Örgütü'nden DSÖ yapılan yazılı açıklamada, Ekim 2004'ten bu yana Ebola'ya benzer bir virüs olan öldürücü Marburg'un 102 kişiye bulaştığı, bunların 95'inin hayatını kaybettiği kaydedildi. 
     Angola'nın Demokratik Kongo Cumhuriyeti sınırı yakınlarında görülen salgına yakalanların 4'te 3'ünün 5 yaşın altındaki çocuklar, bir kısmınınsa sağlık görevlileri olduğu belirtildi. 
     Marburg virüsü, ilk defa 1967 yılında Uganda'dan Almanya ve Yugoslavya'ya ithal edilen hastalıklı maymunların insanlara beyin kanamasına yol açan ateş bulaştırmasıyla ortaya çıkmıştı. 
     
</TEXT>
</DOC>
