<DOC>
<DOCNO> 316836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/guncel/gun03.html </URL>
<DATE> 2005/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Böbreğimi alacaklardı' 
</HEADLINE>
<TEXT>


17 yaşındaki E.Ç.'nin 'organ mafyası' iddiası için test uygulayan sosyal hizmetler uzmanları, "Başka çocuklardan da benzer şeyler duyduk" dedi 

ŞÜKRAN PAKKAN İstanbul 

İistanbul'da, sokaklarda yaşarken sosyal hizmetler uzmanlarınca korumaya alınan, bir süre de uyuşturucu tedavisi gören E.Ç. 17 , organ mafyasının elinden zor kurtulduğunu iddia etti. İstanbul Büyükşehir Belediyesi Sokak Çocukları Meslek Edindirme Merkezi İSMEM yetkilileri de, E.Ç.'nin anlattıklarının doğru olup olmadığını anlamak için test uyguladıklarını, başka çocuklardan da benzer anılar duyduklarını belirtti. 
Van'da ailesi tarafından 4 yaşında yetiştirme yurduna bırakılan ve 10 yaşında, kaçıp İstanbul'a gelen E.Ç., geçici işlerde çalıştı. Sokaklarda, ATM'lerin kabinlerinde, bazen de inşaatlarda yatan E.Ç.'nin izini birkaç yıl sonra ablası buldu. Tiner bağımlısı olan E.Ç. ablasıyla Van'a dönerken yine kaçtı. Tekrar yurda yerleştirilen E.Ç. yaşadıklarını şöyle anlattı 
"ATM'ye lüks bir otomobil yanaştı. Hep aynı kadın ve erkek gelip bizimle konuşmaya çalışıyordu. Para teklif ediyorlardı. 'Parayı alalım, sonra kaçarız' dedim ve kabul ettik. Bizi lüks bir otomobille ev gibi bir yere götürdüler. Bir kısmı ev gibiydi ama bazı odalarda yatan çocuklar gördük. Kaçtık ve bir süre aynı yerlere gitmedik." 


</TEXT>
</DOC>
