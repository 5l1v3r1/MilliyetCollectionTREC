<DOC>
<DOCNO> 307646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/dunya/axdun01.html </URL>
<DATE> 2005/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush İran'a müdahale masada 
</HEADLINE>
<TEXT>


DIŞ HABERLER SERVİSİ 


ABD Başkanı George W. Bush, gizli bir nükleer silah programı yürüttüğünden şüphelenilen İran'ın bu konuda daha açık davranmaması durumunda, bu ülkeye askeri eylem yapmanın masadaki seçeneklerden biri olduğunu ima etti. 
ABD'nin İran'da örtülü askeri operasyonlar yürüttüğü iddialarının ardından NBC televizyonuna röportaj veren Bush, "İran'ın, nükleer silah programının varlığıyla ilgili olarak uluslararası toplumu yanıtsız bırakmayı sürdürmesi durumunda, askeri eylem potansiyelini ihtimal dışı bırakıp bırakmayacağı" sorusuna karşılık, "Bu meseleyi diplomatik yollardan çözebilmeyi umuyorum. Ancak hiçbir seçeneği asla masadan kaldırmayacağım" dedi. 

Tahran meydan okudu 
İran Savunma Bakanı Tuğamiral Ali Şamhani ise, Bush'un bu sözlerinin ardından yaptığı açıklamada, "Hiçbir ülkenin İran'a saldırmaya cesaret edemeyeceğini" söyledi. Şamhani, "O kadar güçlüyüz ki, hiçbir ülkenin bize saldıramayacağını söyleyebiliriz, çünkü onlar esnek stratejiler uygulayabilme yeteneğine sahip olmamız nedeniyle askeri gücümüz hakkında kesin bilgiye sahip değiller" dedi. 


</TEXT>
</DOC>
