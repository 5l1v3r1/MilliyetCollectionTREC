<DOC>
<DOCNO> 322361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/guncel/gun90.html </URL>
<DATE> 2005/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Reha Muhtar neden değişti 

Büyü Yapıldı Yaptığı her programla korkunç reyting alırken, diğer kanalların haber sunucuları tarafından ortaklaşa tutulan "sağlam bir büyücü" tarafından kendisine büyü yapılmış bir anda haberciliği bırakarak "aşk, adı gizli sevgili, internet geyikleri" yazmaya başlamıştır... 
Kendine Geldi Bir Ramazan ayında sunduğu Ateş Hattı programı sırasında, stüdyoda kendisine oldukça yakın mesafedeki bir konuk tarafından alkollü olmakla suçlanan ancak alkol kontrolünü bir hafta sonra yaptıran Reha Bey, o gece kendine geldi ve aldığı bir kararla, elini eteğini bu hırs dolu alemden çekerek huzur dolu bir hayatı seçti... 
İntikam Aldı Yıllarca kendisiyle dalga geçen, acımasızca eleştiren, "haberciliği mahvetti, haber değil şov yapıyor, o haberci değil " diyenlere, hayatlarının en büyük kazığını attı. Var gücüyle habercilik anlayışını değiştirdi, herkesi istisnalar hariç kendisini takip etmek zorunda bıraktı ve çekildi. Şimdi, zamanında "Biz değiştiriyoruz, onun yıktıklarını biz yapıyoruz" diyenleri, evinden kıs kıs gülerek seyrediyor. Özellikle Star'a astronomik rakamla geçen ancak ilkeleri uğruna Cem Uzan'la papaz olup tekrar Atv'ye geri dönen ve şu anda yaptığı bültenle olaya noktayı koyan Ali Kırca'yı... Bundan güzel intikam ve zevk olabilir mi 
Komploya kurban gitti Psikolojik savaşa yenik düştü. Rakiplerinin saldırılarının etkisinde kalarak kendisini sorguladı, vicdani hesaplara girişti. Herkese karşı tek başına savaşta yenik düştü... 
İşte şimdi o yok, ama onun çok daha kötü kopyaları var. Üstelik Reha Bey gibi eğlenceli de değiller. Keşke kendisi bu konuya bir değinse de aydınlansak Evet, Reha Muhtar'a soruyoruz kuzum, size ne oldu da çekildiniz 

Sakat nokta 
"Tehlikeli olabilecek bir noktadan köşe vuruşu kullanacak Fenerbahçe..." b b 
</TEXT>
</DOC>
