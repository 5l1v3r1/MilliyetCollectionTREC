<DOC>
<DOCNO> 343514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/magazin/yazdud.html </URL>
<DATE> 2005/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Burak'a sürpriz parti 
</HEADLINE>
<TEXT>


Paper Moon bahçeye çıktı, Ebru'nun Günay çıkarması, 40 yaş üstü güzellerin heyecan dolu finali, Sema'dan muhteşem bir gece, Margaux'da renkli akşam, Tommy Hilfiger International Golf Cup, Sadri Alışık Kültür Merkezi'nden gençlere, Caliante açılıyor... 


Efendim, bence fantazi müziğin en iyi seslerinden, yorumcularından biridir Ebru Gündeş. Kişiliği konusunda fikir yürütemem, çünkü bazı medya mensupları gibi öyle dip dibe değiliz. Ama sesi, Allah var, çok güzel. Okuyor ve ben de onu dinlemekten müthiş keyif alıyorum. Sevgili dostum müzik sektörünün amiral gemisi Emre Müzik'in patronu Hüseyin Emre onun patronu olduğu için Gündeş'in ilk gecesine katıldık. Zaten albümleri en çok satan starlar Hüseyin Ağabey'in şirketinde Serdar Ortaç, Rafet El Roman, Sibel Can... Günay'da bayrağı Siboş'tan Sibel Can devralan Ebru modanın kraliçesi Nur Yerlitaş'ın diktiği birbirinden şık üç kıyafeti, tıpkı sesi gibi 'Allah' dedirtti. Amma velakin birilerinin Ebru'ya, Günay'ın bir konser salonu olmadığını hatırlatması gerekirdi. "Benim sesim var, ben okurum, onlar dinler" dediyse, yok arkadaş. Öyle değil işte. Arkana tabanca gibi saz ekibini almışsın, muhteşem bir repertuvar yapmışsın... Peki mikrofonun önünde kazık gibi dikilmek niye Gazino ya da gece kulübünde seyirci, sanatçıyla göz göze gelmek, ona dokunmak, birlikte okuyup eğlenmek ister. 150-500 YTL para ödeyen seyirci konsere gelen biletli seyirci gibi değildir Ebru. Aynı masayı paylaştığım Yayın Yönetmenim Rıfat'ım Ababay'ım, güzel gözlü zevceleri Süheyla, Hüseyin Ağabey Emre , eski güzellik kraliçesi olan zevceleri Sibel ve Yeşilçam'ın da hepimizin de Apo Ağabey'i Abdurrahman Keskiner de benim gibi düşündüler. Rıfat'ım öyle geceleri sevmediği halde Ebru'nun sesine hayran oldu. Ama sahnesini zayıf buldu. Ondan önce sahne alan Mr. Cole ve Özlem Ersoy ise yine başarılıydı. Unutmadan Yemekler de muhteşemdi. Enginar, peynir tabağı, bonfile, ızgara levrek ve servis gerçekten kusursuzdu. Şef Halil Aytemiz ve garson İsmail Soyuoğlu masaya baktılar. Mekan çok kalabalıktı ama Ebru, seyirciyi Sibel kadar büyülemedi. Bana kızacaktır belki bu işlerde darılma-gücenme yok. Sesine, yorumuna, kıyafetlerine lafımız var mı Neyse, Ebru bu akşam da Günay'da. Müzikseverler kaçırmasın. Günay'ın telefon numarası 0212 230 33 33. Konserden önce, İzmir'den gelen konuklarımla Paper Moon'da buluştum. Kimler mi Türkiye'nin en büyük tesislerine sahip Vural Öger'in koordinatörü ve 14 otelin grup başkanı olan Sami Türkay, bu otellerin eğlence koordinatörü sevgili Çiço Besim Kazodo ve hem sesi hem de fiziğiyle geleceğin starı Günce. Allah eksikliğini göstermesin, yine balkon, koltuk filan ayaktaydı. Kafe kısmının dekorasyonu değişmiş, daha klasik olmuş. Bizim ekip, yani Doktor Turan Çetinkaya , salon şefleri Volkan Şan, Sezgin Yüce, müdür Erol Usta, kızlar, bar ekibi Sabri, Hayri, Kadir kafe kısmında bir yer yaptılar. Buranın sebzeli pizzasına bayılıyorum. Herkes de bayıldı. Unutmadan ekleyeyim Bu arada Besim aslen diş hekimi ve dört lisan biliyor. Ama eğlence sektörüne gönül verdi. Besim'in yeni şovları da yine olay yaratacak. Paper Moon'da kimleri gördüğüme gelince Fenerbahçe Kulübü Başkanı sevgili Aziz Ağabeyim Yıldırım , Tuncer Öztarhan, Türkiye'nin en büyük BMW bayii Kosifler Oto'nun patronu Hasan Kosif, Best FM'in ve Pucci'nin genç patronu Emrah Hattat, Cavit Çağlar, birbirine çok yakışan Özlem Yıldız-Sinan Serter, Prof. Dr. Nazım Durak, sevgili avukatım Ersan Taştekin ve güzel eşi Burcu... Paper Moon'un telefon numarası 0212 282 16 16. 

Caliante'de müzikli geceler 
25 yıllık sevgili arkadaşım Nadir Ermiş'in sahibi olduğu Balmumcu'daki Caliante Restaurant Bar'a sevgili Ayfer Toprak ve Cengiz Karavan da işletme ortağı oldu. Caliante'de 17 ve 24 Mayıs tarihlerinde 'kışa veda, yaza merhaba' adlı yemekli partiler olacak. Bu gecelerde sahnelerin muhteşem ikilisi Bülent Özdemir ve Betül Demir konukları coşturacak. 26 Mayıs Perşembe gecesi ise Caliante resmi açılışını yapacak. Telefon numarası 0212 274 20 45. Efendim, Berna ve Fem 'bernaylafem' iletişim ve marka yönetiminin iki zarif ortağı. İki ortak çok güzel ve marka işlere imza atıyor. İkili, International Tommy Hilfiger Golf Cup ile de güç birliği yaptılar. 14 Mayıs tarihinde Kemer Golf Country Club'ta, 15 Mayıs'ta da İstanbul Golf Kulübü'nde turnuva düzenleyecekler. 

Alagurme hizmette 
Sema Çelebi şimdi de Alagurme'nin Bebek'teki şubesini açtı. Sema, ıstakoz yemek ama evinde pişirmek istemeyenlere canlı ıstakoz pişirip yolluyor. Miami'den gelen ıstakozları yedim, tadı damağımda kaldı. Ayrıca Sema, Alagurme'yi Türkiye'ye getirmenin şerefine 16 Mayıs Pazartesi günü Malta Köşkü'nde saat 19.30'da müthiş bir davet veriyor. Alagurme'nin telefon numarası 0212 263 51 10. Efendim, Selçuk Yöntem, Nurseli İdiz, Meral Oğuz, Gülsen Tuncer, Dilek Öztekin, Emre Törün, Nurkan Törün gibi deneyimli hocalar yaz kursu açıyor. Kurs, Sadri Alışık Kültür Merkezi'nde. Yetişkinler ve çocuklar başvurabilir. Başvuru tarihi 25 Nisan-25 Mayıs arası. Bilgi için Tülay Özkan'ı arayabilirsiniz. Telefon numarası 0212 244 62 76. 

Müge'den Burak'a sürpriz 
Burak Türeci, Margaux'nun, Türkiye'nin en büyük içki ithalatçısı olan bt'nin ve mayıs ayının son haftasında Laila'nın yerine açılacak olan Sortie'nin patronlarından. Güzel eşi Müge yoğun işlerinden dolayı doğum gününü unutan Burak'a kendi mekanları Margaux'da muhteşem bir parti düzenledi. Burak'ı meşaleli, tütsü kokulu, şampanyalı partiye getiren, Sortie'deki ortağı Varol Kaynar oldu. Tüm dostları geceye katılmıştı. Ben de kankalarım olan WMC Group Başkanı Hakan Yangın, kardeşim kadar sevdiğim genç, güzel ve yetenekli oyuncu İpek Tuzcuoğlu, Sortie'nin işletmecisi olan yakışıklı kavalyem Ali Sayar ile birlikte oradaydım. Burak'a sürpriz bir hediye de Fransa'dan geldi. Moet Chandon firması, Burak'la aynı yaşta olan Dom Perignon Rose'un özel kavını göndermişti. Çarşamba akşamı da 'Golden Queen DDF 2005 Türkiye' yarışmasında jüri üyesiydim. 40 yaş üzeri 32 hanım, kraliçelik tacını kapmak için yarıştı. Sonuçları gazetelerden öğrenmişsinizdir. Jüri masasında yanımda, Vatan'ın güzel ve güler yüzlü Magazin Müdürü Müge Anlı Akdağ oturuyordu. Acayip eğlendik. Bu arada, Müge'nin sesi de müthiş. Bence ona albüm yapan kazanır. Yarışmada yine benim favorilerim kazandı. Biliyorsunuz Oscar'da ve Sadri Alışık Ödül Töreni'nde de tercihlerim doğruydu. Özetle görüş mesafem hep kapsama alanına giriyor. Müge ve ünlü fotoğrafçı Yaşar Saraçoğlu da böyle söyledi. Gecenin en güzel kadınlarından biri ise sevgili Nünü'ydü Nükhet Duru . Proc Medya tarafından düzenlenen gece çok keyifliydi. Buranın patroniçesi güler yüzlü arkadaşım Banu Noyan'a nazlanarak söz vermiştim ama eğlendim. Evet, bugünlük de bu kadar. Sevinçleriniz okyanuslar, üzüntüleriniz ise kum tanesi kadar olsun. Hoş kalın. Yarın bayinizden PAZAR POSTASI'nı istemeyi unutmayın. 

Esra ile A'dan Z'ye 

Türk televizyonlarında 'kadın kuşağı' formatı onunla ivme kazandı. 2 saat boyunca yaptığı canlı yayınlarla sadece hanımlara değil, genç, yaşlı, çoluk çocuk milyonlarca kişiye seslendi, ailelere girdi. Ünü Türkiye sınırlarını aşıp Avrupa'ya, Amerika'ya kadar uzandı. Esra Ceyhan'dan bahsediyorum. Dokuzuncu yılında tv8 ekranlarında 'Esra Ceyhan'la A'dan Z'ye' programını sunan sempatik sunucu ve gazetemizin yazarı Esra, şimdi de programıyla aynı adı taşıyan ilk kitabını çıkarıyor. "Kitabımda A'dan Z'ye aklınıza gelebilecek her türlü kavram ve kişi var" diyen ünlü sunucu şöyle devam ediyor "İnsanların ne kadar beğeneceği tartışılır ama sonuçta ben kalbimden geçenleri yazdım. Yaptığım işle gurur duyuyorum. İnanıyorum ki bu kitap yıllardır paylaştığımız şeylerin özeti olacak. Beni daha yakından tanımak ve bana dair birçok şey bilmek isteyenler, hayata bakışımı, yayıncılık anlayışımı, insanlarla paylaştıklarımı, belki de perde arkasını bu kitapta bulacaklar. Hatta ilk aşkımı da bu kitapta açıklayacağım" diyor. Başarılar Esra. 



</TEXT>
</DOC>
