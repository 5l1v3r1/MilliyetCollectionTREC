<DOC>
<DOCNO> 309493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sondun46.html </URL>
<DATE> 2005/01/26/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Bush'un ataları da işgalciymiş .. 
</HEADLINE>
<TEXT>

     ABD Başkanı George Bush'un, 12. yüzyılda İrlanda'yı işgal eden Norman derebeyi Richard Strongbow'un Richard de la Clare soyundan geldiği bildirildi. 
     İrlandalı tarihçiler, Bush'un ayrıca zengin olmak için İrlanda'ya ihanet etmekle suçlanan İrlanda'nın Leinster bölgesinin Kelt kralı Dermot McMurrough'nun soyuyla de bağlantılı olduğunu belirttiler. 
     Tarihçi Ann Griffin Bernstorff, Avrupa'nın en büyük resimli halısı olan ve Strongbow'un oğlu Guillaume de Marechal tarafından 1207'de kurulan New Ross kentini tasvir eden bir halı üzerinde yaptığı incelemede, Bush'un İrlanda bağlantısını buldu. 
     İnceleme sonunda, Isabelle de Clare ile evli olan New Ross kentinin kurucusu Guillaume de Marechal'in George Bush ile 30 kuşak öncesinden doğrudan atası olduğu belirtildi. 
     Amerikan Başkanı'nın ailesi, şimdiye dek soylarının sadece ortaçağdaki İngiliz Norman derebeylerine dayandığını biliyordu. 
     
</TEXT>
</DOC>
