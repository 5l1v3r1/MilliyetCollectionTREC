<DOC>
<DOCNO> 334644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/siyaset/siy02.html </URL>
<DATE> 2005/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'O' artık emlakçı 
</HEADLINE>
<TEXT>


Sultanbeyli'de 10 yıl belediye başkanlığı yapan Koçak, "45 bin konuta imar verdim. Yeni başkan tapuları dağıtıyor. Biz de alım satımını yapıyoruz" diyor 

ŞÜKRAN ÖZÇAKMAK 


Eski RP'li Sultanbeyli Belediye Başkanı Ali Nabi Koçak... Görev yaptığı 10 yıl içinde ilçeye 21 okula karşılık 122 cami yapıldı. Her 10 Kasım anma törenlerinde dikkatlerin Sultanbeyli'ye çevrilmesine neden olan ve 67 davadan yargılanan 2 eşli Koçak, şimdi emlakçılık yapıyor. 
Milli Gazete'ye verdiği ilanda, "Sultanbeyli'de arsası olanların vek let ve hesap numaralarını vermeleri halinde arsalarını satar, paralarını hesaba yatırırım. Veya telefonlarını verirlerse kendileri tapuda imza atıp paralarını alıp gider" sözleriyle alışılmışın dışında bir ifade kullanan Koçak, 1989 - 1999 arasında Sultanbeyli'de belediye başkanlığı yaptı. Koçak, başkanlığı döneminde 10 yıl boyunca imar ve ifrazını yapıp dağıttığı arsaların şimdi de alım satım işine girdi. 
Başkanlıktan önce halı ve mobilya ticareti yapan emekli müftü Koçak, başkanlığı dönemiyle ilgili şu bilgileri verdi "Başkan seçildiğimde Sultanbeyli'nin nüfusu 3 bin 741 görünüyordu ama 10 bin kişi oy kullanmıştı. Başkanlığı bıraktığımda Sultanbeyli'nin 175 bin nüfusu vardı. Dönemimde 21 okul, 122 cami yapıldı. 45 bin konuta imar, ifraz verdim. 3 büyük mahallenin arsasını dağıttım. Çiller döneminde tapu tahsis bedeli yüzde 20'den 50'ye çıktığı için dağıtım yapamamıştık. Şimdi bedel yüzde 20'ye düşünce yerimize gelen başkan tapuları dağıtıyor. Biz de alım satımını yapıyoruz." 

67 dava açıldı 
Koçak, hakkında açılmış 67 davayla ilgili şunları söyledi "Davaların birçoğundan beraat ettim. Hakkımda imar isk n davası da vardı, birinden para cezası yedim." 10 çocuğundan dördünün vefat ettiğini belirten Koçak, "Eşim çok hasta olduğu için onun izniyle bir kez daha evlendim. Birinci eşimi daha sonra kaybettim" dedi. Koçak, RP davasında yargılanan 22 sanık arasındaydı. 



</TEXT>
</DOC>
