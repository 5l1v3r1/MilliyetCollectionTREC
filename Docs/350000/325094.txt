<DOC>
<DOCNO> 325094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sonspo21.html </URL>
<DATE> 2005/03/19/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Darüşşafaka 59 - Ülkerspor 79 
</HEADLINE>
<TEXT>

     Türkiye Basketbol Ligi'nde Ülkerspor, Darüşşafaka'yı 79-59 yendi. 
     Karşılaşmanın ilk periyodunda iki takım da karşılıklı basketler bulurken, Ülkerspor bu çeyreği 1 sayı farkla, 18-17 önde kapadı. 
     2. periyoda iyi başlayan Ülkerspor, rakibinin hücumda kaybettiği topları iyi değerlendirerek farkı açmaya başladı. Bu periyodun ilk 5 dakikasında sadece Cüneyt ile bir 3 sayılık basket bulan Darüşşafaka karşısında 13 sayı üreten konuk ekip, 15. dakikayı 31-20 önde geçti. Darüşşafaka, Jones ile bulduğu basketlerle farkı kapatmaya çalıştıysa da Ülkerspor buna izin vermedi ve ilk yarıyı 41-30 önde kapadı. 
     Maçın 2. yarısında Ülkerspor Zukauskas, Stombergas ve Serkan'ın basketleriyle 29. dakikada farkı 16 sayıya çıkarıp 56-40 , 3. periyodu 58-44 önde bitirdi. 
     Son periyotta da Serkan'ın basketleriyle farkı giderek açan Ülkerspor, sahadan 20 sayı farkla 79-59 galip ayrıldı. 
     
     KÜNYE 
     
     
Salon Ayhan Şahenk. Hakemler Vedat Borulday xx, Serhat Büker xx, Tunçtan Durmuşcan xx. Darüşşafaka Cüneyt x 5, Rice x 3, Tufan x 6, Jones xx 14, Whorton xx 12, Erdem xx 9, Cevher x 4, Soner x 3, Polat x 1, Caner x 2. Ülkerspor Tutku xx 8, Serkan xxxx 22, Stombergas xxx 13, Praskevicius xxx 8, Zukauskas xx 7, Kerem Gönlüm xx 3, Vuskevitcs xx 8, Kerem Tunçeri xx 5, Fatih x 2, Ersan x 3, Oğuz x. 1. Periyot 17-18. Devre 41-30 Ülkerspor lehine . 3. Periyot 44-58. 5 Faulle Çıkan 33.10 Praskevicius Ülkerspor . 
     
</TEXT>
</DOC>
