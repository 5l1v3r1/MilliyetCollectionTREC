<DOC>
<DOCNO> 336775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sontur32.html </URL>
<DATE> 2005/04/25/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
İşitme engelli Irmak, trenin sesini duyamadı... 
</HEADLINE>
<TEXT>

     Erzurum'da Şükrüpaşa hemzemin geçitten hayvanlarını geçirmeye çalışan Necati Irmak, kaldığı trenin altında ağır yaralandı. 
     AA muhabirinin edindiği bilgiye göre, kömür tevzii mevkiinde Şükrüpaşa hemzemin geçitten otlattığı hayvanları geçirmeye çalışan 60 yaşındaki Necati Irmak, makinist Seyfettin Baycan idaresinde Kars yönünde seyir halinde bulunan 4102 sefer sayılı Erzurum Ekspres treninin altında kaldı. 
     İşitme engelli olduğu öğrenilen Irmak'ın, trenin sesini duymamış olabileceği belirtildi. 
     Çevredeki vatandaşların yardımıyla Numune Hastanesi'ne kaldırılan Irmak, durumunun ağır olduğu gerekçesiyle daha sonra Aziziye Araştırma Hastanesi'ne sevk edildi. 
     Makinist Baycan'ın gözaltına alındığı, olayla ilgili soruşturmanın sürdürüldüğü kaydedildi. 
     
</TEXT>
</DOC>
