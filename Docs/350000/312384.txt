<DOC>
<DOCNO> 312384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/soneko47.html </URL>
<DATE> 2005/02/04/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Hazine, önümüzdeki hafta iki ihale yapacak... 
</HEADLINE>
<TEXT>

     Hazine Müsteşarlığı, önümüzdeki hafta Salı günü, biri 91 gün vadeli referans bono, diğeri 595 gün vadeli tahvil ihalesi olmak üzere iki ihale yapacak. 
     Hazine'den yapılan açıklamaya göre, Salı günü, 9 Şubat 2005 valör ve 11 Mayıs 2005 itfa tarihli olmak üzere, 91 gün vadeli Yeni Türk Lirası cinsinden iskontolu referans Hazine Bonosu ihalesi düzenlenecek. 
     Hazine aynı gün, 9 Şubat 2005 valör ve 27 Eylül 2006 itfa tarihli olmak üzere, 595 gün vadeli Yeni Türk Lirası cinsinden iskontolu Devlet Tahvili ihalesi de yapacak. 
     Hazine'nin açıklamasında Piyasa Yapıcılığı Sistemi çerçevesinde, söz konusu ihale için değişim işlemine konu geri alınacak DİBS'lere ilişkin fiyat listesi de yer aldı. 
     Hazine'nin 9 Şubat Çarşamba günü 5 milyar 123 milyon YTL'si piyasaya, 412 milyon YTL'si de kamu kurumlarına yapılan satışların geri ödemesi olmak üzere toplam 5 milyar 5 milyon YTL tutarında ödemesi bulunuyor. 
     
</TEXT>
</DOC>
