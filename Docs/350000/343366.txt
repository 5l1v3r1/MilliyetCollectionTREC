<DOC>
<DOCNO> 343366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonspo22.html </URL>
<DATE> 2005/05/17/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Süper Lige çıkmayı garantileyen K. Erciyesspor gece maçı istiyor... 
</HEADLINE>
<TEXT>

     İkinci Futbol Ligi A Kategorisi’nde, ligin bitimine 1 hafta kala Süper Futbol Ligi’ne yükselmeyi garantileyen Kayseri Erciyesspor, bu hafta sonu sahasında karşılaşacağı Türk Telekomspor maçını gece oynamak istiyor. 
     Kulüp basın sözcüsü Aşkın Genç, AA muhabirine yaptığı açıklamada, Süper Futbol Lig’e yükselmenin coşkusunu, geçen hafta deplasmanda oynadıkları Karagümrük KYOTO maçı sonrası kendilerini desteklemek için İstanbu’a gelen binlerce taraftarlarıyla birlikte yaşadıklarını söyledi. 
     Buna rağmen sevinçlerini evlerinde bütün Kayserililerle yaşamak istedikleri belirten Genç, "Son maçımızda Türk Telekomspor ile sahamızda karşılaşacağız. Bu maçın şölen havasında geçmesi için hazırlıklarımız sürüyor. Yönetim olarak maçın akşam saatlerinde oynanmasının katılım açısında çok daha iyi olacağına inanıyoruz. Bunun için Futbol Federasyonu’na resmen başvurduk" dedi. 

     
</TEXT>
</DOC>
