<DOC>
<DOCNO> 310961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sondun49.html </URL>
<DATE> 2005/01/31/ </DATE>
<TIME> 21.26 </TIME>
<AUTHOR>  </AUTHOR>
<HEADLINE>
Sert kış ozon tabakasındaki deliği genişletebilir 
</HEADLINE>
<TEXT>

     Avrupa Komisyonu, sert geçen kışın, Avrupa'nın kuzeyi üzerinde ozon tabakasındaki deliği genişletebileceğini bildirdi. 
     Komisyon, bilim adamlarının, Kuzey Kutbu üzerinde atmosferin üst tabakasında düşük hava sıcaklıklarını doğruladığını, oksijenden oluşan ve dünyayı mor ötesi ışınlardan koruyan ozon tabakasının, soğuk nedeniyle daha büyük bir tehditle karşı karşıya olduğunu saptadığını belirtti. 
     Avrupa Komisyonu'nun açıklamasında, ozon tabakasında ilk kayıp işaretlerinin şimdiden görüldüğü, Kuzey Kutbu üzerinde stratosferin daha da soğumasının, ozon tabakasındaki kayıpların gelecek yıllarda artmasına yol açabileceği belirtildi. 
     Ozon tabakasındaki deliğin, kutup bölgeleri, İskandinavya ve Avrupa'nın iç kesimlerinde bile etkisini gösterebileceği ifade edildi. 
     
</TEXT>
</DOC>
