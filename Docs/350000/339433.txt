<DOC>
<DOCNO> 339433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/yasam/axyas02.html </URL>
<DATE> 2005/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rojda, cehennemi bu dünyada yaşadı 
</HEADLINE>
<TEXT>


Henüz 12 yaşında tecavüze uğradı. Tecavüzcüsüyle yaşamak zorunda kaldı. Ondan çocuğu oldu. Ve sonunda aile, 'çok dışarı çıkıyor' diye burnunu kesti 

ÖZGÜR CEBE Diyarbakır DHA 

Yaşıtları henüz ilköğretim okulu sıralarında okurken, 12 yaşında taciz, tecavüz ve sonunda da töre vahşetine maruz kalan küçük Rojda'nın inanılması güç hik yesi Diyarbakır'da başladı. 
Milliyet'in, eğitim hakları için büyük bir kampanya yürüttüğü binlerce akranı gibi yoksul ailesinin okula göndermediği Rojda 15 , Türkçe öğrenemedi. 3 yıl önce, kendisine tecavüz eden Sabahattin G.'den 26 hamile kalınca ailesinin verdiği karar, onun için yeni felaketlerin kapısını aralıyordu. Aile, Rojda'yı, imam nik hıyla tecavüzcüsü ile evlendirmeye karar vermişti. Sabahattin G.'nin ailesiyle yaşamaya başlayan Rojda, burada bir erkek çocuk dünyaya getirdi. 

2. tecavüzden tutuklandı 
Bu arada Sabahattin G., 2 yıl önce, bu kez 7 yaşında bir erkek çocuğuna tecavüz ettiği gerekçesiyle tutuklandı. Rojda, kayınbiraderleri Feyyat 18 ve Turan G. 20 ile birlikte yaşamayı sürdürürken yeni bir vahşetin kurbanı oldu. Kayınpederi Ekrem G. ile kayınbiraderleri ve amca çocukları M.G. 16 , el ve ayaklarını bağladıkları Rojda'nın burnunu ekmek bıçağıyla kesti. Ekrem G. ile çocukları, 11 Mart'ta meydana gelen olayın ardından tutuklandı. 

15 kadın avukat katıldı 
Tutukluların 15 yıla kadar hapislerinin istendiği duruşmaya tedavisi süren Rojda gelemedi. Diyarbakır Barosu Kadın Hakları ve Uygulama Merkezi'nden 15 kadın avukat davaya müdahil oldu. Ekrem G., "Oğlum cezaevinde olduğu için Rojda sürekli babasının evine gidiyordu. Geri getirdik. Kahvedeydim. Geldiğimde burnu kesikti. Olayla ilgim yok" dedi. Suçlamayı reddeden Turan G. de, "Burnu kesildiği sırada evde yoktum" diye konuştu. 

'Erkeklerle konuşuyordu' 
Suçu kabul eden Feyyat G. ise, sergilediği vahşeti şöyle gerekçelendirdi "Kardeşim cezaevine girince, gelinimiz isteğimiz dışında evden ayrılıp babasına gidiyordu. Birkaç defa gidip getirdik. Ancak sabah çıkıp akşam geç geliyordu. Üç gün devam edince takip ettim, dört erkekle konuştuğunu gördüm. Döndüğümde o kişilerin kim olduğunu sordum. 'Sen karışamazsın' dedi. Bunun üzerine tokat attım ve ellerini dizimin altına alarak bıçakla burnunu kestim." 

'Tek başına yapamaz' 
Sanıklardan davacı olan Rojda'nın babası Musa ve annesi Şerife G. ise şunları söyledi "Sabahattin, kızımıza tecavüz edip hamile bırakınca birlikte yaşamalarına rıza göstermek zorunda kaldık. Bir ahlaksızlığını görmüşlerse, bunu bize söylemeleri gerekirdi. Feyyat tek başına bu işi yapamaz." Mahkeme, Ekrem G.'nin tahliyesine, oğullarının tutukluluk halinin devamına, çocuk mahkemesinde yargılanan yeğen M.G.'nin dosyasının birleştirilmesine karar verdi. 

"Önce tecavüz etmek istediler" 

Burnuna 20 dikiş atılan Rojda, bebeğiyle artık ailesinin yanında yaşıyor. Olay günü evde uyuduğunu, Ekrem G. ile çocuklarının el ve ayaklarını bağladığını söyleyen Rojda, "O..... olduğumu, ibret olsun diye burnumu keseceklerini söylediler. Irzıma geçmek istediler. Burnum kesildiği için aşırı kan akıyordu. Durdurmak için arpa ve buğday ezip burnuma sürdüler. Sabahattin'le de bana tecavüz ettiği için evlenmek zorunda kalmıştım" dedi. Aile Sabahattin G.'den davacı olacağını belirtirken, tecavüz girişimi iddiasıyla ilgili de soruşturma başlatıldığı öğrenildi. 

Burun ve parmak kesme, yaygın ceza 

Diyarbakır Kadın Merkezi'nin KA -MER Güneydoğu ve Doğu Anadolu'da 13 bin 673 kadın arasında yaptığı araştırmada, evli kadınları cezalandırmak için kocaları ve akrabalarının kullanıldığı korkunç ceza yöntemleri ortaya çıkmıştı. Milliyet'in 25 Ocak'ta duyurduğu Diyarbakır, Mardin, Şanlıurfa, Batman, Bingöl, Hakk ri, Van, Siirt ve Kars'ı kapsayan araştırmanın sonuç raporunda, şu saptamalara yer verilmişti 
Kadınlara uygulanan yaygın cezalar arasında burun ve parmak kesme, saç kazıma, cinsel organ dağlama, aç bırakma, duyu organlarına kezzap damlatma yer alıyor.Kadınlar, radyodan şarkı isteme, sinemaya gitme, izinsiz dışarı çıkma, eve geç gelme, kuma kabul etmeme, kocaya ve ailesine karşı çıkma, ailelerinin istemediği bir ilişki yaşama gibi nedenlerden dolayı burnu ve parmağı kesilerek cezalandırılıyor. Gerdek gecesi bakire olmadığı ortaya çıkan kadın, saçları kazıtılıp baba evine gönderiliyor. Bu uygulamayla, saçlarının kazılmış olduğu görünen kızın bakire olmadığını herkes anlıyor. Bu gelenek, töre cinayetlerine zemin hazırlıyor. 




</TEXT>
</DOC>
