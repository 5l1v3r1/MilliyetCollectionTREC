<DOC>
<DOCNO> 339304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sontur07.html </URL>
<DATE> 2005/05/03/ </DATE>
<TIME> 03.20 </TIME>
<AUTHOR>  </AUTHOR>
<HEADLINE>
Pendik'te hırsız cinayeti ''Anne öldü,kızı yaralı'' 
</HEADLINE>
<TEXT>

     Pendik’te bir kadın, evinin mutfağında bıçaklanarak öldürüldü, yaralı halde bulunan kızı hastaneye kaldırıldı. 
     A.A muhabirinin aldığı bilgiye göre, ihbar üzerine Dumlupınar Mahallesi’nde bir eve giden polis ekipleri, evin mutfak bölümünde Hamide Tecimer’in 43 cesedini buldu. Yapılan incelemede, Tecimer’in, vücuduna aldığı çok sayıda bıçak darbesiyle öldüğü belirlendi. 
     Hamide Tecimer’in kızı Neriman Tecimer’in 20 de bıçakla yaralandığını gören polis ekipleri, ambulans çağırarak genç kadının Kartal Dr. Lütfi Kırdar Eğitim ve Araştırma Hastanesi’ne kaldırılmasını sağladı. Ayakta tedavi gören Neriman Tecimer, daha sonra, ifadesi alınmak üzere Çamçeşme Polis Merkezi’ne götürüldü. 
     
     YAKALANDI 

     Pendik’te girdiği evde bir kadını bıçakla öldürüp, kızını yaraladığı ileri sürülen zanlı, yakalandı. Alınan bilgiye göre, dün meydana gelen olaya ilişkin soruşturmayı sürdüren polis, zanlının kimliğini belirledi. 
     Bunun üzerine yapılan operasyonda zanlı Muhammet B, Pendik’te bir akrabasına ait evde yakalandı. Zanlının sorgusunda, ablasını evden kovduğu gerekçesiyle, eniştesi Ünal Ç’yi öldürmek amacıyla bu eve girdiğini söylediği ifade edildi. 
     Aradığı eniştesinin kızkardeşi Hamide Tecimer’in 43 kendisini fark edip üzerine koştuğunu ifade eden zanlının, önce korkutmak için kadına, ardından da karşısına çıkan kızına bıçak sallayıp kaçtığını anlattığı öğrenildi. 
     Dumlupınar Mahallesi Ali Baba Caddesi’ndeki evde dün akşam saatlerinde meydana gelen olayda, anne-babasının yanında kalan Hamide Tecimer, eve gizlice giren bir kişi ile karşılaşınca saldırgan tarafından göğsünden bıçaklanmıştı. 
     Daha sonra kaçmaya çalışan saldırgan, Tecimer’in kızı Neriman Tecimer’i de 20 kolundan ve kaşından yaralamıştı. 
     Yaralı anne ve kızı komşuları tarafından Dr. Lütfi Kırdar Kartal Eğitim ve Araştırma Hastanesi’ne kaldırılmış, Hamide Tecimer doktorların tüm çabalarına rağmen hayatını kaybetmişti. 
     Tedavisinin ardından taburcu olan Neriman Tecimer ise ifade ve teşhis için Pendik Emniyet Müdürlüğü’ne götürülmüştü. 
     
</TEXT>
</DOC>
