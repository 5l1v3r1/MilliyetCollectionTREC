<DOC>
<DOCNO> 306417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sondun44.html </URL>
<DATE> 2005/01/14/ </DATE>
<TIME> 20.32 </TIME>
<AUTHOR>  </AUTHOR>
<HEADLINE>
Şaron, Abbas'la tüm temaslarını kesiyor... 
</HEADLINE>
<TEXT>

     İsrail Başbakanı Ariel Şaron'un, Gazze Şeridi sınırında 6 İsrailli sivilin öldürülmesi üzerine, Filistin Ulusal Yönetimi Başkanı Mahmud Abbas ve yönetimindeki yetkililerle tüm temasların kesilmesi talimatı verdiği bildirildi. 
     İsrail televizyon kanallarının haberine göre, Abbas'ın saldırılar düzenleyen Filistinli militanları kontrol altına almasına değin karar geçerli kalacak. 
     Şaron'un ofisinden bir yetkili de, İsrailli bütün hükümet yetkililerinin, yeni Filistin yönetimiyle her türlü teması keseceklerini belirtti. 
     Gazze Şeridi'ndeki Karni geçiş noktasında dün Filistinli militanlar tarafından düzenlenen bombalı saldırıda ve çıkan çatışmada 3 Filistinli militan ve 6 İsrailli ölmüş, 5 İsrailli yaralanmıştı. 
     
</TEXT>
</DOC>
