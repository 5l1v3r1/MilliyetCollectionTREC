<DOC>
<DOCNO> 308732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/dunya/axdun02.html </URL>
<DATE> 2005/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendine gizli servis kurdu 
</HEADLINE>
<TEXT>


SEMA EMİROĞLU New York 


ABD Savunma Bakanı Donald Rumsfeld'in, istihbarat toplamada Merkezi Haber Alma Teşkilatı'na CIA olan bağımlılığına son vermek için gizlice kendisine bağlı bir casusluk örgütü oluşturduğu ve yeni birimin 2 yıldır Irak, Afganistan ve diğer ülkelerde gizli faaliyet yürüttüğü ortaya çıktı. 
"Washington Post"un haberine göre, şimdiye kadar varlığı gizli tutulan bu örgüt, Rumsfeld'in yazılı emriyle 25 Nisan 2002'de kuruldu. 

'Kötüler' de örgütte 
"Stratejik Destek Dairesi" Strategic Support Branch - SSB adı verilen birimdeki Savunma Bakanlığı Pentagon personeli ABD dışında "resmi olmayan" sıfatlarla ve sahte kimlikle faaliyet gösteriyor, bazı "kötü şöhretli" kişiler de casus olarak kullanılıyor. 
SSB ajanları 2002'den bu yana Irak, Afganistan ve isimleri gizli tutulan bazı ülkelerde faaliyette bulunuyor. Örgütün son zamanlarda Somali, Yemen, Endonezya, Filipinler ve Gürcistan'da yoğunlaştığı bildirildi. 


</TEXT>
</DOC>
