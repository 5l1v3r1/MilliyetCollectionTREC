<DOC>
<DOCNO> 346945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/son/sonsiy03.html </URL>
<DATE> 2005/05/29/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Erdoğan Başörtüsü üzerinden siyaset yapmayacağız 
</HEADLINE>
<TEXT>

     Başbakan Erdoğan, AKP’nin başörtüsü üzerinden siyaset yapmayacağını söyleyerek Biz gerilim yaratmayacağız, bu oyuna gelmeyelim" dedi. 
     Erdoğan, partililere, Bazı sıkıntılar yaşadığınızı biliyorum" sözleriyle seslenerek, bugün başörtüsü üzerinden siyaset yapan marjinal grupların geçmişte Türkiye’ye bedel ödettiğini söyledi. 
     AK Parti Genel Başkanı ve Başbakan Recep Tayyip Erdoğan, "AK Parti siyaseti, önce insan şiarı ile kendini tarif eden bir siyasettir. Zira biz devlet öncelikli değil, insan öncelikli siyaset yapıyoruz" dedi. 
     Başbakan Erdoğan, Ümraniye Haldun Alagaş Spor Salonu’nda düzenlenen AK Parti İstanbul 1. Bölge Toplantısı’nda yaptığı konuşmada, Türk milletinin büyük bir teveccühle kendilerini iktidara getirdiğini ve aradan yaklaşık 2,5 yıl geçtiğini anlatarak, AK Parti’nin bu sürede milletin yüzünü ağarttığını ve Türkiye’nin geleceğini aydınlattığını söyledi. 
     Dünün karamsarlık içindeki Türkiyesi’nin yerini aydınlık Türkiye’nin aldığını vurgulayan Erdoğan, "Bu tablo hepimiz için gurur kaynağıdır. Ancak daha yapmamız gereken pek çok şey var" diye konuştu. 
     Erdoğan, kendilerinin birinci hedefinin, Türkiye’yi, yaşayan her ferdin geleceğinden ümidini kesmeyeceği bir ülke haline getirmek olduğunu belirterek, işlerinin kolay olmadığının bilincinde olduklarını kaydetti. 
     AK Parti’nin başarılarının hafife alınmasına asla izin verilmemesini isteyen Recep Tayyip Erdoğan, "Türkiye’nin makus bir talihi olduğu ve bunun kırılamayacağı" yönündeki fikri sabitin kırılarak, milletin geleceğe umut ve heyecanla bakmaya başladığını söyledi. 
     Başarmayı ve ileriye adım atmayı milletçe yeniden öğrendiklerini ifade eden Erdoğan, inançla yola çıktıklarını, "adil ve kalkınmış bir Türkiye" sözü verdiklerini bildirdi. 
     Erdoğan, milletin kendilerine sadece ülkeyi yönetme görevi vermediğini, aynı zamanda desteğini de esirgemediğini anlatarak, "Önümüzde yeni ufuklar açılıyorsa, milletin fedakarlığı ve olgunluğuna borçluyuz" dedi. 
     Bazı kesimlerin yapılanları görmezden geldiğine ve küçümsediklerine dikkati çeken Erdoğan, "bu kesimlerin ise siyasi gargaraya getirme alışkanlığında olan, siyasi açıklığı, netliği yakalayamayan kesimler olduğunu" kaydetti. 
     AK Parti lideri ve Başbakan Erdoğan, bu kesimlerin millet ile AK Parti arasında kurulan bağı çözemediklerini ve bundan ders çıkaramadıklarını da söyledi. 
     
     "MİLLET ONLARIN HALİNE GÜLÜYOR" 

     Başbakan Erdoğan, 3 Kasım seçimlerinden önce "Enflasyonu tek haneye indireceğiz", "Kapanan fabrikalar yeniden açılacak, her alanda değişim olacak, demokrasinin standardı yükselecek, yolsuzluklar, suiistimaller önlenecek" dediklerinde kendilerine gülenler olduğunu ifade etti. 
     "Devletin yoksulun, düşkünün yanında olacağını", "Türkiye’nin AB’den müzakere tarihi alacağını" söylerken de bu kesimlerin yine kendilerine güldüğünü belirten Erdoğan, "Millet de onların haline gülüyor. Millet için güzel bir hayali olmayanlara da aziz milletim, vatandaşlarım gülüyor. Allah hiç kimseyi bu milletin hissiyatı dışına düşürmesin" diye konuştu. 
     AK Parti çatısı altında siyaset yapan herkese büyük ihtiyaçları bulunduğunu dile getiren Erdoğan, "Sizlerden bu millet davasının sancakları olarak kendinizi görmenizi ve elinizi taşın altına sokmanızı bekliyorum" dedi. 
     Başbakan Erdoğan, milletin dinamik, donanımlı siyasetçilere ve hizmet sevdalılarına ihtiyacı olduğunu kaydederek, "AK Parti siyaseti, önce insan şiarı ile kendini tarif eden bir siyasettir. Zira biz devlet öncelikli değil, insan öncelikli siyaset yapıyoruz" dedi. 
     Türkiye’nin adil ve kalkınmış geleceğine inanan herkese sonuna kadar güvendiğini ifade eden Erdoğan, AK Partililerin bu inançla çalışmalarını istedi. 
     
     "MUHAFAZAKAR DEMOKRAT BİR PARTİYİZ" 

     AK Parti Genel Başkanı ve Başbakan Recep Tayyip Erdoğan, siyasette yola çıkarken sadece bir Türkiye markası değil, bir dünya markası olmayı amaçladıklarını vurgulayarak, sözlerini şöyle sürdürdü 
     "AK Parti kısa zamanda dünya markası oldu. Muhafazakar demokrat bir parti olduğumuzu söyledik. Şimdi muhafazakar demokrat anlayışın dünyaya yayılmaya başladığını duyuyor musunuz Daha önce siyasi literatürde muhafazakar demokrat diye bir anlayış yoktu. ’Demokrasi ile muhafazakarlığı bir arada görmedik’ diyenler, şimdi gitsinler onun uygulamalarını görsünler. Zira bu olay sadece bir teori değildir. Bu, bir teori pratik bütünleşmesidir." Erdoğan, AK Parti’nin Türkiye’nin partisi olduğunu ve ülkenin her ferdini aynı şekilde kucakladığını da anlatarak, "Çok çalışacak ve gayret edeceğiz. Ben bunu namus borcu biliyorum. Bu mukaddes millet davasını, onurla, gururla ve sadakatle taşıyacağım. Türkiye’yi, layık olduğu medeniyet aydınlığı ile mutlaka buluşturacağız" dedi. 
     
     BAŞÖRTÜSÜ 

     AK Parti lideri Erdoğan, başörtüsü ile ilgili tartışmalara da değinerek, şunları söyledi 
     "Genciyle, yaşlısıyla, bak buradan bir kez daha açık ve net söylüyorum, başı örtülü, başı örtüsüz, kim olursa olsun bütün benim bayan kardeşlerim canımdır, ciğerimdir. Bu ülkede haksız yere ayrımcılık yapıldı. Ama biz asla ayrımcı değiliz. Bu çatı, bütün vatandaşlarımı bir arada toplama çatısıdır. Bunu böyle bilin. Çok değişik şeyler konuşabilirler. Şu anda biliyorum, bazı sıkıntıları yaşıyoruz. Bunu ben de yaşıyorum. Gönlümün derinliklerinde yatan hıçkırıklar var. Bunu da açıkça söylemek zorundayım. Fakat şunu bilmenizi istiyorum her şey zamana gebe. Zira millet iradesi birçok şeyi halledecektir. Ama sabırlı olmaya mecburuz. Niçin Bu toplumda gerilmeyi asla AK Parti yaratmayacaktır. Varsın olsun, birileri yaratsın. Onların cevabını birileri veriyor ve verecektir. Ama bu oyuna asla benim kardeşlerim gelmeyecektir ve gelmemelidir." Türkiye’de marjinal siyaset yapan gruplar olduğunu ifade eden Recep Tayyip Erdoğan, bu grupların yıllarca başörtüsü üzerinden siyaset yaptıklarını bildirdi. 
     Erdoğan, "Ülkeye nasıl faturalar ödettiklerini biliyorsunuz. Ama AK Parti başörtüsü üzerinden siyaset yapmayacak, yapılmasına da müsaade etmeyecek. Bu olay konuşulmaz, bu olay yaşanır" dedi. 
     
     İSLAM ÜLKESİ-İSLAM DEVLETİ FARKI 

     Tüm insanların inançlarını olduğu gibi kabul etmeye ve güvence altına almaya mecbur olduklarını dile getiren Erdoğan, laikliği de böyle tanımladıklarını kaydetti. 
     Bütün inanç gruplarına eşit mesafede olduklarını vurgulayan Başbakan Erdoğan, konuşmasına şöyle devam etti 
     "Ülkemizin yüzde 99’u Müslüman. Ve bu ülke bir Müslüman ülkesidir. Halkının yüzde 99’u Müslüman olan ülkemizde şunu unutmayalım ve gerçekleri birbirine hiçbir zaman karıştırmayalım İslam devleti olmak başka bir şey, bir İslam ülkesi olmak başka bir şey. Bir defa bunu çok iyi kavrayacağız, çok iyi anlayacağız ve bu anlayışla yarına bakacağız. Ben teşkilatımızın insanlarını bu hassasiyete özellikle davet ediyorum. Bunu bilerek, buna inanarak ülkemde Hıristiyan, ülkemde Musevi, ülkemde icabında ateist kim olursa olsun hepsi aynı güvence altında olmalıdır, olacaktır ve biz bunu yapıyoruz. Bu zaten güçlü devlet olmanın işaretidir. Eğer güçlü devletseniz, bunu böyle yaparsınız. İnancına güvenen inanç hürriyetinden korkmaz, düşüncesine güvenen düşünce hürriyetinden korkmaz. Olay bu kadar açık ve ortadadır." 
     
     "YORGUN DEĞİLİM" 

     Konuşmasında dostlarının zaman zaman "kendisini yorgun gördüklerini" söylediklerini ifade eden Erdoğan, "Halbuki ben yorgun değilim. 
     Onlara ’Bu yolda bize yorgunluk yaraşmıyor. Bunu aşmaya mecburuz. 
     Ülkemizde yapacağımız çok şey var’ dedim. Fakat makas açık, bu makası kapamaya mecburuz" diye konuştu. 
     Konuşmasında muhalefeti eleştiren Erdoğan, sözlerini şöyle sürdürdü 
     "Yolumuz ırak. Birçok şey yapılıyor, ama Türkiye’de seviyeli muhalefet yok. O olsa belki daha çok şeyler yapacağız. Artık değişimin dışında kalmış anlayışlarla ülkemin geleceğine bakan anlayış, hiçbir şey kazandıramaz ülkemize. Çok gerilerde kalmışlar. Şu anda bunu görüyoruz. Siyasetin çok dışında kalmışlar. Bu ülkenin değerleriyle oynamak suretiyle puan kazanacaklarını zannedenler, puan kaybettiklerinin hala farkında değiller. Zira bu ülkenin halk olarak, millet olarak ortak değerleri var, hassasiyetleri var. Bunlara saygı duymadıkça millet de size saygı duymayacaktır. Böyle bilin." 
     
     MİLLETİN İRADESİ 

     Erdoğan, Türkiye’de egemenliğin kayıtsız şartsız millete ait olduğunu vurgulayarak, "Kimse milletin iradesi üzerinde irade sergilemeye kalkmasın. Eğer kalkarlarsa perişan olmaya mahkumdurlar" dedi. 
     AK Parti’nin bugün halkla iç içe olması nedeniyle var olduğunu anlatan Erdoğan, partililerin en ücra köşedeki evlere dahi ulaşmaları gerektiğini bildirdi. 
     Mehmet Akif Ersoy’un "Kocakarı ile Ömer" şiirini hatırlatan Erdoğan, "O şiirin içindeki inceliği yakalamak var ya, o çok önemli. 
     Ben Erdoğan olarak nasıl yetişeyim Her biriniz birer Erdoğan olduğu anda, işte biz onları buluruz" diye konuştu. 
     Yoksullara yardım yaptıklarını kaydeden Başbakan Erdoğan, "Çünkü biz Anayasamızda ifadesini bulan ’Türkiye Cumhuriyeti laik, demokratik, sosyal hukuk devletidir’ anlayışının gereğini yerine getirmekle mükellefiz de onun için" dedi. 
     
</TEXT>
</DOC>
