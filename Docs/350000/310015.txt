<DOC>
<DOCNO> 310015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sontur39.html </URL>
<DATE> 2005/01/27/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Hakkari'de protestocu depremzedelere biber gazı .. 
</HEADLINE>
<TEXT>

     Hakkari'de bir grup vatandaş, ''kurulan çadırların yazlık olduğu ve yetkililerin olaya duyarsız kaldığı'' gerekçesiyle Valiliğe yürüdü. 15 kişi gözaltına alındı. 
     Alınan bilgiye göre, Hakkari'de 2 gün önce meydana gelen ve bugün de devam eden depremler nedeniyle geceyi sokakta geçiren bazı vatandaşlar, ''Vali istifa'', ''Başbakan nerede'' diye slogan atarak Valilik binasına yürüdü. 
     Valilik balkonundan vatandaşlara seslenen Vali Erdoğan Gürbüz, yaşananın bir doğal felaket olduğunu, sıkıntıların giderilmesi için yoğun çaba harcadıklarını belirtti. 
     Vatandaşları provokasyonlara kanmamaları konusunda uyaran Gürbüz, bütün kamu binaları ile okul ve yurtları halkın hizmetine sunduklarını bildirdi. Gürbüz, her mahalleden seçilecek temsilcilerle görüşmeye hazır olduğunu da kaydetti. 
     Vali Gürbüz'ün açıklamalarının ardından protestoyu sürdüren grubu dağıtmak isteyen polis, biber gazı kullandı ve havaya ateş açtı. 
     Müdahalenin ardından ara sokaklara dağılan ve AK Parti il binasının camlarını kıran gruptan 15 kişi gözaltına aldı. 
     Bu arada, grubu sakinleştirmek isteyen Belediye Başkanı Metin Tekçe de biber gazından zehirlenerek Devlet Hastanesi'ne kaldırıldı. 

     
</TEXT>
</DOC>
