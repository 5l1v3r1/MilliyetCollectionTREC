<DOC>
<DOCNO> 330014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/spor/spo15.html </URL>
<DATE> 2005/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rekor üstüne rekor 
</HEADLINE>
<TEXT>


Fenerbahçe, Türkiye Şampiyonası'nın ardından Polonya'da da rekora doymadı 


Türkiye Kış Kupası Yüzme Şampiyonası'nda rakip tanımayan Fenerbahçe, Luksemburg'ta katıldığı CIJ Meet 2005 yarışlarında da rekorları alt üst etti. 
Organizasyonun ilk gününde bir Türkiye Rekoru kıran Sarı - Lacivertliler, dün de 3 rekora imzasını attı. 100 metre kelebekte Emre Altınok 1.00.31'le, 100 metre kelebek bayanlarda Gizem Çam 01.05.13 ile 14 yaş grubunda Türkiye Rekoru'nun yeni sahibi oldular. 100 metre kurbağalama yarışında mücadele eden Buse Günaydın ise 1.14.29'luk derecesiyle 15-16 yaş grubunda kendisine ait olan Türkiye Rekoru'nu geliştirdi. 
Şampiyonada toplam yedi de birincilik kazanan Sarı - Lacivertliler, bugün İstanbul'a dönüyor. 

Pistte gelecek çalışması 

2002 yılından bu yana 81 ilde uygulanmaya başlayan Atletizmi Geliştirme Projesi'nin final müsabakaları dün Ankara Hipodrom Parkuru'nda yapıldı. Gençlik ve Spor Genel Müdür Vekili Mehmet Atalay'ın da izlediği yarışlarda 32 ilden 600 sporcu dereceye girmek için mücadele etti. 11-14 yaş arasında atletlerin katıldığı final organizasyonunda 16 kategoride yarışlar gerçekleştirildi. 

ATLETİZM 

Yavuz 2. oldu 
Uluslararası Tarsus Yarı Maratonu erkeklerde Moldovalı Muşinschi, bayanlarda da Etiyopyalı Zekizus'un üstünlüğüyle sona erdi. 1.14.00 ile birinci olan Muşinschi'yi, 1.04.37'lik derecesiyle Ahmet Yavuz, 1.04.44'le de Selahattin Selçuk takip etti. Bayanlarda ise Zekizus 1.12.35 ile ilk sırayı alırken, Türkan Erişmiş de 1.15'lik derecesiyle üçüncü oldu. 

ATICILIK 

Şampiyon Eroğlu 
Adana'da yapılan Federasyon Kupası Trap Yarışmaları'nda Serdar Eroğlu birincilik kürsüsüne çıktı. Yücel Kılıçyaldır Poligonu'nda yapılan turnuvada 108 puan toplayan Eroğlu'nu, 106 puanla Emre Yıldırım, 101 puanla da Karaca Kılıçyaldır takip etti. 

BİSİKLET 

Zirve belli oldu 
Uluslararası Dağ Bisikleti Şampiyonası Adana'da sona erdi. İlk üçe girenler şöyle Gençler 1.Mustafa Cevdet 1.16.36 , 2.Hüseyin Ballı 1.16.37 , 3.Yasin Ören 1.17.12 . Masterler 1.İnsel Parelik 1.22.43 , 2.Mahmut Kuşçuoğlu 1.23.28 , 3.Yakup Eşlik 1.24.25 . 

HENTBOL 

6 maç yapıldı 
Bayanlar Hentbol Birinci Ligi'nde dün altı maç oynandı. Alınan sonuçlar şöyle Sivas - Antalya 38-40, - Osmangazi - Üsküdar Bld 27-31, Tekel - Zonguldak 49-34, Trabzon - TRT 27-23, İzmir Bld. - Anadolu Üni 28-50, Havelsan - Kastamonu 46-28. 


</TEXT>
</DOC>
