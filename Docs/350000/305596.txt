<DOC>
<DOCNO> 305596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonyas15.html </URL>
<DATE> 2005/01/11/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Biz Evleniyoruz'un Tülin'i hastanelik oldu 
</HEADLINE>
<TEXT>

     Kemal ATLAN ESKİŞEHİR, DHA 

DAHA önce Biz evleniyoruz' yarışmasına katılan ve Caner adlı yarışmacıyla seyircilerin baskılarına rağmen evlenmeyen ve ulusal bir televizyon kanalında yayınlanan Gel Yeniden' adlı programda ekrana gelmesi beklenirken, "Aynı stresi tekrar yaşamak istemiyorum'' diyerek kabul etmeyen Tülin Koca, geçirdiği depresyon nedeniyle hastanede tedavi altına alındı. 
     Ailesiyle birlikte Eskişehir'in Şehit Gazi İlçesi'ne bağlı, Doğançayır Beldesi'nde yaşayan Tülin Koca, geçen Cuma günü, rahatsızlığı nedeniyle başvurduğu Psikiyatrist Fadime Yazıcı tarafından, Eskişehir SSK Hastanesi Psikiyatri Servisi'ne yatırıldı. Tülin'in girdiği depresyon nedeniyle 4 gündür tedavi altında tutulduğunu belirten SSK Hastanesi yetkilileri, yakınları dışında hiç kimseyle görüştürülmediğini bildirdi. Psikiyatri uzmanı Dr. Fadime Yazıcı ise hastasıyla ilgili açıklama yapmasının doğru olmadığını söyledi. 
     
     EVE GİRMEYİ DÜŞÜNMÜYORUM' 

     Yılbaşını kuzenleriyle birlikte Batı Yakası adlı barda kutlayan Tülin, gazetecilere yaptığı açıklamada, kendisini Gel Yeniden' isimli programa çağıran Caner'in teklifine olumsuz yanıt vereceğini açıklamıştı. Tülin, "Benim 2005 yılından hiç bir beklentim yok. Yarışma evine girmekle birlikte hayatımda birçok değişiklikler yaşadım. Artık beklentilerimi de yitirdim. Hayatımdan bezdim. Eve girmek hata değil, ama insanlar tarafından yoğun bir baskı var. Halk tarafından sevilmek hoşuma gidiyor. Ancak, Caner ile evlenmem yönündeki baskılar beni çok sıktı. Tekrar tekrar söylememe gerek yok, Caner ile olmayacak'' demişti. 
     Tülin Koca, yarışma evinde çok yıprandığını ve tekrar eve girmeyi hiç düşünmediğini söylemişti. 

     
</TEXT>
</DOC>
