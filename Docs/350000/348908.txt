<DOC>
<DOCNO> 348908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sonsiy09.html </URL>
<DATE> 2005/06/04/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Erdoğan, Sezer'e yanıt verdi ''Köşk'ü siyasallaştırmayın'' 
</HEADLINE>
<TEXT>

     Başbakan Recep Tayyip Erdoğan, Cumhurbaşkanı Ahmet Necdet Sezer’in vekaleten atamalar konusundaki uyarı yazısına sert bir karşılık vererek, "Saygınlık başka şeydir, hesabı vermek başka şeydir, hesabı verecek olanların yerine soyunmak başka şeydir. Bizi siyasallaşmakla suçlayanlar dikkat etsinler kendileri siyasallaşmasınlar" dedi. 
     Erdoğan, partisince Uludağ’da düzenlenen ilçe belediye başkanları toplantısında yaptığı konuşmada vekaletle yönetim konusundaki uyarı yazısı nedeniyle Cumhurbaşkanı Sezer’i eleştirdi. Sezer’in uyarı yazısı için "Dün gündeme düşen birşey var. Üzüldüm" ifadesini kullanan Erdoğan, Başbakan Yardımcısı Mehmet Ali Şahin’in bu konuda bir açıklama yaptığını hatırlatarak, "Ama demek ki bu açıklamadan nasipkar olamadılar" dedi. Erdoğan, inandıkları, işleri yerine getirebileceklerini düşündükleri kişileri üst düzey görevlere getirdiklerini belirtti. Bu görevlilerin zaten devletin kadroları olduğunu, hiçbirini dışarıdan getirmediklerini, yaptıklarırnın başka bir yerden alıp başka göreve getirmekten ibaret olduğunu kaydeden Erdoğan, "Ha mevcutla niye yapmıyorsun Mevcut başarılı olsaydı bundan önceki hükümetler başarılı olurdu" diye konuştu. Erdoğan şöyle dedi 
     "Ben şimdi buradan sevgili milletime sesleniyorum. 
     Sevgili milletim, sevgili vatandaşlarım, bu işin siyasi riskini kim üstleniyor Hükümet değil mi Bunun yarın meydanlarda hesabını size, millete verecek olan kim Biz vereceğiz. Başka hiçbir kurum veya makam değil biz vereceğiz. Dolayısıyla saygınlık başka birşeydir, hesabı verebilir olmak başka birşeydir, hesabı verecek olanların yerine soyunmak başka birşeydir. Hem hesabı siz vereceksiniz, hem birileri kalkıp sizin yerinize karar verecek Olmaz böyle şey yahu. Olmaz. Birçok yerde sıkıntılar varsa bunun sebebi budur. Eğer farklı bir anlayış, farklı bir yönetim biçimi varsa bunu söylesinler. 
     Ama biz toplumumuzda asla bir gerilim istemiyoruz. Sabırlı bu işi götürüyoruz, sabırla götüreceğiz. Anayasa’ya uygun olmayan bir adımı bugüne kadar atmadık. Bizi siyasasallaşmakla suçlayanlar dikkat etsinler kendileri siyasallaşmasınlar." 
     
     MİLLETİN OMUZLARINDA BOZA PİŞİRENLER 

     Erdoğan, Türkiye’de uzun yıllardır halktan kopuk bir anlayışın yerleştiğini, ülkedeki tüm hastalıkların bu anlayıştan kaynaklandığını söyledi. Bu anlayışta olanların fildişi kulelerde yaşadıklarını kaydeden Erdoğan, "Bunlar kendileri çalar kendileri oynarlar. Milletin omuzlarında devamlı bunlar boza pişirirler. Bu iktidar bunu aşma iktidarıdır" dedi. Makamı siyasallaştırmakla eleştirildiklerini belirten Erdoğan, "Efendim siyasi kadrolaşma içindeymişiz. Bunu diyenler önceye aynaya bakması lazım. Bizim böyle bir derdimiz yok" dedi. 
     Hükümet olarak kendilerinden önceki yönetimlerin oluşturduğu sınav sistemleriyle memur aldıklarını, dışarıdan atama yapmadıklarını, devletin kadroları içerisine önceki yönetimler döneminde girmiş kişiler arasından atama yaptıklarını ifade eden Erdoğan, "Bunlar bir köşeye kenara konmuştu, biz o depolardan bunları çıkartıp alıyoruz. Tıpkı tarihi eserlerin bazı sarayların depolarına konulmasından sonra çıkardığımız gibi. Bunu yapıyoruz. Yaptığımız iş bu. 
     Bunu dahi hazmedemiyorlar" diye konuştu. Erdoğan, AKP’nin asla kadrolaşma derdi içinde olmadığını belirtirken de şunları söyledi 
     
     ELBETTE İMAM ALACAĞIM 

     "Biz memur almıyor muyuz. Alıyoruz, alacağız da. Tabii ki ihtiyaç olan memuru alacağız. Bundan daha tabii ne olabilir. Efendim bunlar imam aldılar. Alıyorum ve alacağım. 
     Niye Buna ihtiyacımız var. Her camiinin kadrolu imamı var. 
     Bir kısmı emekli olmuş, bir kısmı görevinden ayrılıp başka göreve gitmiş, oralar boş mu kalacak. Bu milletin dini ihtiyaçlarını kim karşılayacak. Bu ihtiyaçların karşılanmasi görevi bize ait değil mi. Bir köyde bir insan öldüğü zaman onun cenazesini kim yıkayacak, kaldıracak Aynen o tek partili dönemde olduğu gibi o tür uygulamaları mı yaşayacağız O günlere dönmek istemiyoruz. Bu ülkede neler yaşandığını biz geçmişte biliriz." Erdoğan belediye başkanlarına da halkla içiçe olmaları, iş takibi için sürekli Ankara’ya gelmemeleri uyarısında bulunurken, yeni yasayla yerel yönetimlerin gelirlerini artırdıklarını anlattı. 

     
</TEXT>
</DOC>
