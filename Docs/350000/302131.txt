<DOC>
<DOCNO> 302131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sondun37.html </URL>
<DATE> 2004/12/30/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Berlusconi Saçlarım harika çıkıyor... 
</HEADLINE>
<TEXT>

     İtalya Başbakanı Silvio Berlusconi, yazın geçirdiği saç transplantasyonu operasyonundan sonra ''saçlarının harika bir şekilde çıktığını'' söyledi. 
     Berlusconi, yıl sonu sebebiyle gazetecilerle yaptığı söyleşi sırasında bir gazetecinin, cilt gerdirme, saç transplantasyonu ve diğer kozmetik müdahaleler sırasında ortadan ''esrarengiz'' şekilde kayboluşuyla ilgili sorusu üzerine, ''saçlarının harika bir şekilde çıktığı'' yanıtını verdi. 
     ''Ülkesinin uluslararası temsiliyetindeki zorunluluğu dolayısıyla böyle bir işe kalkıştığı'' mesajını veren Berlusconi, ''Cerrahi ve bilimdeki gelişmelerle kim bunlardan faydalanabiliyorsa böyle bir müdahale yaptırmalı'' dedi. 
     Gençliğin içten gelen bir his olduğunu söyleyen 68 yaşındaki İtalyan Başbakanı, ''Kendimi 40 veya 42 gibi hissediyorum. 100 metreyi de harika bir zamanda koşuyorum'' diye konuştu, ancak süreyi söylemedi. 
     
</TEXT>
</DOC>
