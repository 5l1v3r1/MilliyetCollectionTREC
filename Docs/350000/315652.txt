<DOC>
<DOCNO> 315652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/yazar/akyol.html </URL>
<DATE> 2005/02/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Türkiye'yi sol yönetseydi... 
</HEADLINE>
<TEXT>


YAZIYOR işte... Türkiye 1930'larda ok gibi fırlıyormuş. Ama 1950'de sağ iktidar gelmiş ve gidişat bozulmuş İşte halimiz 
1950'lerde bizden geride olan birçok ülke şimdi bizim çok ilerimizdeymiş... 
Vesaire, vesaire... 
Yazıyor işte... Solun büyük beyinlerinden İdris Küçükömer'e de çok kızıyor. Çünkü Küçükömer, solun ezberini bozan bir solcuydu "İlericilik" diye belletilen "bürokratik blok"un halktan kopukluğunu, dolayısıyla halkın sorunlarını anlama ve çözümler üretme konusunda başarısız kaldığını anlatmıştı. 
Yine yazıyor işte... Halk 'doğru'yu bilseymiş "Türkiye İşçi Partisi"ne oy verirmiş CHP'yi eleştirenler TİP'ten hiç bahsedemiyormuş, çünkü TİP'in programı çok halktan yana imiş... 
Vesaire... vesaire... 

TÜRKİYE'Yİ 1950'den beri çeşitli kesintilerle sağ yönetti. Bu doğru. Sağı sorumlu tutmanın da belli bir mantığı var elbette. 
Ama mesele sağ-sol değil. 
Mesele, bu kavramlara verdiğimiz anlamları sorgulamak... Kavramlara yüklediğimiz anlamların, mesela bir Güney Kore, Malezya, Yunanistan gibi bizim de kalkınmamızı sağlayacak nitelikte olup olmadığını araştırmaktır. 
Bugün "bizden ileride" dediğimiz hangi ülke vardır ki, kalkınmasını "piyasa ekonomisi" ile yapmamıştır 
Hangi ülke vardır ki, yabancı sermaye almadan, ekonomide şirketleri devletten daha etkin hale getirmeden bugünkü düzeyine ulaşmıştır 
Bütün gelişmiş ülkeler, modernleşmeyi "bürokratik oligarşi" ile değil, "girişimci orta sınıf"ın gelişmesiyle başarmıştır. 
Bizde sol bunları mı savunuyordu 
TİP "bankalar, sigortalar, ağır sanayi, dış ticaret devletleştirilsin" diyordu Solun hemen tamamı yabancı sermayeye karşı çıkıyordu. 
Menderes yabancı sermaye ve petrol kanunlarını çıkardığında, İsmet Paşa bile yeri göğü birbirine katmıştı 
Çeşitli ideolojik renkleriyle devletçi ve otarşik radikal hareketler, Türkiye'nin kalkınmasını frenlemiş, siyasi krizlere yol açarak çok pahalıya mal olmuştur. 

TİP lideri Mehmet Ali Aybar'ın büyük bir beyin olduğunu ben birçok defa yazdım. Aybar'ın Tek Parti rejimine yönelik eleştirilerine bugün bile solun önemli bir kısmı h l ulaşabilmiş değildir 
Ama devletleştirmeci 'sosyalizm' mutlak yanlıştı. 
"Devletçilik" ise belli bir orta sınıf oluştukça terk edilmesi gereken bir aşamanın kavramıydı. İsmet Paşa 1965'te hatıra defterine "Devletçilik bitti" diye yazmış, ama CHP, 'genler'indeki devletçi zihniyetten h l kurtulamamıştır 
1950'den beri Türkiye'yi yöneten sağın, her yönetim gibi, elbette önemli hataları oldu. Ama savundukları kalkınma modelinin özü, halkın değerleriyle uğraşmayıp ülkede "iş"i ve "okul"u geliştirmekti. 
Gelişmiş ülkeler de böyle yaptılar zaten. 
Solun devletleştirme, yabancı sermaye karşıtlığı, devletçilik ve bürokratik yönetim anlayışları mı Türkiye'yi Yunanistan, Malezya, Kore gibi "bizi geçmiş olan" ülkeler düzeyine getirecekti 
Solun kendini yenilemesi ancak eski 'ezber'lerinden kurtulup çağdaş bir sosyal demokrasiye dönüşmesiyle mümkündür. Buna Türkiye'nin de acil ihtiyacı var sağlıklı demokrasi için... 



</TEXT>
</DOC>
