<DOC>
<DOCNO> 343821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonyas12.html </URL>
<DATE> 2005/05/18/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Bill Murray kitap okumak için oyunculuğa ara verecek 
</HEADLINE>
<TEXT>

     Dünyaca ünlü aktör Bill Murray, kitap okumaya zaman ayıramadığı gerekçesiyle oyunculuğa uzun bir süre ara vereceğini açıkladı. 
     Internetteki "imdb" sitesinin haberine göre, aktörlüğün vaktinin çoğunu aldığını dile getiren Murray, "çim biçmek" ve "kitap okumak" gibi aktivitelere ağırlık vermek için oyunculuğa uzun bir süre ara vermeyi kararlaştırdı. 
     "Hayalet Avcıları", "Ed Wood", "Tootsie", "Charlie’nin Melekleri", "Lost In Translation" gibi yapımların da aralarında bulunduğu pek çok filmde rol alan ve ünlü animasyonlarda seslendirme görevini üstlenen 54 yaşındaki sanatçı, "Bütün bu filmleri yaparken boş vaktim kalmıyor. Adeta kemik gibi kuruyorum" dedi. 
     Yaz boyunca çalışmak istemediğini, kitap okuyup piyano ve gitar çalacağını belirten aktör, oyunculuğa ne zaman geri döneceğinin ise belirsiz olduğunu söyledi. 
     
</TEXT>
</DOC>
