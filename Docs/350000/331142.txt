<DOC>
<DOCNO> 331142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sonsiy15.html </URL>
<DATE> 2005/04/07/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Bakan Koç'a "Rus turist" sorusu.... 
</HEADLINE>
<TEXT>

     CHP Antalya Milletvekili Feridun Baloğlu, Kültür ve Turizm Bakanı Atilla Koç'a, '''Turizm bakanlarının, Türkiye'ye gelen yabancı turistleri görgü ölçeğinde kategorize etmek gibi bir görevi var mıdır '' diye sordu. 
     Baloğlu, Atilla Koç'un yanıtlaması istemiyle TBMM Başkanlığı'na sunduğu önergede, basında, Bakan Koç'un yabancı turistlerle ilgili olarak, ''Ruslar sonradan zengin olmanın görgüsüzlüğüyle fazla para bırakıyor. Ruslar bu söylediğimi de duymasın. Bu sene çok Rus turist bekliyoruz'' değerlendirmesinin yer aldığını hatırlattı. 
     Feridun Baloğlu, bu çerçevede, önergesinde şu sorulara yer verdi 
     ''Turizm bakanlarının, ülkeye gelen yabancı turistleri görgü ölçeğinde kategorize etmek gibi bir görevi var mıdır 
     İletişim olanaklarının bu denli geliştiği bu dünyada, söylediklerinizin duyulmaması mümkün olmadığına göre, bundan sonraki konuşmalarınızda daha özenli olacak mısınız 
     Konuşmanızın son bölümünde 'laf yetivesin gari' dediğinize göre, laf dönemine son verip, Türkiye kültürü ve turizmini geliştirmek için hangi projeleri uygulamaya koyacaksınız '' 
     
</TEXT>
</DOC>
