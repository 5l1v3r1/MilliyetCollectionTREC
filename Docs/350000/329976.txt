<DOC>
<DOCNO> 329976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/guncel/gun02.html </URL>
<DATE> 2005/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet İşleri Başkanı kurbanı kestirmedi 
</HEADLINE>
<TEXT>


Düzce'de 5 caminin temel atma törenine katılan Diyanet İşleri Başkanı Ali Bardakoğlu, "Buraya beton atmaya geldik" dedi 


Diyanet İşleri Başkanı Prof. Dr. Ali Bardakoğlu, Düzce'de 40 bin kişinin yaşadığı Kalıcı Konutlar Bölgesi'nde beş caminin temel atma törenine katıldı. Bölgede sekiz cami yeri belirlediklerini söyleyen Bardakoğlu, "Bir yere ihtiyaç olanı yapmak esastır. İhtiyaç varsa cami yapılacak. Eğer okula ihtiyaç varsa okul, hastaneye ihtiyaç varsa hastane yapılması gerekir" dedi. 
Tören alanına getirilen kurbanın kesilmesine izin vermeyen Bardakoğlu, "Kurban kesilmesinin kuralları vardır. Buraya beton atmaya geldik" diye konuştu. 


</TEXT>
</DOC>
