<DOC>
<DOCNO> 338490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sontur12.html </URL>
<DATE> 2005/04/30/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
"Estetik ameliyatına temizlik görevlisi de giriyordu" iddiası... 
</HEADLINE>
<TEXT>

     
     Hüseyin TÜCCAR- Kemal KAĞAN BURSA, DHA 
     
BURSA'da bir ihbarı değerlendiren polis, estetisyen doktor Bülent Cihantemur'a ait estetik merkezine baskın düzenledi. Yapılan aramada, kullanımı yasak olan bazı ilaçlar ele geçirildi. Doktor Cihantemur'un eşi ve temizlik görevlisini de doktor’ gibi gösterip, ameliyatlara soktuğu ileri sürüldü. Doktor Cihantemur'la eşi ve iki çalışanı gözaltına alındı. 
     Bir süre önce SSK Çekirge Hastanesi'ndeki görevinden istifa eden estetisyen doktor Bülent Cihantemur'a ait Dikkaldırım Mahallesi'ndeki Estetik İnternational adlı estetik merkezinde kaçak ilaç kullanıldığı yönünde ihbar alan polis harekete geçti. Merkeze baskın düzenleyen polis, içeride yaptığı aramalarda, SSK'ya ait ilaçlar ile gümrük kaçağı olan ve Türkiye'de kullanımı yasak olan bazı ilaçlar elegeçirdi. Koliye doldurulan ilaçlara el konulurken, Dr. Bülent Cihantemur, kendisine merkezde yardımcı olan eşi Eylem Cihantemur, sekreter Hülya Okay ile temizlik ve bahçe düzenlemesinde görevli Tayyar Atasever gözaltına alındı. Bu arada Dr. Cihantemur'un, eşini ve temizlik görevlisini de doktor’ gibi göstererek ameliyatlara soktuğu iddia edildi. 
     Gözaltına alınan 3 sanık, sorgulamalarının ardından adliyeye sevkedilecek. 
     
</TEXT>
</DOC>
