<DOC>
<DOCNO> 340217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sonspo14.html </URL>
<DATE> 2005/05/06/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Mahmut Uslu olaylar yüzünden tepkili Federasyon gerekeni yapacaktır... 
</HEADLINE>
<TEXT>

     Fenerbahçeli yöneticiler, Türkiye Bayanlar Basketbol Ligi play-off final serisinin son maçında Beşiktaş ile yapılan mücadelenin son dakikasında yaşanan olaylar nedeniyle siyah-beyazlılara tepkili. 
     Fenerbahçe Kulübü Asbaşkanı Mahmut Uslu ve Bayan Basketbol Takımı Sorumlusu Işık Eyigüngör, FB TV’de yaptığı açıklamalarda maçta yaşananları değerlendirdi. 
     Kendisine yönelik kötü tezahüratlar nedeniyle maçtan 2-3 dakika erken ayrıldığını belirten Uslu, Basketbol Federasyonu ve kurulların gereğini yapacağına inandığını söyledi. 
     Beşiktaş Kulübü Yönetim Kurulu’nun da alacağı önlemlerle bu tip olayların önüne geçilebileceğini kaydeden Uslu, "Yapılanlar çok yalnış. Çok abartmaya da gerek yok, çünkü ilk defa olan bir hadise değil. Federasyon ve gerekli kurulların gereğini yapacağına inanıyorum. Tribündeki o grubun da artık oralara sokulmayacağını tahmin ediyorum. Devam ederlerse bunları pahalı öderler. Biz bu işin sonuna kadar takipçisiyiz" diye konuştu. 

     
</TEXT>
</DOC>
