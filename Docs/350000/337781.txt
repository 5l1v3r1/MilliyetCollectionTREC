<DOC>
<DOCNO> 337781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sonsiy06.html </URL>
<DATE> 2005/04/28/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Saadet Partisi'nden kadınlara altın ödüllü tatlı yarışması 
</HEADLINE>
<TEXT>

     Saadet Partisi SP İstanbul Fatih ilçesi kadın kolları, kadınlar için altın ödüllü tatlı yarışması düzenledi. 
     SP Fatih ilçe kadın kolları, "Ödüllü Tatlı Yarışması"nı Osmanlı Devleti’nin 706’ncı kuruluş yıl dönümü nedeniyle düzenledi. Yarışma sadece kadınların katılımına açık olacak. 
     Fatih kadın kollarınca, yarışmanın "aşçılıkta iddialı kadınların tatlı yapımındaki yeteneklerini ortaya çıkarmak" amacına yönelik olarak gerçekleşirildiği bildirildi. Tatlı yapımı konusunda iddialı olan kadınlar, 6 Mayıs’a kadar yapacakları başvuruların ardından 14 Mayıs’ta kadın kolları tarafından belirlenen jüri önünde konulan ödülü almak için yarışacaklar. 
     Yarışmanın en önemli özelliğini verilecek ödül oluşturuyor. Edinilen bilgilere yarışmada dereceye giren kadınlara verilecek ödül konusunda çok sayıda öneri geldi. 
     Halen değerlendirmeleri süren öneriler arasında en dikkat çekeni dereceye girenlere ödül olarak altın verilmesi oldu. 
     14 Mayıs’taki tatlı yarışmasının ardından başarılı bulunan 
     kadınlara ödül olarak Fatih kadın kollarınca çeşitli ayar ve ağırlıklarda altın verilecek. Yarışma sonucunda altın dışında da çeşitli ödüller verilmesi bekleniyor. Ödülü nedeniyle yarışmaya başvuru sayısının yüksek olması bekleniyor. SP teşkilatları daha önce de düzenlediği pek çok yarışma ve etkinliğe katılanları ücretsiz Umre ve Hac ziyaretleriyle ödüllendirmişti. 
     
</TEXT>
</DOC>
