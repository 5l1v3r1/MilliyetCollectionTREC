<DOC>
<DOCNO> 303037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/soneko21.html </URL>
<DATE> 2005/01/03/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Koç Holding sermayesini 1 katrilyona çıkarıyor 
</HEADLINE>
<TEXT>

     Koç Holding, sermayesini 1 katrilyon lira 1 milyar YTL düzeyine çıkarıyor. 
     Koç Holding'den Borsa'ya gönderilen açıklamada, Holding İdare Meclisi toplantısında, 1 katrilyon lira kayıtlı sermaye tavanına sahip olan Holding'in 789 trilyon 750 milyar lira olan 789 milyon 750 bin YTL çıkarılmış sermayesinin, 210 trilyon 250 milyar lira 210 milyon 250 bin YTL bedelsiz artırılarak 1 katrilyon liraya yükseltilmesine karar verildiği belirtildi. 
     Sermaye artırımının 84 trilyon 670 milyar liralık bölümü hisse senedi satış karından, 125 trilyon 550 milyar liralık bölümü ise özsermaye enflasyon düzeltme fark hesabından karşılanacak. 
     Artırım için 22'nci tertip hisse senetlerinin 56 trilyon 418.7 milyar liralık kısmının A grubu nama, 1 trilyon 831.3 
     milyar liralık kısmının ise B grubu hamiline olarak ihracına karar verildi. Ayrıca, Tekersan Jant Sanayi'nin vadeli satışından elde edilecek ve izleyen yıllarda tahsil edilecek 1 trilyon 430.8 milyar liralık kazancın sermayeye eklenmesi kararlaştırıldı. 
     
</TEXT>
</DOC>
