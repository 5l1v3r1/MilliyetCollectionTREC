<DOC>
<DOCNO> 308002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/yazar/heper.html </URL>
<DATE> 2005/01/20/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
CHP'de uzlaşma ihtiyacı 
</HEADLINE>
<TEXT>


KANAL 7 TV'sinde Baykal'ın sorulara verdiği yanıtları izliyordum. Programın sonuna gelinmişti. Birden irkildim. CHP'nin Genel Başkanı, saygınlığı dünyaca malum Milliyet'i ve yazarlarını hedef almış, ağzına geleni söylüyor. 
Her şeyden önce böyle mesnetsiz, böyle dayanaksız, böyle yanlış bir konuşmayı CHP'nin liderine, yılların deneyimli politikacısı Baykal'a yakıştıramadım. 
Bir programda Milliyet'ten bir temsilci yokken, bu suçlamalar nasıl olur da mahalle kavgasındaymış gibi sorumsuzca, üst üste sıralanabilir. 

GELELİM kurultaya... 
CHP'de kazan kaynamaya devam ediyor. 
Bu aşamada dikkat çeken noktalardan biri şu Partinin ağır toplarından Sarıgül'ü ele alıp lehinde, aleyhinde konuşan, liderliğini tartışanın olmaması. Oysa Baykal'a meydan okuyan, kurultayın yolunu açan en iddialı aday adayı o değil mi Üstelik bugün, o iddialı Sarıgül, vitrini Livaneli'ye kaptırmış gibi de görünüyor. Durum, pek sesi sedası çıkmayan Hurşit Güneş'in konuşmaya başlamasıyla değişir mi, onu da göreceğiz. 
Aslında genel başkanlığı, dört aday adayından hangisi kazanırsa kazansın CHP'nin değişimi yakalaması imk nsız gibi görünüyor. 
Çünkü bu kurultay parti içi hesaplaşma anlamı taşıyor, ilkeli bir değişim amacı gütmüyor. 
Adaylar belli ama kadrolar meçhul. 
Adaylar belli ama yeni bir program yok. 
CHP, Cumhuriyet'in temel değerlerini savunuyor ama halkın ihtiyaçları h l karşılanmış değil, bu hedefe nasıl ulaşılacak Halk Partisi, nasıl halkın partisi olabilecek Geniş halk kitlelerini nasıl etrafında toplayacak 
Ulus devletçiliğe devam ama, küreselleşme ve onun gerekleri ne olacak 
Sosyal demokrat yeni solculuğun, CHP neresinde yer alacak 
6 oktaki halkçılık ilkesi, ne zaman diğer oklara üstünlüğünü ilan edecek 

"BEN bir başa geçeyim, her şey düzelir" safsatası, bugün hiçbir partide geçerli olamaz. Bu alaturkalıktan CHP'nin de sıyrılması bekleniyor. 
CHP, Türk toplumunun siyasi garantilerinden belki de en önemlisidir ve onun kişisel çekişmelerle yıpratılmaması gerekiyor. 
Bu nedenle de Türk halkının ihtiyaçları ve özlemleri doğrultusunda ve çağdaş sol ilkeler ışığında CHP'de konsensüse ihtiyaç var. 
Bunu bugüne kadar yönetimde olanlar ve Baykal sağlayamadı, peki şu acele kongre başarabilir mi 
Mümkün gibi görünmüyor. 

'Bazı hırsızlar yakalanır ' İstanbul'daki hırsızlık olaylarından ikisinin failleri yakalandı. 
Geçen akşam bir TV ekranında sokaktaki pek çok vatandaşa bu soruldu. Cevapları sanki birbirinin kopyası gibiydi "Onlar hatırlı kişiler, biz halkız. Bizim evimize hırsız girse yakalanmaz. Ama hatırlı, güçlü kişilerin evine girerse işte bu iki olayda olduğu gibi yakalanır..." Bu imaj değiştirilmeli. 

KUTLU OLSUN 
Yaşamak da bayramdır Bayramınız kutlu olsun. 
İslamın iki bayramından birinin, Kurban Bayramı'nın ilk günündeyiz. 
Toplumda yerleşmişle yeninin yarışması var. 
"Bayram evlerde eş dostla, akraba ve ahbapla kutlanır." 
"Bayram bir tatil vesilesidir, şehirden uzaklaşılır." 
Bugün iki anlayışı birden yaşıyoruz. 
Bu örf, det ve geleneklerimizi ink r anlamını taşımıyor. Önemlerinin azaldığı manasına da gelmiyor. 
Belki de bayramlar artık daha geniş bir kapsam kazanıyor. 
Kutlama alanı, mek nı genişliyor. 
Bayram ziyaretlerinin yerini turistik gezilerin almasını yeni ilişkiler arayışında bir mesafe kat ediş olarak da görmek mümkün. 
İster geleneksel, ister yeni şekliyle, ama doya doya yaşadığımız oranda bayramlar amacına ulaşıyor demektir. 

WASHINGTON 
Ne yapmak istiyor Ankara ile Washington arasındaki zıtlaşma sürüyor. 1 Mart tezkeresinin reddinden beri bu böyle. Ankara'daki ABD Büyükelçisi Edelman'ın tutumu ve Başbakan Erdoğan'ın ona randevu vermekteki bekletici tavrı, aradaki soğukluğun dışa yansıması oldu. 
ABD'nin seçimler arifesinde Kerkük'e Kürt göçüne yeşil ışık yaktığını resmen açıklaması da mevcut soğukluğun üstüne adeta tuz biber ekti. 
Ankara'ya gelen John Abizaid başkanlığındaki heyetle PKK konusunda dişe dokunur bir sonuç alınamaması da dikkatlerden kaçmadı. 
Üstelik şimdi bölgede yeni bir krizin tamtamları çalmaya başladı. Washington, İran'ı vurmaya hazırlandığının sinyallerini veriyor. Türkiye yine emrivakilerle karşı karşıya kalacak gibi görünüyor. 
Washington'un iyi niyetinden şüphe ettiren tutumuna karşı Ankara güçlü bir irade ortaya koyamıyor. AKP, muhalefetteyken "IMF'yle bağları koparacağız" derdi. Bugün ise anlaşmaları uzatıp duruyor. Ekonomik istikrar IMF'nin iki dudağının arasındaymış gibi görünüyor. ABD'ye karşı Ankara'nın elini kolunu bağlayan da yoksa bu mu 



</TEXT>
</DOC>
