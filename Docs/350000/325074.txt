<DOC>
<DOCNO> 325074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sonspo01.html </URL>
<DATE> 2005/03/19/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Süreyya’dan şok sözler 
</HEADLINE>
<TEXT>

     Eşi Yücel Kop’un Ceza Kurulu’na sevkedilmesi üzerine küplere binen milli atlet, Bize komplo kuruyorlar. İstemiyorlarsa söylesinler ya başka ülkeye giderim, ya da bırakırım. Ölene kadar eşimleyimö dedi. 
     Merkez Ceza Kurulu tarafından cezası 1 yıla indirilen Süreyya Ayhan, atletizmden kopartılmaya çalışıldığını iddia etti. Eşi Yücel Kop’un Ceza Kurulu’na sevkedilmesi üzerine çılgına dönen milli atlet, Başka bir antrenörle çalışmam istenirse atletizmi bırakırım, kendilerine başka Süreyya’lar bulsunlar. Eşim istesin, bir saniye bile düşünmeden atletizmi bırakırımö dedi. Baktılar, 2 yıl cezaya rağmen biz yılmıyoruz, bu sefer de eşimi Ceza Kurulu’na sevkettilerö diyen Ayhan şunları söyledi Madem suçluydu, bugüne kadar neredeydiler. Aldığım cezanın indirilmesinin hemen ardından bu sefer de eşim ceza kuruluna verildi. Bunların altında bizi atletizmden koparma niyeti yatıyor. Bir çok Avrupa ülkesinden teklifler alıyorum. Bana çok daha iyi imkanlar sunuyorlar. Madem beni istemiyorsunuz, çıkın söyleyin. Ben de bırakıp giderim. Eğer Süreyya’ya ihtiyacınız yoksa çekip giderim.ö Ölene kadar Yücel Kop’la birlikte olacağını kaydeden Süreyya Ayhan, Bizi hiç kimse ayıramaz. Kendisi gelip üzerime benzin döküp beni yaksa, sesimi bile çıkartmamö ifadesini kullandı. Gençlik ve Spor Genel Müdür Vekili Mehmet Atalay’ı da eleştiren milli atlet sözlerini şöyle tamamladı Beni sıkıntılı günlerimde hiç arayıp sormayan Atalay, 2 yıl ceza aldıktan sonra aradı. Ben de telefonuna çıkmadım, görüşmek istemedim. Galiba ceza aldıktan sonra sevincini belirmek için aradı.ö 
     
</TEXT>
</DOC>
