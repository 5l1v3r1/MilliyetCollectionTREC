<DOC>
<DOCNO> 314640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/yazar/pulur.html </URL>
<DATE> 2005/02/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Lukata durumu... 
</HEADLINE>
<TEXT>


ORHAN Duru'nun cebinde her zaman bir not defteri vardır buluştuğumuzda defteri hemen açar, kalem hazırdır, ya o hafta duyduğu bir deyimi, bir kelimeyi not etmiştir, anlamını sorar, bilirseniz ne l , bilmezseniz o söyler, ya birimizden hoşuna giden bir laf duymuşsa hemen deftere kaydeder. 
Sanırız, bunları bir gün toplayacak, kitap haline getirecektir. 

GEÇENLERDE, demokrasi ve insan hakları için işgal edilen Irak'taki yağmayı konuşuyorduk Bağdat Arkeoloji Müzesi yağmalanmış, tarihi eserler talan edilmişti. 

ORHAN Duru'nun bir merakı da "kurgu bilim" olduğu için hemen bir hik ye yazdı 
"Diyelim ki çölün ortasına bir füze attılar, ya da bir bomba patladı, kum yığınlarının altından çok değerli tarihi parçalar çıktı. Mezopotamya döneminden kalma bir tapınağın duvarı parçalandı, bu parçalardaki kabartmalar, yazıtlar çöle yayıldı. Şuppiluliuma, ya da Hammurabi'den kalma çiviyazılı tabletler sağa sola saçıldı... Sonra buralarda dolaşan askerler, ya da meraklılar bunlardan bir kısmını alıp götürseler ne olur " 
Hik yecinin hayali bu, üsteledi 
"Bu durum lukataya girer " 

HERKES birbirine bakarken, Orhan Duru, hemen not defterine "lukata"yı yazdı 
"Peki, lukata ne demek " 
"Lukata" diye sokakta bulunan ve belirli bir süre sahibi çıkmayan eşyalara, mallara denilirmiş, eski hukuk dilinde geçerliymiş. Böyle bir eşya bulunduğunda, eskiden kadıya gelip sahiplenmezse bulan kişinin malı olurmuş. Denizde bulunan ve yüzen nesneler için de aynı yöntem uygulanırmış... 

LUKATAYI böylece öğrenmiş olduk, ama doğrusu Orhan Duru'nun "Lukatanın öyküsü"nü ya da "denemesi"ni yazacağı hiç aklımıza gelmezdi önce "lukata"nın ses yapısı ilgisini çekmiş "livata" veya "cıvata"yı anımsamış, sonra da 
"Güncel olaylarla ve burnumuzun dibindeki bir ülkede patlak veren savaşla ve bu savaşın getirdiği sonuçlarla bağlantı kuruyorum. Öyle ya, ortada lukata durumunda bir ülke var. Tanklar toplar, ağır silahlarla ele geçirilmiş, kısaca sokakta bulunmuş gibi bir ülke." x 

ORHAN Duru o güzel Türkçesiyle, öyle güzel şeyler yazmış ki, mesela "Lirik Aşure" ... 
"O da ne " demeyin. Sazıyla, cazıyla, davuluyla, dümbeleğiyle, gazeliyle, aryasıyla, göbeğiyle, balesiyle... 
"Lirik Aşure"nin tadına doyum olmuyor... 

x Durgun ve İşsiz, Dünya Kitapları. 



</TEXT>
</DOC>
