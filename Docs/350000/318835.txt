<DOC>
<DOCNO> 318835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/soneko08.html </URL>
<DATE> 2005/02/26/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta dolar düştü... 
</HEADLINE>
<TEXT>

     Uluslararası borsalarda geçen hafta, ABD Doları'nın Kanada Doları dışında önemli paralar karşısında gerileyişi sürerken, altın fiyatları yükseldi. 
     Menkul kıymet piyasalarına bakıldığında, New York Borsası haftayı yükselişle tamamlarken, diğer büyük borsalarda genelde düşüş eğilimi vardı. 
     Londra Borsası'nda ABD Doları'nın bazı paralar karşısında haftanın ilk ve son günleri kapanış değerleri şöyle oldu 
     
     
PARA BİRİMİ CUMA PAZARTESİ Japon Yeni 105.13 105.50 İsviçre Frangı 1.1693 1.1829 Kanada Doları 1.2393 1.2333 
     Londra döviz piyasasında pazartesi günü 1.3057 dolardan kapanan avro, cuma kapanışta 1.3185 dolara çıktı. 
     Aynı piyasada pazartesi 1.8960 dolardan kapanan İngiliz Sterlini de cuma kapanışta 1.9145 dolara yükseldi. 
     
     ALTIN FİYATLARI 
     Bazı borsalarda altının onsu, pazartesi ve cuma kapanışları itibariyle şöyle 
     
     
BORSA CUMA PAZARTESİ Londra 432.50 427.10 Zürih 433.00 427.20 Hong Kong 432.95 427.45 
     
     MENKUL KIYMET PİYASALARI 
     New York Borsası, petrol fiyatlarındaki artış doğrultusunda büyük petrol şirketlerinin hisselerinin değerlenmesi ve ABD ekonomisinin konjonktürel durumuyla ilgili bazı olumlu işaretlerin etkisiyle haftayı yükselişle kapattı. 
     Hafta başı ve sonu itibariyle borsanın temel göstergelerinden Dow Jones Endeksi yüzde 0.52 artışla 10,841.60 puana, Nasdaq Endeksi de yüzde 0.33 artışla 2,065.40 puana çıktı. 
     Diğer büyük borsalara bakıldığında, haftayı Londra, Tokyo ve Frankfurt borsaları düşüş, Paris borsası yükselişle tamamladı. 
     Londra Borsası'nın FTSE 100 Endeksi, yükselene enerji fiyatlarının yarattığı kaygıların etkisiyle hafta içinde 50.4 puan azalıp 5,006.8 puanda kapandı. 
     Frankfurt Borsası'nın DAX Endeksi de 10.83 puan kaybettiği haftayı 4,348.64 puanda tamamladı. 
     Tokyo Borsası'nın Nikkei Endeksi de hafta içinde sadece 1.87 puan azalarak cuma kapanışta 11,658.25 puana indi. 
     Temel gösterge CAC-40 Endeksi'nin 5.55 puan haftalık yükselişle 4,034.57 puanda kapandığı Paris Borsası ise haftayı hafif bir yükselişle bitirdi. 
     
</TEXT>
</DOC>
