<DOC>
<DOCNO> 309342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sonyas15.html </URL>
<DATE> 2005/01/25/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Dünyanın en yüksek dağı kısalıyor mu 
</HEADLINE>
<TEXT>

     BBC 

Dünyanın en yüksek dağı Everest'in kısaldığı yönündeki endişeler nedeniyle, Çin dağın yüksekliğini yeniden ölçmeye hazırlanıyor... 
     BBC Pekin muhabiri Loisa Lim'in haberine göre, yapılan bir araştırma, Everest Dağı'nın küresel ısınma nedeniyle 1.3 metre kısaldığını ortaya koymuştu. 
     Çin ve Nepal sınırındaki dağın yüksekliği, uzun süredir tartışma konusuydu. 
     Everest Dağı, ilk olarak 1954 yılında Hintli bir araştırmacı tarafından optik bir yer ölçümü aleti olan teodolitle ölçülmüş ve dağın yüksekliği 8,848 metre olarak hesaplanmıştı. 
     Ancak 1999 yılında Amerikali bilimadamları, Everest Dağı'nı uydu üzerinden küresel konumlandırma yapan cihazlarla yeniden ölçülmüştü. 
     Bilimadamları, ölçümleri sonucunda zirvenin iki metre daha yüksek olduğu sonucuna varmışlardı. 
     Ancak şimdi, küresel ısınma nedeniyle dünyanın en yüksek dağının zürvesindeki buzulların erimeye başladığı ve bunun da dağın kısalmasına yol açtığı belirtiliyor. 
     Çinli bilimadamları, Everest'in bir metreden fazla kısaldığı yönündeki tahminleri sınamak üzere Mart ayında dağın yüksekliğini yeniden ölçmeye başlayacaklar. 
     Ne kadar büyük olursa olsun, Everest Dağı'nın yüksekliğinin sabit kalması zor görünüyor. 
     Zira, dünyadaki tektonik tabakaların hareketleri Himalayaları yukarıya doğru iterek, Everest Dağı'nın her yıl yaklaşık bir santimetre yükselmesine yol açıyor. 
     
</TEXT>
</DOC>
