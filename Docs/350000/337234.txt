<DOC>
<DOCNO> 337234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/spor/aspo.html </URL>
<DATE> 2005/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
TAKAS 
</HEADLINE>
<TEXT>


Real Madrid, Fenerbahçe'ye Alex'in yerine Figo'yu önerecek 

ÖZEL HABER MEHMET ÇİFTÇİ 


İspanya Ligi'nde istediği sonuçları alamayan ve lider Barcelona'nın 6 puan gerisinde ikinci durumda bulunan Real Madrid, önümüzdeki sezonun planlamasını yaparken, Fenerbahçeli Alex'i gündemin ilk maddesinde tutmaya devam ediyor. 
Brezilyalı Teknik Direktör Luxemburgo'nun, Alex konusunda ısrarını sürdürmesi nedeniyle Real Madrid'in, Sarı - Lacivertliler'e yeni bir teklif getireceği öğrenildi. İspanyol kulübünün, Luxemburgo'nun önümüzdeki sezon kadrosunda düşünmediği Figo'yu, Alex ile takas etmek için öneri paketi hazırladığı bildirildi. Real Madrid ile bir yıl daha sözleşmesi bulunan Figo'nun, yıllık yaklaşık 4 milyon Euro tutan ücretini, Fenerbahçe'nin ödemesi halinde bedelsiz verileceği, karşılığında Alex'in talep edileceği ifade edildi. 
Luxemburgo ile Alex'in menajerliklerini yapan Juan Figger'in, Madrid'de Realli yöneticilerle pazarlık masasına oturduğu ve Fenerbahçe ile aralarında arabuluculuk yapmayı kabul ettiği de ileri sürüldü. Real Madrid ile Figger'in bu önerisinden, Figo'nun da haberi olmadığı ve vereceği yanıtın merak edildiği vurgulandı. 

Luis Figo 
Doğum Yeri Almada Portekiz 
Doğum Tarihi 4 Kasım 1972 
Boy 1.80 
Kilo 75 
Oynadığı kulüpler S.Lizbon, Barcelona, Real Madrid 
Milli takım 78 kez Portekiz 
Başarıları 3 Şampiyonlar Ligi, 1 UEFA Kupası, 2 Süper Kupa, 2 Copa De Rey, 2 İspanya Süper Kupası, 1 Portekiz Kupası, 2001 Dünyada yılın oyuncusu ödülü, 2000 Golden Ball ödülü 
Kariyeri 363 maçta 70 gol 


</TEXT>
</DOC>
