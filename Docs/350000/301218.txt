<DOC>
<DOCNO> 301218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sondun18.html </URL>
<DATE> 2004/12/27/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Blair'in tatili başına bela oldu 
</HEADLINE>
<TEXT>

     Tanınmış bir Fransız işadamının şatosunda geçirdiği bedava tatili parlamentoya bildirmediği için İngiltere Başbakanı Tony Blair hakkında soruşturma açıldı. 
     Tony Blair, 2002 yılında eşi Cherie ve üç çocuğuyla birlikte Cartier ve Mont-Blanc kalemlerinin sahibi Alain Dominique Perin'in güneybatı Fransa'da bulunan 15'inci yüzyıla ait Lagrazet Şatosu'nda tatil yaptı. 
     Ancak Tony Blair, Avam Kamarası'ndaki Kayıt Bürosu'na ağırlamayla ilgili bilgi vermediği için başı derde girdi. 
     Soruşturma, muhafazakar parti milletvekili Christopher Grayling'in şikayeti üzerine açıldı. Şikayet haklı bulunursa Tony Blair, Avam Kamarası’ndan özür dilemek zorunda kalacak. 
     Soruşturmada Blair'in zenginlerin evlerinde tatil geçirmeyi alışkanlık haline getirmesiyle ilgili sorular yer alacak. 
     Blair, son iki yılda tatilini Prens Girolamo Strozzi'nin İtalya'daki malikanesinde ve tanınmış şarkıcı Cliff Richard'ın Barbados’taki köşkünde geçirmişti. 

     
</TEXT>
</DOC>
