<DOC>
<DOCNO> 315350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sondun30.html </URL>
<DATE> 2005/02/15/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Şiilerin en muhtemel başbakan adayı Caferi 
</HEADLINE>
<TEXT>

     Irak'ta 30 Ocak'ta yapılan seçimlerden birinci parti olarak çıkan Şii ittifakının, başbakan adayı olarak Dava Partisi'nin lideri İbrahim Caferi'den yana olduğu bildirildi. 
     Üst düzey bir Şii siyasi kaynak, Reuters'a yaptığı açıklamada, ''Yarış başbakanlık yarışı halen kıran kırana, ancak Dava Partisi ısrar ettiği için Birleşik Irak İttifakı'nın adayı Caferi gibi görünüyor'' dedi. 
     Aynı kaynak, ittifakta yer alan başlıca partilerden Irak İslam Devrimi Yüksek Konseyi'nin IİDYK , kendi adayı Maliye Bakanı Adil Abdülmehdi'nin adaylığını çekerek Caferi'yi desteklemeyi kabul ettiğini de belirtti. 
     IİDYK'nın, ''ittifakın birliğini korumak için'' bu kararı aldığı kaydedildi. 
     Şii ittifakı, oyların 48,1'ini alarak seçimden birinci parti olarak çıkmıştı. 
     
</TEXT>
</DOC>
