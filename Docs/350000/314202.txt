<DOC>
<DOCNO> 314202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sontur04.html </URL>
<DATE> 2005/02/10/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Maltepe'de kaygan zeminde duramayıp direğe çarpan otomobilde sıkıştı 
</HEADLINE>
<TEXT>

     Maltepe'de kaygan zeminde duramayarak direğe çarpan otomobilde sıkışan sürücü öldü, yanındaki bir kişi yaralandı. 
     AA muhabirinin aldığı bilgiye göre, Muhammet Işık'ın 29 kullandığı 34 ZD 5823 plakalı otomobil, gece saatlerinde aşırı hız ve kaygan zeminin de etkisiyle kontrolden çıkarak yol kenarındaki aydınlatma direğine çarptı. Ardından savrulup bir süre yolda sürüklenen otomobil, refüje çarparak durabildi. 
     Kaza sonucu hasar gören otomobilin sürücüsü Muhammet Işık araçta sıkışırken, yanında bulunan bir kişi ise hafif yaralandı. Aynı otomobildeki bir başka kişi ise kazadan yara almadan kurtuldu. 
     Olay yerine gelen itfaiye ekipleri ile polislerce sıkıştığı yerden çıkarılan Işık'ın, hayatını kaybettiği anlaşıldı. 
     Kazadan hafif yaralı olarak kurtulan kişi ile aynı araçta bulunan diğer kişi ise polislerce ifadelerine başvurulmak üzere polis merkezine götürüldü. 
     Kaza nedeniyle kısmen aksayan trafik, aracın polislerce çekilmesinden sonra normale döndü. 
     
</TEXT>
</DOC>
