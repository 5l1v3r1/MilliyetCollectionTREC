<DOC>
<DOCNO> 301050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/son/sondun03.html </URL>
<DATE> 2004/12/26/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Ukrayna'da oy verme işlemi başladı... 
</HEADLINE>
<TEXT>

     Ukrayna'da Kasım ayında yapılan ve Yüksek Mahkeme'ce usulsüzlük gerekçesiyle iptal edilen devlet başkanlığı seçiminin ikinci turu yenileniyor. 
     ''Batı yanlısı'' olarak bilinen muhalefet lideri Viktor Yuşçenko ile Başbakan Viktor Yanukoviç'in aday olduğu devlet başkanlığı seçiminde oy verme işlemi saat 20.00'de sona erecek. 
     Ukrayna'da 21 Kasım'da yapılan seçimin ikinci turunda, Avrupa Güvenlik ve İşbirliği Teşkilatı AGİT gözlemcileri de dahil, büyük çaplı yolsuzluk yapıldığı bağımsız gözlemcilerce saptandığından, Yüksek Mahkeme ve Cumhurbaşkanı Leonid Kuçma'nın rızasıyla ikinci turun 26 Aralık'ta yenilenmesine karar verilmişti. 
     Seçimin ikinci turu sonunda Başbakan Viktor Yanukoviç'in zaferi ilan edilmiş, Yuşçenko'yu destekleyenler başkent Kiev'de günlerce meydanlarda gösterilerde bulunmuştu. 
     
</TEXT>
</DOC>
