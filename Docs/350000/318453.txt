<DOC>
<DOCNO> 318453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/yazar/pulur.html </URL>
<DATE> 2005/02/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Karikatürün mahk miyeti... 
</HEADLINE>
<TEXT>


KARİKATÜRCÜ Musa Kart, "Cumhuriyet" gazetesinde, Başbakan Erdoğan'ı "kedi" gibi çizdiği için mahk m oldu. 
Bu, bize göre, çok önemli bir aşamadır. Bir siyasi iktidar karikatüre kızmaya başlayınca, oraya mim koyun sonun başlangıcı değildir ama alametler belirmeye başlamıştır. 

BİLDİĞİMİZ kadarıyla Adnan Menderes'ten sonra "karikatürcülere" kızıp dava açan başbakanlar yoktu. İsmet İnönü'den Süleyman Demirel'e, Ecevit'ten Özal'a, Mesut Yılmaz'dan Tansu Çiller'e kadar "karikatürü" mahkemeye veren başbakan yoktu... 

ÇİZİLENLERE kızmıyorlar mıydı 
Belki içlerinden kızıyorlardı ama dışarıya vurmuyorlar, hatta Demirel gibi, Özal gibi olanlar çizilenlerden pek keyifli olduklarını söylüyorlardı.. 
Tayyip Erdoğan, bu seriyi bozdu, kendini "kedi" gibi çizen Musa Kart 5 bin YTL'ye mahk m oldu. 

HANİ demokrasi vardı, hani düşünce özgürlüğü vardı, hani Avrupa değerlerini paylaşacaktık .. 
İngiltere Başbakanı Blair'e karikatürcülerin layık gördüğü hayvanı biliyor musunuz 
Üstelik "kedi" bizim toplumda sevilen bir yaratıktır evlerde beslenir, hik yeleri anlatılır. 
Demek değilmiş 

KESİP sakladığımız birkaç karikatür var, 2003 yılına ait. Daha "1 Mart" tezkeresi Meclis'e gelmemiş, Amerika, Türkiye'nin kuzeyden Irak'a girmesini istiyor, Türkiye de bedelini... 
Pazarlık Amerikan gazetelerinde karikatürlere konu olmuş, Başkan Bush'un "Benimle at pazarlığı yaptılar" dediği günler. 
Şimdi o karikatürlerden birkaçını anlatalım... 

BUSH bir masanın önünde, masaya dolarlar yığılmış, Bush pankart açmış "Gönüllü koalisyonun askerlik şubesi", para kuyruğunun en önünde Tayyip Erdoğan var. 
Bir karikatür daha, Bush, Abdullah Gül'e sarılmış, bir eliyle de Gül'ün cebine para dolduruyor. 
Türkiye bu karikatürde de dansöz, elinde tezkere, kıvırıyor. Dansöz kime benziyor acaba 
Savaş uçağına bir torba yükleniyor, üzerinde 32 milyar dolar yazılı, pilot soruyor 
"Bombaları Bağdat'a, parayı Türkiye'ye atacağım değil mi " 
Bu karikatürleri görmek için "Star" gazetesi koleksiyonuna bakın, tarih 27 şubat 2003. 

AMERİKA'da yayımlanan bu karikatürleri de mahkemeye verseydiniz ya 
Kimin haddine 



</TEXT>
</DOC>
