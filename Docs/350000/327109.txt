<DOC>
<DOCNO> 327109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sonspo41.html </URL>
<DATE> 2005/03/25/ </DATE>
<TIME> 22.18 </TIME>
<AUTHOR>  </AUTHOR>
<HEADLINE>
Ümit Millilerimiz Arnavutluk'u 4-0 mağlup etti 
</HEADLINE>
<TEXT>

     Ümit Milli Futbol Takımı, 15. Avrupa Şampiyonası 2. Eleme Grubu'daki 6. maçında, Arnavutluk'u 4-0 yendi. 
     
     İLK YARI 

     12. dakikada soldan yapılan uzun ortada, arka direkte İbrahim topu kafayla geriye çıkardı. Gökhan'ın kale içine gönderdiği topla altıpas içinde buluşan Mehmet Topuz, meşin yuvarlağı kafayla ağlara gönderdi 1-0 
     23. dakikada orta sahadan hızla çıkan İbrahim, ceza sahası önünde pasını Mehmet Topuz'a bıraktı. Bu oyuncunun kaleciyle karşı karşıya durumda vuruşunda, top direğin dibinden auta çıktı. 
     24. dakikada yine İbrahim'in ara pasında, ceza sahası sol çaprazında kaleciyle karşı karşıya kalan Gökhan, düzgün bir vuruşla fileleri havalandırdı 2-0 
     32. dakikada Xhihani'nin pasında, ceza yayı üzerinde topla buluşan Salihi, şık çalımlar sonrası şutunu attı, top yandan az farkla auta gitti. 
     40. dakikada Muzaka'nın soldan kullandığı serbest atışta, altıpas çizgisi üzerinde Salihi'nin yaptığı şık rövaşata da meşin yuvarlak üstten az farkla auta çıktı. 
     44. dakikada savunmadan gelen uzun pasla ceza sahası önünde buluşan Salihi'nin pozisyonuna, yardımcı hakem Vandeweghe ofsayt bayrağı kaldırırken, orta hakem Velde devam kararı verdi. Salihi'nin bekletmeden sert vuruşunda ise meşin yuvarlak üsten auta gitti. 
     Karşılaşmanın ilk yarısı 2-0 Türkiye'nin üstünlüğünde kapandı. 
     
     İKİNCİ YARI 

     48. dakikada ceza alanı sağ çaprazında, çizgi üzerinde Sabri'nin yaptığı aşırtma vuruşta top arka direkten dönerken, Llani kale çizgisi üzerinde uzanarak meşin yuvarlağa sahip oldu. 
     54. dakikada çalımlarla ilerleyen Gökhan, ceza sahası ön çizgisinin hemen içinde kaleci Llani tarafından düşürüldü. Penaltı düşüncesiyle duraklayan Arnavutluk savunmasının arkasında topla buluşan İbrahim, sağ çaprazdan meşin yuvarlağı ağlara gönderdi 3-0 
     Bu pozisyonda, düdüğü gol olmadan çalmasına karşın, kararını vermek için pozisyonun sona ermesini bekleyen ve topun ağlarla buluşması sonrası orta sahayı gösteren hakem Velde'ye, Arnavutluk oyuncuları bir süre itiraz etti. 
     60. dakikada Mahmut Hanefi'nin pasında topla buluşan Sabri'nin soldan sert vuruşunda, kaleci Llani ön direkte tokatlayarak meşin yuvarlağı kornere çeldi. 
     80. dakikada soldan Mehmet Topuz'un ortasında, altıpas içinde oluşan karambolde yakın mesafeden Fahri sert vurdu, meşin yuvarlak kalecide kaldı. 
     81. dakikada Sabri'nin pasıyla ceza yayı üzerinde topla buluşan Umut'un dönerek bekletmeden vuruşunda, kaleci tokatlayarak meşin yuvarlağı kornere çeldi. 
     Karşılaşmanın uzatma dakikalarında, sağdan Sabri'nin pasıyla ceza sahası önünde topla buluşan Bilal'in bekletmeden sert vuruşunda, meşin yuvarlak kaleci Llani'nin sağından ağlarla buluştu 4-0 Türkiye, rahat oynadığı maçta Arnavutluk karşısında 4-0 galip geldi. 
     KÜNYE 
     

TÜRKİYE 4 - ARNAVUTLUK 0 Stat Ali Sami Yen Hakemler Joan Ven De Velde xxx, Vincent Despiegeleer xxx, Bart Vandeweghe xxx Belçika Türkiye Fevzi xx Dk. 69 Volkan xx , Tayfun xx, Ali xx, Muhammet xx, Sabri xxx, Mehmet Topuz xxx, Fahri xx, Adem xx, Mahmut Hanefi xx, İbrahim xxx Dk. 76 Bilal xx , Gökhan xxx Dk. 65 Umut xx Arnavutluk Llani x, Vangjeli xx Dk. 76 Llakaja x , Muca xx, Ndreka x, Allaci xx, Boshnjaku xx, Muzaka xx, Tetova x, Capja x Dk. 70 Barka x , Salihi xx, Xhihani x Dk. 67 Hodo x      
</TEXT>
</DOC>
