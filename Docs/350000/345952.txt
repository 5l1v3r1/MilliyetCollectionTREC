<DOC>
<DOCNO> 345952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/yazar/dundar.html </URL>
<DATE> 2005/05/26/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Hemoroit ve hançer 
</HEADLINE>
<TEXT>


Babamın prostat ameliyatını yapan doktorla karşılaştık geçen gün... 
"İşler nasıl " diye sordum 
"Yeni Ceza Yasası'nın yürürlüğe girmesini bekliyoruz" dedi. 
"Sizinle ne ilgisi var ki " dedim hayretle... 
"Olmaz olur mu " dedi, "Eğer babanızın ameliyatı gelecek ay olsaydı sizden ameliyat için h kim kararı isteyecektim." 
"Niye " 
"Yeni yasa, h kim kararı olmadan genital muayene yapana 1 yıla kadar hapis veriyor da ondan..." 
Bu yorumla sadece hemoroit ameliyatı değil, jinekolojik muayene de "suç kapsamı"na giriyor. 
Dikkat 
Yeni Türk Ceza Yasası'nın rasgele bek ret testini önlemeye yönelik 287. maddesi gereğince bundan böyle doktora giderken sağlık ocağından değil, mahkemeden sevk almanız gerekecek. 

1 Haziran'da yürürlüğe girecek yasanın sakıncaları üzerine çok yazılıp söylendi. En tehlikelisi, yoruma açık, muğlak ifadeler 
"İntihara teşvik", "kişinin hatırasına hakaret", "halk arasında panik yaratmak", "kamu barışına karşı suç", "suç ve suçluyu övme", "halkı kin ve düşmanlığa tahrik", "kanunlara uymamaya teşvik", "gizliliği ihlal", "müstehcenlik" gibi sınırları belirsiz suçlar, özellikle muhalif gazetecileri, savcıların, h kimlerin insafına bırakıyor. 
"Kötü niyet", mahkeme kararı olmadan hemoroit muayenesi yapan ürologu içeri tıkabileceği gibi, akademik bir "Ermeni konferansı"nı ve onunla ilgili haberleri de "halkı kin ve düşmanlığa tahrik" fiili sayabilir. 
-Ki öyle olacağı, Adalet Bakanı'nın önceki günkü Meclis konuşmasından anlaşıldı. 
Cemil Çiçek, "Boğaz'a bakarak yalan söyleyenler"in "milleti arkadan hançerlediğini" iddia etti. 
"Bu milletin nüfus cüzdanını taşıyanların, bu millete küfretme, ihanet etme dönemini artık kapatmak lazım" dedi. 
Bakınız İlgili yasa maddesi... 

Türk siyasetinin böyle simgeleşmiş nesneleri, yiyecek ve içecekleri vardır 
"Şal" onlardan biridir mesela bize 12 Mart'ta hürriyetlerin üzerinin örtülüşünü hatırlatır. 
"Viski" onlardandır -nedense ille- Boğaz'a bakıp ahk m kesen aydınlarla özdeşleştirilmiştir. 
"Takunya" deyince herkes bürokrasiye sızmış İslamcıları anımsar. 
"Alyans" 27 Mayıs'ta toplanan bağışlarla yapılan evleri, "tüy", yetim hakkını akla getirir. 
"Kadayıf", Erbakan'ın hükümeti düşürmek için altının kızarmasını beklediği tatlının adıdır "pilav", plana karşı çıkanların halkın asıl derdi konusunda verdikleri örnek... 
Ve nihayet "hançer" de o simge-nesnelerden biridir. 
"Arkadan hançerlediler" iddiası, her farklı fikri düşman sayan bir iktidar palasıdır. 1930 model bu silah her dönem işe yarar. Gün olur Araplara, gün olur Ermenilere yakıştırılır, bazen de "içeri" dönüp "düşmana sahip çıkan", viskici "Boğaz aydınları"nı doğrar. 
İtham arasına birkaç da "ihanet", "bu milletin nüfus cüzdanı", "tüyü bitmemiş yetim hakkı" vs serpiştirirseniz ortaya çıkan bulamaç tadından yenmez. 

Oysa Türkiye'yi hançerleyecek bir şey varsa, Ermeni konferansı ya da aydın yalanı filan değil, farklı görüşe tahammülsüz, "Tek F ikir -tipi toplum" özlemidir. 
Bakan'ın sözleri, demokrat geçinenlerin "takke"sini düşürüp kelini gösterdiği gibi, akademik bir toplantıyı, tatsız bir skandala dönüştürmeyi de becermiştir. 
Yeni yasayı yorumlayacak olan da işte bu zihniyettir. 
Muhalifler kadar jinekologlar ve ürologların da uyanık olmasında yarar var. 



</TEXT>
</DOC>
