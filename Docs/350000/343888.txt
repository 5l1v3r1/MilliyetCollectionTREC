<DOC>
<DOCNO> 343888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/spor/spo07.html </URL>
<DATE> 2005/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ferrari'nin gurur meselesi 
</HEADLINE>
<TEXT>


Formula 1'de gözler Monaco Grand Prix'ine çevrildi. Şanssız Ferrari bu kez şeytanın bacağını kırmaya niyetli 


Formula 1'de gözler, Monaco Prensliği'nin dar ve kıvrımlı yollarında bu hafta sonu yapılacak takvimin en "sıradışı" yarışına çevrildi. İlk beş yarışın hepsinden puan çıkaran tek pilot olan Fernando Alonso ve takımı Renault'nun domine ettiği sezonda h l herkes sezona çok kötü başlayan Ferrari'nin ne yapacağını merakla bekliyor. Geçen ekimdeki Japonya GP'sinden bu yana altı yarıştır kazanamayan Ferrari, eğer Monaco'da da başarılı olamazsa, Michael Schumacher'in 1996'da takıma gelişinden bu yana en kötü derecesini yapacak. İtalyan takımında Monaco yarışı adeta gurur meselesi durumuna geldi. 2004'te lider durumdayken Montoya'nın çarpması sonucu yarışı terk eden Schumi de 1994 - 2001 arasında beş kez kazandığı ancak sonrasında zirveye çıkamadığı Monaco için bu kez hem bu pistte, hem de en kötü sezonunda şeytanın bacağını kırmayı hedefliyor. Barcelona'da Raikkonen ile gülen McLaren, iki pilotuyla puan alan takımlardan Toyota ve aerodinamik yeniliklerle Monaco'ya gelen Renault da yarış öncesi umut dolu. Monaco GP'sinde bugünkü iki antrenman turunun ardından 21 Mayıs'ta iki antrenman seansı ve ardından TSİ 14.00'te de ilk sıralama koşulacak. 22 Mayıs'ta ise 11.00'de ikinci sıralama, 15.00'te ise büyük yarış yapılacak. 


</TEXT>
</DOC>
