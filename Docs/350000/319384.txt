<DOC>
<DOCNO> 319384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sontur40.html </URL>
<DATE> 2005/02/28/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
İstanbul Valisi'den ''kar'' uyarısı Toplu taşıma araçlarını tercih edin 
</HEADLINE>
<TEXT>

     İstanbul Valisi Muammer Güler, meteorolojik verilere göre yarın İstanbul ve çevresinde çok yoğun olmayan bir kar yağışı yaşanacağını belirterek, ''Vatandaşlar dikkatli olsunlar, yarın mümkün olduğu kadar toplu taşıma araçlarını tercih etsinler. Trafikle ilgili uyarıları tekrarlıyorum'' dedi. 
     Güler, Meteoroloji Genel Müdürlüğü verilerine göre, yarın İstanbul ve civarında önce karla karışık yağmur, sonra kar yağışının beklendiğini söyledi. 
     Meteoroloji yetkililerinin kar yağışının yoğun bir etkisinin olmayacağını, 3-5 santimetre bir kar yağışı olacağını, yüksek kesimlerde de biraz daha fazla yağış beklendiğini belirttiğini kaydeden Güler, İl Afet Yönetim Merkezi, tüm kamu kurum ve kuruluşları ile İstanbul Büyükşehir Belediyesi AKOM ile temasa geçerek gereken önlemleri değerlendirdiklerini bildirdi. 
     Vali Güler, ''Vatandaşlar dikkatli olsunlar, yarın mümkün olduğu kadar toplu taşıma araçlarını tercih etsinler. Vatandaşlara trafikle ilgili uyarıları tekrarlıyorum'' diye konuştu. 
     Yarın don ve buzlanma olmayacağının bildirildiğini belirten Güler, E-5 Karayolu ve TEM Otoyolu'nu kullanacak sürücülerin, yine de her türlü tedbiri almalarını istedi. 
     Vali Güler, eğitimle ilgili bir soru üzerine de, ''Okulların tatilini gerektiren bir durum görünmüyor, ama gelişen şartlara göre bakıp idari tedbirleri alacağız'' dedi. 
     Muammer Güler, vatandaşların kentlilik bilinci ve ortak sorumluluk anlayışıyla hareket edeceğine inandığını sözlerine ekledi. 
     

     
</TEXT>
</DOC>
