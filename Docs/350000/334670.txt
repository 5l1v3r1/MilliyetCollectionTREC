<DOC>
<DOCNO> 334670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/spor/spo10.html </URL>
<DATE> 2005/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürpriz West Ham 
</HEADLINE>
<TEXT>


Ev sahibi Stoke City'nin bitime dört hafta kala ne play-off umudu, ne de düşme korkusu var. Tarihi başarılarla dolu olan West Ham United'sa Premier Lig'e geri dönmek için kazanmak zorunda 


6 maçtır kaybetmeyen West Ham, bu erteleme maçını kazanarak son 3 maça Reading'in 1 puan altında girme hesapları yapıyor. Bordo-Mavililer, ilk maçta evinde yendiği rakibini bu kez de deplasmanda yenebilecek güçte. 

Burnley-Queens PR 
Ligin bitimine 4 hafta kala ikisi de hedefsizleşen Burnley ve Queen's Park Rangers, Turf Moor'da karşılaşıyorlar. İki ekibin de son 6 haftada tek galibiyetleri var, ne play-off ümitleri ne de düşme korkuları kalmadı. Puana daha fazla ihtiyacı olan Burnley az farkla favori. 

Leicester-Cardiff 
Premier Lig'den düştükten sonra Championship'te de üst sıraları zorlayamayan Leicester, son 12 maçında sadece 1 kez kazanarak düşme korkusu yaşamaya başladı. Cardiff de 3 puan üstündeki rakibini yenerek üstüne çıkmak istiyor. Önce beraberlik düşünülebilecek tehlikeli bir maç. 

Wrexham-Brentford 
İngiltere Lig 1'de günün tek erteleme maçında 10 puanı silindikten sonra düşme potasına giren Wrexham, play-off ümitleri süren Brentford'u konuk ediyor. Brentford, daha önce evinde tek golle geçtiği rakibini bu kez de yenmek istiyor. Beraberlik de düşünülmeli. 

Macclesfield-Southend 
İngiltere Lig 2'de kazananın şampiyonluk iddiasına tutunacağı hayati bir maç. 5 haftadır kazanamayan Macclesfield, play-off basamaklarından inmemek için puan almak zorunda. Önce beraberlik. 



</TEXT>
</DOC>
