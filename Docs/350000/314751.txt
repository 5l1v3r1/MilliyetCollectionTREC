<DOC>
<DOCNO> 314751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/son/sontur23.html </URL>
<DATE> 2005/02/12/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Enerji yolsuzluğunda tutuklama talebi... 
</HEADLINE>
<TEXT>

     Enerji ve Tabii Kaynaklar Bakanlığı'ndaki yolsuzluk iddialarıyla ilgili başlatılan soruşturma kapsamında gözaltına alınan 13 kişiden 11'i tutuklanmaları istemiyle nöbetçi hakimliğe sevkedildi. 
     Ankara Emniyet Müdürlüğü Kaçakçılık ve Organize Suçlarla Mücadele Şubesi'ndeki sorguları tamamlandıktan sonra terör ve organize suçlara bakmakla görevli Ankara Cumhuriyet Savcılığı'na getirilenlerin sorguları akşam saatlerinde tamamlandı. 
     Cumhuriyet Savcıları Mustafa Kelkit, Şemsettin Özcan ve Salim Demirci tarafından ifadeleri alınan Elektrik Üretim A.Ş EÜAŞ Genel Müdürvekili Önder Piyade, Genel Müdür Yardımcısı Servet Üst, BOTAŞ Genel Müdür yardımcısı Fuat Celepçi, işadamları Cemil Kazancı, İbrahim Selçuk, Niyazi İsmet Erten ve Muzaffer Nasıroğlu'nun da aralarında bulunduğu 11 kişi tutuklanmaları istemiyle nöbetçi hakimliğe sevkedildi. 
     İşadamı İbrahim Selçuk'un yeğeni Yalçın Selçuk ve Piyade'nin sekreteri Demet Göktaş serbest bırakıldı. 
     Tutuklama istemiyle sevkedilenlerin ifadelerini Ankara 11. Ağır Ceza Mahkemesi'nin nöbetçi hakimi Kadir Kayan alacak. 
     
</TEXT>
</DOC>
