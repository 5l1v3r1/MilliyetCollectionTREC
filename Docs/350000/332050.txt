<DOC>
<DOCNO> 332050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/guncel/gun05.html </URL>
<DATE> 2005/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eş' tayinine son veriliyor 
</HEADLINE>
<TEXT>


ANKARA Milliyet 

Milli Eğitim Bakanlığı MEB , öğretmenlerin polis, subay, h kim ve savcı olan eşlerini gerekçe göstererek istedikleri şehre tayin yaptırmalarını kaldırmak amacıyla yasa taslağı hazırladı. 
Personel Genel Müdürü Remzi Kaya, TSK, Emniyet ve yargıda çalışan personelin öğretmen eşlerinin yer değişikliğini "hizmet puanı ve sıra esasına" göre yapılmasını düzenleyen MEB Teşkilat ve Görevleri Hakkındaki Kanunu'nun 61. ve 62. maddelerinde değişiklik öngören 4 maddelik taslağın Başbakanlığa gönderildiğini belirterek, şunları söyledi "Bu personelin eşleri şehir merkezindeki okulları istiyordu. Yığılmalar arttı. Bunun için nokta tayini getirdik. Eşi ölen öğretmenlerin ise istediği ile tayinini yapmaya devam edeceğiz." 
Eş durumu özrüne bağlı tayin istekleri için il milli eğitim müdürlüklerine norm kadro düzeni dışına çıkarak verilen yüzde 5'lik ek kadro uygulamasına da son veren MEB, bir başka değişiklikle, öğretmenlerin görev yerlerini artık nokta tayini şeklinde yapacak. 
Artık valiliklere, milli eğitim müdürlüklerine baskı yapılamayacağını belirten Milli Eğitim Bakanı Hüseyin Çelik , nokta atamanın Ağustos 2005'ten itibaren uygulanacağını söyledi. 


</TEXT>
</DOC>
