<DOC>
<DOCNO> 346426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonspo16.html </URL>
<DATE> 2005/05/27/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
İngilizler zafer sarhoşu Kırmızılara Türk lokumu 
</HEADLINE>
<TEXT>

     Londra DHA 

      İNGİLİZ basını, ilk yarıda işi bittiği sanılan Liverpool’un kupayı kazanmasına sayfalarında çok geniş yer ayırdı. İstanbul’daki finalin kupa tarihinin en unutulmaz maçı olduğunu savunan İngiliz basını, bu zaferin Liverpool için yeniden dirilme anlamına geldiğini yazdı. İngiliz medyası, Liverpool’un Şampiyonlar Lig kupasını kazanmasını şöyle değerlendindi 
     The Daily Telegraph Kırmızılara Türk lokumu. Yeniden hayata dönen krallar kupayı kaptı. 
     İlk yarıyı 3-0 yenik kapatan Liverpool tarihi bir galibiyete imza attı. Kupa tarihinin en şaşırtıcı maçında gecenin kahramanı, iki penaltıyı kurtaran Liverpool’un kalecisi Dudek’ti. Maçtan sonra mutluluktan ağlamaklı bir halde ITV’ye konuşan kaptan Gerrard, Mücadeleye devam ettik ve sonuçta takımdaki her oyuncu bu kupayı hak ettiö dedi. Kupayı kazandıklarına inanamayan binlerce Liverpool taraftarı, zaferin ardından İstanbul’un merkezine akın edip kaptan Gerrard ve teknik direktör Benitez şerefine kadeh kaldırdı. Tarihinde beşinci, 1984’ten beri de ilk kez Avrupa kupası kaldıran Liverpool için bu kupa, yeniden dirilmeö anlamına geliyor. 
     Sky Sports Liverpool yeniden Avrupa’nın kralı. Kırmızılar Avrupa tacını taktı. 
     UEFA Şampiyonlar Ligi’nin en iyi final maçlarından birinin oynandığı gecede, ilk yarının bitiş düdüğü çaldığında Liverpool bitmiş görünüyordu. Ama ikinci yarının başında Milan kalesini peş peşe 3 golle havalandıran Liverpool, maçı uzatmalara götürdü. Uzatmaların ardından maç penaltılara kaldı. Kalesinde adeta dans eden Dudek’in kurtardığı iki penaltı Milan’ı devirince Liverpool taraftarları sevinçten çılgına döndü. Bu maç Avrupa futbol tarihinin hafızalarda en çok kalan maçlarından biri olacak. 
     
     BBC ERDOĞAN’DAN BLAIR’E TEBRİK 
     BBC Liverpool kahramanları karşılamaya hazır. Taraftarlar dün akşamdan itibaren tarihi galibiyetlerini kutlamaya başlarken Liverpool takımı da bugün kentte şeref turu atacak. 
     Dünkü galibiyet İngiliz futbolu açısından da önemli, çünkü 1999’da Manchester United’in Şampiyonlar Ligi kupasını kazandığından beri hiçbir İngiliz takımı kupayı almamıştı. Maçın ardından Türk Başbakanı Tayyip Erdoğan’ın telefonla arayıp kutladığı başbakan Tony Blair, yayınladığı mesajda İnanılmaz. Akıl almaz. Muhteşem. Tüm ülke sizinle gurur duyuyorö ifadelerini kullandı. Chelsea’ye gitmesi beklenen kaptan Gerrard ise kupayı kaldırmadan önce Böyle bir geceden sonra Liverpool’dan nasıl ayrılırım ö diye konuştu. 
     The Guardian Cesaret, ruh ve zafer. Liverpool’un ihtişamı yeniden doğdu. 
     Maçı uzatmalara taşıması bile neredeyse imkansız gözüken Liverpool’un penaltılarla kazandığı final maçı, son yılların en büyük mücadelelerinden biri oldu. Aslında Liverpool’un finale kadar çıkması bile beklenmiyordu. 
     
     LİVERPOOL DESTAN YAZDI 
     The Independent Seçkin Liverpool destan yazarak Türkiye’de zafere ulaştı. 
     Liverpool futbol kulübü, tarihindeki en ilginç maçlarından birini yaptı. Dün gece İstanbul’da olmayanlar, ilk yarıyı 3-0 yenik kapatan bir takımın kupayı nasıl aldığını kavramakta zorlanır. Kırmızı Liverpool Cumhuriyeti’nin kahramanı ise şüphesiz kaleci Dudek’ti. Liverpool’da kalacağını açıklayan kaptan Gerrard’ın yanısıra Carragher ve Alonso da gecenin unutulmazları arasındaydı. 
     
     İSTANBUL’U ANFIELD’A ÇEVİRDİLER 
     Daily Mirror Zafer için muhteşem mücadele. Beşinci kez Avrupa kupasını alan çılgına dönmüş Liverpool taraftarları, dün akşam İstanbul Atatürk Olimpiyat Stadı’nı Anfield’e çevirdi. 
     İtalyan devi Milan’ı penaltılarla deviren Liverpool kupayı kaldırırken stadyumdaki binlerce Liverpool taraftarı sevinçten gözyaşlarına boğulmuştu. Liverpool’un kahramanları 3-0 yenik durumdan galibiyete uzanırken kaptan Gerrard, Mücadeleyi sürdürdük ve hepimiz bu kupayı hak ettikö diyordu. Şampiyon takımı kutlayan başbakan Tony Blair mesajında, İnanılmaz. Akıl almaz. Muhteşem. Tüm ülke sizinle gurur duyuyorö dedi. 
     Times Kazanmak Sizin tüm ihtiyacınız sevgi. Devre arasında umutsuzca, Sonuç önemli değil. Önemli olan final oynamakö diyen Liverpool taraftarları maç bitiminde sevinçten çılgına döndü. Liverpool dün sadece kupa kazanmadı, inanç ve isteğin gücünü de gösterdi. 
     
</TEXT>
</DOC>
