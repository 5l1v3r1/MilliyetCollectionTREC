<DOC>
<DOCNO> 300633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sonspo25.html </URL>
<DATE> 2004/12/24/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Fenerbahçe'den Galatasaray'ı kızdıracak bir açıklama 
</HEADLINE>
<TEXT>

     Fenerbahçe Kulübü İkinci Başkanı ve Basın Sözcüsü Nihat Özdemir, Futbol Federasyonu Profesyonel Futbol Disiplin Kurulu'nun PFDK , Galatasaray'a verdiği 1 maç saha kapatma cezasında doğru bir zamanlama yaptığını kaydederek, ''Bu adil davranış için Futbol Federasyonu'na teşekkür ediyoruz'' dedi. 
     Özdemir, AA muhabirine yaptığı açıklamada, cezanın Kardemir Karabükspor ile yapılan Türkiye Kupası 2. kademe maçı öncesi açıklanmasının yanlış olacağını savunarak, şöyle konuştu 
     ''PFDK, kararı kupa maçından sonra vermekle doğru yapmıştır. Doğru zamanda bir karar verdi. Bunu Kardemir Karabükspor maçından önce yapsaydı, yanlış olurdu. Çünkü bu maç, onlar için kolay bir karşılaşmaydı. Federasyona teşekkür ediyoruz, adil davrandı.'' Futbol Federasyonu PFDK, dün akşam yaptığı toplantıda, 12 Aralık'ta Ali Sami Yen Stadı'nda oynanan Galatasaray-Fenerbahçe derbi maçında yaşanan saha olayları ile kötü ve çirkin tezahürat nedeniyle Galatasaray'a 1 maç saha kapatma ve 15 milyar lira para cezası vermişti. 

     
</TEXT>
</DOC>
