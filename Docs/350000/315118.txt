<DOC>
<DOCNO> 315118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sonsiy11.html </URL>
<DATE> 2005/02/14/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Patates ihracatında teşvik yarın başlıyor 
</HEADLINE>
<TEXT>

     Patates ihracatında teşvik uygulamasının yarın başlayacağı bildirildi. 
     AK Parti ve CHP milletvekillerinin ortak isteğiyle oluşturulan TBMM Patates Araştırma Komisyonu'nun üyeleri, Niğde merkez ve merkeze bağlı Edikli, Orhanlı ve Gölcük beldeleri ile patates kanseri hastalığı tespit edilen Ağacaşar Beldesi'nde incelemelerde bulundu. 
     TBMM bünyesinde kurulan araştırma komisyonunun siyasi bir teşekkül olmadığını belirten AK Parti Niğde Milletvekili ve Patates Araştırma Komisyonu Başkanı Erdoğan Özegen, şunları kaydetti 
     ''Patateste yaşanan hastalık ve sonrasında başlatılan karantina çalışmalarından sonra 2005 yılı bütçesinden 15 trilyon lira 15 milyon YTL pay ayrıldı. Ayrıca, 4 bakanın imzası ile patates ihracatının desteklenmesi amacıyla ton başına 20 dolar teşvik uygulaması da 15 Şubat'ta başlayacak ve 31 Mayıs tarihine kadar devam edecek. Üreticilerimizi destekleyeceğiz'' dedi. 
     
</TEXT>
</DOC>
