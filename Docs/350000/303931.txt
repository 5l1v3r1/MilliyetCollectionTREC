<DOC>
<DOCNO> 303931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/yazar/asik.html </URL>
<DATE> 2005/01/06/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ne yağmur ne dolu 
</HEADLINE>
<TEXT>


CHP'nin 29 Ocak'taki kurultayında mücadelenin tarafları yalnızca Baykalcılar ile Sarıgülcüler mi olacak Aralarında Hakkı Akalın, Nurettin Sözen, Mustafa Sayar gibi isimlerin yer aldığı "İktidara Yürüyüş Hareketi" nasıl bir tavır alacak Soruyu Hakkı Akalın yanıtladı 
- Kararı örgütle birlikte vereceğiz. Ama benim kişisel fikrimi sorarsanız, bizim içimizden partiyi ANAP yapacağı gün gibi aşik r olan Mustafa Sarıgül' e destek asla çıkmaz. Yağmurdan kaçarken doluya uğrama yanlışına asla düşmeyiz. Biz ne yağmur, ne dolu diyoruz. 

"Başkanlık sistemi", bizim bünyemize uymaz... Uysaydı, koskoca Osmanlı İmparatorluğu batmazdı... 
Haldun Ertem 

Armitage Amerikan Dışişleri Bakan Yardımcısı Richard Armitage Ankara'da temaslar yaparken ne Kıbrıs, ne PKK konusunda hiçbir taahhütte bulunmuyor. Buna karşılık Dışişleri Bakanı Abdullah Gül, "Türk - ABD ilişkileri her şeyin üzerindedir" diyerek ekliyor "İlişkilerimizin uzun vadeli ve stratejik ortaklığa dayalı olmasını istiyoruz"... Yani her şeyi sineye çekiyoruz. İlaveten ABD adına terörle savaşsın diye bando mızıka Afganistan'a asker yolluyoruz. Adam kafamıza çuval geçirmiş. Şimdi de PKK'yı besliyor. Biz ona stratejik ortaklıktan söz ediyoruz. Alman Devlet Adamı Bismarck 
- Bütün Osmanlı İmparatorluğu, Pomeranyalı bir askerin kaval kemiğine değmez, demişti. Amerikalı da öyle bakıyor bize. Bizimki h l hizmet sevdasında. 

Türk halkı, 2004 yılında şans oyunlarına 2 milyar dolar yatırmış. 
Bu kadar şanssız bir milletin, şansına bu kadar güvenmesi biraz garip değil mi 

Rektör seçiliyor Hocası, müstahdemi ve öğrencisiyle 100 bin kişilik bir aile oluşturan İstanbul Üniversitesi, yeni rektörünü yarın seçiyor... 
Seçim öncesi en ilginç gelişme YÖK'ün Kemal Alemdaroğlu'ndan sonra rektör vekili olarak atadığı Prof. Tankut Centel'e yeniden adaylığını koymamayı öğütlemesi oldu. Centel aday olmadı. YÖK Başkanı Prof. Erdoğan Teziç'in, sınıf arkadaşı Prof. Yavuz Alangoya için bizzat kulis yaptığı söyleniyor şimdilerde. 
YÖK'ün seçime şu veya bu ölçüde karışması elbet tatsız bir gelişme. 
Elimizde iki adayın tanıtım kitapçıkları var... 
Eski Çapa Tıp Fakültesi Dekanı Prof. Faruk Erzengin, "Laik demokratik cumhuriyetin ilkelerinden taviz vermeden, çağdaş dinamik, bilgi ve kültür donanımlı gençler yetiştirmek" amacıyla yola çıktığını söylüyor... 
Yönetici özelliklerine sahip bir isim olan Prof. Erzengin, zengin vaatlerde bulunuyor.. Yap işlet devret yöntemiyle 5 yıldızlı otel, hastane, kongre ve fuar alanları yaptırma sözü veriyor. 
Elimizdeki ikinci tanıtım kitapçığı Prof. Nur Serter'i anlatıyor. 
Profesör Serter, 7 yıllık rektör yardımcılığı deneyimine sahip, görevi boyunca dışarıya karşı üniversiteyi en yüksek düzeyde temsil etmiş olan isim. İstanbul Üniversitesi'ni en iyi tanıyan aday... Eğitimde kalite reformu sözü veriyor. Teknolojiyi sadece kullanan değil, üreten üniversite yaratacağını bildiriyor. 
Prof. Nur Serter'in görevi süresince gerici ve bölücü akımlara karşı sürdürdüğü kararlı mücadeleyi, tehditlerden yılmayan kişiliğini biliyoruz. Yiğit mi yiğit bir hanım... 
Yarışta değerli bilim adamı Prof. Hasan Yazıcı da var... Prof. Mesut Parlak bir başka iddialı isim. 
İstanbul Üniversitesi, yarın gün boyunca zor bir seçim yaşayacak... Öyle görünüyor. 

Güney Asya'da çoğunluğu "Müslüman" tsunami faleketzedelerine Almanya 660, Japonya 500 milyon dolar gönderiyor. Suudi Arabistan 30, Katar 25, Türkiye 1.3 milyon dolar. Ne kardeşçe dayanışma 

ÇÜRÜK Müteahhitlerin yaptığı çürük okulları yazmıştık. Müteahhit Osman Günay aradı, dedi ki "Müteahhitler binaları çürük yaparken devletin kontrol mühendisleri, ita amirleri, tahakkuk memurları ne yapıyor Uyuyorlar mı Eğer devlet görevini yapsa, tek bir müteahhit, tek bir çürük yapı yapamaz." 



</TEXT>
</DOC>
