<DOC>
<DOCNO> 330534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sonyas07.html </URL>
<DATE> 2005/04/05/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Echo ödüllerini, Robbie Willams ve Anastacia kaptı 
</HEADLINE>
<TEXT>

     Geleneksel Echo Müzik Ödülleri Almanya'da dağıtıldı. En İyi Erkek Şarkıcı Robbie Williams, En İyi Kadın Şarkıcı ödülü ise Anastacia'ya verildi. Echo ödülleri, Grammy'lerden sonra en saygın ikinci ödül olarak nitelendiriliyor. 
     Pop müziğin yıldızları Berlin'de bir araya geldi. Alman Phono akademisi tarafından verilen Echo ödüleri sahiplerini buldu. 
     Gecede İngiliz sanatçı Robbie Williams, Phil Collins, George Michael, Seal ve Usher gibi sanatçıları geride bırakarak En İyi Pop Sanatçısı ödülünü kazandı. 
     En İyi Kadın Pop Sanatçısı ödülü ise ABD'li şarkıcı Anastacia'ya verildi. 
     Almanya'da 1 milyondan fazla albüm satan 31 yaşındaki sanatçı bu ülkede ilk kez ödül aldı. 
     
     25 kategoride ödül 
     1992 yılından bu yana başarılı sanatçılara verilen Echo ödülleri için adaylar albüm satışlarına göre belirleniyor. 
     25 kategoride verilen ödüller için adaylar arasanda Jennifer Lopez, Kylie Minogue, Alicia Keys, Sarah O'Connor, No Angels, Dido, Eric Clapton, Limp Bizkit, Depeche Mode ve Sasha da bulunuyordu. 
     5 bin davetlinin katıldığı gecede Alman sanatçıların yanısıra Kylie Minogue, Anastacia ve Mariah Carey de sahne aldı 
     
</TEXT>
</DOC>
