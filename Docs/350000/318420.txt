<DOC>
<DOCNO> 318420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/spor/spo03.html </URL>
<DATE> 2005/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan tek yürek 
</HEADLINE>
<TEXT>


Ergun Gürsoy ile arasındaki buzları eriten Gheorghe Hagi, önceki akşam da tribün liderleri ile bir yemek yiyerek, tatsızlıklara son verdi 

BOZHAN MEMİŞ 


Buzlar eridi 
SARI - Kırmızılı kulüpte barış rüzg rları esmeye devam ediyor. İzmit'te Bursaspor ile oynanan Türkiye Kupası maçında başlayan tribün ile Teknik Direktör Hagi arasındaki gerginlik, Sakaryaspor önündeki sevgi gösterileriyle yerini sessizliğe bırakmıştı. Florya Metin Oktay Tesisleri'ndeki Tike restorantta önceki akşam Hagi ile tribün liderleri bir araya geldi ve aradaki buzlar tamamen eridi. 

Tam destek 
YEMEKTE Kaptan Bülent Korkmaz da yer alırken, taraflar yaşanan problemleri konuşarak, tatsızlıklara son verdiler. Oldukça sıcak bir ortamda geçen yemekte Bülent'in kısacık kestirdiği saçları da sohbetin konularından birini oluşturdu. Taraftarlar, yemeğin sonlarına doğru "I love you Hagi", "Hep destek, tam destek" ve "Sonuna kadar arkanızdayız" sesleriyle Tike restorantı inlettiler. 

Ve ihale günü 

GALATASARAY, bugün kurtuluş reçetesi olarak gösterilen Seyrantepe'deki arazi için ihaleye giriyor. 380 dönümlük arazi kulübe kiralandığı için ihalede Sarı - Kırmızılılar dışında kimse yer almayacak. İstanbul Defterdarlığı'nda saat 14.00'te başlayacak ihalede Mali İşlerden Sorumlu yönetici Refik Arkan hazır bulunacak. 

Cim-Bom'un Samsun seferi 

Tam kadro idman 
SAMSUNSPOR'U gözüne kestiren Galatasaray, son hazırlıklarını yapıyor. Dün basına kapalı gerçekleştirilen çalışmaya Sarı - Kırmızılı kadroda yer alan bütün futbolcular katıldı. Önceki günkü idmana çıkmayan Ergün ile Hakan Ünsal da arkadaşlarına katıldı. 

Hagi'den uyarı 
GALATASARAY, bu sabah yapacağı idmanın ardından, saat 16.30'da özel uçakla Samsun'a hareket edecek. Hagi, rakiplerinin Fenerbahçe maçında çok katı savunma yaptığını hatırlatıp, futbolcularından kontrataklara karşı dikkatli olmalarını istedi. 


</TEXT>
</DOC>
