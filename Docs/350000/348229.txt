<DOC>
<DOCNO> 348229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/soneko37.html </URL>
<DATE> 2005/06/02/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Merkez Bankası kredi hacmi arttı... 
</HEADLINE>
<TEXT>

     Bankacılık sistemi kredi hacmi 20 Mayıs tarihi itibariyle 99 milyar 479 milyon YTL oldu. 
     Merkez Bankası verilerine göre, bankacılık sistemi kredi hacmi 13 Mayıs itibarıyla 99 milyar 445.5 milyon YTL idi. 
     20 Mayıs itibariyle, mali kesime verilen kredilerin yaklaşık 886 milyon YTL'si mevduat bankaları, 1 milyar 991.8 milyon YTL'si de kalkınma ve yatırım bankaları kredilerinden oluşuyor. 
     Mali olmayan kesime verilen kredilerin dağılımına bakıldığında ise 80.9 milyon YTL'sinin Merkez Bankası, 91 milyar 215.9 milyon YTL'sinin mevduat bankaları, 5 milyar 304.5 milyon YTL'sinin de kalkınma ve yatırım bankaları kredilerinden oluştuğu görüldü. 
     
     TÜKETİCİ FİNANSMAN ŞİRKETLERİNİN KREDİ HACMİ 
     Tüketici finansman şirketlerinin kredi hacmi, bir haftada 34.6 milyon YTL artarak, 27 Mayıs itibarıyla 1 milyar 548.3 milyon YTL oldu. 
     Tüketici finansman şirketlerinin kredi hacmi, 20 Mayıs'ta 1 milyar 513.6 milyon YTL düzeyindeydi. 
     Toplam kredinin yaklaşık 1 milyar 54 milyon YTL'si bireysel kredi, 494.3 milyon YTL'si de kurumsal krediden oluştu. 
     
     MENKUL DEĞERLER CÜZDANI 
     Öte yandan, bankaların alım satım amaçlı ve satılmaya hazır menkulleri 13 Mayıs'ta yaklaşık 73 milyar 899 milyon YTL iken, 20 Mayıs tarihi itibarıyla 73 milyar 714.9 milyon YTL'ye indi. 
     Verilere göre 20 Mayıs itibarıyla mevduat bankalarının portföyünde yaklaşık 46 milyar 602.2 milyonu YTL, 25 milyar 759.2 milyon YTL'si de yabancı para menkul değerleri olmak üzere yaklaşık 72 milyar 361.4 milyon YTL'lik değerli kağıt bulunuyor. 
     Bu bankalardaki yabancı para ve TL cinsinden menkul değerlerin yaklaşık 895.3 milyon YTL'si yurtdışında bulunurken, yurtiçi yabancı para cinsinden değerler arasında 24 milyar 734.6 milyon YTL'lik, Türk parası değerler açısından da 42 milyar 654.9 milyon YTL'lik devlet tahvili yer alıyor. 
     
     TOPLAM MEVDUAT 
     Mevduat bankalarında toplam mevduat, 13 Mayıs tarihinde 191 milyar 763.7 milyon YTL iken, 20 Mayıs tarihi itibarıyla 343.5 milyon YTL azalarak 191 milyar 420.2 milyon YTL'ye geriledi. 
     Bankalardaki yabancı mevduat 509.8 milyon YTL artarak, 75 milyar 403.1 milyon YTL'den 75 milyar 912.9 milyon YTL'ye yükseldi. 
     Aynı dönemde, YTL cinsinden mevduat 755.7 milyon YTL azalarak, 20 Mayıs itibarıyla 111 milyar 756.1 milyon YTL oldu. 13 Mayıs tarihinde YTL mevduatı, yaklaşık 112 milyar 511.8 milyon YTL idi. 
     
</TEXT>
</DOC>
