<DOC>
<DOCNO> 306093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sondun45.html </URL>
<DATE> 2005/01/13/ </DATE>
<TIME> 23.11 </TIME>
<AUTHOR>  </AUTHOR>
<HEADLINE>
Powell "ABD askerleri bu yıl evlerine dönmeye başlayacak" 
</HEADLINE>
<TEXT>

     ABD Dışişleri Bakanı Colin Powell, Irak güvenlik güçleri daha etkin rol aldıkça Amerikan askerlerinin de bu yıl evlerine dönmeye başlayacaklarını söyledi. 
     Powell, yayın kuruluşu NPR'a National Public Radio yaptığı açıklamada, ''Ancak ne zaman evde olacaklarına dair kesin bir tarih veremem'' diye konuştu. 
     ABD'nin Irak'ta 30 Ocak'ta yapılması öngörülen seçimlerin ertelenmesi konusunda hiçbir girişimde bulunmayacağını belirten Powell, ''Seçimleri erteleyemeyiz, çünkü teröristler, katiller ve eski rejimin unsurları seçimleri engellemeye ve ertelemeye çalışıyorlar'' dedi. 
     
     SALDIRILAR SÜRÜYOR 
     Bu arada, 30 Ocak'taki seçimlerin aday ve yetkililerine yönelik saldırılar sürüyor. 
     Bağdat bir seçim merkezinin müdürü de bugün uğradığı silahlı saldırıda hayatını kaybetti. 
     Polis, öldürülen Bağdat'ın kuzey bölümündeki Hadımiye bölgesinin seçim sorumlusunun ismini açıklamadı. 
     
</TEXT>
</DOC>
