<DOC>
<DOCNO> 325035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sondun17.html </URL>
<DATE> 2005/03/19/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Karamanlis Türkiye'nin Avrupa yönelimini destekliyoruz... 
</HEADLINE>
<TEXT>

     Yunanistan Başbakanı Kostas Karamanlis, Atina'nın Türkiye'nin Avrupa yönelimini desteklediğini söyledi. 
     Karamanlis, partisi Yeni Demokrasi'nin YDP Merkez Komite toplantısında yaptığı konuşmada, Türkiye'nin Avrupa yöneliminin Türk halkının ve komşularının çıkarına olduğunu vurguladı. 
     Karamanlis, Türkiye'nin Avrupa yöneliminin AB'nin kriter ve şartlarına uymasına bağlı olduğunu kaydetti. 
     Türk-Yunan işbirliğinin gelişmesini ve istikrarlı bir işbirliği istediklerini söyleyen Karamanlis, pazartesi günü Başbakan Recep Tayyip Erdoğan ile yapacağı görüşmenin yapıcı geçmesini umduğunu da belirtti. 
     Kıbrıs sorununa adil, kalıcı ve işler bir çözüm bulunmasını arzu ettiklerini de kaydeden Karamanlis, bu arada Türkiye'nin gümrük birliğini AB'nin yeni 10 üyesini kapsayacak şekilde biçimleyecek protokolü imzalama yükümlülüğünü en kısa zamanda yerine getirmesini beklediğini vurguladı. 
     
</TEXT>
</DOC>
