<DOC>
<DOCNO> 325847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sondun44.html </URL>
<DATE> 2005/03/22/ </DATE>
<TIME> 21.40 </TIME>
<AUTHOR>  </AUTHOR>
<HEADLINE>
Irak'ta halk 3 direnişçiyi öldürdü 
</HEADLINE>
<TEXT>

     Bağdat'ta çevreye ateş açarak arabaları ile geçen direnişçilerle halk arasında çıkan çatışmada, 3 direnişçi öldü. 
     Bağdat'ın Dura mahallesinde hareket halindeki arabalardan çevreye ateş açan direnişçiler biri çocuk 3 kişiyi yaraladı. Açılan ateşe kendi silahları ile karşılık veren çevre sakinleri ise 3 direnişçiyi öldürdü. 
     Irak'ta daha önce de halk direnişçileri öldürmüştü. 
     Bağdat'ın 40 km güneyindeki Vihda kasabasında bu ay başında halk, kasabaya saldırıya hazırlanan bir grup militana saldırıp 7'sini öldürmüştü. 
     Bu arada direnişçilerin eğitim kampı sanılan bir yere ABD ve Irak askerleri ortak bir operasyon düzenledi. 
     Amerikan ordusunun hava ateşiyle de desteklediği operasyonda, 7 direnişçi öldü, 6 direnişçi yaralandı. 
     Opeasyonun Musul'da dün ve bugün 20 direnişçinin yakalanmasından sonra düzenlendiği belirtildi. 
     
</TEXT>
</DOC>
