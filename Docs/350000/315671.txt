<DOC>
<DOCNO> 315671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sondun04.html </URL>
<DATE> 2005/02/16/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
BM Raporu Kötü beslenen Filistinli kadınlar büyük yoksulluk içinde 
</HEADLINE>
<TEXT>

     Birleşmiş Milletler BM Genel Sekreteri Kofi Annan'ın, Filistinli kadınların durumu konusunda hazırladığı bir raporda, özellikle hasta ve hamile kadınlar başta olmak üzere, İsrail işgali altındaki Filistin topraklarında yaşayan kadınların son derece kötü beslendiği, eşlerini kaybeden kadınların ise büyük bir yoksulluk içinde yaşadıkları kaydedildi. 
     Annan tarafından BM Ekonomik ve Sosyal Konseyi Kadının Statüsü Komisyonu'na sunulan rapora katkıda bulunan Dünya Sağlık Örgütü DSÖ , Ekim 2003-Eylül 2004 arasında tespit ettikleri, bir ay içinde doğum yapacak durumda olan 1,768 Filistinli hamile kadının yüzde 69,7'sinde anemiye kansızlık rastlandığını kaydetti. 
     BM'ye bağlı Dünya Gıda ve Tarım Örgütü FAO ise İsrail'in mal ve insanların dolaşımına koyduğu kısıtlamaların Filistin'de gıda teminini çok olumsuz etkilediği, bunun da Batı Şeria ve Gazze bölgesi nüfuslarının yüzde 73'ünün elde edebildiği gıda maddelerini hem miktar, hem de kalite olarak düşürdüğünü ifade etti. FAO, bölgedeki her 10 haneden 4'ünün gıda maddesi bulmakta zorluk çektiğini belirtildi. 
     BM Nüfus Fonu UNFPA da Filistinli hamile kadınların İsrail kontrol noktalarında aşırı bekletilmeleri yüzünden hem anne, hem de bebek kayıplarının büyük olduğuna dikkati çekerken, pek çok bebeğin de bu kontrol noktalarında dünyaya geldiği ifade edildi. UNFPA, İsrail kontrol noktalarındaki gecikmelerin Filistinli kadınların aile planlaması uygulamalarına da sekte vurduğunu kaydetti. 
     Filistin Halkının Hakları Komitesi de özellikle erkek üyeleri ölen, hapsedilen ya da işsiz kalan Filistinli ailelerde kadınların günlük yaşamdan kaynaklanan yüklerinin daha da arttığı belirtilerek, Eylül 2000 ile Eylül 2004 tarihleri arasında Filistin'de 2 bin 600'den fazla erkeğin, 650'den fazla çocuğun ve 250'den fazla kadının öldürüldüğü ifade edildi. 
     Filistin'de bugün kadınların işgücündeki oranının sadece yüzde 11 olduğuna işaret edilen raporda, yeni kurulan Kadın Sorunları Bakanlığı'nın bu durumu iyileştirmeye gayret ettiği belirtildi. 
     Uluslararası Çalışma Örgütü ILO ise Filistinli kadınların ücretli bir işte çalışmalarının önündeki en büyük engeli aile ve toplumun kadınların çalışmasını tasvip etmemesinin oluşturduğunu kaydetti. 
     
</TEXT>
</DOC>
