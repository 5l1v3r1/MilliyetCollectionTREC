<DOC>
<DOCNO> 333395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sonspo19.html </URL>
<DATE> 2005/04/14/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Dr. Henrik Larsson .. Futbolcuya fahri doktora 
</HEADLINE>
<TEXT>

     BBC 

      33 yaşındaki ünlü İsveçli futbolcu Henrik Larsson'a, İskoçya'daki Strathclyde Üniversitesi tarafından fahri doktora ünvanı verilecek. 
     Henrik Larsson, hem Glasgow kenti, hem de genel olarak İskoçya'da spora olan katkısı ve etkisinden dolayı bu ünvana layık görüldü. 
     Strathclyde Üniversitesi Rektörü Profesör Andrew Hamnett, Larsson'un bu ünvanı kabul etmesinin kendilerini çok memnun ettiğini söyledi. 
     Ancak Henrik Larsson'un, fahri doktora ünvanıyla ödüllendirileceği tören için 4 Mayıs'ta Glasgow'a gidip gitmeyeceği henüz kesinleşmedi. 
     Strathclyde Üniversitesi yetkilileri 'Glasgow kentinin diğer yarısını üzmemek için', Larsson'un 'sadece Celtic takımına katkılarının' üzerinde durmadıklarının altını çiziyor. 
     Burada 'şehrin diğer yarısına' yapılan atıfsa, Celtic'in ezeli rakibi Glasgow Rangers'a yönelik. 
     Glasgow'da genelde Glasgow Rangers Protestanların, Celtic ise Katoliklerin takımı olarak biliniyor. 
     Larsson uzun yıllar Celtic'de forma giydikten sonra geçen yıl İspanya'nın ünlü takımı Barcelona'ya transfer olmuştu. 
     Henrik Larsson, dizinden geçirdiği sakatlık nedeniyle Barcelona'da şu ana kadar istenileni veremedi. 
     Ancak Larsson ay başında İspanyol takımıyla iki yıllık yeni bir sözleşme imzalamıştı. 
     İsveçli futbolcu, ilerleyen yaşına rağmen, daha uzun yıllarda futbol oynayabileceğini söylüyor. 
     
</TEXT>
</DOC>
