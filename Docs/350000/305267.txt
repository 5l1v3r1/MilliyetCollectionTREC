<DOC>
<DOCNO> 305267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sonyas09.html </URL>
<DATE> 2005/01/10/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Uydu TV yayınları artık cep telefonunda 
</HEADLINE>
<TEXT>

     Güney Kore'de, dünyada ilk kez cep telefonundan izlenebilecek uydu televizyonu deneme yayını başlatıldı. 
     Deneme niteliğinde başlatılan uydu televizyonu yayınıyla cep telefonu kullanıcıları, Japon Toshiba şirketi sayesinde yüksek çözünürlüklü yayınları cep telefonlarında izleyebilecekler. 
     Güney Kore'nin bir numaralı servis sağlayıcısı SK Telecom'un yüzde 30 hissesine sahip olduğu TU Media şirketi tarafından Mayıs ayında ticari başlangıcını yapacak yayınla, cep telefonu kullanıcıları 14 TV ve 24 radyo kanalı ile bir borsa kanalını izleyebilecekler. 
     Şirket yetkilileri, hedeflerinin 2010'a kadar 8 milyon abone ve bir milyar dolar iş hacmi olduğunu belirttiler. 
     Güney Kore'nin önde gelen elektronik şirketi Samsung da, uydu TV yayınlarını izlemeye uygun, 2,2 inch genişliğinde ekrana sahip ve 2 saat pil kapasiteli cep telefonunu tanıttı. Yüksek teknoloji ürünü cep telefonu 805 dolara satılacak. 
     Halkının yüzde 76'sı yüksek hızda internet bağlantısı ve cep telefonuna sahip Güney Kore, bu alanda dünyanın en ileri ülkesi durumunda bulunuyor. 
     
</TEXT>
</DOC>
