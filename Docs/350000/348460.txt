<DOC>
<DOCNO> 348460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/spor/spo12.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya kazanır 
</HEADLINE>
<TEXT>


2006 Dünya Kupası'na ev sahipliği yapacağı için eleme maçları oynamayan Almanya, ciddi hazırlık maçlarındaki başarılı sonuçlarla dikkat çekiyor. Klinsmann'ın talebeleri K. İrlanda'yı da geçecek güçte 


Takımın başına gelmesiyle birlikte Oliver Kahn'dan kaptanlığı alıp Michael Ballack'a veren Klinsmann, bu problemi yarasız atlatmayı başardı. Ardından kaleci antrenörünün Kahn ve Lehmann'la ilgili düşüncelerini açığa vurmasıyla yaşanan ikinci kriz de antrenörün işine son verilmesiyle neticelendi. 
Genç Klinsmann, Amerika'da yaşıyor diye eleştirilse de, sonuçlar ona toz kondurmuyor. Almanya, kendi evindeki dünya kupasına en ciddi favori olarak gidiyor. 

Grup 5 
Teknik adam değişikliğine giden İskoçlar, Moldova'yı evlerinde geçerek yeni bir başlangıç yapacaklardır. İtalya'ya ise Norveç deplasmanında beraberlik yeterli olur. Totti ve Del Piero'suz Gök Mavililer, 1 puana razı olabilir. Beyaz Rusya ise deplasmanda berabere kaldığı Slovenya'yı bu kez geçecektir. 

Grup 6 
6. grup, bu hafta sakin. Sadece grubun iddialı ekiplerinden Polonya, Azerbaycan'a konuk oluyor. Polonya, evinde 8 golle dağıttığı rakibini bu kez de farklı geçecektir. 1,25'lik oran da hiç fena değil. 

Grup 7 
İspanya, deplasmanda berabere kaldığı Litvanya'yı bu kez rahat geçecektir. Lider Sırbistan-Karadağ da aynı şekilde deplasmanda başarılı olduğu Belçika karşısında evinde de rahat kazanacak güçte. Bosna'ya San Marino karşısında verilen 1,05'lik oran çok düşük. Ama kazanacaklardır. 

Grup 8 
İsveç, deplasmanda 7 gol attığı Malta'ya evinde de en az 4 gol atacaktır. Verilen 1,60'lık oran cazip. Lider Hırvatistan, sahasında puan kaybettiği Bulgaristan karşısında bu kez deplasmanda. Beraberlik ağır basıyor. Mattheus yönetiminde toparlanan Macaristan, Fransa karşısındaki umut veren oyununu İzlanda karşısında da sürdürecektir. Galibiyete yakın taraf Macaristan. 



</TEXT>
</DOC>
