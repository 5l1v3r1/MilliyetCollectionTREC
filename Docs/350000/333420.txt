<DOC>
<DOCNO> 333420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sontur13.html </URL>
<DATE> 2005/04/14/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
'Sevgilim bizi evde basınca yalan söylemek zorunda kaldım' 
</HEADLINE>
<TEXT>

     İsmail AKDUMAN DHA 

SAMSUN'da, evine zorla girdiği 24 yaşındaki İ.Ö.'ye tecavüz ederek, cep telefonunu zorla aldığı iddiasıyla tutuklu olarak yargılanan 22 yaşındaki Ali Olgun, duruşmada İ.Ö. ile para karşılığı birlikte olduğunu söyledi. Duruşmaya katılan İ.Ö. "Birlikte yaşadığım sevgilim bizi evde basınca yalan söylemek zorunda kaldım. Sanıkla para karşılığı birlikte oldum ve cep telefonumu gasp etmedi'' deyince, Olgun beraat etti. 
     Hürriyet Mahallesi'nde 1 ay önce, iddialara göre Ali Olgun telefonla görüştükten sonra İ.Ö.'nün evine gitti. Ancak, bu sırada İ.Ö.'nün birlikte yaşadığı 40 yaşındaki Engin Fıstık eve geldi. Ali Olgun, kendisine bıçak çeken Fıstık'ın elinden kurtulmak için kelebek' olarak tabir edilen bıçağını çekerek kenidini savundu ve evden kaçtı. Polise giden İ.Ö., Olgun'un kendisine tecavüz edip, cep telefonunu zorla aldığını ileri sürerek şikayetçi oldu. Kısa süre sonra yakalanan Olgun, 'tecavüz' ve 'gasp' suçlarından toplam 25 yıl hapis cezası istemiyle, bugün hakim karşısına çıktı. Samsun 1'inci Ağır Ceza Mahkemesi'nde duruşmada suçlamaları kabul etmeyen Olgun, "Telefond, İ.Ö. ile aşk yapmak üzere anlaştık. 30 milyon lira karşılığı birlikte olduk. Bu sırada eve tanımadığım bir adam geldi. Bağırarak bana bıçak çekti. Ben de kendimi korumak için bıçak çektim. Sağa sola sallayarak evden çıktım. Cep telefonu da almadım'' dedi. 
     Duruşmaya katılan İ.Ö. ise ifadesini değiştirerek, sanıktan şikayetçi olmadığını söyledi. İ.Ö., "Ali Olgun ile aşk yapmak üzere anlaştık. 3 saat birlikte kaldık. Paramı da aldım. Gitmek üzereyken cep telefonuma bakmak için istedi. Bu sırada birlikte yaşadığım ve benim fuhuş yaptığımı bilmeyen sevgilim Engin Fıstık içeriye girdi. Çok sanhoştu. Bıçakla sanığa saldırınca, o da kaçtı. Sanık bana tecavüz etmedi ve cep telefonumu almadı. Sevgilim, fuhuş yaptığımı bilmediği için korkumdan yalan söyledim'' dedi. 
     Mahkeme Heyeti, gasp' ve tecavüz' suçlarından tutuklu bulunan Ali Olgun'un, delil yetersizliği ve şikayetin olmaması nedeniyle beraatine karar verdi. 
     
</TEXT>
</DOC>
