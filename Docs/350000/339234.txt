<DOC>
<DOCNO> 339234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonsiy05.html </URL>
<DATE> 2005/05/03/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Telekomünikasyon Kurulu Başkanlığına Tayfun Acarer getirildi 
</HEADLINE>
<TEXT>

     Ömer Arasıl’ın görev süresinin dolmasıyla 29 Nisan’da boşalan Telekomünikasyon Kurulu Başkanlığına Kıyı Emniyeti Genel Müdür Yardımcısı Tayfun Acarer getirildi. 
     Bakanlar Kurulu’nun Tayfun Acarer’in, Ulaştırma Bakanlığı’nın önerisi üzerine Telekomünikasyon Kurulu Başkanlığına atanmasına ilişkin kararı Resmi Gazete’de yayımlandı. 
     Telekomünikasyon Kurulu başkanı beş yıl süreyle seçiliyor. Kurul’un ilk Başkanı Fatih Yurdal’ın Avrupa Radyokomünikasyon Kurumu’nda görev almasından sonra boşalan Kurul Başkanlığına getirilen Ömer Arasıl, Yurdal’ın kalan 2.5 yıllık süresini tamamlamıştı. 
     Uzun yıllar Türk Telekom’da çalışan Tayfun Acarer, AKP döneminde Kıyı Emniyeti Genel Müdür Yardımcılığına atanmıştı. 
     
</TEXT>
</DOC>
