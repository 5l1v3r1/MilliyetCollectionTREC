<DOC>
<DOCNO> 349885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/yazar/akyol.html </URL>
<DATE> 2005/06/08/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Irak notları 
</HEADLINE>
<TEXT>


IRAK uzmanı bir diplomatla sohbet ediyoruz. 
PKK konusunda, Başbakan Erdoğan'ın ABD ziyaretinden hemen sonra değil, bir süre sonra ABD'nin Irak'ta PKK'ya karşı hareketlenmesi bekleniyor 
- Belki PKK'ya karşı askeri operasyon yapamaz ama PKK'nın mali kaynakları olan haraç toplama ve kaçakçılık gibi para kaynaklarını kurutma, elebaşlarını yakalayıp Türkiye'ye teslim etme ve bir de istihbarat ve organizasyon irtibatlarını kısıtlayarak onu soyutlama konusunda ABD'nin hareketlenmesini bekliyoruz. 
Türkiye'de terör tırmanmaya başladı. Ankara ABD'yi daha fazla sıkıştırıyor. Irak'ta kan gövdeyi götürürken, terörün Türkiye'de de tırmanmasından Washington da tedirgin... Bu sırada Batılı büyükelçilerin HADEP'lileri sık sık terör konusunda uyarmaları da sebepsiz değil. 
PKK yeniden terörü tırmandırmakla, daha fazla tepki çekiyor. 
Irak'ta yakalanacak PKK'lı teröristleri Türkiye'ye teslim etmeye hukuk müsait mi Bunu Amerikalılar da araştırmış. 
- Evet müsait. Türkiye ile Irak arasında suçluların iadesi antlaşması var. 

'TÜRKMEN' deyince "Iraklı Türk" diye homojen bir 'etnik cemaat' tasavvur ediyorduk. Ama seçim sonuçları şok etkisi yarattı. 
Halbuki, İslamcı Türkmenler var, Şii Türkmenler var, Türkmen Cephesi çatısı altında Türkmenler var, Türkmenlik gütmeyen Türkmenler var, sayıları az da olsa Ebu l gibi direnişçilere katılan Türkmenler var... 
Şii Dava Partisi'nden Meclis'e giren bir Türkmen diyor ki 
- Ben Şiiyim. 'Mercii Taklid' olan Sistani'nin siyasi çerçevesine uyarım, onun için, Türkmen Cephesi'nde değil, Dava Partisi'ndeyim. Ama aynı zamanda Türkmen'im, Türkmen haklarını burada savunurum. 
Demek ki, her konuda tasavvurlarla değil, verilerle, analizlerle düşünmek lazım. Türkiye'yi Türkmenler konusunda kendi 'Türkmen' tasavvuru yanılttı. Şimdi daha gerçekçi politika izliyor. 

KERKÜK ne olacak .. Henüz belirsiz. Kürtler "zamana bırakılmasını" istiyor. Çünkü Kerkük'e nüfus aktardıkları için zamanın kendi lehlerine işleyeceğine inanıyorlar. 
Şiiler ise, anayasal süreçte Kerkük'ün statüsünün belirlenmesinde ısrarlı. 
Şiiler, anayasal sürecin Kerkük yüzünden bozulmaması için ABD'nin Kürtlere baskı yaptığını biliyorlar, ABD varken Kerkük'ün anayasaya konulmasını istiyorlar. Amerika'nın hazırlattığı "İdari Yasa"nın 53. maddesi zaten Kerkük'ü Bağdat gibi Irak kenti sayıyor. 
Irak'ta en elektrikli konu Kerkük h l ... 
"Kürtlerden ne haber " 
Talabani ile Barzani arasında yine soğukluk başladığını düşündüren işaretler var. Ama kimse yeniden kavga çıkmasını istemiyor. Türkiye'nin Talabani ile ilişkileri daha sıcak. Onun cumhurbaşkanı olmasını destekledi zaten. 
Irak'a Habur'dan başka ikinci kapının açılmasını Barzani istemiyor, çünkü bunun gelirlerini azaltacağını düşünüyor. Türkiye'nin ikinci kapı açmasına Talabani'nin bilinen bir itirazı olmamış. İkinci kapı bu yıl açılacak gibi gözüküyor. 
"Direniş denilen eylemler azalacak mı " Sünnilerin anayasal sürece katılmasına bağlı... Bu süreci yönetecek 55 kişilik komisyonda sadece iki Sünni vardı Katılımı artırmak için komisyonun üye sayısı 85'e, Sünni üye sayısı 25'e çıkarılıyor. 
Netice Huzurlu bir Irak herkesin lehine, kavgalı, kanlı bir Irak herkesin aleyhine. 



</TEXT>
</DOC>
