<DOC>
<DOCNO> 310526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sonsiy02.html </URL>
<DATE> 2005/01/29/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Erdoğan İsrail ve Filistin'e gidecek 
</HEADLINE>
<TEXT>

     Başbakan Recep Tayyip Erdoğan'ın, Filistin'e yönelik tutumlarından dolayı Ankara'da tepki olsun diye randevu vermediği İsrail Başbakan Yardımcısı Ehud Olmert'e Davos'ta önce randevu verdi ancak daha sonra bu görüşmeyi "zaman darlığı" nedeniyle iptal etti. 
     Dün bir son dakika değişikliği yapan Erdoğan, diğer İsrail Başbakan Yardımcısı Silvan Salom'la görüşmeyi kabul etti. Salom, Erdoğan'a "Siz hem Filistin ile hem de bizimle ilişki içerisindesiniz. Süreçte büyük katkınız olabilir" dedi. Erdoğan ise Şalom'a, "Mahmut Abbas Filistin'de seçilmesi yeni bir süreç başlatıyor. Bu süreci siz de iyi değerlendirin" yanıtını verdi. 
     Erdoğan görüşmenin ardından yaptığı açıklamada, Türkiye'nin İsrail ve Filistin'le ilişkileri açısından bir sorun yaşanmadığını belirterek yakın bir gelecekte iki ülkeyi ziyaret edeceğini söyledi. 
     
</TEXT>
</DOC>
