<DOC>
<DOCNO> 302231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sonspo04.html </URL>
<DATE> 2004/12/30/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kemal imzalıyor 
</HEADLINE>
<TEXT>

     Sezon sonunda sözleşmesi bitecek futbolcularla gizli gizli görüşmelere başlayan transfer komitesi, ilk olarak Kemal ile anlaşmaya vardı 
     
     Yıldırım’ın talimatı 
     Fenerbahçe’de iç transfer görüşmeleri gizli gizli başladı. Teknik direktör Daum’dan da bu konuda görüş alan Başkan Aziz Yıldırım, transfer komitesinde yer alan Ali Yıldırım, Murat Özaydınlı, Mahmut Uslu ve İlhan Ekşioğlu’na, öncelikle Kemal’in işinin bitirilmesi talimatını verdi. Yıldırım’ın talimatıyla harekete geçen yöneticiler, milli oyuncuyla aralıklı olarak birkaç kez masaya oturdu. Kemal ile yapılan görüşmelerin çok olumlu geçtiği öğrenildi. 
     
     Hiç önemli değil’ 
     Transfer komitesi üyelerinin, sakatlığı nedeniyle 8 ay sahalardan uzak kalan Kemal’e, Sen, camiamıza yakışan ve gelecekte bu takımın kaptanlığını üstlenebilecek kalitede, efendi oyuncularımızdan birisin. Sakatlığın hiç önemli değil. Biz, seni aramızda görmek istiyoruzö dediği, genç oyuncunun da olumlu yaklaşımda bulunduğu belirlendi. 3 senelik anlaşmaya varılan Fenerbahçe’nin genç yıldızı, büyük olasılıkla bugün yeni sözleşmeye imza atacak. 
     
     Sıra Serhat’ta 
     Transfer komitesi, Kemal’den sonra Serhat’la masaya oturmayı planlıyor. Ancak Başkan Aziz Yıldırım ile gurbetçi oyuncu arasında iki sezon önce yaşanan sıkıntı nedeniyle görüşmelerin zor geçmesi bekleniyor. 
     
</TEXT>
</DOC>
