<DOC>
<DOCNO> 326034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sontur49.html </URL>
<DATE> 2005/03/22/ </DATE>
<TIME> 20.35 </TIME>
<AUTHOR>  </AUTHOR>
<HEADLINE>
TSK'dan eğitime destek... 
</HEADLINE>
<TEXT>

     Türk Silahlı Kuvvetleri'nin TSK yeniden yapılanma faaliyetleri kapsamında, Çanakkale'deki 2. Kolordu Komutanlığı'nın küçülen birliklerine ait arazi, Onsekiz Mart Üniversitesi'ne devredilecek. 
     Çanakkale Merkez İlçe Sarıcaeli Köyü'nde 2'nci Kolordu Komutanlığı'na ait birliklerin boşalttığı 117 bin 225 metrekare arazi, Uygulama ve Araştırma Merkezi olarak kullanılmak üzere Çanakkale Onsekiz Mart Üniversitesi Rektörlüğü'ne verilecek. 
     Edirne'de bulunan 54'ncü Mekanize Piyade Tugay Komutanlığı'na ait General Fahri Özdilek ve General Adil Alpay kışlalarının toplam 526 bin 749 metrekare tesis ve arazisi de dün 1. Ordu Komutanı Orgeneral Hurşit Tolon'un katıldığı törenle, yüksekokul ve fakültelerce eğitim ve öğretim faaliyetlerinde kullanılmak amacıyla Trakya Üniversitesi Rektörlüğü'ne devredilmişti. 
     TSK'daki yeniden yapılanma faaliyetleri kapsamında, Genelkurmay Başkanlığı'nın eğitime verdiği desteğin bir göstergesi olarak, küçülen birliklerin bazı tesisleri, eğitim ve öğretime katkı amacıyla eğitim ve öğretim kurumlarına veriliyor. 
     
</TEXT>
</DOC>
