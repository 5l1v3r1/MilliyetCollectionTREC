<DOC>
<DOCNO> 335141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/soneko22.html </URL>
<DATE> 2005/04/20/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Petrol fiyatları yeniden yükselişe geçti... 
</HEADLINE>
<TEXT>

     Uluslararası borsalarda 50 dolar seviyesine kadar gerilese de altına inmekte başarısız olan petrol fiyatları, yönünü tekrar yukarı çevirdi. 
     ABD'de haftalık ticari petrol stoklarının açıklanmasına saatler kala New York Borsası'nda 42 sent yükselen hafif petrolün varili, 52.71 dolardan işlem görüyor. 
     Geçen yılın aksine hafif petrolden daha pahalı satılan Brent'in varili ise dünkü kapanışına göre 56 sent değer kazandı. Londra Borsası'nda Brent petrolü .50 dolardan satılıyor. 
     Üye ülke petrollerinin ortalaması alınarak hesaplanan OPEC'in sepet fiyatı da, borsalardaki son hareketlerin ardından 1.19 dolar artışla 47.71 dolara çıktı. 
     Çin'in ilk çeyrekte beklentilerin üzerinde performans göstererek yüzde 9.5 büyümesi, bu ülkenin petrol talebinin hızlı artmayı sürdüreceği görüşünü güçlendirdi. 
     Rusya'da daha önce satılan Yukos şirketiyle ilgili ortaya çıkan yeni belirsizlikler de, borsalardaki yükselişi kolaylaştırıyor. 
     Analistler, ABD'de bugün açıklanacak haftalık ticari petrol stoklarıyla ilgili verilerin, fiyatların bundan sonraki seyri açısından belirleyici olacağını belirtiyorlar. 

     
</TEXT>
</DOC>
