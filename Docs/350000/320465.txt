<DOC>
<DOCNO> 320465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sontur37.html </URL>
<DATE> 2005/03/03/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Hendek'te sahte rakı operasyonu... 2 kişi daha gözaltında... 
</HEADLINE>
<TEXT>

     Sakarya'nın Hendek İlçesi'ndeki sahte rakı operasyonuyla ilgili iki kişi daha gözaltına alındı. 
     AA muhabirinin aldığı bilgiye göre, jandarma tarafından dün Yeşilvadi Köyü'ndeki Muammer B'ye ait evin bodrumunda gerçekleştirilen sahte rakı operasyonuyla ilgili olarak Nihat E 59 ile Selçuk B. 26 yakalandı. 
     Soruşturma kapsamında adı açıklanmayan ve olayla ilgili olduğu sanılan 2 kişinin daha arandığı bildirildi. 
     Jandarma yetkilileri, sahte rakı olayının İstanbul'daki gelişmelerle bağlantılı olabileceği yönünde araştırmaların sürdürdüğünü kaydettiler. 
     Dün yapılan operasyonda piyasaya sürülmeye hazır bin 260 adet büyük sahte rakı ve rakı yapımında kullanılan etil alkol ile anason maddesi ele geçirilmişti. 
     Gözaltındaki sanıklar Muammer B, Bülent B, Nihat E ve Selçuk B'nın sorgusu sürüyor. 
     
</TEXT>
</DOC>
