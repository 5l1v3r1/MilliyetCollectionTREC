<DOC>
<DOCNO> 334424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sondun50.html </URL>
<DATE> 2005/04/18/ </DATE>
<TIME> 18.55 </TIME>
<AUTHOR>  </AUTHOR>
<HEADLINE>
İran, El Cezire tv'nin yayınını geçici olarak kapatıyor... 
</HEADLINE>
<TEXT>

     İran hükümetinin, uydudan yayın yapan El Cezire televizyonunun başkent Tahran'daki bürosunu ''geçici olarak'' kapatma kararı aldığı bildirildi. 
     AFP'ye açıklamalarda bulunan İslami İrşad ve Kültür Bakanlığı'nın Dış Basın Daire Başkanı Muhammed Hüseyin Hoşvakt, ''El Cezire bürosunun geçici olarak kapatılması talimatı verdik'' ifadesini kullandı. 
     El Hoşvakt, kanalın yayınlarının, olaylar üzerinde kışkırtıcı rol oynadığından kuşkulanıldığını belirterek, ''Son protestolarda kanalın rolünün olup olmadığının belirleneceği soruşturma süresince, büro kapalı kalacak'' dedi. 
     El Cezire, İran'ın güneybatısındaki Kuzistan eyaletinde, 3 kişinin öldüğü, çok sayıda kişinin yaralandığı etnik çatışmalardan sonra yaptığı yayın nedeniyle ''bozgunculukla'' suçlanmıştı. 
     
</TEXT>
</DOC>
