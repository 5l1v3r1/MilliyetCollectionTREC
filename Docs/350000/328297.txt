<DOC>
<DOCNO> 328297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sonyas04.html </URL>
<DATE> 2005/03/29/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Seks düşkünü 87'lik Amerikalıya 20 yıl hapis cezası 
</HEADLINE>
<TEXT>

     Seks düşkünü 87 yaşında bir Amerikalı, seks turizmine katılmaktan 20 yıl hapis cezasına çarptırıldı. 
     John Seljan adlı Amerikalının, Los Angeles'ta geçen kasımda bir hafta süren yargılama sonunda mahkum olduğu yeni açıklandı. 
     2003 yılı Ekim ayında Filipinlere gidecek uçağa bineceği sırada tutuklanan Seljan, aleyhinde hazırlanan iddianamenin yedi maddesinin altısından suçlu bulunarak hapisle cezalandırıldı. 
     Polis, Seljan'ın bavulunda 45 kilo şekerleme ve çikolatayla müstehcen kitaplar, seks oyuncakları ve 9 ve 12 yaşlarında iki Filipinli kıza yazdığı mektuplar bulmuştu. Seljan, mektuplarda cinsel fantezilerini anlatıyor ve ''Sizleri nirvanaya çıkaracağım. Sizin yaşınızdaki kızlarla seks beni gençleştiriyor'' diyordu. 
     ABD'de 2003 yılında çıkarılan yasa, yurt dışında seks turizmine katılmayı yasaklıyor. 
     
</TEXT>
</DOC>
