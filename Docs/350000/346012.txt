<DOC>
<DOCNO> 346012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/soneko04.html </URL>
<DATE> 2005/05/26/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Otomotiv sektörü cirosunu altı yılda 15'e katladı 
</HEADLINE>
<TEXT>

     Türkiye’nin ihracatında ikinci sıraya kadar çıkan otomotiv sektörünün cirosu da hızla artıyor. Sektörde faaliyet gösteren 17 şirketin cirosu, 2004 yılında yüzde 60 büyüyerek 18.8 katrilyon lirayı buldu. Toplam ciroda, son altı yılda 14.4 katlık hızlı bir büyüme gözlendi. 
     Otomotiv Sanayii Derneği’nin OSD yıllık raporuna göre, sektörde faaliyet gösteren 17 şirket, 2004 yılında toplam 18 katrilyon 796.5 trilyon liralık ciro sağladı. 
     Toplam ciro, 2003 yılındaki 11 katrilyon 693.4 trilyon liralık düzeyine göre yüzde 61 oranında arttı. 
     Firmaların toplam cirosunun, 1998 yılından bu yanaki son altı yıllık dönemde ise 14.4 katlık büyüme kaydettiği belirlendi. 1998 yılında 1 katrilyon 217.5 trilyon lira olan otomotiv firmalarının cirosu, 1999 yılında 1 katrilyon 554.9 trilyon liraya, 2000 yılında 3 katrilyon 426.5 trilyon liraya ulaşmıştı. Krizle birlikte 2001 yılında 3 katrilyon 355.7 trilyon liraya gerileyen sektörün cirosu, 2002 yılında 
     ise 6 katrilyon 280.6 trilyon liraya yükselmişti. 
     
     EN YÜKSEK CİROYU FORD OTOSAN SAĞLADI 
     2004 yılında en yüksek ciroya Ford Otosan ulaştı. Ford 
     Otosan’ın geçen yıl toplam cirosu yüzde 76.8 artarak 4 katrilyon 338.3 trilyon liraya çıktı. 
     Ford Otosan’ı 3 katrilyon 129.1 trilyon liralık ciroyla Oyak Renault, 2 katrilyon 971.5 trilyon lirayla Toyota izledi. Oyak Renault’un cirosu geçen yıl yüzde 50.7, Toyota’nın cirosu yüzde 161.5 arttı. 
     Tofaş cirosunu yüzde 20.7 artırarak 1 katrilyon 997.6 trilyon liraya, Mercedes Benz Türk yüzde 3.8 artırarak 1 katrilyon 382.2 trilyon liraya, Hyundai Assan cirosunu yüzde 92 artırarak 924.1 trilyon liraya, B.M.C. de yüzde .7 
     artırarak 682.6 trilyon liraya yükseldi. 
     
     SON ALTI YILDA EN YÜKSEK ARTIŞ TOYOTA’DA 
     Son altı yıllık dönemde cirosunu en fazla artıran firma ise Toyota oldu. Toyota’nın cirosu 1998 yılından bu yanaki dönemde 84 kat arttı. 
     Sözkonusu dönemde Ford Otosan’ın cirosu 26.4 kat, Oyak Renault’un cirosu 17.4 kat, MAN’ın cirosu 14.1 kat, Hyundai Assan’ın cirosu 13.9 kat büyüme gösterdi. 
     
</TEXT>
</DOC>
