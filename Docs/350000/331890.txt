<DOC>
<DOCNO> 331890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/yasam/axyas01.html </URL>
<DATE> 2005/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Aranan ilik Rum'da 
</HEADLINE>
<TEXT>


Lösemili Emine'nin canını kurtaracak ilik, Kıbrıs Rum Kesimi'nde bulundu. Ancak resmi ilişki olmadığı için, iliğin Türkiye'ye gelmesinde sıkıntı var 


İyileşmesi ilik nakline bağlı 7 yıllık lösemi hastası Emine Özan'a 20 Kıbrıs Rum Kesimi'nden 2 donör bulunmasıyla, genç kız için umut doğdu. 
Erciyes Üniversitesi EÜ Tıp Fakültesi Hematoloji Bölümü ve Kemik İliği Nakli Merkezi Başkanı Prof. Dr. Ali Ünal, hastanelerinde ilaç tedavisi uygulanan ve son zamanlarda durumu ağırlaşan Özan'a uygun iliği, İstanbul Üniversitesi Tıp Fakültesi Kemik İliği Bankası aracılığıyla, Dünya Kemik İliği Bankası'ndan bulduklarını belirtti. 

Emine de gidebilir 
Kıbrıs Rum Kesimi'nde uygun iliğe sahip 2 donör saptandığını belirten Prof. Ünal, "Yabancı bir devlette donör bulunduğu zaman ya hasta o ülkeye gönderiliyor ya da gönüllüden alınan ilik, özel saklama koşullarında Türkiye'ye getiriliyor" diye konuştu. 
Prof. Ünal, bu noktada yaşanan sıkıntıyı ise şöyle özetledi 
"İstanbul'daki Kemik İliği Bankası, Rum Kesimi'yle resmi iletişim kuramıyor. Bu yüzden de uygun iliğin Türkiye'ye getirilmesinde sıkıntı yaşanıyor." 



</TEXT>
</DOC>
