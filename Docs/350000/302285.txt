<DOC>
<DOCNO> 302285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sontur28.html </URL>
<DATE> 2004/12/30/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Polis, alkollü vatandaşı taksiye bindirip eve yollayacak 
</HEADLINE>
<TEXT>

     Kırşehir Emniyet Müdürü Adem Aydemir, yılbaşı gecesi alkollü vatandaşların polis araçlarıyla evlerine götürülmesi uygulamasına son verildiğini bildirdi. 
     Aydemir, yaptığı açıklamada, geçmişte yılbaşı gecesi evine gidemeyecek kadar alkollü olanların, ekip araçlarıyla evlerine kadar götürüldüğünü anımsattı. 
     Bu uygulamaya Emniyet Genel Müdürlüğü'nün genelgesi doğrultusunda son verildiğini belirten Aydemir, şöyle dedi 
     ''Yılbaşı geceleri evine gidemeyecek kadar alkollü olan vatandaşlarımız, 155 numaralı Polis İmdat telefonun aramaları halinde ekip araçları ile evlerine kadar götürülüyordu. Ancak, bu uygulamaya son verildi. Buna rağmen üzerimize düşen görevi yapacak ve evine yalnız gidemeyen vatandaşlarımız için en yakın taksi durağından araç göndereceğiz.'' 
     
</TEXT>
</DOC>
