<DOC>
<DOCNO> 331797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sonspo34.html </URL>
<DATE> 2005/04/09/ </DATE>
<TIME> 19.09 </TIME>
<AUTHOR>  </AUTHOR>
<HEADLINE>
Malatyaspor maçının ardından... 
</HEADLINE>
<TEXT>

     Malatyaspor Teknik Direktörü Feyyaz Uçar, ''Karşılaşmada iyi bir mücadele ortaya koyduk'' dedi. 
     Uçar, maç sonrası yaptığı açıklamada, Malatyaspor'un son haftalarda özellikle gol yollarında sıkıntı çektiğini söyledi. 
     Galip geldikleri için sevinçli olduğunu belirten Uçar, şöyle konuştu 
     ''Karşılaşmada iyi bir mücadele ortaya koyduk. İstanbulspor karşısında golleri son dakikalarda bulduk. Goller erken gelmiş olsaydı belki maç daha önce kopabilirdi. Uzun süredir iç sahada galibiyet alamıyorduk. Futbolcularımı kutluyorum. Artık bundan sonraki maçlarımıza bakacağız.'' İstanbulspor Teknik Direktörü Erol Tok ise ofsayt gerekçesiyle 2 gollerinin verilmediğini ileri sürerek, ''Malatya'ya puan için gelmiştik. Ancak olmadı. Biz ligin sonuna kadar mücadelemizi sürdüreceğiz. Ligde her şey değişebilir. Tek forvet ile oynuyoruz. Futbolcularım ellerinden geleni yaptılar'' diye konuştu. 
     
</TEXT>
</DOC>
