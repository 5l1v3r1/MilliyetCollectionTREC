<DOC>
<DOCNO> 316195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sontur29.html </URL>
<DATE> 2005/02/17/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Eminönü'nde işportacı eylemi .. 
</HEADLINE>
<TEXT>

     Eminönü'nde tezgah açmalarına izin verilmeyen bir grup seyyar satıcı, işporta mallarını yaktı. 
     Yeni Camii yakınında toplanan yaklaşık 15 seyyar satıcı, bölgede tezgah açmalarına izin verilmemesini protesto amacıyla işporta mallarını ateşe verdi. 
     ''Evimize ekmek götüremiyoruz'', ''Bizler çalışmak istiyoruz'' şeklinde slogan atan grup, daha sonra Eminönü İşportacılar Derneği Başkanı İkbal Işık öncülüğünde Mahmutpaşa'ya doğru yürümek istedi. 
     Çevrede önlem alan polislerce engellenen grup, burada bir süre oturma eylemi yaptıktan sonra ters istikamete dönerek başladıkları noktaya geri yürümek istedi. 
     Polisin barikat kurarak bunu da engellemesi üzerine Işık, ''Biz iyi niyetli olarak orada eylemimizi bitireceğiz. Yolu açın'' dedi. 
     Bunun üzerine polisin izin verdiği grup, yürüyüşe başladıkları noktaya geri dönerek eylemi bitirdi. 
     
</TEXT>
</DOC>
