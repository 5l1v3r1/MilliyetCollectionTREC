<DOC>
<DOCNO> 317629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sontur13.html </URL>
<DATE> 2005/02/22/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Tecavüz dedi, fuhuş çıktı 
</HEADLINE>
<TEXT>

     DHA 

      EDİRNE'de, üzerinde parçalanmış elbiselerle polise başvurup, kendisine tecavüz edildiğini ileri süren 20 yaşındaki Ebru Elmas'ın, para karşılığı birlikte olduğu 41 yaşındaki Kemal Atilla'ya şantaj yapmak istediği ortaya çıktı. 
     Ebru Elmas, üzerinde parçalanmış elbiselerle polise başvurarak kendisine Kemal Atilla'nın tecavüz ettiğini ileri sürdü. Asayiş Şube ekipleri yaptıkları araştırmada olayın kendilerine başvuran Elmas'ın anlattığı gibi olmadığını belirledi. 
     Emniyette ifadesi alınan Ebru Elmas'ın para karşılığında Kemal Atilla ile birlikte olduğu ortaya çıktı. Elmas ifadesinde, kendisini erkeklere pazarladıklarını ileri sürdüğü Ahmet Koşutaş ve Hakan Canpolat ile birlikte plan yaptıklarını belirterek "Kemal Atilla ile para karşılığında birlikte olduktan sonra emniyete gelerek bana tecavüz ettiğini söyleyip şikayetçi oldum. Bu sırada, Ahmet Koşutaş ile Hakan Canpolat da Kemal Atilla'yı arayıp, 50 bin YTL vermesi halinde şikayetimden vazgeçeceğimi söyledi'' dedi. 
     Ebru Elmas'ın ifadesi üzerine, Ahmet Koşutaş 28 ile oto galericisi Hakan Canpolat 40 yakalanarak gözaltına alındı. Elmas, Koşutaş ve Canpolat sorgularının ardından tutuksuz yargılanmak üzere serbest bırakıldı. 
     
</TEXT>
</DOC>
