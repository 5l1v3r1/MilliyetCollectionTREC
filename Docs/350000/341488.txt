<DOC>
<DOCNO> 341488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sondun34.html </URL>
<DATE> 2005/05/11/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Rice da Gürcistan'a gidiyor 
</HEADLINE>
<TEXT>

     ABD Dışişleri Bakanı Condoleezza Rice’ın, Gürcistan’a resmi ziyarette bulunacağı bildirildi. 
     Gürcistan Dışişleri Bakanı Salome Zurabişvili, gazetecilere yaptığı açıklamada, Rice’ın 2005’in ikinci yarısında resmi temaslarda bulunmak üzere Tiflis’e geleceğini söyledi. 
     Zurabişvili, Rice’ın ziyaretinin ABD’nin isteği üzerine olacağını belirterek, kendisinin de bu ziyaret öncesinde mayıs sonunda Washington’a gideceğini kaydetti. 
     Bu arada, Gürcistan İçişleri Bakanı Vano Merabişvili, dün ABD Başkanı George Bush’un halka seslendiği Özgürlük Meydanı’nda bulunan el bombasının infilak etmesi ihtimali bulunmadığını belirterek, "Olayın, ABD Başkanı’nın Gürcistan ziyaretine karşı çıkan güç odaklarının işi olduğunu düşünüyoruz" dedi. 
     Merabişvili, olayla ilgili geniş çaplı soruşturma başlatıldığını, Bush’un, alınan olağanüstü güvenlik önlemleriyle korunduğunu bildirdi. 
     
</TEXT>
</DOC>
