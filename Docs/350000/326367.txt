<DOC>
<DOCNO> 326367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sonspo40.html </URL>
<DATE> 2005/03/23/ </DATE>
<TIME> 22.08 </TIME>
<AUTHOR>  </AUTHOR>
<HEADLINE>
Ataman "Cinbona Zagreb'i de yenip Avrupa'da ilk 8'e girmek istiyoruz" 
</HEADLINE>
<TEXT>

     Basketbolda, ULEB Avrupa Ligi D Grubu 5. maçında İtalya'nın Montepaschi Siena takımını 14 sayı farkla yenerek rakibi karşısında avantaj elde eden Ülkerspor'un antrenörü Ergin Ataman, Avrupa'da ilk 8'e girmek istediklerini söyledi. 
     Ataman, maç sonrası yaptığı açıklamada, karşılaşmanın başlarında zorlandıklarını ifade ederek, ''Kazanmak zorunda olduğumuz için baskı altındaydık. İkinci yarıda savunmamızı sertleştirdik. Serkan'ın inanılmaz skorer oyununa Vukcevic ve Zukauskas da eşlik edince farkı açmaya başladık. Son dakikaları final havasında oynadık ve maçı 14 sayı farkla kazanmasını bildik'' dedi. 
     Bu galibiyetle Montepaschi Siena'nın üstüne çıktıklarını kaydeden Ataman, ''Şimdi avantaj bizde. Deplasmanda Cibona VIP Zagreb ile yapacağımız son maçı da kazanıp, Avrupa'da ilk 8'e girmek istiyoruz'' diye konuştu. 
     
</TEXT>
</DOC>
