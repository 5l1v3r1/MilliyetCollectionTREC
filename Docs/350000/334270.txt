<DOC>
<DOCNO> 334270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/son/sonspo20.html </URL>
<DATE> 2005/04/17/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Arınç, güreşçileri kutladı 
</HEADLINE>
<TEXT>

     TBMM Başkanı Bülent Arınç, 48. Avrupa Serbest ve 52. Grekoromen Büyükler Güreş Şampiyonası'nda madalya kazanan güreşçileri kutladı. 
     Arınç, şampiyonada 96 kiloda Hamza Yerlikaya'nın altın, 2 güreşçinin gümüş ve 4 güreşçinin bronz madalya kazanması dolayısıyla Güreş Federasyonu Başkanı Recai Ustaoğlu'na kutlama mesajı gönderdi. 
     Arınç, mesajında şunları kaydetti 
     ''Avrupa 48. Serbest ve 52. Grekoromen Büyükler Güreş Şampiyonası'nda Hamza Yerlikaya'nın altın, iki güreşçinin gümüş ve dört güreşçinin de bronz madalya kazanmasından büyük gurur duydum. 
     Şahsınızda, şampiyon güreşçimiz ile ülkemize madalya kazandıran sporcularımızı kutlar, ata sporumuz güreşte böyle önemli başarılar elde edilmesinde emeği geçen Federasyon yetkililerini, sporcularımızı yetiştiren antrenörleri ve tüm spor camiasını kutluyor, içten sevgilerimi iletiyorum.'' 
     
</TEXT>
</DOC>
