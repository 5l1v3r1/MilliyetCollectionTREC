<DOC>
<DOCNO> 307700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/spor/axspo06.html </URL>
<DATE> 2005/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Raketli melekler 
</HEADLINE>
<TEXT>


Avustralya Açık'a katılan ünlü yıldızlar, tribünlere çıkarak Güneydoğu Asya'da yaşanan tsunami felaketi için yardım topladılar. Tenisçiler para verenlere imzalı fotoğraflarını dağıttılar 


Tepkisiz kalmadılar 
GÜNEYDOĞU Asya'da yaşanan ve 167 bin kişinin hayatını kaybettiği tsunami felaketine, Avustralya Açık'a katılan ünlü raketler de tepkisiz kalmadı. Anastasia Myskina, Amelie Mauresmo, Jonas Bjorkman, Todd Woodbridge ve felaketin yaşandığı ülkelerden Tayland'ın yıldız tenisçisi Paradorn Srichaphan, maçlardan arta kalan zamanlarında büyük trajedinin mağdurları için tribünlerdeki taraftarlardan yardım topladılar. 

Sandıklar gezdirildi 
UNICEF'İN yardım sandıklarını gezdiren "iyilik meleği" tenisçilerin girişimi, seyirciler tarafından büyük takdirle karşılandı. Kısa zamanda yardım kutuları parayla dolarken, tenisçiler imzalı fotoğraflarını dağıtarak bağışta bulunanlara teşekkür ettiler. Yardım kampanyasının turnuva boyunca süreceği öğrenildi. Öte yandan Rus Kuznetsova'nın, Charleroi'da katıldığı turnuvada dopingli çıktığı iddiaları, turnuvaya gölge düşürdü. 

Favoriler fire vermedi 

İLK tur maçları tamamlanan turnuvada dün korta çıkan ünlü raketler yollarına firesiz devam etti. ABD'li Andy Roddick, Gürcü Labadze'yi 7-5, 6-2 ve 6-1'lik setlerle eledi. Ev sahibi ülkenin yıldızı Lleyton Hewitt ise Fransız raket Arnaud Clement'i yine üç sette safdışı bıraktı. Tek bayanların bir numaralı seribaşı ABD'li Lindsay Davenport, İspanyol Conchita Martinez'i 6-1 ve 6-0 ile kolay geçti. Rus raket Anastasia Myskina, Çek Kveta Peschke'yi 6-1, 6-4, ABD'li Venus Williams da Yunan Eleni Daniilidou'yu 6-1 ve 7-5 mağlup etti. 

Tek Erkekler 1.Tur 
7 T.Henman İng - C.Saulnier Fra 6-1, 6-2, 4-6, 6-3 
18 N.Massu Şil - A.Dupuis Fra 6-7, 7-6, 6-3, 6-2 
5 D.Nalbandian Arj - D.Ferrer İsp 7-6, 4-6, 4-6, 6-3, 6-4 
6 G.Coria Arj - T.Berdych Çek 6-2, 6-4, 6-0 
12 G.Canas Arj - C.Guccione Aus 6-4, 6-2, 7-6, 
14 S.Grosjean Fra - M.Llodra Fra 6-3, 6-4, 6-3 
15 M.Youzhny Rus - J.Haehnel Fra 6-2, 6-2, 7-5 
17 A.Pavel Rom - O.Mutis Fra 6-4, 6-4, 6-0 

Tek Bayanlar 1.Tur 
6 E.Dementieva Rus - A.Bondarenko Ukr 6-3, 6-3 
10 A.Molik Aus - A.Garrigues İsp 6-1, 6-3 
12 P.Schnyder İsv - Y.Fedak Ukr 6-1, 6-1 
13 K.Sprem Hır - M.Adamczak Aus 6-2, 6-3 
14 F.Schiavone İta - M.Marrero İsp 6-3, 6-2 
18 E.Likhovtseva Rus - S.Mamic Hır 6-3, 6-3 
19 N.Dechy Fra - E.Gagliardi İsv 6-4, 6-3 
26 D.Hantuchova Slo - A.Morigami Jpn 6-4, 7-5 


</TEXT>
</DOC>
