<DOC>
<DOCNO> 323926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/yazar/asik.html </URL>
<DATE> 2005/03/16/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Edelman'a not... 
</HEADLINE>
<TEXT>


ABD Büyükelçisi Eric Edelman'ın, Cumhurbaşkanı Sezer'in Suriye gezisini üstü kapalı eleştiren sözleri üzerine, CHP Genel Başkan Yardımcısı Onur Öymen bir hatırlatmada bulunuyor 
- Büyükelçiler hükümetlerle basın aracılığıyla konuşmazlar, mesajlarını diplomatik kanallardan verirler... 
Onur Öymen'in ikinci hatırlatması şu 
- PKK terörünün en azgın döneminde ABD - Suriye ilişkileri en parlak dönemini yaşıyordu. ABD Dışişleri Bakanı Warren Christopher, tam 22 kez Şam'a gitti. Clinton, İsviçre'de Hafız Esad'la 5 saatlik bir görüşme yaptı. O yakınlaşmanın sakıncaları konusundaki uyarılarımızı Amerikalılar hiç kale almadılar... 
Basınımız dün Edelman'la ilgili haberi tamamen yorumsuz başlıklarla vermişti. Bir karşı görüş yoktu. Onur Öymen dedi ki 
- Dışişleri Bakanlığı böyle önemli konularda bir saat içinde kendi görüşünü yayımlar ki, ertesi günün gazetelerine o görüş de girsin ve müdahale cevapsız kalmasın. Dışişleri Bakanlığı bu defa neden suskun kaldı, anlamadım... 

Büyümede AB lideri olmuşuz. 
Hangi büyümede Kapkaççı oranındaki büyümede mi 
Haldun Ertem 

Mesai tatili... İnsan hakları beyannameleri ve anayasalarda klasik madde haline geldi 
- Angarya yasaktır... 
Ne var ki, Türkiye'de angarya serbesttir. Özel sektörde olsun, kamuda olsun pek çok yerde çalışanlara karşılıksız fazla mesai yaptırılır. 
Sorulursa yanıt hazırdır Kaynak yok... 
Öneri... Devlet veya kamu, ücretsiz fazla mesai yaptırdığı çalışanlarının yıllık iznini uzatsın. Mesela 20 saat fazla mesaiye bir tatil günü versin. 
Olmaz mı Neden olmasın 

Televizyon, ilk gerçek demokratik kültürdür. Herkese hitap eden ve halkın isteklerine göre şekillenen bir kültür. Korkunç olan, halkın istediği şeylerin bunlar olmasıdır... 
Clive Barnes 
Semra'nımın kulakları çınlasın 

Sis çanları... Sisli havalarda vapurlar çalışmıyor ama motorlar seferde. Önceki gün sisli havada Üsküdar'dan Beşiktaş'a geçerken bizim yolcu yüklü motor, iskeleye bağlı vapuru son anda fark etti. Çünkü "beyaz" vapur siste fark edilmiyordu. Sisli havalarda teknelerin sağına soluna, önüne ardına kavuniçi renkli, siste göze çarpan işaretler koymak şart... Ayrıca gördük ki... Karadenizli kaptanlar oralı olmasa da, sisli havada motorla seyahat tehlike içermektedir. Bu konuyu masaya yatırmak için bir ölümlü kazayı beklememeli. Acele önlem almalı. 

Yetkililer haksız olduğu zaman haklı olmak tehlikeli bir durumdur. 
Voltaire 

Şeri kurum İslam Kalkınma Bankası'nın bünyesinde kurulan "İslam Özel Sektörünü Geliştirme Kurumu"na Türkiye de ortak oldu. İlgili anlaşma, Dışişleri Komisyonu'ndan AKP'lilerin oylarıyla geçti. Bu kurumun amacı, "İslam ülkelerinde şeriat kurallarına uygun bir şekilde faaliyet gösteren özel sektörü desteklemek..." 
Malatya İnönü Üniversitesi Senatosu yayımladığı bildiride, Türkiye'nin bu kuruluşa üyeliğini kınadı önceki gün... Bildiride anlaşmanın laikliğe aykırı olduğu belirtildi. Ve denildi ki 
1 Bu uygulama, ekonominin bütün kesimlerini İslami ve İslam dışı olarak ikiye ayırmaktadır. 
2 Bu kurumdan kredi alacak işletmelerde aranan "şeriata uygunluk belgesi"nin gereği olarak, kurum çalışanları da şeriat kurallarına uygun tutum ve davranışlar içine girmeye zorlanacaklardır. 
3 Söz konusu finans sektörü ile oluşacak hukuki sorunlar, ülkemizin hukuk sisteminin tamamen dışında, üç kişiden oluşan ve şeriat kurallarına göre hüküm veren tahkim kurulu tarafından çözüme kavuşturulacaktır. Böylece, ülkemizde ikili bir hukuk sistemi doğacaktır. 
Mümtaz Soysal'ın liderliğindeki Bağımsız Cumhuriyet Partisi de, Cumhurbaşkanı Sezer'e anlaşmayı onaylamama çağrısı yaptı. 
Anlaşma, Anayasa'mız gibi AB hukukuna da aykırı. Adeta AB'ye "Bizim üyeliğe niyetimiz yok" mesajı... 



</TEXT>
</DOC>
