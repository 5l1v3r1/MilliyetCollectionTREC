<DOC>
<DOCNO> 311291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sondun33.html </URL>
<DATE> 2005/02/01/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Yemen ve Mısır'da kanlı çatışmalar 
</HEADLINE>
<TEXT>

     Yemen'in kuzeyinde hükümet güçleriyle bir aşiretin üyeleri arasında çıkan çatışmada 6 kişi öldü, 16 kişi yaralandı. 
     Yerel yetkililer, çatışmanın, başkent Sana'nın 160 kilometre kadar kuzeydoğusundaki Marib'de dün, askerlerin silah karşıtı kampanya çerçevesinde aşiret üyelerinin silahlarını toplamak istemesi üzerine çıktığını belirtti. 
     Ubeyda aşiretinin bir üyesinin silahını teslim etmemesi üzerine çıkan çatışmanın şiddetlendiği, aşiret üyelerinin Marib'deki hükümet binalarına saldırdığı, çatışmaların müzakerelerle ancak bugün öğleden sonra sona erdiği kaydedildi. 
     Ölenlerden 2'sinin asker olduğu bildirildi. 
     
     MISIR'DA DA ÇATIŞMA ÇIKTI 
     Mısır polisi ile teröristlere yardım ettiklerinden şüphelenilen Bedeviler arasında çıkan çatışmada 5 kişi öldü. 
     Polis kaynakları, çatışmada 3 polis, polisle çatışmaya girenlerden biri ve yoldan geçen bir kişinin öldüğünü söyledi. 
     Polisle çatışmaya giren kişilerin geçen Ekim ayında Sina'daki 3 turizm merkezini bombalayan kişilere yardım ettiği ileri sürülüyor. 
     
</TEXT>
</DOC>
