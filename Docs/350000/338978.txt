<DOC>
<DOCNO> 338978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sontur16.html </URL>
<DATE> 2005/05/02/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Sınırda "dur" ihtarına uymayan kaçakçı açılan ateş sonucunda öldü 
</HEADLINE>
<TEXT>

     Van’ın Özalp İlçesi’nde, yurda kaçak yollardan akaryakıt getiren bir kişi 6. Hudut Alay Komutanlığı ekiplerinin "dur" ihtarına uymadığı gerekçesiyle açılan ateş sonucu öldü. 
     Alınan bilgiye göre, 6. Hudut Alay Komutanlığı ekipleri, ilçenin İran sınırında bulunan Yukarı Tulgalı Köyü’nde, yurda kaçak yollardan akaryakıt getirmek isteyen Çetin Kum’a "dur" ihtarında bulundu. 
     İhtara uymayan Çetin Kum, açılan ateşte, yaşamını yitirdi. 
     Özalp Devlet Hastanesi morgundaki otopsi incelemesinden sonra Çetin Kum’un cesedi, Yukarı Tulgalı Köyü’nde defnedildi. 
     Bu arada, otopsi sırasında hastane önünde bekleyen Çetin Kum’un yakınları hastanenin camlarını kırdı. Güvenlik güçleri hastane çevresinde ve köyde önlem aldı. 
     Olayla ilgili soruşturma sürdürülüyor. 
     
</TEXT>
</DOC>
