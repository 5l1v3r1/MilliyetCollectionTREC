<DOC>
<DOCNO> 341753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/spor/spo13.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu hesapta yoktu 
</HEADLINE>
<TEXT>


25 Mayıs'taki Şampiyonlar Ligi finali için, Liverpoollu 10 bin taraftarın bir gün önce İstanbul'a gelecek olması federasyonu şoka uğrattı 


İstanbul Atatürk Olimpiyat Stadı'nda 25 Mayıs'ta oynanacak Milan - Liverpool Şampiyonlar Ligi finali için geri sayım sürerken, İngiltere'den şok bir haber geldi. İngilizlere ayrılan Sabiha Gökçen Havalimanı'na 24 Mayıs'ta 10 bin Liverpoollu taraftarın geleceği bildirildi. 
İstanbul'daki tüm otellerin, bu maça gelmesi beklenen 40 bin İtalyan ve İngiliz taraftara ayrıldığı hatırlatılırken, 10 bin Liverpoollu'nun bir gün önce İstanbul'da olacağının ortaya çıkması Futbol Federasyonu'nu krize soktu. Avrupa'da gittikleri her ülkede olay çıkarmalarıyla bilinen İngilizler'in, İstanbul'da da rahat durmayacakları, bu nedenle olağanüstü güvenlik önlemlerinin alınmasının kaçınılmaz olduğu ifade edildi. 2000 yılında, Leedsli taraftarların ölümüyle sonuçlanan olaylar yüzünden, federasyonun 10 bin İngiliz için şimdiden kolları sıvadığı ifade edildi. 


</TEXT>
</DOC>
