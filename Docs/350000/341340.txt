<DOC>
<DOCNO> 341340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonyas02.html </URL>
<DATE> 2005/05/10/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Ormana bırakılan yeni doğmuş bebeği bir dişi köpek sahiplendi 
</HEADLINE>
<TEXT>

     Kenya’da ormana bırakılan yeni doğmuş bebeği bir dişi köpek sahiplendi. 
     Daily Nation gazetesinin haberine göre, ülkenin güneyindeki Ngong ormanına bırakılan iki haftalık kız bebeğe Cuma günü bir köpek tarafından sahiplenildi. 
     Stephen Thoya isimli görgü tanığı, köpeğin bebeği elbisesinden yakaladığını, yoğun trafiği bulunan bir yoldan ve dikenli tellerden geçerek, kendi yavrularının yanına götürdüğünü anlattı. 
     Thoya, "Bir bebeğin ağladığını duydum. Dikkatlice bakınca bir köpeğin elbisesinden taşıdığı bir bebekle yoldan geçtiğini gördüm" dedi. 
     Köpeğin sahibi Mary Adhiambo da köpeğinin bebeği yavrularının yanına yerleştirdiğini ve onu korumak için yavruları yakınına dizdiğini anlattı. 
     Adhiambo, bebeği derhal aldığını ve yıkayarak hastaneye götürdüğünü belirtti. 
     Doktorlar, Angel adı verilen 3,3 kilo ağırlığındaki bebeğin ormanda iki gün geçirdiğini ve solunum sorunu bulunduğunu kaydettiler. 
     
</TEXT>
</DOC>
