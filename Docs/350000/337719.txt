<DOC>
<DOCNO> 337719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sondun43.html </URL>
<DATE> 2005/04/28/ </DATE>
<TIME> 20.12 </TIME>
<AUTHOR>  </AUTHOR>
<HEADLINE>
Sayıştay Başkanı Sayıştaylar Birliği Toplantısı için Bakü'de... 
</HEADLINE>
<TEXT>

     Sayıştay Başkanı Mehmet Damar, ''İran, Pakistan ve Azerbaycan ile eğitimle, denetimle ilgili ikili prototokoller imzaladık'' dedi. 
     Ekonomik İşbirliği Organizasyonu ülkeleri Sayıştaylar Birliği ECOSAI toplantısı için Bakü'de bulunan Damar, AA'ya yaptığı kısa açıklamada, ECOSAI'nin Ekonomik İşbirliği Teşkilatı ülkelerinin Sayıştayları tarafından kurulduğunu anımsatarak, bugün yapılan toplantının da kuruluşun 10. yönetim kurulu toplantısı olduğunu kaydetti. 
     Protokollerin içeriğiyle ilgili bir soru üzerine Damar, eğitim ve denetim metodolojisi açısından karşılıklı işbirliğinin öngörüldüğünü kaydetti. 
     ECOSAI toplantısı katılımcıları için Bakü Eğlence Merkezi'nde verilen yemeğe ise Azeri Bakanların yanı sıra Bakü'de bulunan Prof. Dr. İhsan Doğramacı da katıldı. 
     
</TEXT>
</DOC>
