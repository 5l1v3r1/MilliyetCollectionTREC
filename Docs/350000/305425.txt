<DOC>
<DOCNO> 305425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/soneko23.html </URL>
<DATE> 2005/01/11/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansı 193 puanlık artışla tamamladı... 
</HEADLINE>
<TEXT>

     İMKB Ulusal 100 Endeks, dünkü kapanışa göre 193.31 puan artarak, 1. seansı 25,797.96 puandan tamamladı. 
     1. seansta hisse senetleri ortalama yüzde 0.75 değer kazandı. 
     Dün 25,604.65 puandan yeni bir rekorla kapanan İMKB Ulusal 100 Endeksi, ilk seansa 5.35 puan artarak 25,610.00 puandan başladı. İlk yarıyı 25,657.84 puandan geçen endeks, seans içinde 25,581.95 puana kadar gerilerken, en yüksek 25,823.88 puanı gördü. Bu seviye endeksin bugüne kadar gördüğü tarihi zirve olarak kaydedildi. 
     Seans sonunda mali endeks 239.94 puan artarak 37,109.53 puana, sanayi endeksi 141.17 puan artarak 21,175.02 puana ve hizmetler endeksi 204.26 puan artarak 14,662.19 puana yükseldi. 
     Böylece önceki kapanışa göre, mali grup hisseler ortalama yüzde 0.65, sanayi grubu hisseler ortalama yüzde 0.67 oranında ve hizmet grubu hisseler ortalama yüzde 1.41 oranında değer kazandı. 
     1. seansta işlem gören toplam 296 hisse senedinden 154'ü değer kazandı, 66'sı değer kaybetti, 76 hissenin fiyatında ise değişiklik olmadı. 
     Seansta, 720 milyon 327 bin 618 YTL'lik işlem hacmi oluştu. 
     1. seansta Doğan Holding, Yapı ve Kredi Bankası, İş Bankası C , İhlas Holding ve Şekerbank en çok işlem gören hisse senetleri oldu. 
     Endeks güne iyi bir başlangıç yaparak 25,810 direncine yöneldi. İlk denemede başarılı olamayınca 25,600 seviyelerine doğru çekilme yaşandı. 
     Borsa uzmanları, ilk seansta hisse bazındaki hareketlerin dikkat çektiğini belirterek, para girişinin genele yayılması halinde, endeksin yükselen kanal direnci olan 25,900'e yönelmesinin beklenebileceğini ifade ediyor. 
     Kısa vadeli göstergelerin alım yönünde sinyal üremeye devam ettiğini savunan uzmanlar, ancak yukarı denemelerde piyasanın başarısız olmasının göstergelerde zayıflamaya neden olduğunu, eğer yukarı denemeler başarısız olmaya devam ederse endekste 25,000 seviyesine kadar süren bir düzeltme olabileceğini ifade ediyor. 
     
</TEXT>
</DOC>
