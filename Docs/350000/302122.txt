<DOC>
<DOCNO> 302122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sondun28.html </URL>
<DATE> 2004/12/30/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Tsunami kıyıya böyle vurdu... İşte dev dalgaların ilk görüntüleri... 
</HEADLINE>
<TEXT>

     Güney Asya'da onbinlerce kişinin ölümüne neden olan tsunami dalgalarının kıyıya vururken çekilen fotoğrafları dünyayı şok ediyor. 
     Tayland'ın güneyinde yer alan Hat Rai Lay plajında çekilen görüntüler, tsunami felaketinin korkunçluğunu bir kez daha ispatlıyor. Denizde bulunan bir çok turistin ilk gelen tsunami dalgalarının ardından kaçmaya çalıştıkları açıkça görünüyor. 
     Tayland'da depremden ölenlerin resmi sayısı 1829 olarak açıklanırken Tayland Başbakanı ülkede büyük dalgalara kapılıp ölenlerin sayısının 6800'i bulabileceğini belirtti. 
     
     "İNSANLAR DALGALARI İZLİYOR" 

     Tsunami uzmanları, ölümlerin çoğunun insanların kaçmak yerine dalgaları ve denizin çekilmesini seyretmesinden, kaynaklandığını belirtiyor. Denizin önce çekildiğini belirten uzmanlar, bu sırada kaçmayan kişilerin 10-15 dakika sonra saatte 30 km hızla gelecek olan tsunamiden kaçmasının imkansız olduğunun altını çiziyor. 
     

     
</TEXT>
</DOC>
