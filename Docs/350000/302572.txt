<DOC>
<DOCNO> 302572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/18/son/sondun25.html </URL>
<DATE> 2005/12/18/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Tuva'da, 110 bin kişi dondurucu soğukta kaldı 
</HEADLINE>
<TEXT>

     Rusya'ya bağlı Tuva Özerk Cumhuriyeti'nin başkenti Kızıl'da, 110 bin kişi merkezi ısıtma sisteminin arızalanması üzerine dondurucu soğukta kaldı. 
     Rusya Acil Durumlar Bakanlığı sözcüsü Irina Andrievna, merkezi ısıtma sisteminin bu sabah yerel saatle 11.00'de TSİ 10.00 bozulduğunu söyledi. Andrievna, santralın elektrik sisteminde kısa devre olduğunu, bunun da sıcak su borusunu patlattığını kaydetti. 
     İşçilerin sistemi onarıp akşam yeniden ısıtma sistemini harekete geçirmeyi ümit ettikleri aktarılırken, ancak ana destek borularının donmasını engellemek için sistemden suyu boşaltma işleminin eksi 37 derecede yapıldığına dikkat çekildi. 
     Andrievna, 110 bin nüfuslu Kızıl sakinlerinin çoğunun evlerini donmaktan korumak için küçük ısıtıcıları olduğunu, santral yeniden çalışıncaya kadar halkın sıcak su musluklarını kullanamayacağını söyledi. 
     Rusya'da çoğu kent ve kasabada, ısınma ve sıcak su akışı merkezi santrallerden yapılıyor. Çoğu kez küçük teknik arızalar yaygın kısıntılara neden olabiliyor. 
     
</TEXT>
</DOC>
