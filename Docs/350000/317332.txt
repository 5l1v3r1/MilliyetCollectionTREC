<DOC>
<DOCNO> 317332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sontur21.html </URL>
<DATE> 2005/02/21/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
2 gün yağmur, sıcaklık artıyor 
</HEADLINE>
<TEXT>

     İki yeni yağışlı hava hafta içinde yurda giriş yapacak. İstanbul yarın sisli, çarşamba ve perşembe yağmur alıyor. İzmir ve Antalya önümüzdeki üç gün sağanak yağışlı, Ankara çarşamba yağmurlu... 
     Hava sıcaklığı kuzey ve batı kesimlerde biraz artacak, Erzurum'da 5 dereceye kadar çıkacak. Sıcaklıklar İstanbul'da 13, Ankara'da 12, İzmir'de 15, Antalya ve Adana'da 20 dereceye kadar çıkacak. 
     BUGÜN batı bölgelerimize yağmur, doğuya kar olarak düşen yağışlar yarın yalnızca Kıyı Ege ile Antalya çevresinde sağanak yağış şeklinde görülecek. 
     ÇARŞAMBA Marmara, Batı karadeniz, İç Anadolu, Ege ve Batı Akdeniz yağışlı bir gün geçirecek. Kıyı Ege ile Antalya'da sağanak yağış görülecek. Diğer bölgelerimiz parçalı ve çok bulutlu... 
     PERŞEMBE günü ise Marmara, Ege ve Batı Akdeniz'de akşam saatlerinden itibaren yeni bir yağışlı hava yurda giriş yapıyor. Var olan yağışlı hava ise Orta ve Doğu Karadeniz, İç Anadolu'nun doğusu ile Doğu Anadolu'nun batısı, Güneydoğu Anadolu ve Doğu Akdeniz'e kayıyor. İç bölgelerin yüksek kesimlerinde kar yağışı bekleniyor... 

     
</TEXT>
</DOC>
