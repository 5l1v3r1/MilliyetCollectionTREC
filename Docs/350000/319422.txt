<DOC>
<DOCNO> 319422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sonyas16.html </URL>
<DATE> 2005/02/28/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
İtalyan modasının cazibesi Ankara'da... 
</HEADLINE>
<TEXT>

     Ünlü İtalyan modacıların 1950-1990 yılları arasında tasarladığı giysilerin en çarpıcı örnekleri, Akün Sahnesi fuayesinde sergilenecek. 
     Devlet Tiyatroları Genel Müdürlüğü ile İtalyan Kültür Merkezi'nin organize ettiği sergi 8 Mart'ta ziyarete açılacak. 
     ''İtalyan Modasının Cazibesi'' adını taşıyan sergide, Pavia-Sartirana Sanat Vakfı Moda Müzesi'ne ait giysiler meraklılarına sunulacak. 
     Gianni Versace, Giorgio Armani, Valentino, Gianfranco Fere, Sorella Fontena, Mila Schön, Gigliola Curiel, Emilio Pucci, Roberta Capucci, Renato Balestra gibi ünlü İtalyan modacıların 1950-1990 yılları arasında tasarladığı giysilerin en çarpıcı örneklerinden oluşan sergi, 20 Mart'a kadar gezilebilecek. 
     ''İtalyan Modasının Cazibesi'' sergisi, 29 Mart-17 Nisan tarihleri arasında İzmir'de, 21 Nisan-4 Mayıs tarihleri arasında ise Bursa'da ziyarete sunulacak. 
     
</TEXT>
</DOC>
