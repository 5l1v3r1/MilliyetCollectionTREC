<DOC>
<DOCNO> 313895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sontur11.html </URL>
<DATE> 2005/02/09/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Beşiktaş'ta otomobil çarptı kaçtı kar üzerinde ambulans bekledi 
</HEADLINE>
<TEXT>

     Beşiktaş'ta bir otomobilin çarpması sonucu yaralanan bir kadın, kar üzerine yatırılarak ambulas bekledi. 
     A.A muhabirinin aldığı bilgiye göre, Barboros Bulvarı Balmumcu mevkiinde devriye görevi yapan polis ekipleri, yol kenarında yerde yatan Serap Toptaş'ı fark etti. 
     Plakası alınamayan bir otomobilin çarpması sonucu yaralandığı anlaşılan Toptaş'ın hastaneye kaldırılması için olay yerine ambulans çağırıldı. Bu arada polisler, kar üzerinde yatan Toptaş ile konuşarak sakinleştirmeye çalıştılar. 
     Yaklaşık 25 dakika sonra olay yerine gelen ambulansla Taksim Eğitim ve Araştırma Hastanesi'ne kaldırılan Toptaş, ayakta tedavi gördükten sonra taburcu oldu. 
     Polis, olay yerinden kaçan otomobilin bulunması ve sürücüsünün yakalanması amacıyla çalışma başlattı. 
     
</TEXT>
</DOC>
