<DOC>
<DOCNO> 330486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sontur07.html </URL>
<DATE> 2005/04/05/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Bingöl'de deprem çadırında yangın 1 ölü, 9 yaralı 
</HEADLINE>
<TEXT>

     Bingöl'ün Adaklı ilçesi Mercan köyü Çomak mezrasındaki bir deprem çadırında çıkan yangın sonucu bir kişi öldü, dokuz kişi de yaralandı. 
     Bingöl Valisi Vehbi Avuç, Bingöl Devlet Hastanesi'nde yaptığı açıklamada, Karlıova depreminden etkilenen Mercan köyüne bağlı Çomak mezrasında gece dağıtılan Kızılay'a ait çadırlardan birinde yangın çıktığını bildirdi. 
     Yangında 60 yaşındaki Zeynep Ergörmüş'ün yanarak yaşamını yitirdiğini belirten Avuç, dokuz kişinin de yaralandığını duyurdu. 
     Yangında yaralanan dokuz kişi askeri helikopter ile Bingöl Devlet Hastanesi'ne kaldırıldı. Durumu ağır olan iki yaralı ise Elazığ'a sevk edildi. 
     Ölen ve yaralananların kimlikleri belirlendi Deprem çadırında çıkan yangında ölen bir kişi ile yaralanan dokuz kişinin kimlikleri belirlendi. Kızılay'a ait çadırda çıkan yangında ölen kişinin 65 yaşlarında Zeynep Ergörmüş olduğu bildirildi. 
     Köy Muhtarı Mustafa Ergörmüş'e ait çadırda yaralananların isimleri ise şöyle 
     

Zekiye Ergörmüş Perihan Ergörmüş Canan Ergörmüş Ümit Ergörmüş Ömer Ergörmüş Şenay Ergörmüş Samet Ergörmüş Esma Ergörmüş Delal Ergörmüş      Yetkililer, yangının katalitik sobadan çıkma ihtimali olduğunu, ancak kesin nedeninin yapılacak çalışmanın tamamlanmasının ardından belirleneceğini kaydettiler. 
     
</TEXT>
</DOC>
