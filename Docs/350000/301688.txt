<DOC>
<DOCNO> 301688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sontur24.html </URL>
<DATE> 2004/12/28/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
İstanbul'da taksi ve dolmuşa zam 
</HEADLINE>
<TEXT>

     İstanbul'da taksiyle yolcu taşıma ücretlerine ortalama yüzde 16.52, taksi dolmuş ücretlerine de yüzde 15 oranında zam yapıldı. 
     İstanbul Otomobilciler Esnaf Odası Başkanı Semih Kaçanoğlu, Ulaşım Koordinasyon Merkezi'nin UKOME 17 Aralık 2004 tarihli toplantısında, taksimetre açılış ücretinin 1 milyon 50 bin liradan 1 milyon 300 bin liraya 1.30 YTL , kilometre başına ücretin 790 bin liradan 900 bin liraya 90 YKr , bekleme ücretinin de 152 bin liradan 170 bin liraya 17 YKr çıkarılmasının kararlaştırıldığını bildirdi. 
     Kaçanoğlu, taksi dolmuş ücretlerine ise eski ücret tarifesi üzerinden yüzde 15 oranında zam yapılmasına ve küsuratların en yakın 100 bin liraya 10 YKr tamamlanmasına karar verildiğini kaydetti. 
     Yeni tarifelerin İstanbul Otomobilciler Esnaf Odası'nın aldığı kararla 30 Aralık'tan itibaren uygulanacağını ifade eden Kaçanoğlu, İstanbul'da yaklaşık 18 bin taksi, 600 de taksi dolmuş bulunduğunu söyledi. 
     Kaçanoğlu, ''taksici esnafın, 20 kalem giderinin artmasına rağmen taksimetre ücretlerine 29 Mart 2003 tarihinden bu yana zam alamadığını'' dile getirdi. 
     ''Oda olarak taksimetre ücretlerine yüzde 25 oranında zam yapılmasını istediklerini'' anlatan Semih Kaçanoğlu, ''Ancak ısrarlı takip ve çalışmalar sonucu, taksimetre açılış ücretine yüzde 23.8, kilometre başına yüzde 13.92, beklemelerde de yüzde 11.82 olmak üzere ortalama yüzde 16.52 oranında zam alabildiklerini'' bildirdi. 
     ''Bu oranın taksici esnafın tarihte aldığı en düşük zam olduğunu'' söyleyen Kaçanoğlu, ''Bugünkü şartlarda bu kadar zam alabildik'' dedi. 
     
</TEXT>
</DOC>
