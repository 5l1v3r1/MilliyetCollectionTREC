<DOC>
<DOCNO> 302232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sonspo05.html </URL>
<DATE> 2004/12/30/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Boliç Malatya’da... 
</HEADLINE>
<TEXT>

     Sarı-Kırmızılı yönetim, uzun süredir peşinde koştuğu Boşnak yıldızın işini bitirdi. Elvir Boliç pazartesi günü imzayı atıp resmen Malatyasporlu olacak Malatyaspor, Gençlerbirliği ile yollarını ayıran Elvir Boliç’i renklerine bağladı. Önceki gün başkan Hikmet Tanrıverdi ile görüşen golcü oyuncu, kendisine yapılan teklifi kabul etti. Boliç’in pazartesi günü 1.5 yıllık sözleşmeye imza atacağı bildirildi. Sarı - Kırmızılılar’ın patronu Tanrıverdi kaliteli bir futbolcu aldıklarını dile getirip, Gol sorunumuzu Boliç ile çözeceğimize inanıyorumö açıklamasını yaptı. 
     
     Transfer sürecek’ 
     Teknik heyetin isteği doğrultusunda transfer çalışmalarını sürdüreceklerini de vurgulayan Tanrıverdi sözlerini şöyle sürdürdü Kulübün geleceğini düşünerek genç oyuncuları kadromuza katmayı planlıyoruz. Ayrıca Antalya kampında denenmek üzere bazı Afrikalı futbolcuları Türkiye’ye çağıracağız. Ancak sonuçta son kararı hocamız Aykut Kocaman verecek. Amacımız ligin ikinci yarısında başarılı sonuçların altına imza atmakö dedi. 
     
</TEXT>
</DOC>
