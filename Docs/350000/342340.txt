<DOC>
<DOCNO> 342340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sontur42.html </URL>
<DATE> 2005/05/13/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Zeytinburnu'nda silahlı çatışma... 
</HEADLINE>
<TEXT>

     Zeytinburnu’ndaki bir otoparkta iki grup arasında çıkan silahlı çatışmada 4 kişi yaralandı. 
     Zeytinburnu Belediyesi yanındaki özel otoparkta, iki grup arasındaki tartışma sırasında aynı gruptan oldukları belirtilen Abdülkadir Kaplan, Hasan Uzan, Yavuz Özcan ve Mesut Tutka çeşitli yerlerinden yaralandı. 
     International Hospital’da tedaviye alınan bu kişilerin üzerlerinde ve otoparka geldikleri 34 AN 9715 plakalı otomobilde, 3 adet ruhsatsız tabanca ele geçirildi. 
     Çatışma sırasında diğer gruptan da bir kişinin yaralanmış olabileceği, bir sağlık kuruluşuna başvurma ihtimaline karşı araştırmanın sürdürüldüğü belirtildi. 
     Yetkililer, otoparktan plakası alınamayan bir araçla kaçan diğer gruptaki kişilerin yakalanmasına çalışıldığını bildirdi. 
     
</TEXT>
</DOC>
