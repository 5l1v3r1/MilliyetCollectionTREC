<DOC>
<DOCNO> 312628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sondun05.html </URL>
<DATE> 2005/02/05/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Gül Çin ziyareti... ''Doğudaki Venedik''te sandalla gezdi... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Çin ziyaretinin son gününde Şanghay yakınındaki Çing Pu antik kentinde bulunan, ''Doğudaki Venedik'' olarak adlandırılan Zü Cia Ciao'da sandal gezisi yaptı. 
     Gül ve beraberindekiler, sandal gezintisinin ardından yine Çing Pu antik kentindeki İpek Müzesi'ne gittiler. 
     Bakan Gül, müzede, duvarda yeşim taşından yapılan ve İpek Yolu'nun öyküsünü anlatan esere hayran kaldı, ancak Gül, eserin tanıtımıyla ilgili yazıda ''İpek Yolu'nun Doğu Roma'da sona erdiği'' ifade edilmesine rağmen Doğu Roma'nın şimdiki İstanbul olduğunun belirtilmemesini eksiklik olarak değerlendirdi. 
     Gül, gerek Çinli yetkililerden gerekse Türkiye'nin Pekin Büyükelçisi Oktay Özüye'den bu konuda girişim yapmasını istedi. 
     Bakan Gül ve beraberindekiler yerel saatle 20.30'da Türk Hava Yolları'nın tarifeli uçağıyla Çin'den ayrılacaklar. 
     Gül, Çin ziyaretine 1 Şubat'ta başlamıştı. 
     
</TEXT>
</DOC>
