<DOC>
<DOCNO> 307989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/yasam/yas08.html </URL>
<DATE> 2005/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Şans eseri ölen olmadı 
</HEADLINE>
<TEXT>


Zonguldak'ta bir minibüs, kaygan yolda takla attı. Mucize eseri, 18 yolcu kazayı yaralı atlattı 

ZONGULDAK DHA 

Trafik kazaları açısından en korkulan dönemlerden bayram öncesi, bir kaza ucuz atlatıldı. İstanbul'dan Zonguldak'ın Çaycuma İlçesi'ne bayram tatili için yolcu getiren minibüsün takla atması sonucu, 3'ü ağır 18 kişi yaralandı. Basat Köyü'ne yolcu getiren, Deniz Basatlı 27 yönetimindeki minibüs, aşırı hız ve dikkatsizlik sonucu dün sabah saat 07.45'te Zonguldak - Ankara karayolunun 17. kilometresinde takla attı. Kazadan 5 dakika önce yapılan polis kontrolünde minübüsü kullanan Bayram Kuzucuk'un aracın sahibi olmadığı gerekçesiyle değiştirildiği ve araç sahibi Basatlı'nın direksiyon başına geçtiği belirtildi. Yaralılar SSK Bölge Hastanesi'nde tedaviye alınırken, Basatlı, "Yol kaygan olduğu için kontrolü kaybettim. Şarampole uçmamak için kayalıklara vurunca takla attım" dedi. 

Arife kazaları tam 12 can aldı 

HABER MERKEZİ 
Nevşehir Avanos'ta 2 otomobil çarpıştı, üç kişi öldü.İzmir Menemen'deki kazada Ahmet kaya 45 öldü. Edirne Şarampole uçan araçta Mehmet Derin 56 öldüAfyonkarahisar Şarampole uçan minibüste Sinan ve Bülent Alyaz ile Bülent Uysal öldü, 19 kişi yaralandı.Çankırı İki araç çarpıştı. Muammer Tanrıkulu, Selenay Çamlıca 1 öldü. 2 yaralı var. Balıkesir Manyas'taki kazada Mustafa 55 ve oğlu Hüseyin Alper Alp 24 öldü. 



</TEXT>
</DOC>
