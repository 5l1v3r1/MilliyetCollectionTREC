<DOC>
<DOCNO> 313849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sonsiy19.html </URL>
<DATE> 2005/02/09/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
AKP'de tsunami istifası 
</HEADLINE>
<TEXT>

     Güney Doğu Asya'da yaşanan tsunami felaketi AKP'yi de etkiledi. Başbakan Tayyip Erdoğan'ın bölgeye yaptığı geziye, Türkiye-Endonezya Parlamentolar Arası Dostluk Grubu Başkanı olmasına karşın davet edilmeyen AKP Adana Milletvekili Ayhan Zeynep Tekin, dostluk grubundaki bu görevinden istifa etti. 
     ANKA'nın edindiği bilgiye göre AKP milletvekili Tekin, Türkiye-Endonezya Parlamentolar Arası Dostluk Grubu Başkanlığı görevinden dün istifa etti. Tekin'in yakın çevresiyle yaptığı değerlendirmede, Erdoğan'ın bölgeye yaptığı geziye katılamış olmaktan dolayı üzüntülü olduğunu söylediği, ancak istifasının doğrudan Başbakan Erdoğan'a yönelik bir tepki anlamına gelmediğini ifade ettiği öğrenildi. Tekin'in konuyla ilgili olarak, "Böylesine hassas ve önemli bir dönemde dostluk grubu başkanı olarak bir katkım olmayacaksa daha sonra da bir yararım olmayacağına inanarak istia ettim. Belki daha yararlı olabilecek bir arkadaş o görevi sürdürebilir" değerlendirmesinde bulunduğu belirtiliyor. 
     Genelde, ziyaret edilen ülkelerle ilgili dostluk grubu başkanları ve hatta zaman zaman da grup üyelerinin tamamı bu tür gezilere katılabiliyor. 
     
</TEXT>
</DOC>
