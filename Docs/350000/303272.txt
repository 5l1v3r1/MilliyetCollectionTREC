<DOC>
<DOCNO> 303272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/yasam/yas12.html </URL>
<DATE> 2005/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dayaktan kurtulmak için eve duvar ördü 
</HEADLINE>
<TEXT>


6 çocuklu Bedriye Bulut, koca dayağından kurtulmak için evin ortasına duvar ördürüp bir kapı daha açtı... 

NEŞET KARADAĞ Adana DHA 

Adana'da Bedriye Bulut 50 , görücü usulüyle 26 yıl önce evlendiği eşi Abdulhalim Bulut'un 60 kendisini dövmesini engellemek için 2 odalı evin koridoruna duvar ördürdü. 

'Duvar güvencem' 
İddiaya göre, işsiz olan Abdulhalim Bulut, eşini çocuklarının önünde dövünce, Bedriye Bulut 3 yıl önce Dağlıoğlu Mahallesi'ndeki tek katlı, 2 odalı tapusuz evlerinin ortasındaki koridora duvar ördürdü. İkiye böldüğü eve ikinci bir kapı yaptıran Bedriye Bulut, eşiyle ilişkisini kesti. Terzilik yapan Bedriye Bulut, son günlerde eşinin eve tanımadığı kişileri yollayarak duvarı yıktırmak istemesi üzerine Cumhuriyet Savcılığı'na başvurdu. Eşinden şik yetçi olan Bedriye Bulut, dilekçesinde "Duvar yıkılırsa yine döver. Duvar güvencem" dedi. 

'Barışmak istiyorum' 
Eşinin hakkında şik yette bulunduğunu gazetecilerden öğrenen Abdulhalim Bulut ise kendini şu sözlerle savundu 
"İşim olmadığı için eşime 'Çekin gidin' dedim. O 'Gitmeyiz' deyince, 'O zaman evin ortasına duvar ör' dedim. Şimdi tuz satmaya başladım. Barışmak istiyorum. Eşime duvarı yıkmasını, eğer yıkmazsa evi terk etmesini söyledim." 


</TEXT>
</DOC>
