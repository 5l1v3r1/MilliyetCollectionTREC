<DOC>
<DOCNO> 327913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sontur28.html </URL>
<DATE> 2005/03/28/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Satın aldığı esrarı beğenmeyince... 
</HEADLINE>
<TEXT>

     Bursa'nın merkez Yıldırım İlçesi'nde, satın aldığı esrarı beğenmediği için tartıştığı satıcıya yumruk attığı öne sürülen gencin, tabancayla vurulduğu bildirildi. 
     Bursa Emniyet Müdürlüğü'nden alınan bilgiye göre, arkadaşı E.E tarafından yaralı halde Bursa Devlet Hastanesi'ne kaldırılan Serdar B. 24 , polise verdiği ifadesinde, arkadaşı ile birlikte esrar satın almak için Beyazıt Mahallesi'ne gittiğini belirtti. 
     Daha önce tanımadığı bir kişinin kendisine esrar getirdiğini, ancak esrarı beğenmeyip daha iyisini getirmesini istediğini ifade eden Serdar B'nin, bu kişiye 20 YTL verdiğini bildirdi. 
     Serdar B'nin, bu kişinin ''Daha iyi'' diyerek getirdiği esrarı da beğenmediğini ifade ederek, ''Bunun üzerine bana tabancasını gösterince ben de yumruk attım. Daha sonra belinden çıkardığı tabancayla beni vurdu'' dediği öğrenildi. 
     Olayla ilgili soruşturma sürerken, polis, Serdar B'nin verdiği eşkal doğrultusunda zanlının yakalanması için çalışmalarını sürdürüyor. 
     
</TEXT>
</DOC>
