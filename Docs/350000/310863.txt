<DOC>
<DOCNO> 310863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/siyaset/axsiy01.html </URL>
<DATE> 2005/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal, muhalifleri liste dışı bıraktı 
</HEADLINE>
<TEXT>


Baykal, 'Ekibini değiştir' taleplerini dikkate almadı. 23 yeni üyenin girdiği 80 kişilik PM'de muhaliflere yer verilmedi. 15 kişilik YDK'da ise sadece 3 üye yerini korudu 

EZELHAN ÜSTÜNKAYA, SALİHA ÇOLAK Ankara 


Olaylı kongrede genel başkanlığı yeniden kazanan Deniz Baykal, Mustafa Sarıgül'ün Parti Meclisi PM ve Yüksek Disiplin Kurulu YDK seçimlerinden çekilmesiyle rahatladı. Baykal, örgütün değiştirilmesini istediği ve "arkadaşları" sözleriyle eleştirdiği ekibini korurken, PM ve YDK'dan da muhaliflerin tamamını çıkardı. 
Kurultayın ikinci gününde PM ve YDK seçimleri yapıldı. Blok listeyle gidilen seçimlerde Baykal, Genel Sekreter Önder Sav ile birlikte Eşref Erdem, Mehmet Sevigen, Mustafa Özyürek, Fuat Çay, İsmet Atalay ve Algan Hacaloğlu yeniden PM'ye taşındı. Baykal, PM'ndeki muhalif milletvekilleriyle Kemal Derviş cephesini de tırpanladı. Baykal'ın 80 kişilik listede koruduğu 58 kişiden sadece İstanbul Milletvekili Şükrü Elekdağ seçilemedi. Baykal, Bilim Platformu'ndan PM'ye girecek 12 üyenin seçimi için kurultaya sunulan listede de 7 eski üyeye yer verdi. Aday gösterilen 10 milletvekilinden 8'i Bilim Platformu'ndan PM'ye girdi. PM'ye 23 yeni üye girdi. 68 kişilik PM listesinde 44 milletvekili yer aldı. 

YDK'yı affetmedi 
Baykal, YDK'yı da cezalandırdı. 15 kişilik YDK'da yerini koruyabilen 3 kişi, kendisine rüşvet teklif edildiği iddiasını gündeme getiren üye Ergün Aydoğan ile Avni Çelebi ve Selahattin Öcal oldu. "Baykal'ın isteği doğrultusunda hareket etmek"le suçlanan başkan İsmet Çanakçı, Genel Sekreter Bedia Söylemez ve üye Neriman Genç de, YDK'dan PM'ye transfer edilerek "ödüllendirildi." Baykal'ın başkanlık için düşündüğü ceza hukukçusu Orhan Eraslan da YDK'ya getirildi. Sarıgül'ün en yakınında olan isimlerden Şanlıurfa Milletvekili Turan Tüysüz'ün kayınpederi ve Kürt Bildirisi'ne de imza atan Ağrı Milletvekili Naci Arslan'ı PM'den kesen Baykal, PM'de Sarıgül'ün ihracına karşı çıkan Sema Aksakal'a da acımadı.Zülfü Livaneli'yi destekleyen Derviş, İnan Batu ve değişim isteyen Bülent Tanla PM'ye giremedi. 
Derviş'in ekibinden Zeynep Damla Gürel ile Livaneli'ye destek veren Hasan Aydın, Mehmet Tomanbay, Berhan Şimşek, Hüseyin Özcan ve Baykal'a destek vermeyen Yakup Kepenek de listeye alınmayan isimler oldu. 
714 delegenin katıldığı seçimler sonucu Bilim Platformu'ndan PM'ye giren isimler şöyle Ahmet Yücekök, Kemal Kumkumoğlu, Gülsün Bilgehan, Birgen Keleş, Enver Öktem, Erbaşar Özsoy, Fazıl Güleken, Gaye Erbatur, Kemal Kılıçdaroğlu, Mustafa Özyurt, Orhan Diren ve Örsan Kunter Öymen. 

İşte yeni Parti Meclisi 
Aynen kabul edilen PM listesinde şu isimler yer aldı Emre İleri, Abdulrezzak Erten, Adalet Çebi, Adil Özkol, Algan Hacaloğlu, Ali Oksal, Ali Rıza Gülçiçek, Atilla Sav, Ayhan Yalçınkaya, Banu Sancak, Bayram Meral, Bedia Söylemez, Bihlun Tamaylıgil, Bülent Baratalı, Cahide Tunç, Canan Arıtman, Cevdet Selvi, Pınar Atılgan, Emin Koç, Engin Altay, Enis Tütüncü, Esat Canan, Esfender Korkmaz, Eşref Erdem, Fuat Çay, Güldal Okuducu, Hülya Alp, İsmet Atalay, İsmet Çanakçı, İzzet Çetin, Kemal Demirel, Levent Kök, Lütfiye Memioğlu, Mahmut Duyan, Mahmut Yıldız, Malik Özdemir, Mehmet Ali Özpolat, Mehmet Sevigen, Mesut Değer, Metin Şahin, Mustafa Özyürek, Neriman Genç, Nezir Büyükcengiz, Oğuz Oyan, Onur Öymen, Orhan Sür, Osman Kaptan, Önder Sav, Özlem Çerçioğlu, Rasim Çakır, Sedat Uzunbay, Sevgi Kökbudak, Sevgi Pekşen, Sırrı Özbek, Sinan Yerlikaya, Şahin Mengü, Şahnaz Çakıralp, Şener Uçar, Şerif Ertuğrul, Şevket Arz, Tacidar Seyhan, Tekin Bingöl, Ufuk Özkan, Yavuz Altıorak, Yılmaz Ateş, Yıldırım Emsiz, Zekeriya Akıncı ve Zuhal Samlı. 
YDK ise şu isimlerden oluştu Avni Çelebi, Ergün Aydoğan, Esat Turgay, İbrahim Yılmaz, Kemal Cengizoğlu, Mehmet Boztaş, Meral Talman, Nükhet Tuğcu, Orhan Akbulut, Orhan Eraslan, Saliha Öğütçü, Selahattin Öcal, Tufan Doğu, Tuncay Ercenk ve Türkan Öztekin. 

Çarşaf liste tartışması 

CHP kurultayının ikinci günü de gergin görüntülere sahne oldu. Parti Meclisi ve Yüksek Disiplin Kurulu'nun çarşaf listeyle mi blok listeyle mi seçileceğine ilişkin oylama ikinci güne bırakılmışken, muhaliflerin önergesinin dün sabaha karşı delegasyon salonu terkettikten sonra oylanarak reddedilmesine tepki gösteren İstanbul Milletvekili Hasan Fehmi Güneş, tribünlere "Bu CHP'ye yakışmıyor. Eşkiyanın işi" diye bağırdı. Güneş'in oğlu Kutlan Güneş de, babasına tepki gösteren delegelere "Gırtlağını alırım senin" diye bağırdı. Divan başkanlığının Baykal'ın konuşmasından sonra kurultayı kapattığını söyleyen Abdülkadir Ateş, Hasan Fehmi Güneş ve Ertuğrul Günay "Kurultay yarın dün 14.00'te başlayacak" dediler. Biz de salondan ayrıldık. Delegeler gittikten sonra oylama yapılmış. 3 - 5 kişiyle blok liste kabul edilmiş. Böyle şey olmaz" dedi. 3 CHP'li daha sonra salonu terk etti. 


</TEXT>
</DOC>
