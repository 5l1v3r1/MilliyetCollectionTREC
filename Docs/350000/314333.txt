<DOC>
<DOCNO> 314333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/yasam/yas02.html </URL>
<DATE> 2005/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk ulusal görme engelli çocuk dergisi KÖREBE 
</HEADLINE>
<TEXT>


Türkiye'de bir ilk gerçekleşiyor. Altı Nokta Körler Derneği ile çocukların çok sevdiği Yalvaç Abisi, Yalvaç Ural, görme engelli çocuklar için ulusal ilk çocuk dergisi "Körebe"yi çıkarıyor 

İSTANBUL Milliyet 

TÜRKİYE'DE 300 binin üzerinde görme engelli var. Okullarda eğitim gören görme engelli çocuk sayısı 1300. Şimdiye kadar onlara özel ulusal bir dergi çıkarılmadığına dikkat çeken Yalvaç Ural, "Bunu öğrendiğimde, 30 yıla yakın bir süre çocuklarla ilgili çalışmalar yapan biri olarak bu kadar duyarsız kaldığım ve kalındığı için duyduğum üzüntüyü anlatamam" diyor. 

Yazarı ve yayın danışmanı 
URAL, sözlerine şöyle devam ediyor "Altı Nokta Körler Derneği'nin yöneticisi Turhan İçli'nin önerisiyle dergi için kolları sıvadık. Adına 'Körebe' dedik. Derginin yazarı ve yayın danışmanı olmaktan büyük heyecan duyuyorum." 

İçeriği Miço'dan farksız 
GÖRME engellilerin kullandığı Braille alfabesiyle hazırlanan 54 sayfalık aylık dergi "Körebe"nin kadrosunda da görme engelliler bulunuyor. Derginin içeriği ise Miço'dan farksız. Diğer çocuk dergilerinde olduğu gibi hik yeler, fıkralar ve eğlenceli yazılardan oluşuyor. 


</TEXT>
</DOC>
