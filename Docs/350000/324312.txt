<DOC>
<DOCNO> 324312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sondun05.html </URL>
<DATE> 2005/03/17/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
El Pais "AB, Ermeni soykırımı için Kürtleri neden suçlamıyor " 
</HEADLINE>
<TEXT>

     MEHMET ÇİFTÇİ İspanya DHA 

İspanya'nın en çok okunan gazetesi El Pais, başta Fransa ve Almanya olmak üzere Avrupa Birliği liderlerine çağrıda bulunarak, Türkiye'nin üyeliği üzerine yapılan siyasetin ırkçı boyutlara ulaştığına ve bunun da Avrupa'da İslam ve Türk karşıtı akımların artmasına neden olduğuna dikkat çekti. 
     Gazetede Francisco Veiga tarafından 'Türkiye gerçeklerini neden doğru açıklamıyorsunuz ' başlığıyla kaleme alınan makalede, özellikle Fransa, Almanya, Hollanda ve Avusturya halkının Türkiye'nin üyeliğine karşı çıkmasının bir tesadüf olmadığının altı çizildi. Bu ülkelerdeki siyasetçilerin Türkiye'yi AB'ye entegre edecek söylemler yerine sürekli Türkiye'yi dışlayan siyaset yaptığının vurgulanarak, bu durumun AB'deki ırkçıları cesaretlendirdiği savunuldu. Orta Avrupa siyasetçilerini dar görüşlülükle suçlayan gazete, İspanya, İtalya, Portekiz ve Yunanistan gibi Akdeniz ülkelerini de Avrupa'da hortlayan ırkçılığa karşı Türkiye'nin yanında yer almaya çağırdı. 
     AB'nin Ermeni politikası da sert şekilde eleştirilen makalede, şunlar kaydedildi "İddia edildiği gibi Ermeni halkına karşı bir soykırım varsa, bunu o dönemde Türklerle işbirliği yapan Kürtlerin de yaptığını neden söylemiyorsunuz Kürtler de o savaşın içindeydi ve Türklerle birlikte hareket ediyordu. Öyleyse neden şu ana kadar bir AB ülkesi ortaya çıkıp Kürtlerin de soykırım yaptığını söylemiyor Bunu özellikle Fransız Dışişleri Bakanı Michel Barnier'in cevaplaması gerek." 
     
</TEXT>
</DOC>
