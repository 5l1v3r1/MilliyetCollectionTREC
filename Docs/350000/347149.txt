<DOC>
<DOCNO> 347149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/soneko18.html </URL>
<DATE> 2005/05/30/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Dünya havacılık sektörü dertli 6 milyar dolar zarar bekleniyor 
</HEADLINE>
<TEXT>

     Yüksek petrol fiyatları yüzünden dünya havacılık sektörünün bu yıl 6 milyar dolar zarar etmesi bekleniyor. 
     Uluslararası Hava Ulaşım Birliği’nin IATA petrolün yıllık ortalama varil fiyatının 47 dolar olacağı varsayımına dayanan tahminine göre, geçen yılı 4.8 milyar dolar zararla kapatan sektörün bu yılki zararı 6 milyar doları bulacak. 
     IATA Başkanı Giovanni Bisignani, yıllık cirosu 400 milyar doları bulan dünya havacılık sektörünün kan kaybetmeye devam ettiğini belirterek, "Bu toplamda yakıt masrafları 83 milyar dolar tutuyor. 
     Petrol fiyatlarının yüksekliği karları eritiyor" dedi. 
     Sektörün içinde bulunduğu kriz karşısında hükümetlerin gerekli önlemleri almadığını öne süren Bisignani, özellikle Avrupa ülkelerini eleştirdi. 
     Ortak para birimiyle ekonomik bütünleşmeye yönelen Avrupa’da havacılık kurallarını düzenlemeye yetkili 35 ayrı otoritenin bulunmasını bir çelişki olarak niteleyen IATA Başkanı, sektörün krizde olduğu bir sırada Avrupa Birliği’nin hava trafiğine getirilen vergileri artırmayı düşünmesinden de yakındı. 
     AB ülkelerinin gelişmekte olan ülkelere kalkınma yardımlarını finanse etmek için hava trafiğinin vergi yükünü artırmayı düşündüklerini belirten Bisignani, "Neden tarım ürünlerine uygulanan subvansiyonları kısmak gibi alternatifleri dikkate almıyorlar " sorusunu yeniltti. 
     
</TEXT>
</DOC>
