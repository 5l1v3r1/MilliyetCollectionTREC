<DOC>
<DOCNO> 345356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/soneko43.html </URL>
<DATE> 2005/05/24/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Aksaray'da fabrikalar süt alımını durdurdu... 
</HEADLINE>
<TEXT>

     Aksaray’da süt işleyen fabrikalar, ürünlerini satamadıkları gerekçesiyle 1 Haziran’a kadar süt alımını durdurduklarını açıkladı. 
     Aksaray merkez ve Ortaköy İlçesi’nde süt alımı yapan Harzem, Uğuray, Üçler, Özüçler, Aylaç, Dörtel, Torunoğlu, Akbel, Orsüt ve Eray süt fabrikaları, ellerindeki stok miktarının artması ve pazarlama sorununun aşılamaması nedeniyle biraraya gelerek 1 Haziran’a kadar süt almama kararına vardı. 
     Süt fabrikaları adına bir açıklama yapan Harzem Süt Fabrikası yetkilisi İsmail Biçen, Adana ve Ereğli gibi bölgelerde fabrikaların üreticinin sütünü litresi 270-280 YKr’den aldığını söyledi. 
     Ancak Aksaray’da üreticiden 330 YKr’den süt aldıklarını ifade eden Biçen, şöyle dedi 
     "Biz de peynir ve diğer süt ürünlerinin üretimini yapıyoruz, 270- 280 YKr alan fabrika da aynı üretimi yapıyor. Ancak bizim satış 
     fiyatımız onlara göre pahalı olunca stoklarımızda yığılmalar yaşandı. 
     Aksaray’da günlük toplam 180 ton süt toplanıyordu. Şu an bu rakam 330 tonlara çıktı. Elimizdeki sütleri de pazarlama sorunu nedeniyle satamıyoruz. Bu nedenle de bütün süt işleyen fabrikalar 1 Haziran’a kadar süt almama kararı aldı." Biçen, bu kararı alırken, üreticiden aldıkları süt parasını zamanında ödeyebilmenin mücadelesini verdiklerini kaydetti. 
     
</TEXT>
</DOC>
