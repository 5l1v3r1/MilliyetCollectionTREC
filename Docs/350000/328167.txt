<DOC>
<DOCNO> 328167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sonsiy05.html </URL>
<DATE> 2005/03/29/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
CHP, dikensiz gül bahçesi oluyor, yeni istifalar da gündemde 
</HEADLINE>
<TEXT>

     ANKARA ANKA 

CHP, giderek "dikensiz gül bahçesi" oluyor. 3 Kasım genel seçimlerinin üzerinden geçen yaklaşık iki yıllık sürede, genel başkan, yönetim ve parti politikalarını eleştiren 15 milletvekili Parti'den ayrıldı. 
     CHP'de sular bir türlü durulmuyor. 3 Kasım 2002'de gerçekleştirilen genel seçimlerin ardından geçen süreye iki olağanüstü kurultay sığdıran Parti'de, milletvekili düzeyinde istifalar birbirini izliyor. Son genel seçimde yüzde 19.4 oy alarak 178 milletvekiliyle TBMM'ye giren CHP'de, Genel Başkan Deniz Baykal, parti politikaları ve yönetimi eleştiren milletvekilleri istifa yoluna gidiyor. 
     3 Kasım sonrasında Recep Tayyip Erdoğan'a 
     milletvekilliğinin yolunu açan Siirt seçimlerinde de bir milletvekilini yitiren CHP'den bugüne kadar toplam 14 milletvekili istifa etti. Partiden istifa eden milletvekillerinden bazıları bağımsız kalmayı, bazıları da AKP, SHP ve ANAP'a geçmeyi tercih etti. Seçimler öncesinde Baykal'ın "A Takımı"nda yer alan İstanbul Milletvekili Zülfü Livaneli bağımsız milletvekili olarak parlamentodaki çalışmalarını sürdürüyor. Livaneli'nin yanı sıra, Kayseri Milletvekili Muharrem Eskiyapan ve ihracı beklenirken istifa eden Şanlıurfa Milletvekili Turan Tüysüz de halen bağımsız milletvekili olarak parlamentoda bulunuyor. 2003 yılındaki olağanüstü kurultayın ardından Parti Meclisi'ne PM seçilmediği için Parti ile yollarını ayıran Yaşar Nuri Öztürk ise Halkın Yükselişi Partisi'ni HYP kurdu. 
     
     4'Ü AKP, BİRİ ANAP'A GİTTİ 
     2003 yılında CHP'den ayrılan Batman Milletvekili Nezir 
     Nasıroğlu ve Ağrı Milletvekili Cemal Kaya AKP'ye geçti. 
     CHP'den 2004 yılında ayrılan Adana Milletvekili Atilla Başoğlu ve Edirne Milletvekili Necdet Budak da iktidar partisine katıldı. Mardin Milletvekili Muharrem Doğan ise ANAP'a geçti. 
     
     YENİ İSTİFALAR GÜNDEMDE 
     CHP grubunda yer alan, ancak yönetimine karşı olan diğer bazı muhalif milletvekillerinin istifa etmeleri de gündemde bulunuyor. Partiden ihraç edilen Şişli Belediye Başkanı Mustafa Sarıgül'ün genel başkanlık adaylığını destekleyen ve daha önce ihraç edildikleri halde mahkeme kararıyla partiye geri dönen İstanbul Milletvekili Hasan Aydın ve Ankara Milletvekili Mehmet Tomanbay istifa etmedi. 
     Aydın ve Tomanbay'ın yanı sıra partide muhalif kimliğiyle tanınan milletvekillerinden bazıları şöyle 
     "Kemal Derviş İstanbul , Zeynep Damla Gürel İstanbul , Hasan Fehmi Güneş İstanbul , Naci Aslan Ağrı , Muzaffer Kurtulmuşoğlu Ankara , Muhsin Koçyiğit Diyarbakır , Fikret Ünlü Karaman , Selami Yiğit Kars , Sefa Sirmen Kocaeli , Hüseyin Özcan Mersin Nurettin Sözen Sivas , Abdülkadir Ateş Gaziantep ve Erdoğan Kaplan Tekirdağ " 
     
</TEXT>
</DOC>
