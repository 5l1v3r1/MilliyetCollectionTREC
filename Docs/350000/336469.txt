<DOC>
<DOCNO> 336469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/son/sonspo21.html </URL>
<DATE> 2005/04/24/ </DATE>
<TIME> 20.05 </TIME>
<AUTHOR>  </AUTHOR>
<HEADLINE>
Galatasaray liderin peşini bırakmıyor 1-0 
</HEADLINE>
<TEXT>

     Lider Fenerbahçe'nin Ankara deplasmanından 3 puanla dönmesinin ardından Ali Sami Yen'de Diyarbakırspor'u ağırlayan Galatasaray, rakibini tek golle geçti. Sarı-kırmızılıların ilk yarının son dakikasındaki golü Necati'den geldi. Cimbom'da 90. dakikada Ayhan, 2. sarı karttan kırmızı kart görerek oyun dışında kaldı. 
     25. dakikada sağdan Ribery'nin ortasında ceza alanında Hakan Şükür, topu göğsüyle önüne indirdi, ancak altıpas önünde Diyarbakırspor savunma oyuncuları araya girerek bu oyuncunun şutunu çekmesine izin vermedi. 
     27. dakikada Conceiçao'nun pasında caza alanı sağ çaprazında topla buluşan Ribery'nin bekletmeden vuruşunda, meşin yuvarlak arka direğe paralel olarak auta çıktı. 
     29. dakikada Cem Beceren'in topsuz pozisyonda Hakan Şükür'ü düşürmesi sonrası yardımcı hakem Cem Satman, penaltı kararıyla orta hakem Metin Tokat'ı uyarırken, Tokat daha sonra penaltı noktasını gösterdi. 
     30. dakikada Hakan Şükür penaltıyı kullanırken, vuruşunda top yan direkten ve döndü Galatasaray önemli bir gol fırsatını yitirdi. 
     35. dakikada Ergün'ün sağdan kullandığı köşe atışında, ceza alanı önünde Ribery'nin gelişine sert vuruşunda, top kalecide kaldı. 
     36. dakikada Ayhan'ın pasıyla ceza alanı önünde topla buluşan Necati, çalımlara içeriye girerken, bu oyuncu daha sonra şutunu çekmekte gecikince, kontrolünden çıkan top auta gitti. 
     37. dakikada soldan Orhan'ın yaptığı ortaya, altıpas içinde Necati'nin kafa vuruşunda, kaleci Fadhel bir kez daha yatarak topun sahibi oldu. 
     40. dakikada Ergün'ün soldan kullandığı köşe atışında, ceza alanındaki karambol anında, Diyarbakırspor savunmasına çarpan top kaleye yönelirken, çizgi önünde Cumhur meşin yuvarlağı çevirerek golü engelledi. 
     45. dakikada soldan çalımlarla atağa kalkan Orhan'ın ortasında, gerilerden gelen Necati, şık bir vuruşla kaleci Fadhel'in üzerinden topu ağlarla buluşturdu 1-0. 
     Karşılaşmanın ilk yarısı 1-0 Galatasaray üstünlüğünde kapandı. 
     
     İKİNCİ YARI 

     56. dakikada Cumhur'un pasında ceza alanı dışında topla buluşan Cem Yanık'ın yerden sert vuruşunda top, kaleci Mondragon yatarak topun sahibi oldu. 
     58. dakikada sağdan Sabri'nin ortasında, ceza alanında Necati kaleciyle karşı karşıya kaldı. Bu oyuncunun yakın mesafeden vuruşunda, top Fadhel'den döndü. 
     61. dakikada kendi sahasından aldığı topla hızla atağa kalkan Sabri, derinlemesine pasında, uygun durumdaki Necati'yi gördü. Bu oyuncunun ceza alanına girerken sağ çaprazdan bekletmeden vuruşu istediği gibi olmayınca, meşin yuvarlak yandan auta gitti. 
     71. dakikada Ergün'ün pasıyla topla buluşan Necati, soldan hızla Diyarbakırspor ceza alanına girerken, kaleciyle karşı karşıya vuruşunda, top Fadhel'den döndü. 
     80. dakikada Cem Yanık'ın soldan kullandığı köşe vuruşunda, top arka direkten Lopes'in önüne düştü. Ancak bu oyuncu topu kontrol edemeyince, meşin yuvarlak auta gitti. 
     84. dakikada Ergün'ün kaptırdığı topla hareketlenen Göksel, pasını Yunus'a gönderdi. Sağ çaprazdan Galatasaray ceza alanına giren bu oyuncunun yerden sert vuruşunda, Mondragon uzanarak topa sahip oldu. 
     85. dakikada Hasan Kabze, kaleciyi de çalımladıktan sonra sağ çaprazdan topu kaleye gönderdi, ancak meşin yuvarlak kaleye paralel olarak auta gitti. 
     Galatasaray, karşılaşmayı 1-0 kazandı. 
     KÜNYE 
     

GALATASARAY 1 - DİYARBAKIRSPOR 0 Stat Ali Sami Yen Hakemler Metin Tokat xxx, Metin Kıtmır xxx, Cem Satman xxx Galatasaray Mondragon xx, Cihan xx, Song xxx, Tomas xx Dk. 52 Bülent x , Orhan xxx, Ribery x Dk. 46 Sabri x , Conceiçao xx, Ergün xx, Ayhan xx, Necati xxx Dk. 76 Hasan Kabze x , Hakan Şükür xx Diyarbakırspor Fadhel xxx, Göksel xx, Cem Beceren xx, Stravrevski xx, Burhan xx, Serdar xx Dk. 64 Lopes x , Yasin xx Dk. 78 Yunus x , Cem Yanık xx, Cumhur xx, Sinan Demircioğlu xx Dk. 83 Zafer x , Sinan Kaloğlu xx Gol Dk. 45 Necati Sarı Kartlar Dk. 42 Cumhur Diyarbakırspor , Dk. 54 Ayhan Galatasaray Kırmızı Kart Dk. 90 Ayhan Galatasaray      
</TEXT>
</DOC>
