<DOC>
<DOCNO> 311159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonyas09.html </URL>
<DATE> 2005/01/31/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Soğuk havalarda nasıl giysi seçmeli 
</HEADLINE>
<TEXT>

     Adnan Menderes Üniversitesi Fizik Tedavi Ana Bilim Dalı Öğretim Üyesi Prof. Dr. Ömer Faruk Şendur, soğuk havalarda giysi seçiminin vücudun romatizmal hastalıklara karşı korunmasında büyük önem taşıdığını söyledi. 
     Prof. Dr. Şendur, AA muhabirine yaptığı açıklamada, soğuk havalarda genel olarak grip, nezle gibi enfeksiyon hastalıkları ile romatizmal hastalıkların daha fazla görüldüğünü bildirdi. 
     Kış aylarında, özellikle bazı eklem ve kas hastalıklarında belirgin artış gözlendiğini belirten Prof. Dr. Şendur, ''Tek başına soğuklar bu hastalıkların sebebi değildir. Ancak soğuklarla birlikte beslenme ve korunmadaki eksikliklerin birleşmesi, bu hastalıkları daha belirgin hale getirir'' dedi. 
     Dengeli beslenme ve bazı vitaminlerin yeterli alınmasının tüm hastalıklarda olduğu gibi romatizmal hastalıklar için de yararlı olduğunu ifade eden Prof. Dr. Şendur, şunları kaydetti 
     ''Bu kapsamda, giysi seçimi de vücudun korunmasında büyük önem taşır. Vücudu rüzgar ve nemden koruyacak giysiler seçilmeli, kullanılacak eldiven ve çoraplar kuru olmalıdır. Kan dolaşımını engellemeyen giysi ve ayakkabı seçilmelidir.'' Prof. Dr. Şendur, uygun ortamlarda ve korunarak yapılan spor ile egzersizin vücut direncini arttırma ve hastalıklardan korunmada önemli olduğunu sözlerine ekledi. 
     

     
</TEXT>
</DOC>
