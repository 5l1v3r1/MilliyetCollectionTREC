<DOC>
<DOCNO> 348052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/guncel/gun05.html </URL>
<DATE> 2005/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
300 bin dosya iade edilecek 
</HEADLINE>
<TEXT>


Bir h kim, elinde 4 bin dosya bulunduğunu, döneceklerle sayının 14 bine çıkacağını söyledi 


GÖKÇER TAHİNCİOĞLU Ankara 
Yeni Türk Ceza Kanunu TCK ve bağlı kanunların yürürlüğe girmesi, aylardır süren hazırlıklara rağmen yargıda büyük şaşkınlık ve kaosa neden oldu. 
Yeni TCK'nın sanık lehine olan hükümlerinin yerel mahkemelerce değerlendirilmesi gerektiğinden Yargıtay Başsavcılığı ve ceza dairelerinden yaklaşık 300 bin dosya yerel mahkemelere iade edilecek. 

İşler ağırlaşacak 
Ellerinde TCK'nın yürürlük tarihinin ertelenmesinden dolayı karara bağlamadıkları binlerce dosya bulunan yerel mahkemeler, Yargıtay'dan dönen dosyaların ardından ağır bir iş yükünün altında kalacak. 
Ayrıca, yeni TCK'da lehte hüküm bulunan hükümlüler de, yeniden yargılanmak için yerel mahkemelere başvuru yapacak. 

Mahkemeler şaşkın 
Ankara'da görevli bir asliye ceza mahkemesi h kimi, şu anda elinde karara bağlanmayı bekleyen 3 - 4 bin dosya bulunduğunu, Yargıtay'dan dönecek davalar ve yeniden yargılanma için yapılacak başvurularla sayının 13 - 14 bine çıkacağını, tek k tiple tıkanma noktasına geleceklerini söyledi. 


</TEXT>
</DOC>
