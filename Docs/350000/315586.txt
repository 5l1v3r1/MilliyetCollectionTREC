<DOC>
<DOCNO> 315586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/guncel/agun.html </URL>
<DATE> 2005/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hiç olmazsa Özlüce olsun yav' 
</HEADLINE>
<TEXT>


EÜAŞ'deki operasyona temel olan ve Milliyet'in ulaştığı telefon dinleme kayıtlarında adı geçen AKP Milletvekili Cemal Kaya, Urfa hidroelektrik santralını küçük buluyor ve kendi formülünü söylüyor 

TÜRKER KARAPINAR Ankara 

Enerji ve Tabii Kaynaklar Bakanlığı'ndaki yolsuzluk operasyonuna temel olan telefon dinleme kayıtları, ihalelerde rüşvetten kadın pazarlamaya kadar uzanan kuşkulu ilişkiler ağını ortaya çıkardı. AKP'nin CHP'den transfer ettiği Ağrı Milletvekili Cemal Kaya, "büyük ihale" siparişi verirken gizli dinlemeye yakalandı. Tutuklu işadamı İbrahim Selçuk'un AKP Genel Başkan Yardımcısı Dengir Mir Mehmet Fırat'la yakınlığının da yansıdığı tutanaklarda, tutuklu Elektrik Üretim AŞ Genel Müdür Vekili Önder Piyade'nin ihale paylaştırma ve "zarf isteme" yöntemleri, yardımcısı Servet Üst'ün "büyük boy bilezik siparişleri" kendi ifadeleriyle yer alıyor. 
Milliyet, operasyonun kilit ismi Selçuk'un dinlenen telefonunun kayıtlarını içeren tutanakları ele geçirdi. Siyaset ve devletin bir kesimindeki çürümeyi belgeleyen görüşmeler şöyle 
İBRAHİM SELÇUK EÜAŞ Genel Müdür Yardımcısı Servet Üst'le konuşuyor Cemal Kaya Ağrı Milletvekili, ihaleye ekleyin onu. Hele bir formül bul, ya bakan bunlara söz vermiş biliyor musun Dur dur, yanımda bi dakka dur. Telefonu Kaya'ya veriyor. 
AKP MİLLETVEKİLİ CEMAL KAYA Ya patron bi organize yap da bize de gönder üretim lisansımız var bizim ya. Tamam abi, İSO MİSO belgesi var hepsi. En büyükleri gitti bundan sonra kalanlar hep ufak tefek biliyorum kalanları tabii. Yani girme şansımız yok mu Yukarıdakine söylesek öyle bir şey yapabiliriz he. 

"Urfa küçük..." 
SELÇUK Alo. Baba şimdi Urfa hidroelektrik santralı . O sana verilen rakamdan yüzde 12 kıracaksın ona göre tamam. 
KAYA Efendim abi. Ha Urfa. Tamam tamam. 
KAYA Ben baktım da, Urfa en küçüğü, h l daha da açılmamış. Hiç olmazsa Özlüce hidroelektrik santrali Mözlüce bir şey olsun yav. E diğerinden olsun canım. Karkamış, Karkamış hidroelektrik santralı olsun tamam mı Yani değişsin bari hiç olmazsa. İş bitirme bakımından. Parasında değiliz de. 
SELÇUK Özlüce'de problem var. Sen niye Urfa'yı beğenmiyorsun kardeşim Urfa'yı ben alıyorum senin yüzünden. Değiştiriyor şimdi. 
SELÇUK Babacım şimdi Dengir Abi de aradı. Bu Cemal Kaya'nın girdiği Kuzgun'da hidroelektrik santralı problem varmış. Ben dedim, "ara, konuş" dedi. Şimdi illa "Karkamış olsun" diyor illa. Lütfen beni üzmeyin. 
ÖNDER PİYADE EÜAŞ Genel Müdür Vekili . Buyurun sayın bakanım. Konuşayım bir. 
PİYADE İbrahim, biz şimdi toplantı yaptık. Tamam abicim Kuzgun'a onlar giriyorlar. Biz pırıl pırıl yapıp teslim edeceğiz orayı... İster teklif versin, ister vermesin. Kuzgun onun, Urfa şeyin. 
PİYADE ... Eğer işi olursa bi miktar zarfın içinde bir yere bırakırsan aldırayım. Biz şey yapacağız onu. Nereye bıraktığını söylersen. 
SELÇUK Tamam abi, aksi bir durum olursa ararsın. 
SELÇUK CHP'den AKP'ye transfer olan Nezir Nasıroğlu'nun kuzeni, tutuklu Muzaffer Nasıroğlu ile konuşuyor. Alo. Babacım. Bu Yunanistan hattı senin dediğin gibi oldu. 

'Haşim'ler karıştı 
SEYDİ Şimdi gittim şeye Refah Partisi... Haşim Kılıç'a telefon ettim şey o değil, Haşim Bayram. Pazartesi günü belki Konya'ya gidebiliriz. Hatta o Yunanistan'la ilgili diyor ki, şimdi o ilk ihaleye çıktıydı ya, ön yeterlilik şeyinden orda sadece yabancı firmalara yeterlilik verme. Ona şartname yazılıyor. Ekleyeceğiniz bir şey varsa... 
SELÇUK Oturup konuşalım o zaman kardeş... 
SERVET ÜST EÜAŞ Genel Müdür Yardımcısı Bakan abi görüşebildin mi Senin o kuyumcun vardı ya. Şimdi ordan iki tane yuvarlak aldırman lazım bana. Bilezik, bilezik. Büyük boydan aldır da oldu mu babacım. 
SMS MESAJI Babacım okey. Harçlığımı verdin. Bir de karıya göndersen var ya, senden l baba ne bu dünyada, ne bu evrende bulunur. Saygılar... 
11 yaşında bir oğlu bulunan İbrahim Selçuk, emniyette bu ifadeler için, "Bu mesajı oğlum bana şaka için göndermiştir" dedi. 

Milletvekiline telefon 
Dosyadaki bilgilere göre, işadamı Erhan Peker'in İbrahim Selçuk'la BOTAŞ'ın bir ihalesiyle ilgili CHP Şanlıurfa Milletvekili Mahmut Yıldız'la "çıkma" adı altında para verilmesi konusunda telefon görüşmesi yaptığı da tespit edildi. Peker'in ihale için Yıldız'ın çok para istediğini söylediği, bunun üzerine Selçuk'un, "istediğini ver, ortalığı karıştırmasın" dediği ifade edildi. 

'Servet'e kadın gönder' 

SELÇUK Canım nasılsın. Hyatt Otel. Oda 940. Çok güzel bir tane gönder tamam mı Beğenirse kalsın tamam mı Seni çok seviyorum. Beni seviyor musun 
MAYA Saat 12.00'de okey. Kim adına kayıtlı olduğunu söyle. Servet. Tamam canım oldu. 

SELÇUK Baba, bi toplantıya girecez de bu Tunçbilek'i 25 gün ertelemen lazım. 
PİYADE Tamam bakarız tamam. 

SELÇUK Lan Tolga. Seni o bakanın yanında dövmeyen İbrahim'in ejdadını s... Lan p... sen benim hakkımda nasıl konuşursun. Sen danışmanı değil misin Bakanın g.... k... Oğlum benim oradan talebim yok. Geçenlerde Enerji Bakanı'nın talebi oldu, götürdüm Jandarma Genel Komutanı'na. 
TOLGA İnanın hatırlayamadım sizi. 

TOLGA Ben 3.5 yıl Tarım Bakanlığı'nın müşavirliğini yaptım. Sizi gözümde efsane gibi büyüttüm. Bu Milli Görüşçü ekip var. Benimle uğraşıyorlar. 
SELÇUK Yav k.. Milli Görüşçü ekibe. 

SELÇUK Selçuk adlı şahsa hitaben, Doğubeyazıt - Erzurum Boru Hattı raporunun savcılığa bildirilmemesi konusunda Bu Teftiş Kurulu Başkanı'na söyle bak, onun hakkında araştırma yaptırdım. Veririm Organize'ye polise ... Yakarım. 

"Müsteşar'ı döverim" 
SELÇUK Bu i... Sami müsteşarı ara. Öyle karı gibi benim hakkımda dedikodu yapmasın, makamında döverim. Bi daha böyle saygısızlık, p...luk yapmasın. 
İBRAHİM ÇAKIR Yarın sabah konuşurum. 

"Araba tamam abicim" 
SELÇUK Servet Üst'e Arabayı, cuma ya da pazartesi tamam abicim. 
SELÇUK Muzaffer Nasıroğlu'na Şimdi bunun arabası gelmiş. Altmış dokuz yatması gerekiyormuş. 

SELÇUK Dengir Abi de burada. Sen geliyorsun öyle mi 
SERVET ÜST Sen 100 bin kilovat kullanmışsın elektrik enerjisine. Yarın arkadaşlar gelecek, sayaçları söküp değişecekler. O çocuklara hediye mediye ver. 
SELÇUK Sen hallet abi. 
SELÇUK Yeğeniyle konuşuyor Servet Abi'ye bi tane Motorola telefon. 

KOZİNOĞLU Allah seni korusun. 
SELÇUK Komutan, toplantıdaydım. 
KAŞİF KOZİNOĞLU MİT görevlisi Bir öncelikle araba için çok teşekkürler. İkinci husus aradım malum şahsı. O konu ile ilgili henüz bir görüşmemiz olmadı. Olunca haber veririm dedi. Üç seni öpüyorum. Dört Allah seni korusun. 


</TEXT>
</DOC>
