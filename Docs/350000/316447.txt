<DOC>
<DOCNO> 316447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sonsiy06.html </URL>
<DATE> 2005/02/18/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Emekliler kamuya atanamayacak 
</HEADLINE>
<TEXT>

     Bazı yasa ve kanun hükmünde kararnamelerde değişiklik yapılmasına ilişkin yasa tasarısı, Plan Bütçe Komisyonu’nda kabul edildi. 
     Tasarıya göre, istisnalar dışında, emeklilik ya da yaşlılık aylığı alanlar belirlenen kamu kurum ve kuruluşlarına açıktan atanamayacak. Bu durumda olan kişiler kamuda çalışırsa emekli aylığı alamayacak. 
     Dul aylığı alan kız evlatlara, yetim aylığı bağlanması uygulaması devam edecek. 
     Kablo televizyonun, Türksat A.Ş.'ye devrini öngören tasarı, çiftçilerin sulamadan kaynaklanan elektrik borçlarını taksitlere bağlıyor. Bir kerede ödenecek borçlar yüzde 30 oranında indirilecek. 
     Tasarıya göre, savaş ve terörün yaşandığı ülkelere taşıma yaparken ölen şoför ve beraberindekilerin varislerine, 40 milyar liraya kadar tazminat ödenecek. 
     
</TEXT>
</DOC>
