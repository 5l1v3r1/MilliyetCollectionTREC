<DOC>
<DOCNO> 314622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/spor/yaksoy.html </URL>
<DATE> 2005/02/12/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Toplumsal yaralar 
</HEADLINE>
<TEXT>



Skandallar, suistimaller, dedikodular, olumsuzluklar, sokaktaki adamın şuurunda hiç kimsenin ummadığı kadar fırtınalar yaratır ve toplum yaralar alır. Bu politik ve sportif toplumlarda da farklı değildir. 
Fanatik Galatasaraylı bir dostumuz "sporda mevzu kalmadı" diyordu. Çünkü artık hakem hataları, kulüp başkanlarının manasız itiş kakışları, oyuncu alışverişindeki iniş çıkışlar tribün kavgaları artık onu sıkıyordu. Ve spor yazarlarının çarşaf çarşaf bu konuları ele almaları artık onu ilgilendirmiyordu. Spordan soğumuştu ve maçlara gitmiyordu. Maça "kavga çıkaracaklar ve kavga yazmak isteyenler gitsin" diyordu. Aynı olumsuzluklar içinde havanda su döverken 2006 gitti gidecek diye üzülüyordu. Eloğlu üstü açılıp kapanan doğa şartlarından etkilenmeyen statlar yaparken, bizim hala eski statları onarıp övmemizi anlayamıyordu. Ve daha bir sürü sportif olumsuzlukları sıralayıp yine de mevzu kalmadı diye yakınıyordu. Halbuki yanıldığı bir nokta vardı. O da sporda pekala ilim ve irfanı ile bir çok mevzu vardı ama onu kimse görmek ve sevimsiz olmak istemiyordu. 


</TEXT>
</DOC>
