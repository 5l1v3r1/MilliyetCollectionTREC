<DOC>
<DOCNO> 330946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/siyaset/asiy.html </URL>
<DATE> 2005/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ilımlı papa istiyor 
</HEADLINE>
<TEXT>


Yeni papa seçimi AKP'de de tartışma konusu olurken, Başbakan Erdoğan'ın gönlünün, İtalyan Kardinal Dionigi Tettamanzi'den yana olduğu belirtildi 

ABDULLAH KARAKUŞ, ÖNDER YILMAZ Ankara 


Papa Jean Paul II'nin yerine kimin seçileceği, AKP'de de tartışma konusu oldu. İtalya Başbakanı Silvio Berlusconi'yle dostluğu bilinen Başbakan Recep Tayyip Erdoğan'ın, yeni papanın ılımlı ve önyargısız olması gerektiğini söylediği, gönlünün de İtalyan Kardinal Dionigi Tettamanzi'den yana olduğu belirtildi. 
Merkez Yürütme Kurulu'nun MYK basına kapalı bölümünde, Vatikan'da yarın yapılacak cenaze töreni konuşuldu. Erdoğan, "Cumhurbaşkanı katılamadığı için ben katılıyorum. Çünkü Türkiye'nin törende en üst düzeyde temsil edilmesi gerekiyor. Mehmet Aydın Devlet Bakanı , Akif Gülle Genel Başkan Yardımcısı , İrfan Gündüz Grup Başkan Vekili ve Egemen Bağış da miletvekili benimle gelecek" dedi. 

Kimin seçileceği önemli 
Papa seçiminin önemli olduğunu vurgulayan bazı üyeler, "Sonucu merakla bekliyoruz. Bakalım kim seçilecek " dedi. Erdoğan ise, İslam dünyası ve Türkiye açısından ılımlı ve önyargısız birinin seçilmesinin gerekliliği üzerinde durdu. Hem Erdoğan hem de MYK üyeleri, Tettamanzi'nin en iyi seçenek olduğunu vurguladı. Tettamanzi'nin Türkiye'ye sıcak baktığı kaydedildi. Bazı üyeler ise, Türkiye'ye olumsuz yaklaşan Nijeryalı Kardinal Francis Arinze'nin, "Türkler Arap dostlarının yanına gitsin" sözünü anımsattı. 
Erdoğan, bir ara telefon görüşmesi için toplantıdan ayrıldı. Bu sırada arkadaşları, törene katılacak Gülle ve Gündüz'e, "Artık siz de Papa'ya bir Yasin okursunuz" diye takıldı. Gündüz ise, "Allah taksiratını affetsin. Allah toprağını bol etsin. Dua edeceğiz" dedi. 

'Başbakan'ı ilgilendirmez' 

Yeni papanın İtalyan kökenli olması beklentisini dile getiren Başbakan Erdoğan'a, CHP'den tepki geldi. CHP milletvekillerinin değerlendirmeleri şöyle 
Mustafa Özyürek Genel Başkan Yardımcısı Katolik dünyasının liderinin seçiminin h l ırkla, etnisiteyle algılanması yanlış. İtalyan kökenli olursa papayla daha kolay ilişki kuracağını sanmak şaşkınca bakış. Hıristiyan dünyasının lideri, başbakanın telkiniyle tavır alacak değil. 
Ali Kemal Kumkumoğlu İstanbul Milletvekili İnanç dünyasına müdahale etme alışkanlığı, Türkiye'deki tavırlarından kaynaklanıyor... Papalık kurumunun başına kim geçeceğini Katolik Hıristiyanların dini önderleri ve ona bağlı olanlar belirler. Başbakan'ı, bizi ne ilgilendirir 
Mehmet Nuri Saygun Tekirdağ Milletvekili Başbakan'ın Berlusconi ile arası iyi. Anlaşma yapsınlar. Başbakan papanın kim olacağı konusunda yetkilendirilsin. Bir gün Berlusconi de Türkiye'de yetkilendirilir. 

'Yeri doldurulamaz' 

Fotoğraf ALTAN BURGUCU 

9. Cumhurbaşkanı Süleyman Demirel, Papa Jean Paul II'nin, barışın, istikrarın savunucusu olduğunu, yerinin doldurulamayacağını kaydetti. Demirel, dün Papa için Vatikan'ın Ankara Büyükelçiliği'nde açılan taziye defterine, "Allah'tan rahmet diliyorum" yazdı. 

Vasiyeti açıklanacak 

ROMA'da dün toplanan Kardinaller Meclisi, Papa Jean Paul II'nin 15 sayfalık vasiyetnamesini okudu. Vasiyetin bugün halka açıklanacağı kaydedildi. Papa'nın, vasiyetini yazmaya 1979'da başladığı belirtildi. 

Ürgüp'ten toprak 

PAPA Jean Paul II'nin mezarına Kapadokya'dan toprak gönderildi. Ürgüp Belediye Başkanı Bekir Ödemiş, birçok kez Kapadokya'ya davet ettikleri Papa Jean Paul II'nin, rahatsızlığı nedeniyle bölgeye gelemediğini kaydetti. 

Polis konseri iptal 

TÜRK Polis Teşkilatı'nın 160. kuruluş yıldönümü etkinlikleri kapsamında 8 Nisan Cuma günü Taksim'de sanatçıların katılımıyla düzenlenecek şölen, Papa Jean Paul II'nin cenaze töreni nedeniyle iptal edildi. 


</TEXT>
</DOC>
