<DOC>
<DOCNO> 311547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/magazin/mag06.html </URL>
<DATE> 2005/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>


Askere gidiyor 

MAGAZİN SERVİSİ 
Son solo albümü 'Rapstar' ile büyük bir çıkış yakalayan Ceza, 4 Şubat'ta Galatasaray'daki İndigo Music Hall'de vereceği konserden 2 gün sonra askere gidecek. 

Tsunami konseri 

Türk rock müziğinin önde gelen şarkıcı ve grupları, tsunamizedelere yardım konseri için 5 Şubat'ta bir araya gelecek. Yedikule Zindanları'ndaki konsere, Athena, Mor ve Ötesi, Kurban, Gece Yolcuları, Nev, Pamela ve Vega'nın da aralarında bulunduğu 18 şarkıcı ve grup katılacak. 

Demirci'ye ödül 

1. Uluslararası Don Quichotte Karikatür Yarışması ödülleri sahiplerini buldu. Yarışmanın birincisi Hicabi Demirci'ye ortada ödülünü Stuttgart Başkonsolosu Nejat Akçal verdi. 'Yarışan karikatürler', Almanya'nın birçok kenti ile İstanbul'da sergilenecek. 

Bir yıldız daha kaydı 

Türk sinemasının emektarlarından İsmail Hakkı Şen, 78 yaşında vefat etti. Kestirmeye yanaşmadığı bacağındaki kangren vücuduna yayılmıştı. 'Büyük Adam Küçük Aşk' filmdeki performansıyla ödül alan Şen, bugün öğlen Söğütlüçeşme Camii'ndeki cenaze namazının ardından toprağa verilevek. 

Manço anıldı 

BAYRAM KAYGUSUZ 
Barış Manço, ölümünün 6. yılında Kanlıca'daki kabri başında anıldı. Sanatçılardan sadece Sinan Erkoç, İlkim Karaca ve İzzet Öz'ün katıldığı törende, eşi Lale Manço "Barış unutulmayacak" dedi. 



</TEXT>
</DOC>
