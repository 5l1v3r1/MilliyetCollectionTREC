<DOC>
<DOCNO> 329173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/spor/ygokberk.html </URL>
<DATE> 2005/04/01/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Araya girmek zorundayım 
</HEADLINE>
<TEXT>



Bizimkiler yine saptırmaya başladılar. 
Roberto Baggio budist olduğunda kimse pek fazla ilgilenmemişti. 
Doğru... 
Ama zırt pırt, budizm mudizm diye vıdı vıdı yapmaya başladığında, İtalyan anaları ayaklanmıştı. 
Babalar, o ülkede de, bir yerlerinden bir yerlere bağlıydı, her ülkede olduğu gibi...Tırsıyorlardı. 
Ama tencere başındaki saf ve temiz analar... 
Bir tanesi televizyonda "Kendine gel Roberto" demişti. "Oğlum senin resimlerini biriktiriyor... Ne giyersen onu giyiyor, ne yersen onu yiyor, ne dersen onu diyor... Tutturmuş, şimdi ben de budist olacağım diye. Sevildiğini bil ve kapa çeneni" ... 
Evet, bizimkiler saptırıyorlar... 
Hem de fena halde... 
Kimse kimsenin namazına, orucuna, ibadetine karışmıyor, karışamaz da... 
Kimse kimsenin Fethullah Gülen ile görüşüp görüşmemesine karışamaz... 
Karışmıyor da... 
Papa da görüştü onunla... Ecevit de... 
İstersem ben de görüşürüm. 
Kime ne 
Doğru olmayan bu konuların zırt pırt gündeme getirilmesi... 

Ne ilgisi var 
Hele konunun Anelka'nın namazına kadar gelmesi... 
Bizimkiler hala ne kadar da bihaber konunun özünden... 
Sulandırıyorlar, saptırıyorlar her zamanki gibi... 
Anelka'nın ve Baggio'nun ülkelerinin milli takımları, inananlar inanmayanlar diye ikiye ayrılmadı, dünya şampiyonalarında. 
İmanlı imansız diye ikiye bölünmedi... 
İmanlılar, imamlı imanlılar, imamsız imanlılar diye ikiye ayrılmadı... 
Sonra o golü İlhan Mansız attı... 
Milliyet'te o çok anlamlı manşeti attı 
"Senegal'in hakkından i.mansız geldi" 
Peki i.mansız, imansız mıydı 
Hayır... 
Hani parayla imanın kimde olduğu bilinmezdi... 
Paranın kimde olduğu zaten biliniyor... 
Artık imanın da... 
Peki bu satırları yazan ben imansız mıyım şimdi 
Yoo ... 
Eee... 
Görüyor musunuz nerelere kadar geliyor 
Geliyorum... 
Anelka'yı filan karıştırmayın lütfen... 

Bekle Avrupa, dönüyoruz 

Çapraz koşular yapan, boş alanlar yaratan hücum presci, çağdaş forvetimiz, Avrupa'ya ilk adımı attığında, bizimkiler bağırıp çağırıyorlardı "Bekle Avrupa geliyoruz." 
O dünlerde 400 küsur Balkanlı oynuyordu Avrupa'da... 
Tarkan'ın cd'sinin Roma kafelerinde, shoplarında çalındığı haberi geldiğinde, her shopa, her kafeye nasıl girip girip çıktığımızı h l unutamıyorum... 
Tarkan'ı arıyorduk... 
Galiba bir Gucci mağazasıydı... 
Afrikano'nun biri bi acccaip söylüyordu... 
- Kim bu ya 
- Ne bileyim Senegalli'nin biri işte. Bin küsür Afrikalı var, İtalya'da cd'si çıkan... Hepsinin isimleri birbirine benziyor... 

Aşağılık kompleksi sarmış her yanımızı... Ne Avrupa'ymış be... Avrupalı'dan daha yetenekli çok sayıda futbolcumuz var, Avrupa'da futbol oynamaya hazır... 
Ama Avrupa'da Avrupalı gibi yaşamaya hazır değiller... 
Türkiye'nin bugüne kadar, futbolu iki yönüyle oynayan tek Milli Takımı, Fatih Terim'in Galatasaray'ındaki Galatasaraylılar'dan oluşandı... 
O takımın etinden, sütünden, göğsünden, butundan, derisinden faydalandık yıllarca... 
Gerisinden de bir dünya üçüncülüğü yakaladık... 
Sonra birbirlerinden ayrıldılar... 
Hata ettiler... 
Teker teker Avrupa'ya dağıldılar. 
Büyüleri bitti... 
Döndüler... 
Kalanlar da bu sene dönecek gibi... 
Avrupa'da, Avrupalı'ya karşı hep beraber, Avrupalı gibi oynayabiliyoruz... 
Tek tek Avrupa'da oynayamıyoruz... 
Şart da değil... 
Tarkan'ı seviyoruz, Emre'yi Memre'yi, Nihat'ı da... 
Burada iyiyiz... 
Biz bize mutluyuz... 

Taktik oku Hıncal abi, Taktik oku 

"Galatasaray kız takımı oyuncuları, ezeli rakip Fenerbahçe'ye yenilmiş ve küme düşme acısı içinde soyunma odasında hüngür hüngür ağlarken, Başkan Özhan Canaydın, Köln'de şampanyalar patlatıyordu.. Resimler yan yana yayınlanmadı gazetelerde.. Gazetecilik artık derinlerde değil, yüzeylerde yapıldığı için.." 
Hıncal Uluç Sabah-31 3 2005 

No comment 

"Ama yaptığı bu haraket tam anlamıyla dangalaklık Yılnur Önen için . 
Dangalaklık derken bunu hakaret olarak kullanmıyorum." 
Ahmet Çakar Sabah Gazetesi 30.03.2005 

G.F.K 

Siz Derya Taşdelen... 
İyi bir Galatasaraylısınız... 
İyi niyetlisiniz... 
Belki iyi birisiniz de... 
Ve Galatasaray Yönetim Kurulu üyesisiniz... 
"Suç benim" deyip suçu üstünüze almanıza, bu özellikler yetmez ama... 
Galatasaray basketbolu için Allah aşkına siz kimsiniz 

Siz Turgay Kıran... 
Siz başlı başına başka bir alemsiniz... 
"Herhangi bir şube" deyip geçiyorsunuz Galatasaray basketbol şubesini. "Başka branşlar da var, Galatasaray oralarda şampiyonluğa oynuyor" diyorsunuz... 
Basketbol, bir olmazsa olmaz Galatasaray geleneğinde... 
Bilmiyorsanız... 
Ne işiniz var orada. 
Ve siz olmasanız da olur... 
Ve ne de pişkinsiniz, ikiniz... 
Galatasaray Bayan Takımı'nın küme düşmesi değil takıldığım... 
Sporun içinde var. 
Ama Galatasaray'ın bu hale düşmesi yok mu... 
İnşallah federasyon düşmeyi kaldırmaz... 
İnşallah erkek basketbolculara da rakipleri yatmaz... 
Ve Galatasaray ligde kalmaz... 
Ve daha da düşmez... 

Bilgin'den 
Heeeyy 
Büyüsene biraz be 
Büyü biraz be 
Büyü be 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
