<DOC>
<DOCNO> 304892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/son/sonspo01.html </URL>
<DATE> 2005/01/09/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Fener Anelka için servet veriyor... 
</HEADLINE>
<TEXT>

     İngilizler’in saygın haber kuruluşu BBC ile Ajans France Press, Fenerbahçe’nin Anelka için Manchester City’ye 7 milyon pound önerdiğini duyurdu. 
     
     Fabiano da listede 

     Geçtiğimiz sezon devre arasında Marcio Nobre’yi transfer ederek şampiyonluk yolunda dev bir adım atan Fenerbahçe’de aynı taktiğin bu sezon da uygulanması için nefes almadan çalışmalar sürdürülüyor. Başkan Aziz Yıldırım’ın, Bir gün Fenerbahçe’de mutlaka görmek istiyorumö dediği Luis Fabiano ile Manchester City’li Anelka için ikişer kişi görevlendirdiği ve bu kişilerden sürekli bilgi aldığı öğrenildi. 
     
     Parayı çıkartırız’ 

     Fener’in transfer harekatını Avrupa da yakından takip ediyor. İngilizler’in saygın haber kuruluşu BBC ile Ajans France Press dün geçtikleri haberlerde, Sarı-Lacivertliler’in Anelka için Manchester City’ye 7 milyon pound önerdiğini tüm dünyaya duyurdu. Aziz Yıldırım ve arkadaşlarının, UEFA’da başarı ve forma satışlarından gelecek parayla maliyetin büyük bölümünü geri alırızö düşüncesinde olduğu belirtildi. 
     
     Keegan memnun değil 

     İngiltere’nin önde gelen gazetelerinden The Times da, Hakan Bilal Kutlualp’in Manchester City yönetimiyle görüşmek üzere cuma günü İngiltere’ye geldiğini yazdı. The Times, Manchester City Menaceri Kevin Keegan’ın sürekli sorun çıkaran Anelka’nın performansından memnun olmadığını ve bu futbolcunun satışından gelecek gelirle kadrosunu güçlendirmeyi istediğini de vurguladı. 
     
     Liverpool’u vurdu 

     Nicolas Anelka, Liverpool’un transfer listesinin de en üst sıralarında yer alıyor. Ancak Liverpool’un ilk tercihi Fernando Morientes. Real’in Morientes’i satmaya yanaşmaması durumunda Liverpool golcü sorununu Anelka ile çözmeyi planlıyordu. Ada basınına göre Fenerbahçe’nin devreye girmesi Liverpool Menaceri Rafael Benitez’i zor durumda bıraktı. 
     
     Anelka Kimdir 

     Doğum Tarihi 14 Mart 1979. 
     Doğum Yeri Versailles Fransa . 
     Boyu 1.84. 
     Kilo 77. 
     Pozisyonu Forvet. 
     Milli Takım 28 maç, 6 gol. 
     

     
</TEXT>
</DOC>
