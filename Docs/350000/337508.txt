<DOC>
<DOCNO> 337508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sontur35.html </URL>
<DATE> 2005/04/27/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Engelli oğlu, grizu faciasından kurtardı 
</HEADLINE>
<TEXT>

     
     Mehmet ALTINTAŞ GEDİZ Kütahya , DHA 
     
KÜTAHYA'nın Gediz İlçesi'nde, grizu faciasının yaşandığı maden ocağında çalışan Hasan Batı'nın, olaydan bir gün önce engelli oğlunun tedavisi için izin aldığı, böylece ölümden döndüğü ortaya çıktı. 
     Gediz'in Gökler Beldesi'nde KİAŞ'a ait linyit işletmesindeki 7 numaralı maden ocağı, 21 Nisan Perşembe günü grizu patlaması sonucu 18 işçiye mezar olurken, aynı vardiyada çalışan Hasan Batı, oğlu sayesinde hayatta kaldı. Evli ve iki çocuk babası 29 yaşındaki Batı, patlamadan bir gün önce, spastik engelli 4 yaşındaki oğlu Cemalettin'i Ankara'ya tedaviye götürmek üzere izin aldığını, facia sırasında Ankara'da olduğunu belirtti. 
     Ölen işçilerden Mehmet Çelen ile komşu olduğunu anlatan Hasan Batı, Komşu evindeki feryatları duydukça içim burkuluyor, büyük acı çekiyorum. İş arkadaşım ve komşum Çelen ve geride kalan ailesi için çok üzülüyorum. Hayatta kaldığıma inanamıyorumö dedi. 
     Eşi Hatice, çocukları Cemalettin ve Ayşenur'a sarılan Batı, Eğer oğlumu tedavi ettirmek için izin almamış olsaydım ben de diğer arkadaşlarım gibi feci şekilde hayata veda edecektim. Yavrularım da yetim kalacak, eşim de şu an gözyaşı döküyor olacaktıö dedi. Hasan Batı'nın babası Cemalettin ve annesi Ayşe Batı da, Oğlumuz torunumuzun tedavisi için izin almıştı. Şu anda bu sayede hayatta. Buna çok seviniyoruz ama komşumuz Mehmet Çelen için ailece çok üzülüyoruzö diye konuştu. 
     
</TEXT>
</DOC>
