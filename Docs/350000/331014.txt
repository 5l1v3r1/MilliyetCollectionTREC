<DOC>
<DOCNO> 331014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sondun02.html </URL>
<DATE> 2005/04/07/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Guatemala devlet bakanı, Papa'nın anısına idam cezasını kaldırıyor 
</HEADLINE>
<TEXT>

     Guatemala Devlet Başkanı Oscar Berger, Papa 2. Jean Paul'ün anısına saygı için idam cezasını kaldırmak istediğini bildirdi. 
     Papanın cenaze töreni için Roma'ya hareket etmeden önce basın toplantısında konuşan Berger, papanın Guatemala'ya üç kez geldiğini ve bu ziyaretlerde Guatemala'daki idam cezasının kaldırılmasını istediğini hatırlattı. 
     Berger, papanın arzusunun yerine getirilebilmesi için, emrindeki insan hakları kuruluna hazırlattığı yasa tasarısını meclise sunacağını belirtti. 
     Meclisin, 2002 yılında papanın ziyaretinden hemen sonra bu yöndeki yasa tasarısını reddettiğini de hatırlatan Berger, ''Ben bunun en iyi çözüm olmadığına inandım hep. İdam cezası sorunları çözmüyor'' dedi. 
     Amerikan kıtasında idam cezası sadece ABD, Guatemala ve Küba'da uygulanıyor. Guatemala'da idam cezası, 1998'den bu yana zehirli iğneyle infaz ediliyor. Mahkumlar daha önceleri kurşuna diziliyordu. 
     
</TEXT>
</DOC>
