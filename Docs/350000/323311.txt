<DOC>
<DOCNO> 323311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/guncel/gun04.html </URL>
<DATE> 2005/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hüsamettin Koçan'dan 7 Sergi, 1 Selamlama 
</HEADLINE>
<TEXT>


Ressam Hüsamettin Koçan'ın Galeri Artist'te açılan sergisinde, sanatçının eski ve yeni eserleri yer alıyor 

SEMA ASLAN 

Hüsamettin Koçan'ın "7 Sergi, 1 Selamlama" isimli sergisi, Galeri Artist'te dün düzenlenen kokteylle açıldı. Kokteyle, Yaşar Kemal, Semiha Baban, Zülfü Livaneli, Nejat Yavaşoğulları, Ferruh Başağa, Doğan Hızlan ve Devabil Kara gibi pek çok sima katıldı. 
'7 Sergi, 1 Selamlama', Galeri Artist'in 7 farklı salonuna dağılmış farklı konseptlerdeki işlerden oluşuyor. Galerinin giriş katındaki 'Referans' salonunda, Hüsamettin Koçan'ın eski eserleri sergileniyor. Alt iki katta 'Körler İçin Resimler' ve 'Şaman'ın Gizemi' sergileri üst katlarda ise 'Kırılgan Yüzler', 'Ellerin Tılsımı', '125 Sanatçı İçin Methiye' ve 'Baksı Düzenlemesi' sergileri yer alıyor. 
'125 Sanatçı İçin Methiye', Koçan'ın, aralarında Ömer Uluç, Devrim Erbil, Tomur Atagök, Ferruh Başağa ve Komet'in de bulunduğu sanatçılara ithaf edilmiş eserlerinden oluşuyor. 8 Nisan'da bu eserler, ithaf olunan isimlere bir törenle verilecek. 
'7 Sergi, 1 Selamlama', Koçan'ın 4 yıl aradan sonraki ilk sergisi. Serginin bütün geliri, Bayburt'taki Baksı Müzesi'ne verilecek. Hüsamettin Koçan, sergi için şu değerlendirmeyi yaptı "Sergide yer alan bütün işlerin ortak özelliği, Anadolu kültürü ile günün duygusunu birleştirmesi. Yeni bir dil oluşturmaya çalışıyorum meselesi, 'ima etmek'. Çünkü günümüzde giz kalmadı. Oysa Anadolu'da h l mesafeler vardır." 


</TEXT>
</DOC>
