<DOC>
<DOCNO> 326840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/guncel/gun05.html </URL>
<DATE> 2005/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Heyelan kurbanlarına gıyabi cenaze namazı 
</HEADLINE>
<TEXT>


SİVAS DHA 

Koyulhisar'da 17 Mart'ta meydana gelen heyelan sonucu toprak altında kalan 15 kişi için dün gıyabi cenaze namazı kılındı. Kriz merkezi, arama kurtarma çalışmalarını tamamen durdurdu. Sugözü Köyü Kuzulu Mahallesi'ndeki heyelanda, yaklaşık 10 milyon ton toprak kaymıştı. Sivas Bayındırlık ve İsk n İl Müdürü Mustafa Doğan, sonraki heyelanlarla bölgede yaklaşık 20 milyon ton toprağın kaydığını, bir o kadar daha beklediklerini kaydetti. Kriz Merkezi Başkanı Ali Mantı da arama çalışmalarını durdurduklarını belirterek, "Kaymalar tamamen durduktan sonra yeniden bir değerlendirme yapacağız" dedi. 

1000 kişi kıldı 
Yetkililerin kayıp yakınlarıyla görüşmesi sonucunda gıyabi cenaze namazı kılınmasına karar verildi. Yaklaşık bin kişinin katıldığı namazda, BBP Genel Başkanı Muhsin Yazıcıoğlu da saf tuttu. Ayrı ayrı kılınan namazları İlçe Müftüsü Yusuf Biryol, Cumhuriyet Üniversitesi İlahiyat Fakültesi Dekanı Ramazan Altıntaş ile İl Müftüsü Sinan Cihan kıldırdı. 


</TEXT>
</DOC>
