<DOC>
<DOCNO> 318462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sondun04.html </URL>
<DATE> 2005/02/25/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
İnanılmaz cinayet... İki fahişeyi timsah dolu nehre attılar 
</HEADLINE>
<TEXT>

     Avustralya'da bir kişi, bir motosiklet çetesine borcunu ödemek için, Tayland doğumlu 2 fahişeyi, timsah dolu nehre attığını itiraf etti. 
     Darwin mahkemesinde görülen dava sırasında, iki sanıktan biri olan Ben William McLean'in, yakalandıktan kısa süre sonra polise verdiği ifadenin video görüntüleri yayınlandı. 
     McLean, ifadesinde, uyuşturucu parasından 50 bin Avustralya Doları 39,257 Amerikan Doları borcu bulunduğu ''Cehennem Melekleri'' adlı çetenin üyelerinin, cinayetten 2 ay önce kendisini öldürme tehdidinde bulunduklarını söyledi. McLean, ''Parayı ödemek için kendilerine bir iyilik yapmazsam beni öldüreceklerini söylediler'' dedi. 
     Çete üyelerinin sokaktan 2 fahişe bularak öldürmelerini istediğini belirten McLean, bunu diğer sanık Phu Ngoc Trinh'in yardımıyla yaptığını anlattı. Cinayete kurban giden Phuangsri Kroksamrang 58 ve Somjai Insamnan'ın 27 cesetleri, Darwin yakınlarındaki timsah dolu Adelaide Nehri'nde, vücutlarının üzerine ağırlık konmuş ve bağlı halde geçen yılın Mart ayında bulunmuştu. 
     Savcılar, kadınların köprüden nehre atılırken yaşadıklarını ve suda boğulduklarını savunuyor. 
     Cinayet sırasında 18 yaşında olan Ben William McLean ve Phu Ngoc Trinh, devam eden davada suçlu bulunmaları durumunda ömür boyu hapse mahkum edilecek. 
     
</TEXT>
</DOC>
