<DOC>
<DOCNO> 318346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sonyas09.html </URL>
<DATE> 2005/02/24/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
BBC Kadınlar için erkeğin cazibesini hormonlar belirliyor 
</HEADLINE>
<TEXT>

     Kadınların, hamile kalmaya en elverişli oldukları dönemde, erkeklik hormonu salgısı yüksek erkekleri tercih ettikleri belirlendi. 
     İngiliz yayın kurumu BBC'ye göre, Washington'da düzenlenen bir konferansta sunulan araştırmanın sonuçları, kadınlar açısından erkeğin cizebisini hormon düzeyinin belirlediğini gösterdi. 
     Araştırma, kadınların hamile kalmaya en elverişli oldukları dönemde, erkeklik hormonu salgısı yüksek olan erkekleri, diğer dönemlerde ise daha özenli ve duyarlı erkekleri tercih etme eğiliminde olduklarını ortaya koydu. 
     Araştırmayı yapan doktor Randy Thronhill, araştırmaya katılan kadınlara vücutlarının hamile kalmaya en elverişli olduğu dönemde, farklı erkek fotoğrafları gösterdi. Araştırmanın sonucuna göre, kadınlar, en doğurgan oldukları dönemde, yüz hatlarından erkeklik hormonunu en yoğun olarak salgıladıkları anlaşılan erkek tiplerini tercih ettiler. 
     Aynı şekilde, araştırmaya katılan kadınlar, kokularına göre tişört seçmeleri istendiğinde de yine erkeklik hormonunu yoğun şekilde salgılayan erkeklerin giydikleri tişörtleri seçtiler. 
     Buna karşın, kadınların, en az doğurgan oldukları dönemde ise daha kadınsı yüz hatlarına sahip, daha duyarlı olan erkek tiplerden etkilendikleri de ortaya çıktı. 
     
</TEXT>
</DOC>
