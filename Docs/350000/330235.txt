<DOC>
<DOCNO> 330235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/guncel/gun07.html </URL>
<DATE> 2005/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
H kim mülakatı Danıştay'a takıldı 
</HEADLINE>
<TEXT>


ANKARA Milliyet 

Danıştay, yazılı sınavda derece alan çok sayıda h kim ve savcı adayının elenmesine ve "torpil yapıldı" iddiasına neden olan "h kimlik - savcılık mülakat sınavını" Anayasa'ya aykırı buldu. Danıştay, Adalet Bakanlığı'nca gerçekleştirilen sınavın yapılmasına dayanak yasa maddesinin iptali istemiyle Anayasa Mahkemesi'ne başvurdu. 
Yazılı sınavda yüksek puan almasına rağmen mülakat sınavında başarısız bulunarak elenen h kim adayı İsmail Ercan, olayı dava konusu yaptı. Ercan, sınav sonuçlarının ve sınavın dayanağı olan yönetmelik maddesinin iptali istemiyle Danıştay'a başvurdu. Ercan, yönetmeliğin dayanağı olan H kimler ve Savcılar Kanunu'nun 8. maddesinin "mülakatta başarı" şartını içeren 9. maddesinin anayasaya aykırı olduğunun saptanarak, iptali istemiyle Anayasa Mahkemesi'ne götürülmesini istedi. 

12. Daire 'ciddi' görmedi 
Danıştay 12. Dairesi, yürütmenin durdurulması istemini reddetti ve Anayasa'ya aykırılık iddiasını "ciddi" görmedi. İtiraz üzerine dosyayı ele alan Danıştay İdari Dava Daireleri Kurulu, Anayasa'ya aykırılık iddiasını ciddi buldu ve 9. maddenin iptali istemiyle Anayasa Mahkemesi'ne başvurma kararı aldı. Kurul, ilgili yönetmeliğin yürürlüğünün durdurulması istemini Anayasa Mahkemesi'nin vereceği karardan sonra görüşecek. 



</TEXT>
</DOC>
