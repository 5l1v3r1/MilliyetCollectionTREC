<DOC>
<DOCNO> 300391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/ekonomi/eko04.html </URL>
<DATE> 2004/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Süren'in şirketleri 'yaklaşım'dan çıktı 
</HEADLINE>
<TEXT>



Transtürk Holding Grubu şirketleri ile alacaklı bankalar konsorsiyumu arasında imzalanan Finansal Yeniden Yapılandırma Sözleşmesi FYYS - İstanbul Yaklaşımı feshedildi. Transtürk Holding'ten yapılan açıklamada, 21 Şubat 2003'te Transtürk Holding Grubu şirketleri ile alacaklı bankalar konsorsiyumu arasında imzalanan FYYS'nin, bankaların yüzde 75 çoğunluğunun talebi doğrultusunda feshedildiği belirtildi. Bu dönem içerisinde grubun, anapara artı birinci taksidine istinaden 9.3 milyon dolar ödeme gerçekleştirdiği, toplam 34.8 milyon dolar olan borç bakiyesinin 23.3 milyon dolara indiği, birinci taksidinden ise 670 bin dolar borcunun kaldığı kaydedildi. 
TMSF ve alacaklı bankalarla münferit görüşmelerin başlatıldığı da bildirildi. 
Transtürk Holding borcunu, 7 yıl vade ve libor artı 3 faizle ödeyecekti. 


</TEXT>
</DOC>
