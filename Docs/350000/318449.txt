<DOC>
<DOCNO> 318449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/yazar/gunes.html </URL>
<DATE> 2005/02/25/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Bu hükümet iş yaratamıyor... CHP de seyrediyor 
</HEADLINE>
<TEXT>


Devlet İstatistik Enstitüsü DİE çok önemli bir kurum. Çeşitli konularda veri topluyor ve bunları yayımlıyor. Böylece hem kamuoyu bilgileniyor hem de hükümet göstergelere göre politikalarını gözden geçiriyor. Daha doğrusu olması gerekenler bunlar. Oysa DİE'nin açıkladığı verilerin çoğu, ne yazık ki, ne medyada yeterince yankı buluyor, ne de hükümet bunları dikkate alıyor. 
Bu köşenin okurları bilirler neredeyse iki yıldır işsizlik konusunun üzerine gidiyoruz. Çünkü ülkemizin en önemli sosyal yarası bu. Ve bu konuda olumlu bir gelişme üç yıldır gözlenmiyor. İşte dün DİE yine işsizlik verilerini açıkladı. Ve işsizliğin h l düşmediği ortaya çıktı. Ne hükümetten ses geldi, ne de Baykal'ın başında olduğu CHP'den. 
2001 mali krizinde işveren krizin boyutunu tayin edemediği için, bir süre istihdam azaltmasına gitmemişti. Sonra 2002 yılında azaltmalar başladı. Ancak o yıl ekonomi büyüme gösterince, ciddi boyutta bir verimlilik artışı ortaya çıkmış oldu. 
Ertesi yıl, ekonomi yine büyüdü. Ancak işsizliğin oransal olarak yine azalmadığı görüldü. Bu kez ekonomistler bunu verimlilik artışına bağladılar. Ve bir de büyümenin daha çok iç tüketimden kaynaklanmasına. 
2004 yılı ise çok özel bir yıldı. Yatırımlar ikinci ve üçüncü çeyreklerde reel olarak yüzde 50'den fazla arttı. Ancak buna rağmen işsizlik oranının düşmemesi şaşırtıcı. Geçen yıl yüzde 10.3 olan işsizlik, bu yıl yüzde 10 olmuş. Bu hesaba göre 2.39 milyon olan işsiz sayısı, bu yıl 2.43 milyon olmuş. Yani sayısal olarak işsiz aslında artmış. Bir şeylerin yapılması şart. Ama nerede 
İstatistiklere baktığımızda kırsal kesimdeki işsizlik oranının son bir yılda ciddi ölçüde azaldığı görülüyor yüzde 7.5'ten 5.6'ya düşmüş. Ancak bunun daha çok hızlanan iç göçle sağlandığı akla geliyor. 
İşsizliğin nedenlerini doğru irdelemek gerek. 2003 yılında her 100 işsizin 58'i işini kaybettiği için ortada kalırken, 2004 yılında bu oran 48'e düşmüş. Yani işyeri nedeniyle işsiz kalan azalmış, ya da krizin etkileri ortadan kalkmış. İlk kez iş arayanların oranı yüzde 18'den 25'e çıkmış. Açıkçası, bu hükümet iş yaratamıyor. Bu hükümet o denli aciz ki, hiçbir ekonomik atılım yapamıyor. Genç insanlar iş bulamıyor. Muhalefetteki CHP ise tam bir sinema seyircisi sanki. Oturduğu yerde oturuyor. İşte ülkemizin hazin tablosu 

Hanehalkı işgücü anketi 2004 IV. dönem sonuçları - İşgücü durumu IV. dönem Türkiye Kent Kır 2003 2004 2003 2004 2003 2004 Kurumsal olmayan sivil nüfus 000 69.884 70.949 42.541 43.625 27.343 27.324 15 ve daha yukarı yaştaki nüfus 000 49.250 50.189 30.372 31.060 18.878 19.129 İşgücü 000 23.206 24.297 13.095 13.802 10.111 10.496 İstihdam 000 20.811 21.870 11.461 11.965 9.349 9.905 İşsiz 000 2.396 2.428 1.634 1.837 762 591 İşgücüne katılma oranı 47.1 48.4 43.1 44.4 53.6 54.9 İstihdam oranı 42.3 43.6 37.7 38.5 49.5 51.8 İşsizlik oranı 10.3 10.0 12.5 13.3 7.5 5.6 Tarım dışı işsizlik oranı 14.6 14.1 12.9 13.9 20.1 14.7 Genç nüfusta işsizlik oranı 20.9 19.9 22.7 24.9 18.4 13.3 Eksik istihdam oranı 5.0 3.1 5.1 2.8 4.9 3.6 Genç nüfusta eksik istihdam oranı 7.7 4.2 6.0 3.3 10.0 5.5 İşgücüne dahil olmayanlar 000 26.044 25.891 17.277 17.258 8.767 8.633 
15 - 24 yaş grubundaki nüfus 

Bin kişi Türkiye 2003 Sayı 2003 2004 Sayı 2004 Toplam 2.396 100.0 2.428 100.0 İşini kaybetti 1.382 57.7 1.172 48.3 İşinden ayrıldı 323 13.5 408 16.8 İlk kez iş arayanlar 429 17.9 610 25.1 Diğer 262 10.9 237 9.8 Erkek 1.807 100.0 1.796 100.0 İşini kaybetti 1.150 63.6 1.014 56.5 İşinden ayrıldı 223 12.3 271 15.1 İlk kez iş arayanlar 241 13.3 358 19.9 Diğer 193 10.7 152 8.5 Kadın 588 100.0 632 100.0 İşini kaybetti 232 39.5 158 25.0 İşinden ayrıldı 100 17.0 137 21.7 İlk kez iş arayanlar 188 32.0 252 39.9 Diğer 68 11.6 85 13.4 



</TEXT>
</DOC>
