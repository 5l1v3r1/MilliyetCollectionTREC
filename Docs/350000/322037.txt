<DOC>
<DOCNO> 322037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/magazin/amag.html </URL>
<DATE> 2005/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Özcan kazandıkça kaybedecek... 
</HEADLINE>
<TEXT>


Reytingi arttıkça alacağı para da artacak olan Mahsun Kırmızıgül, ilk gece rakibi Özcan Deniz'in gerisinde kaldı 

ALİ'CE Ali Eyüboğlu 

Mahsun Kırmızıgül, yeni dizisinde, Özcan Deniz'in eski sevgilisi Beren Saat'e başrol vermekle yetinmeyip eski arkadaşının ekrandaki rakibi oldu. "Aşka Sürgün" dizisinde İzzet Günay, Elif Dağdeviren, Deniz Gökçer, Serap Aksoy, Alper Kul ve Mine Çayıroğlu gibi ünlülerle kamera karşısına geçen Kırmızıgül, atv yönetiminin 'yayın günü' olarak açıkladığı perşembeyi istemedi. 
atv'ye dizi çeken diğer yıldızlar gibi reyting karşılığı para anlaşması yapan Kırmızıgül, Show TV'deki 'Kurtlar Vadisi Özel'in karşısında şansı olmayacağı gerekçesiyle dizinin gününün değiştirilmesini istedi. atv yöneticileri bu kez Kırmızıgül'e en uygun yer olarak Özcan Deniz'in başrolünü oynadığı 'Haziran Gecesi'nin karşısını gösterdi. 

Eski sevgiliyi kaptı ama... 
İlk bölüm kesin ölçü olmayabilir ama Kırmızıgül'ün dizisi "Aşka Sürgün", 5.70 reytingle 8. oldu. Deniz'in dizisi "Haziran Gecesi" ise 10.20 reytingle birinciydi. Zaten Deniz, yapımcısından 26 bölümün parasını peşin aldı. "Asmalı Konak"ın rüzg rıyla Gold Film'le bölüm başı 30 milyara anlaşma yapan, "Haziran Gecesi"nin hik yesi için de ayrıca 15 milyar alan Deniz'in reytingi artsa da düşse de maddi kaybı yok. 

1 reyting 5 bin YTL 
Kırmızıgül'ün para kazanması ise Deniz'in reyting kaybına bağlı. Kırmızıgül'ün atv'den bölüm başına alacağı garanti para 15 bin YTL. "Aşka Sürgün"ün 8'den sonra elde edeceği her bir reyting Kırmızıgül'e 5 bin YTL kazandıracak. Pazartesi geceleri Deniz'in kaybedeceği her reyting, YTL olarak Kırmızıgül'ün cebine girecek. 




</TEXT>
</DOC>
