<DOC>
<DOCNO> 307111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sondun10.html </URL>
<DATE> 2005/01/17/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
Ünlü komünist lider Zhao öldü 
</HEADLINE>
<TEXT>

     Kamil Erdoğdu bildiriyor 

Çin Komünist Partisi ÇKP Merkez Komitesi eski genel sekreterlerinden Zhao Ziyang öldü. 
     Resmi Yeni Çin Haber Ajansı, sağlık durumu ile ilgili olarak bir süredir farklı iddialar ortaya atılan 85 yaşındaki Zhao'nun bu sabah Pekin'deki bir hastanede öldüğünü duyurdu. Ajansın haberinde ''Yoldaş Zhao'nun uzun zamandır solunum yolları ve kalp damarlarındaki sorunlardan dolayı birkaç kez tedavi altına alındığı ve durumunun kısa süre önce kötüleştiği'' kaydedildi. 
     Zhao'nun oğlu Liang Mang babasının yerel saatle sabah 07.01'de TSİ 1.01 öldüğünü söyledi. Annesinin soyadını kullanan Liang, Reuters'a yaptığı açıklamada, birçok liderin başsağlığı dilemek için geldiğini, ancak isimlerini söyleyemeyeceğini belirtti. 
     ''Reformcu'' olarak bilinen Zhao, 1989 yılındaki Tiananmen olayları sırasında askeri müdahaleye karşı çıktığı için görevden alınmıştı. Zhao, 1989 yılından bu yana ev hapsinde tutuluyordu. 
     
</TEXT>
</DOC>
