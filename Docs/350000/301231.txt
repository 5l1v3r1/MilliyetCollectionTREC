<DOC>
<DOCNO> 301231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sondun31.html </URL>
<DATE> 2004/12/27/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Güney Asya'ya dünyadan taziyeler... 
</HEADLINE>
<TEXT>

     Güney Asya'yı vuran depremin ardından, birçok ülke taziye mesajları yayınladı. 
     Beyaz Saray'dan yapılan açıklamada, ABD Başkanı George Bush'un başsağlığı dilediği belirtildi. 
     AB Komisyonu Başkanı Jose Manuel Durao Barroso da, felaketten dolayı ''üzüntülerini'' dile getirdi. 
     Almanya hükümeti adına Başbakan Gerhard Schröder, taziye mesajında, Almanya'nın bu zor zamanda felaketzedelerin yanında olduğunu ifade etti. 
     İngiltere adına Kraliçe Elizabeth, ''depremin ardından Asya'daki korkunç durumu öğrenmekten derin üzüntü duyduğunu'' bildirdi. 
     Fransa Cumhurbaşkanı Jacques Chirac, depremin vurduğu ülkelerin liderlerine taziyelerini ve dayanışma mesajlarını iletti. 
     Polonya Cumhurbaşkanı Aleksander Kwasniewski de, ''derin üzüntüsünü'' ifade etti ve felaketten etkilenen ülkelerin liderlerine mesajlar gönderdi. 
     Hollanda Kraliçesi Beatrix, Başbakan Jan Peter Balkenende ve Dışişleri Bakanı Bernard Bot, Güney Asya'daki muhataplarına taziye mesajları gönderdi. 
     Rusya Devlet Başkanı Vladimir Putin de, liderlere gönderdiği telgraflarda başsağlığı diledi. 
     Meksika Dışişleri Bakanlığı, Fas Kralı Muhammed ve Tunus Cumhurbaşkanı Zeynel Abidin Bin Ali de başsağlığı dilediler. 
     
</TEXT>
</DOC>
