<DOC>
<DOCNO> 304270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/yazar/uras.html </URL>
<DATE> 2005/01/07/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
'Tsunami'de ölen de insan, 'bomba'yla öldürülen de... 
</HEADLINE>
<TEXT>


Güneydoğu Asya'da deprem denizi kabarttı. Deniz, dalga oldu, sahili vurdu. İnsanın kontrol edemeyeceği bu tabiat olayı, birçok insanın ölmesine, çok sayıda binanın yıkılmasına yol açtı. 
Bu olaya üzülmemek imk nsız... Ama bu insanların kontrolü dışında yüz yılda bir olan bir olay... 
Öte yanda dünyanın başka yerlerinde bazı insanlar, bilerek isteyerek, binlerce insanı öldürüyor... Birileri emir veriyor. Birileri uçağa binip insanların, binaların üzerine bomba yağdırıyor. Birileri silahla adam öldürüyor, buldozerlerle, tanklarla evleri yıkıyor. Tabiat olayı olan "tsunami" dalgalarıyla ölenler insan da, bombayla, kurşunla ölenler insan değil mi 
Batı dünyasının "asil beyaz insanları", Güneydoğu Asya'nın fakir ülkelerinin kıyılarında dolaşarak, tabiat faciası sonucu ölen "yoksul siyah tenli"leri sayıyor. Onlar için üç dakikalık saygı duruşunda bulunuyor... 
İyi de on yılı aşkın süredir Filistin'de, bir yılı aşkın süredir Irak'ta uçaklardan, helikopterlerden atılan bombalarla, roketlerle, sokaklarda makineli tüfeklerle öldürülenlerin sayısını kim biliyor Ekmek parası için Irak'ta, Afganistan'da kamyon sürerken, yol yapımında çalışırken öldürülen Türklerle kim ilgileniyor Onlar insan değil mi Onlara neden kimse üzülmüyor. Irak'ta, Filistin'de evleri tabiat değil, tanklar, buldozerler yıkıyor. Oradakilerin evsiz kalması neden kimseyi üzmüyor 
Dostum Ege Cansen, "Bütün bunlar bir tiyatro oyunudur" diyor. Sahnelenen oyunda, "beyaz insanın gücü, dünyaya hakimiyeti" sergileniyor. Dikkat buyurunuz... Fakir olan, çaresiz olan, yardım bekleyen, elini açan yoksulların hemen tamamı "siyah tenli"ler. Dünyanın efendisi "asil ve zengin beyazlar" onlara acır, merhamet duyar gibi, yardım eder gibi yapıyor... Acısını, merhametini, yardımını fotoğraflarla filmlerle belgeleyerek "reklamını yapıyor"... "Beyaz tenliler" kendi toplumlarına mesaj veriyor. Kendilerini tatmin ediyor. Dünyayı sahiplenme duygusunun zevkini çıkarıyor. 

Batık 40, yardım 4 milyar dolar Eğer "asil beyaz tenliler"in yıllardır yaptıkları yardımlar, reklamı yapıldığı ölçüde olsaydı, bugün Afrika'da, Güney Amerika'da, Güneydoğu Asya'da, Afganistan'da, Bangladeş'te, Pakistan'da yaşayan "siyah tenli" fakirlerin durumunda biraz düzelme görülmez miydi Felsefeyi bir yana atalım. Biraz da işin ekonomisine bakalım... Zengin, asil beyaz tenliler "üzüm üzüm üzülüyor" ve de Güneydoğu Asya'daki felaketzedelere yardım için devletleri kesenin ağzını açıyor. Hangi devletler ABD, İngiltere, Almanya, Fransa, İskandinav ülkeleri, İsviçre... Ve de benzerleri... Bütün bu ülkelerde devletin yardım için ayırdığı paralar ile halkın yaptığı bağışların toplamı dün 4 milyar dolar dolayındaydı... 
Bu rakamı bizim iyi değerlendirmemiz gerekir. Batı dünyasının devletleri ve halkı on günde toplaya toplaya 4 milyar dolar toplayabiliyor... Bu paranın önemli bir para olduğu ifade ediliyor... 
Dönelim Türkiye'ye... Biz Uzanlar'ın hesaba geçirmeden İmar Bankası'ndan başka yerlere aktardıkları mevduatın sahiplerine ödeme yapmak için 10 günde 6 milyar dolar toparladık... Pamukbank'ın Halk Bankası'yla birleştirilmesi için 2 milyar dolar fatura ödedik. Biz, içi boşaltılan diğer bankaların kasalarını doldurmak için 25-30 milyar doları bulduk buluşturduk... 
Bu karşılaştırmayı neden yapıyorum .. Bizim gibi, aylık geliri 500 milyon eski lira, 1 milyar eski lira olan insanlar için milyon doların, milyar doların ne büyüklük ifade ettiğini anlamak çok zor... Ama bu felaket nedeniyle Batı dünyasının çıkara çıkara ortaya koyduğu 4 milyar dolar para, bize bir karşılaştırma imkanı veriyor. 
Bizim halkımızın cebinden çıkan 30-40 milyar lira önemsizse, yardım için toplanan para bunun yanında hiçtir. Ama bütün Batı devletleriyle Batılı asil ve zengin beyaz insanın toplayabildiği 4 milyar dolar para önemliyse, bizim halkımıza yazık olmuş demektir. Biz o paranın on katını cebimizden çıkararak batan bankaların kasasına koyduk. 



</TEXT>
</DOC>
