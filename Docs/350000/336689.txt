<DOC>
<DOCNO> 336689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sonsiy09.html </URL>
<DATE> 2005/04/25/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Bakanlar Kurulu toplandı... Gündem "sözde Ermeni soykırımı"... 
</HEADLINE>
<TEXT>

     Bakanlar Kurulu, Başbakan Recep Tayyip Erdoğan'ın başkanlığında saat 12.30'da toplandı. 
     Bakanlar Kurulu'nda, Dışişleri Bakanı ve Başbakan Yardımcısı Abdullah Gül'ün ''sözde Ermeni soykırımı'' meselesi konusunda hükümetin bugüne kadar yaptıkları ve bundan sonra yapacakları konusunda bilgi vereceği bildirilirken, toplantıya Türk Tarih Kurumu Başkanı Prof. Dr. Yusuf Halaçoğlu ve Başbakanlık Devlet Arşivleri Genel Müdürü Yusuf Sarınay'ın da katılacağı öğrenildi. 
     Bakanlar Kurulu toplantısında, ayrıca Merkez Bankası Başkanı Süreyya Serdengeçti'nin, Merkez Bankası'nın faaliyetleri ve para politikaları konusunda bilgi vereceği öğrenildi. 
     Toplantıda, AB uyum çalışmaları ile Bakanlar Kurulu'na ve Bakanlar Kurulu'ndan TBMM'ye sevk edilecek kanun tasarılarının ele alınacağı da ifade edildi. 
     Devlet Bakanı ve Başbakan Yardımcısı Mehmet Ali Şahin Çin'de, Devlet Bakanı Ali Babacan ABD'de, Kültür ve Turizm Bakanı Atilla Koç da Çanakkale'de bulundukları için Bakanlar Kurulu toplantısına katılamadılar. 
     
</TEXT>
</DOC>
