<DOC>
<DOCNO> 342301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sontur02.html </URL>
<DATE> 2005/05/13/ </DATE>
<TIME> 03.30 </TIME>
<AUTHOR>  </AUTHOR>
<HEADLINE>
Kızlarla alem kanlı bitti 
</HEADLINE>
<TEXT>

     TEKİRDAĞ DHA 

TEKİRDAĞ’da alkol aldıktan sonra otomobille gezmeye çıkan 2'si kadın 4 kişi, otomobillerinin yol kenarında park etmiş kamyonete arkadan çarpması sonucu yaralandı. 
     Tekirdağlı 35 yaşındaki Bekir Aktaş, 35 yaşındaki Havva Göbekli, 27 yaşındaki Erdal Tuğdal ve 21 yaşındaki Ebru Karayel bir retoranda yemek yedi. Dört arkadaş daha sonra Erdal Tuğdal’ın kullandığı 45 M 7943 plakalı otomobile binerek şehir dışında gezmeye çıktı. Otomobil Muratlı Caddesi üzerinden seyir halinde iken, sürücü Tuğdal alkolün de etkisi ile yol kenarında park etmiş Tekirdağ Belediyesi'ne ait kamyoneti fark edemeyerek arkadan çarptı. 
     Kazada otomobil sürücüsü başını ön cama çarparak ağır yaralanırken, öteki 3 kişi kazayı hafif sıyrıklarla atlattı. Yaralılar, çevreden yetişenler tarafından hastaneye kaldırılarak tedavi altına alındı. 
     Kazadan sonra otomobilde inceleme yapan polis, koltukların yanıda bira kutuları buldu. Otomobil sürücüsü Erdal Tuğdal'ın 125 promil alkollü olduğu belirlendi. Olayla ilgili soruşturma başlatıldı. 
     
</TEXT>
</DOC>
