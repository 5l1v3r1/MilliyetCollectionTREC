<DOC>
<DOCNO> 302038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/ekonomi/eko09.html </URL>
<DATE> 2004/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
KDV indiriminin kararnamesi çıktı 
</HEADLINE>
<TEXT>



KDV'si yüzde 18'den 8'e indirilen ürünler açıklandı. Bakanlar Kurulu'nun Resmi Gazete'de yayımlanan kararına göre indirim gıdada şu ürünlerde oldu 
Süt tozu, yumurta, reçel, pekmez, pestil, tahin helva, su, maden suyu, irmik, erişte, her nevi ekmek, simit, poğaça, galeta, kadayıf, hububat, bakliyat, pirinç ve bulgurdan un ve irmikler, taze meyve sebze, konserve, turşu, salamura ve kurutulmuşları. 
Eğitim Eğitim ve öğretim hizmetleri, öğrenci servisleri, yurt hizmetleri, kurşun ve boya kalemi, sulu ve pastel boya, defter, silgi, kalemtraş, cetvel, pergel ve iletki. 
Sağlık Beşeri tıbbi ürünler, insan veya hayvan sağlığına yönelik koruyucu hekimlik, teşhis, tedavi ve rehabilitasyon hizmetleri, ambulans hizmetleri, tıbbi cihazlar ile bunların kiralanması hizmetleri, belediyeler veya bunların iktisadi işletmeleri tarafından verilen atık su hizmetleri. 
Bu arada fiğin yüzde 1 olan KDV'si yüzde 8'e yükseltildi. Yüzde 1'lik KDV grubunda yer alan ekmeğin tanımı yeniden yapıldı. Buna göre buğday unu, buğday unundan imal edilen ekmekler kepekli olanlar dahil, diğer katkı maddeliler hariç ile yufkada yüzde 1 KDV uygulaması devam edecek. 


</TEXT>
</DOC>
