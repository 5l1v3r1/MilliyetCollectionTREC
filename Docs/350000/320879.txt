<DOC>
<DOCNO> 320879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sonyas23.html </URL>
<DATE> 2005/03/04/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Dev silikon göğüs implantını internette satışa çıkardı 
</HEADLINE>
<TEXT>

     ABD'de eski bir striptizci artık kullanmadığı ''dev silikon göğüs implantlarından'' birini uluslararası açık artırma sitesi eBay'de satışa sundu. 
     Tawny Peaks takma adıyla tanınan eski bar dansçısı, televizyonda eBay'e satılan çılgın şeylerle ilgili izlediği bir programdan sonra, artık kullanmadığı göğüs implantlarından birini online açık artırmaya koymaya karar verdi. 
     Florida'da 1998'de çalıştığı gece kulübünün patronunu göğüsleriyle dövmekten mahkemeye verilen, ancak sonra beraat eden eski dansçı, ''Neden olmasın... Artık ihtiyacım yok bunlara. Üstelik mahkemeye düşen ilk göğüsler. Birileri iyi para verebilir'' dedi. 
     Peaks, ayrıca açık artırmayı kazanan kişiye silikon implantını imzalayacağını söyledi. Açık artırmaya şimdiye kadar 60 kişi katıldı. Silikon implantın fiyatı 14.500 dolara çıktı. 
     Eski striptizci, yeni bir yaşama başlamak için 1999'da ''69-HH'' ölçüsündeki silikon implantlarını ameliyatla çıkarttırdığını belirtti. 
     Peaks, 1998'de Florida'da bir gece kulübü sahibinin, kendisi ve bir çalışanının eski dansçının göğüslerini kendilerine doğru savurmasından ötürü yaralandığını iddia ederek dava açması üzerine ünlü olmuştu. 
     Davacı, ''Peaks'in göğüsleri iki beton blok gibiydi'' demişti. 
     
</TEXT>
</DOC>
