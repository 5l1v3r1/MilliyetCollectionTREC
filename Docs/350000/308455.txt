<DOC>
<DOCNO> 308455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sonspo01.html </URL>
<DATE> 2005/01/22/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
İddaa'cılar dikkat, Inter’de Adriano yok 
</HEADLINE>
<TEXT>

     İtalya Ligi’nde bu sezon şampiyonluk yarışında çok geriye düşen Inter, Chievo karşısına mutlak favori olarak çıkıyor. Ancak Mavi - Siyahlılar’ın bu maçta büyük handikapı var. 
     Çünkü sezon başından bu yana 14 kez fileleri havalandıran Adriano baldırındaki sakatlığı nedeniyle Chievo’ya karşı forma giyemeyecek. Teknik direktör Mancini’nin forvette Vieri-Martins ikilisine görev vermesi bekleniyor. Temsilcimiz Emre Belözoğlu da 11’de başlayacak. 
     
     M.United’da Rio sevinci 
     İngiltere Premier Ligi’nin en formda takımlarından Manchester United’da savunmanın belkemiği Rio Ferdinand’ın sakatlığı geçti. Deneyimli defans oyuncusunun bugün Aston Villa’ya karşı forma giyebileceği belirtildi. Southampton Lİverpool sınavı öncesi sakatlıklarla boğuşuyor. Kırmızı - Beyazlı ekipte Philips, Fernandes, Pahars ve Le Saux oynayamayacak. 3 puanı hedefleyen konuk takımda ise tek sorun Gerrard’ın sakatlığı. 
     
     Monaco ve Rennes galibiyete yakın 
     ransa Ligi’nin son haftalardaki en başarılı takımı olan Monaco, Lens maçına da galibiyet parolasıyla hazırlanıyor. Kırmızı - Beyazlılar son beş haftanın en formda takımı görüntüsünü veriyor. Deschamps’ın öğrencileri bu süreçte 4 galibiyet, 1 beraberlikle 13 puan topladı. Ligin en çok berabere kalan takımlarından Lens ise Monaco deplasmanında 1 puana razı olacaktır. Bu sezonki 7 galibiyeti de sahasında elde eden Rennes de Ajaccio’yu zorlanmadan geçecek güce sahip. 
     
</TEXT>
</DOC>
