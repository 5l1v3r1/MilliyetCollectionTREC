<DOC>
<DOCNO> 316023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sondun16.html </URL>
<DATE> 2005/02/17/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
ABD üssünde 8 ceset bulundu... Cesetlerin biri Türk'e ait olabilir 
</HEADLINE>
<TEXT>

     Irak'ın başkenti Bağdat'ın kuzeyindeki Samarra'da Amerikan üssünde çalışan 8 kişinin cesetlerinin bulunduğu, dün bulunan cesetlerden birinin bir Türke ait olduğunun sanıldığı bildirildi. 
     Polisten yapılan açıklamada, ''Ölenlerden 7'si Iraklı, birinin de Türk olduğu sanılıyor, çünkü vücudunda Türk adı yazılı bir dövme var. Cesetlerin hiçbirinden kimlik belgesi çıkmadı'' dedi. 
     Polis yetkilisi, bu kişilerin çalıştıkları üsse giderken yolda kaçırıldıklarının sanıldığını da belirtti. 
     Çoğu elleri arkadan bağlı şekilde bulunan cesetlerin sivil giyimli kişilere ait olduğu ifade ediliyor. 
     Hastane yetkilileri de kurbanların en az 3 gün önce öldürülmüş olduğunu, çünkü cesetlerin çürümeye başladığını belirtiliyor. 
     
</TEXT>
</DOC>
