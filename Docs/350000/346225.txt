<DOC>
<DOCNO> 346225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/siyaset/siy01.html </URL>
<DATE> 2005/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'li kadınlardan kota 
</HEADLINE>
<TEXT>


CHP'li kadın vekiller, partilerin aday listelerine üçte bir oranında kadın yerleştirilmesi için hazırladıkları taslağı yakında TBMM'ye sunacaklarını açıkladı. Taslağın yasalaşması için AKP'nin desteği gerekiyor 

YILDIZ YAZICIOĞLU Ankara 


CHP'li kadın milletvekilleri, İsveç Anayasa Komisyonu üyesi ve kadın hakları savunucusu parlamenter Anders Bengtsson'un, "CHP yüzde 50 oranında cinsiyet kotası uygulamalı" sözlerinin ardından milletvekili aday listelerine üçte bir oranında kota getirilmesi yönünde hazırladıkları taslağı yakında TBMM'ye sunacaklarını açıkladı. 
"Eşitlik İçin Cinsiyet Kotası Kampanyası" yürüten Kadın Adayları Destekleme Derneği KA - DER , CHP'nin geçmiş seçimlerde cinsiyet kotasına, kendi aday listelerinde öncülük etmediğini anımsattı. Cinsiyet kotasına ilişkin görüşler şöyle 
CHP İstanbul Milletvekili ve Kadın Kolları Başkanı Güldal Okuducu Tüzüğümüzde parti organları için 1985'ten beri yüzde 25 cinsiyet kotası var. Ancak milletvekili seçimlerinde kota uygulamak için, Siyasi Partiler Yasası'nda değişiklik gerekiyor. Devletin pozitif ayrımcılık uygulaması için CHP olarak uğraş verdik. Başlangıç noktası olarak Anayasa'nın 10. maddesinde ne yazık ki yetersiz düzenleme yapıldı. CHP olarak TBMM'de kadın temsilini öngören taslağımız hazır. Hayata geçerse, seçilebilir yerlerde kadın aday gösterilmesini sağlayacağız. Kadınları seçilemeyecek yerlerde aday göstermek anlamlı değil. Taslağı Meclis gündemine taşıyacağız. 

'AKP isterse olur' 
CHP Ankara Milletvekili Gülsüm Bilgehan Toker Parti içtüzüğüyle cinsiyet kotasını halletmek mümkün değil. Milletvekili aday listelerinde gönüllü ayrımcılık yapılabilir. Ancak Anayasa'nın 10. maddesinde ve yasalarda değişiklik yapılmadan uygulanırsa, CHP hakkında dava açılabilir. Kotayla ilgili yasa taslağı çalışmamızı sunmak için bekliyoruz. Elbette yüzde 4.4'lük temsil oranı yanlış, yetersiz. Tasarımız reddedilirse, en erken 1 yıl sonra gündeme gelebileceği için öncelikte iktidar desteği sağlanmalı. AKP, çok güçlü bir iktidar, eğer isterse cinsiyet kotasının yasalaştırılmasını sağlayabilir.KA - DER Ankara Şube Başkanı İlknur Üstün Türkiye'de kadın temsili yok. Bunu fırsat eşitliği çözemez, kota şart. Gizli kota önerilebilir. Kadınlara, listelerde yasa ve tüzükte yazmasa da yer verilebilir. Ama mutlaka yasal düzenlemeler yazılı olmalı. Kişilere bağlı olması yanlış. Baykal'ın eşitlikle ilgili tavrını, yerel seçimlerde göremedik. İcraat bekliyoruz. Ayrıca yüzde 30'un altında kota olması anlamlı değil. 


</TEXT>
</DOC>
