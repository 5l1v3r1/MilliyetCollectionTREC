<DOC>
<DOCNO> 342836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/ekonomi/eko03.html </URL>
<DATE> 2005/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kredi kartı limitleri 5.3 katrilyon büyüdü 
</HEADLINE>
<TEXT>


Kredi kartlarının toplam harcama limitleri, 2004'te yüzde 16.7 artarak 37 katrilyon 105 trilyon liraya çıktı 

ANKARA Anka 

Bankaların sokakta "tezgah açarak" dağıtmakla suçlandıkları ve Bankacılık Düzenleme ve Denetleme Kurumu'nun BDDK "çekidüzen" vermek amacıyla yasa taslağı hazırladığı kredi kartlarının harcama limitleri, 2004 yılında yüzde 16.7 artışla 5.3 katrilyon lira daha büyüyerek 37.1 katrilyon liraya çıktı. 
Bu artışa karşın kredi kartı harcama limitleri, eylül 2004'teki 40 katrilyon 229 trilyon liralık düzeyine göre yıl sonunda yüzde 7.8 azaldı. 
Kredi kartı harcama limitlerinde Akbank, 6.8 katrilyon lirayla ilk sırada yer aldı. Yapı Kredi, 5 katrilyon 789 trilyonla ikinci, Garanti Bankası 5 katrilyon 378 trilyonla üçüncü oldu. 
21 bankanın kredi kartlarının harcama limitleri 2004 yılının tümünde yüzde 16.7 oranında arttı. 2003 yılı sonunda 31 katrilyon 792 trilyon lira olan kredi kartlarının toplam harcama limitleri, 2004 yılı sonu itibariyle 37 katrilyon 105.2 trilyon liraya çıktı. 

Son çeyrekte azaldı 
2004 yılındaki gözlenen büyüme rağmen kredi kartlarının harcama limitlerinin, son çeyrekte yüzde 7.8 oranında azaldığı belirlendi. Eylül 2004 itibariyle bankaların toplam kredi kartı harcama limitleri 40 katrilyon 229 trilyon liraya kadar ulaşmıştı. 


</TEXT>
</DOC>
