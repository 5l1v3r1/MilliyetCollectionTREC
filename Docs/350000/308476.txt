<DOC>
<DOCNO> 308476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sonspo22.html </URL>
<DATE> 2005/01/22/ </DATE>
<TIME> 23.35 </TIME>
<AUTHOR>  </AUTHOR>
<HEADLINE>
Galatasaray, Bursaspor maçının ardından... 
</HEADLINE>
<TEXT>

     Türkiye Kupası 3. kademe maçında Galatasaray'a 1-0 yenilerek kupadan elenen Bursaspor'un teknik direktör Hüseyin Kalpar, sahada gerekeni yaptıklarını, ancak futbolcularının gol vuruşlarında etkili olamadıklarını söyledi. 
     Galatasaray'ın Hakan Şükür ile bulduğu golde, savunmanın motivasyon eksikliğinin bulunduğunu ifade eden Kalpar, ''Sahada gerekeni yaptık, ancak gol vuruşlarında etkili olamadık'' dedi. 
     Kalpar, asıl hedeflerinin kupa olmadığını belirterek, ''Hedefimiz ligde üst sıralara tırmanmak. Ama kupada da elini kolunu sallayan bir takım olmak istemiyorduk. Şimdi asıl hedefimize yöneleceğiz'' diye konuştu. 
     Galatasaray Teknik Direktörü Gheorghe Hagi ise maçtan sonra herhangi bir açıklama yapmadı. 
     
</TEXT>
</DOC>
