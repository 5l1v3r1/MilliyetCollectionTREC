<DOC>
<DOCNO> 315201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sontur37.html </URL>
<DATE> 2005/02/14/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Erdemli'de fuel oil varili patladı 2 yaralı 
</HEADLINE>
<TEXT>

     Mersin'in Erdemli İlçesi'nde serada kullanılmak üzere ısıtılan fuel oil varili patladı, 2 kişi yaralandı. 
     Yetkililerden alınan bilgiye göre, Çukurova Üniversitesi Osmaniye Sağlık Meslek Yüksek Okulu 2. Sınıf Öğrencisi Yücel Üstül 21 , Kocahasanlı Beldesi'ndeki seralarına giderek çalışmaya başladı. Bu sırada, don tehlikesine karşı serada yakmak üzere ısıttığı, içinde fuel oil olan varil patladı. 
     Yücel Üstün, üzerine dökülen kızgın yakıt nedeniyle yanarak ağır yaralanırken, oğlunu kurtarmak isteyen baba Hasan Üstül de 47 hafif şekilde yanarak yaralandı. Baba, oğul Erdemli Devlet Hastanesi'ne kaldırılarak, tedavi altına alındı. 
     Hariciye Servisi Doktoru Edip Zubaroğlu, Yücel Üstün'ün tedavisinin yaklaşık bir ay sürebileceğini, Hasan Üstül'ün ise tedavisi yapılarak, taburcu edildiğini ifade etti. 
     Yücel Üstül, tatil olduğu için memleketine geldiğini ve babasına yardımcı olmak için seraya gittiğini belirterek, ''Patlama tedbirsizliğim sonucu oldu. Yanıkla kurtuldum ama daha kötüsü de olabilirdi. Yaşadığıma şükrediyorum'' dedi. 
     
</TEXT>
</DOC>
