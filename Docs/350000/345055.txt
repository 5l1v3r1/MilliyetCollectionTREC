<DOC>
<DOCNO> 345055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sonsiy17.html </URL>
<DATE> 2005/05/23/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Gül Almanya'daki seçim Türkiye'yi etkilemez 
</HEADLINE>
<TEXT>

     Dışişleri Bakanı Abdullah Gül, Almanya'da yapılacak bir erken seçimin Türkiye'nin Avrupa Birliği'ne üyelik sürecini etkilemeyeceğini söyledi. 
     İsveç'e gidişi öncesinde Ankara Esenboğa havalimanında açıklama yapan Dışişleri Bakanı Gül, Hristiyan Demokrat Birlik Partisi Genel Başkanı Angela Merkel'in daha yaptığı açıklamaları hatırlattı. 
     Gül, "Merkel, AB zirvesinde alınan kararlar bizi bağlar demişti. Türkiye'nin tam üyelik müzakerelerine başlama kararına karşı idiler...Türkiye'nin ilişkisi partilerle değil, ülkelerledir. Bunlar Türkiye'yi etkilemez. Biz 3 ekime göre hazırlıklarımızı yürütüyoruz. Yapılması gerekenleri AB Komisyonu ile birlikte ele alıp yürütüyoruz" diye konuştu. 
     Bakan Gül, Ermeni iddialarına karşı Türkiye'nin başlattığı karşı atak planıyla ilgili olarak ise "bu planlar titiz çalışmalar istiyor. İddialara karşı Türkiye son birkaç aydır aktif bir politika takip ediyor. Bu aksiyonel tavrımız devam edecek" dedi. 
     
</TEXT>
</DOC>
