<DOC>
<DOCNO> 323997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sondun58.html </URL>
<DATE> 2005/03/16/ </DATE>
<TIME> 22.51 </TIME>
<AUTHOR>  </AUTHOR>
<HEADLINE>
El Aksa şehitleri tugayı "uzun ateşkese" karşı 
</HEADLINE>
<TEXT>

     FKÖ bünyesindeki en büyük grup El Fetih'e bağlı El Aksa Şehit Tugayları örgütü, İsrail'le ''uzun soluklu ateşkese'' karşı olduğunu ilan etti. 
     Gazze'deki AFP bürosuna açıklama gönderen örgüt, İsrail'i hedef alan saldırılara ''bir süreliğine'' ara verilmesinden yana olduğunu bildirdi. 
     ''Uzun süreli ateşkese karşıyız. Tercihimiz direnişin sürmesidir'' denilen yazılı açıklamada, ''Düşmanın İsrail'in baskınları ve cinayetleri durdurması ve mahkumları serbest bırakması şartıyla sınırlı ateşkesten yanayız'' ifadesi kullanıldı. 
     Tugaylar, böylece radikal Hamas örgütüyle aynı tutumu benimsemiş olduğunu duyurmuş oldu. 
     Filistin yönetimi, 13 Filistin örgütünün temsilcileriyle ateşkes görüşmelerini Kahire'de sürdürüyor. Görüşmelerden, İsrail'i hedef alan saldırılara fiilen verilen aranın sürdürülmesi yolunda sonuç çıkması bekleniyor. 
     
</TEXT>
</DOC>
