<DOC>
<DOCNO> 302567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/18/son/sondun20.html </URL>
<DATE> 2005/12/18/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Cheney'den Irak'a sürpriz ziyaret 
</HEADLINE>
<TEXT>

     ABD Başkan Yardımcısı Dick Cheney'in, Irak'a sürpriz ziyarette bulunduğu bildirildi. 
     Cheney, başkent Bağdat'ta ABD ordusunun üst düzey komutanlarıyla bir saat süren bilgilendirme toplantısından sonra yaptığı açıklamada, Irak'ta geçen perşembe yapılan parlamento seçimlerinin, Amerikan askerlerinin çekilmesine yönelik önemli bir adım olduğunu söyledi. 
     Parlamento seçimlerine ülke çapında katılım seviyesinin çarpıcı olduğunu belirten Cheney, bunun, nüfusun farklı kesimlerini birleştirebilecek ve güvenliğin sorumluluğunu üstlenebilecek Irak'ta bir siyasi yapı kurarken yapılması gereken bir şey olduğunu ifade etti. 
     Cheney'in bir günlük ziyaretinin büyük gizlilik içinde yapıldığı hatta Irak Başbakanı İbrahim Caferi'nin ABD Büyükelçisi ile görüşeceğini sandığı toplantıda Cheney'i görünce şaşırdığı kaydedildi. 
     Iraklı liderler ve askeri komutanlarla Bağdat'taki Yeşil Bölge'yi ziyaret eden Cheney'in, Taci hava üssünde bir Irak askeri birliğinin eğitimini izlediği Amerikan askerleriyle öğle yemeği yediği ve Amerikan askerlerine konuşma yaptığı bildirildi. 
     Cheney'in, 8 adet Blackhawk helikopterinin eşliğinde Bağdat üzerinde tur attığı da belirtildi. 
     
</TEXT>
</DOC>
