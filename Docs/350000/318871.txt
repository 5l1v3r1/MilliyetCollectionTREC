<DOC>
<DOCNO> 318871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sonspo21.html </URL>
<DATE> 2005/02/26/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Ankaragücü 3 - Malatyaspor 0 
</HEADLINE>
<TEXT>

     Birinci Süper Futbol Ligi'nde Ankaragücü, Malatyaspor'u 3-0 yendi. 
     Karşılaşmaya hızlı başlayan ve özellikle orta alandaki baskılı oyunuyla rakibe top yapma şansı tanımayan Ankaragücü, ilk 15 dakika içinde bulduğu 2 golle rahatladı. Kalesinden gördüğü 2 golün ardından oyunda dengeyi sağlayan ve hızlı hücumlarda gol arayan konuk ekip Malatyaspor, rakip kalede etkili olamadı ve devre 2-0 başkent ekibinin üstünlüğünde sona erdi. 
     6. dakikada Adem'in Malatyaspor ceza alanına gönderdiği uzun mesafeli topu savunma uzaklaştıramayınca, meşin yuvarlakla buluşan Umut, yerden sert bir vuruşla takımını 1-0 öne geçirdi. 
     13. dakikada Ankaragücü'nün sol taraftan kullandığı taç atışında Umut, topu kafayla ceza alanına indirdi. Topla buluşan Augustine'in pasında Cenk, yerden bir vuruşla farkı 2'ye çıkardı 2-0. 
     23. dakikada Murat'ın soldan ortasında, kale alanında Ömer'in kafa vuruşunda, top üstten auta gitti. 
     39. dakikada ani gelişen Ankaragücü atağında, Cenk'in kafa pasında kaleciyle karşı karşıya kalan Augustine, uygun pozisyonda topu yandan auta gönderdi. 
     44. dakikada ceza alanı içinde topla buluşan İsmet'in yerden vuruşunda, topu kaleci Bora kontrol etti. 
     Karşılaşmanın ilk yarısı, evsahibi Ankaragücü'nün 2-0 üstünlüğüyle sona erdi. 

     
</TEXT>
</DOC>
