<DOC>
<DOCNO> 334873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sonspo30.html </URL>
<DATE> 2005/04/19/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Ajax taraftarları artık trenlere binemeyecek 
</HEADLINE>
<TEXT>

     Hollanda Demiryolları yönetimi, Ajax futbol takımı taraftarlarının geçici süreyle trenlere alınmamasına karar verdi. 
     Demiryolları yönetiminden yapılan açıklamada, kararın, hafta sonunda Ajax taraftarlarının Feyenoord maçı için Rotterdam'a giderken trenlere verdiği zarar nedeniyle alındığı bildirildi. 
     Açıklamada, Demiryolları yönetimiyle Ajax futbol kulübü yöneticileri arasında taraftarların trenlere alınması konusunda görüşmeler yapılacağı, görüşmelerden olumlu bir sonuç çıkmaması halinde yasaklama kararının sürekli hale getirileceği belirtildi. 
     Hafta sonunda yapılan Feyenoord-Ajax karşılaşması için Rotterdam'a giden Ajax'lı taraftarlar iki ayrı trende olay çıkarmış ve vagonlarda yaklaşık 1 milyon avro dolayında zarara yol açmışlardı. 
     
</TEXT>
</DOC>
