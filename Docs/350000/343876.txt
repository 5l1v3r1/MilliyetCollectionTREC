<DOC>
<DOCNO> 343876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/spor/axspo01.html </URL>
<DATE> 2005/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara tek başına 
</HEADLINE>
<TEXT>


Avrupa ülkeleri içinde şampiyon çıkaramayan tek başkent olma özelliğini kimseye kaptırmadı. 51 ülkenin 50'sinde başkentler en az bir şampiyon çıkarırken, 36'sında zirveye başkent ekipleri ambargo koydu 

UĞUR MELEKE 


Süper Lig'de 1992 - 93 sezonundan sonra ikinci kez şampiyonu belirleyecek sonuçlar alan başkent ekipleri bununla övüne dursun, istatistikler kıtanın en başarısız başkentinin Ankara olduğunu gösteriyor. 
51 Avrupa başkenti içinde şampiyon çıkaramayan tek şehir Ankara. 51 ülkenin 50'sinde başkentler en az bir şampiyon çıkarırken, 36'sında da lig tarihinin en çok şampiyon olan ekibi bir başkent temsilcisi. 
Ülkelerinin en başarılı takımı olmayı başaran başkent temsilcileri arasında İspanya'da Real Madrid, Hollanda'da Ajax Amsterdam, Belçika'da Anderlecht, Portekiz'de Benfica ve İskoçya'da Glasgow Rangers da var. 

Arsenal 13 kez 
İngiltere futbol tarihinin en çok şampiyon olan takımı Liverpool. 18 şampiyonluğu bulunan Kırmızılar'ı 15 kez mutlu sona ulaşan Manchester United takip ediyor. Ülkenin en başarılı Londra temsilcisi 13 şampiyonlukla Arsenal olurken, onu bir başka Liverpool temsilcisi Everton 9 kupayla izliyor. 
İtalya'da Torino ekibi Juventus 28'inci şampiyonluğa koşuyor. Milano temsilcileri AC Milan'ın 17, FC Inter'inse 13 zaferi var. Başkentin düşman kardeşleri Roma'nın 3, Lazio'nun ise 2 şampiyonluğu var. 

İspanya'da Madrid hegemonyası 
İspanya'da en çok şampiyon olan üç ekibin ikisi Madrid'li. Avrupa'da yüzyılın kulübü olmayı başaran Real Madrid 29 şampiyonlukla başı çekerken, Atletico'nun da 9 zaferi var. Real'in ezeli rakibi Barcelona'ysa hafta sonu 17'nci şampiyonluğuna ulaştı. 
İspanya'da Real Madrid neyse, Almanya'da da Bayern Münih o. 19'uncu zaferini elde eden Münih temsilcisi lig tarihini tek başına domine ederken, Almanya'nın iki yakasının birleşmesiyle başkent olan Berlin'in temsilcisi Hertha'nın iki şampiyonluğu bulunuyor. 
Fransa'da başkentin güçlü ekibi Paris Saint Germain'in iki şampiyonluğu var. Yunanistan'da ise 32 şampiyonluğu bulunan Pire temsilcisi Olympiakos'u 19 kupayla Panathinaikos takip ediyor. 

KLASMAN Avrupa ülkesi En başarılı başkent takımı En çok şampiyon olan ekip Arnavutluk S.K. Tirana 22 S.K. Tirana 22 Andora Sante Coloma 3 Sante Coloma,Principat 3 Ermenistan Pyunik Erivan 4 Pyunik Erivan 4 Avusturya Rapid Viyana 31 Rapid Viyana 31 Azerbaycan Neftchi Bakü 4 Neftchi Bakü 4 Beyaz Rusya Dinamo Minsk 7 Dinamo Minsk 7 Belçika Anderlecht 27 Anderlecht 27 Bosna-Hersek Zeljeznicar S. 3 Zeljeznicar, Celik Zenica 3 Bulgaristan CSKA Sofya 29 CSKA Sofya 29 Hırvatistan Dinamo Zagreb 7 Dinamo Zagreb 7 Kıbrıs RK Omonia Nicosia 19 Omonia Nicosia 19 Çek Cumh. Sparta Prag 9 Sparta Prag 9 Danimarka KB Kopenhag 15 KB Kopenhag 15 İngiltere Arsenal FC 13 Liverpool 18 Estonya Sport Talinn 9 Sport Talinn 9 Faroe Adaları HB Torshavn 18 HB Torshavn 18 Finlandiya HJK Helsinki 21 HJK Helsinki 21 Fransa Paris St.Germain 2 St.Etienne 10 Gürcistan Dinamo Tiflis 11 Dinamo Tiflis 11 Almanya Hertha Berlin 2 B.Münih 19 Yunanistan Panathinaikos 19 Olympiakos 32 Macaristan Ferencvaros 28 Ferencvaros 28 İzlanda KR Rejkjavik 24 KR Rejkjavik 24 İrlanda Cum. Shamrock R. 15 Shamrock R. 15 İsrail M. Tel-Aviv 18 Maccabi Tel-Aviv 18 İtalya AS Roma 3 Juventus 27 Avrupa ülkesi En başarılı başkent takımı En çok şampiyon olan ekip Kazakistan Kairat Almaty 2 Irtysh Pavlodar 5 Letonya Skonto Riga 14 Skonto Riga 14 Litvanya Z.Vilnius 3 Kaunas 6 Lüksemburg Spora Lux. 11 Jeunesse D'Esch 27 Makedonya Vardar Skopje 5 Vardar Skopje 5 Malta La Valetta 18 Sliema Wanderers 26 Moldova Zimbru Chisinau 8 Zimbru Chisinau 8 Hollanda Ajax Amsterdam 29 Ajax Amsterdam 29 K.İrlanda Linfield FC 45 Linfield FC 45 Norveç Valerenga 4 Rosenborg 19 Polonya Legia Varşova 7 Gornik Zabrze 14 Portekiz Benfica Lizbon 30 Benfica Lizbon 30 Romanya Steaua Bükreş 21 Steaua Bükreş 21 Rusya Fed. Spartak Moskova 9 Spartak Moskova 9 San Marino Domagnano 4 Domagnano, Tre Fiori 4 İskoçya G. Rangers 50 G. Rangers 50 Slovakya Slovan Bratislava 8 Slovan Bratislava 8 Slovenya Olimpija Ljub. 4 Maribor Branik 8 İspanya Real Madrid 29 Real Madrid 29 İsveç Djurgardens 10 Göteborg 17 İsviçre Grasshoppers 26 Grasshoppers 26 Ukrayna Dinamo Kiev 11 Dinamo Kiev 11 Galler Bangor FC 2 Barry Town 7 Sırbistan Kızılyıldız 23 Kızılyıldız 23 TÜRKİYE Fenerbahçe, Galatasaray 15 


</TEXT>
</DOC>
