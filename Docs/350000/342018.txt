<DOC>
<DOCNO> 342018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonyas09.html </URL>
<DATE> 2005/05/12/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Toprak’ın Londra’daki malikanesi İngiltere’nin en pahalı satılık evi oldu 
</HEADLINE>
<TEXT>

     LONDRA, DHA 

      BDDK kararıyla 2001 yılında el konulan Toprakbank’ın eski sahibi Halis Toprak’ın İngiltere’nin başkenti Londra’da satılığa çıkardığı dev malikanenin fiyatı 50 milyon sterline 128 milyon YTL yükseldi. 
     Bu fiyatla ülkenin en pahalı satılık evi konumuna yükselen Toprak Malikanesi ilk olarak 30 milyon sterlinden yaklaşık 78 YTL satışa sunulmuş, ancak daha sonra bu fiyat İngiliz emlak piyasasındaki düşüşe rağmen 35 milyon sterline 90 milyon YTL çıkmıştı. İngiliz ’This is London’ sitesinin haberine göre, 2 bin 600 metrekarelik malikane için şimdi 128 milyon YTL verecek bir alıcı aranmaya başlandı. 
     
     ’İŞ HAYATINDAKİ SORUNLAR YÜZÜNDEN SATIYOR OLABİLİR’ YORUMU 
     İnternet sitesindeki haberde, kentin zengin muhitlerinden Barnet’in Bishop Caddesi’nde kurulu olduğu belirtilen evin satılığa çıkarılmasının ardında, Halis Toprak’ın iş hayatında yaşamış olduğu sorunların bulunabileceği yorumu yapıldı. Toprakbank’a 2001 yılında borçları nedeniyle el konulduğu hatırlatılan haberde, Halis Toprak’a ait Princess-T adlı 30 metrelik yata bu yılın başında TMSF tarafından Marmaris’te el konulduğu da kaydedildi. 
     
</TEXT>
</DOC>
