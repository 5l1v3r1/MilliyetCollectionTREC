<DOC>
<DOCNO> 348467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/spor/spo30.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Millilerimiz Çek sınavında 

Avrupa Ligi 2. Grup'ta deplasmanda Çek Cumhuriyeti ile karşılaşacak olan A Erkek Milli Takımımız, dün müsakabanın oynanacağı başkent Prag'a gitti. Bugün ve yarın Çek Cumhuriyeti ile iki maça çıkacak olan Ay - Yıldızlı ekibimiz, galibiyet sözü verdi. Antrenör Nedim Özbey, rakiplerinin Avrupa üçüncüsü bir takım olduğunu hatırlatarak, "Geçen bu yıl bu takımı 3 kez yenmeyi başardık. Bu iki maçı da kazanmak istiyoruz" diye konuştu. 

Cezmi Or heyecanı 

Uluslararası Cezmi Or Kupası Atletizm yarışları yarın İstanbul Burhan Felek'te gerçekleştirilecek. 19 ülkenin katılacağı organizasyonun sponsorluğunu Spor Toto ile Vestel üstlenirken, erkeklerde 100, 400, 800 ve 2000 metre, 400 ve 3000 metre engelli, uzun atlama, gülle, cirit ve çekiç atma, bayanlarda ise 100, 200 ve 400 metre, 100 ve 400 metre engelli, yüksek ve uzun atlama, gülle ve disk atma dallarında müsabakalar yapılacak. 

ATK Kortları şenleniyor 

Toplam 10 bin dolar ödüllü Uluslararası Erkekler Tenis Turnuvası yarın Ankara'da eleme müsabakalarıyla başlıyor. ATK Kortları'nda gerçekleştirilecek organizasyonda 16 ülkeden dünya sıralamasında 414-900 arasında yer alan 60 tenisçi raket sallayacak. 6 Haziran'da ana tablo maçlarıyla devam edecek olan turnuva, 12 Haziran'da tekler finaliyle sona erecek. 

Adım adım finale 

Avrupa Şampiyon Kulüpler Kupası yarı final müsabakaları yarın Ahmet Cömert Spor Salonu'nda düzenlenecek. İstanbul Belediyesi, Fransa'nın Levallois, Hollanda'nın Nijmegen ve İsviçre'nin Cortaillod takımları finale yükselmek için mücadele edecek. Tecrübeli sporcuları kadrosunda bulunduran temsilcimizde şu isimler tatamiye çıkacak Hüseyin Özkan, Bektaş Demirel, Selim Tataroğlu, İrakli Uznadze, Donbay Bazarbek, Musa Nastuyev, Valentyn Grekov, Salamo Mecidov, Buban Vitaliy, Seyed Mahmoudreza Miran ve Halil İbrahim Özerler . 



</TEXT>
</DOC>
