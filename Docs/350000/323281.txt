<DOC>
<DOCNO> 323281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sonyas04.html </URL>
<DATE> 2005/03/12/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Protestocular Clooney'nin yazlık evine saldırdı... 
</HEADLINE>
<TEXT>

     Ünlü aktör George Clooney'nin İtalya'daki yazlık evinin yanındaki halk plajını almak istemesine sinirlenen bir grup, sanatçıyı protesto etmek amacıyla evine girerek camlarını kırdı, duvarlarını karaladı. 
     İtalya'da Como Gölü kıyısında lüks bir villası bulunan Clooney, geçtiğimiz günlerde güvenlik gerekçesiyle evin yanındaki plajı almak istediğini açıklayınca bölge halkının tepkisini çekti. 
     Clooney'nin bu planlarını öğrendikten sonra bir grup, eve girerek camlarını kırdı ve duvarlarını karaladı. Ünlü aktörün bu planlarının bölgedeki çok sayıda kişiyi rahatsız ettiği belirtilirken, bu yöndeki tepkilerin artmasından endişe edildiği ifade edildi. 
     Ünlü aktör Clooney'nin evinin bahçesinde çekilmiş özel yaşamına ilişkin bazı fotoğrafları yaz boyunca pek çok magazin dergisinde yer almış, aktör de bu nedenle evinin yanındaki halk plajını satın almak istediğini açıklamıştı. 
     
</TEXT>
</DOC>
