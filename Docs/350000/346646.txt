<DOC>
<DOCNO> 346646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sondun01.html </URL>
<DATE> 2005/05/28/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Musul'da bomba yüklü araçlarla saldırı 5 ölü... 
</HEADLINE>
<TEXT>

     Irak’ın kuzeyindeki Musul’da bomba yüklü 2 araçla düzenlenen saldırılarda ilk belirlemere göre 5 kişinin öldüğü bildirildi. 
     Hastane ve polis kaynakları, bugün düzenlenen saldırılarda 40 kişinin de yaralandığını belirtti. 
     
     HEDEF IRAK ASKERİ ÜSSÜ 

     Irak’ın kuzeyinde bomba yüklü araçlarla bugün düzenlenen saldırıların hedefinin Irak askeri üssü olduğu bildirildi. 
     Adının açıklanmasını istemeyen bir polis yetkilisi, iki intihar eylemcisinin, araçlarındaki patlayıcıyı, Musul’un 120 kilometre kadar kuzeybatısında bulunan Sincar’daki askeri üssün yakınında infilak ettirdiğini söyledi. 
     Saldırıda ölen 5 kişinin cesedinin Sincar hastanesine getirildiği, saldırılarda 40 kişinin de yaralandığı belirtildi. 
     Amerikan AP ajansı, daha önceki haberinde saldırıların Musul’da düzenlendiğini bildirmişti. 
     
</TEXT>
</DOC>
