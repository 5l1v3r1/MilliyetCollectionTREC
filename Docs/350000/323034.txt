<DOC>
<DOCNO> 323034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonyas24.html </URL>
<DATE> 2005/03/11/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
İnternetten porno yayınlayan stüdyo... 
</HEADLINE>
<TEXT>

     Bulgaristan'ın Filibe kentinde düzenlenen operasyonda, internet üzerinden porno yayını yapan stüdyo ortaya çıkarıldı. 
     İçişleri Bakanlığı'ndan edinilen bilgiye göre, bir ihbarı değerlendiren polis ekipleri, internet üzerinden porno yayını yapıldığını belirledikleri bir eve baskın düzenledi. Baskın düzenlenen evin iki ayrı odasının stüdyo haline dönüştürüldüğü ve buradan internet abonelerine para karşılığı canlı porno yayını yapıldığı tespit edildi. 
     Stüdyonun iki sahibiyle canlı porno yayınlarında çalışan 5 genç kız gözaltına alındı. Genç kızların haftada 500 Bulgar Levası 250 avro ücret aldığı öğrenildi. 
     Bu arada, Veliko Tırnovo kentinde de yine internet üzerinden porno film yayınlayan 16 yaşında bir çocuk yakalandı. 18 yaşından küçük olduğu için adı açıklanmayan çocuğun evindeki bilgisayara yüklediği porno filmleri, para karşılığı internet abonelerine satmaya çalıştığı bildirildi. 
     
</TEXT>
</DOC>
