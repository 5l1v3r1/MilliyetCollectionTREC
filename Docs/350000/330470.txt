<DOC>
<DOCNO> 330470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sonspo34.html </URL>
<DATE> 2005/04/05/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Hakemlere su atan Arsenal kalecisi 2 Avrupa kupası maçından men edildi 
</HEADLINE>
<TEXT>

     Avrupa Şampiyonlar Ligi'nde yapılan Arsenal-FC Bayern Münih maçında, orta hakem ve yardımcısına su atan Arsenal kalecisi Jens Lehmann'a, 2 Avrupa kupası maçından men cezası verildiği bildirildi. 
     İngiltere Premier Ligi ikincisi Arsenal'in 1-0 galip geldiği Avrupa Şampiyonlar Ligi 2. tur maçında, soyunma odalarına giden tünelde İtalyan hakem Massimo De Santis ve yardımcısına 2 kez su fırlatan Alman kaleci, takımının 2 Avrupa kupası maçında forma giyemeyecek. 
     Lehmann'na, hakemlere kasıtlı olarak saygısızlıkta bulunduğu gerekçesiyle ceza veren UEFA Disiplin Kurulu, ayrıca Macaristan Birinci Ligi takımlarından Ferençvaroş'un teknik direktörü Csaba Laszlo'ya da 2 Avrupa kupası maçından men cezası verdi. 
     Laszlo'nun, takımının İskoçya Kulübü Hearts of Midlothian ile yaptığı UEFA Kupası maçında hakemlere bağırmaktan ve maçtan sonra çıkan olayları provoke etmekten suçlu bulunduğu kaydedildi. 
     
</TEXT>
</DOC>
