<DOC>
<DOCNO> 303416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sonspo12.html </URL>
<DATE> 2005/01/04/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Mustafa Denizli imzayı attı... 
</HEADLINE>
<TEXT>

     İran Birinci Futbol Ligi takımlarından Pas ile anlaşan Teknik Direktör Mustafa Denizli, bugün sözleşme imzaladı. 
     Pas Kulübü Başkanı Mustafa Acorlu'nun da bulunduğu imza töreni, Tahran'daki Olimpik Otel'de basına kapalı gerçekleşti. 
     Yarın, basına açık bir tören düzenleneceği bildirildi. 
     Bu arada Pas, 16 takımlı İran Birinci Ligi'nde 11. sırada yer alıyor. Malili İsa Terevora ve Iraklı Ahmed Kasım olmak üzere 2 yabancı oyuncusu bulunan takımın 5 futbolcusu da milli takımda görev alıyor. 
     Pas, mart ayında başlayacak Asya Kupası Batı Asya Grubu'nda, Katar'dan Elriyane Katar, Irak'tan Polis-e Irak ve Kuveyt'ten Essalemiye Kuveyt takımlarıyla mücadele edecek. 
     İran takımı ayrıca, cuma günü sahasında, Şiraz kentinden Berg-e Şiraz takımıyla lig maçına çıkacak. 
     
</TEXT>
</DOC>
