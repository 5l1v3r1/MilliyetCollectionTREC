<DOC>
<DOCNO> 310157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/yazar/toruner.html </URL>
<DATE> 2005/01/28/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Balığa çıkma zamanı 
</HEADLINE>
<TEXT>


Borsacılar alım yapma zamanını "balığa çıkma going fishing zamanı" diye adlandırırlar. Av zamanı genel olarak, fiyatların iyice düştüğü zamanlardır. Yalnız hisse senetleri için değil, tüm yatırımlar için bu kural geçerlidir. Örneğin, son yaşadığımız kriz sırasında zamanında ve iyi enstrümanlara yatırım yapanlar büyük kazandılar. 
Victor Niederhoffer ve Laurel Kenner'in Pratik Spekülasyon Practical Speculation adlı kitabında, balığa çıkma zamanı konusunda şaka ile karışık bazı gerçekçi değerlendirmeler yapılmış. Bunlar, yorumlarımla aşağıda 
a Balıkların yemlenmesi sırasında mutlaka gölde olun. Örneğin, para arzı bir nedenle artıyorsa, bundan doğrudan etkilenecek hisse senedi gibi enstrümanlara yatırım yapın. Yabancılar girmeye başlamışlarsa, siz de borsada alım yapmaya başlayın. 
b Gölde gereğinden fazla balıkçı varsa, siz balığa çıkmayın. Bu kalabalık bir biçimde sizin bölgenizdeki balıkları da ürkütecektir. Herkes aynı hisse senedine veya yatırım alanına yatırım yapmaya başlamışsa, o yatırımda iyi k r kalmamış demektir. 
c Ava iyi hazırlanın. Kullanacağınız malzemeler iyi hazırlanmış ve yeterli olsun. Balık tutma işi biraz da sabır işidir. Bazen k r zaman içinde elde edilir. Ne zaman, hangi enstrümana ve nasıl yatırım yapacağınızı önceden hazırlayın. Hislerinize kulak verin. 
d Sessiz olun. Gürültü balıkları kaçırır. Fikirlerinizi ve piyasada mevcut fırsat olasılığı konusundaki bilginizi başkalarıyla paylaşmayın. 
e Balık olmadığı bilinen bölgede avlanmaya kalkmayın. Gölün altyapısını ve avlayacağınız balığın davranış biçimlerini iyi öğrenin. Elektronik olarak balıkların yerini gösteren aletler iyidir ama onların oltaları yoktur. Hiç kimsenin alım yapmadığı yerde, sizin alıma başlamanız zamansız olabilir. Öte yandan, hisselerin veya diğer yatırım araçlarının yükseleceği veya düşeceği yönünde yapılan matematiksel tahminler birer bilgidir ama balık yakalama bilginin, şansın ve hissetmenin bir karışımıdır. 
f Bütün hazırlıklarınız tamam olsa bile, bazen balık zokayı yutmaz. Cesaretinizi kırmayın. İyi zaman geçirdiğinizi düşünün. Bu işi en iyi bilenlerin bile, istatistiksel olarak sadece 60 başarılı oldukları gerçeğini unutmayın. 
g Bazen, balık tutmak değil, balıkları beslemek zorunda kalabilirsiniz. Gölün avlanmaya hazır olması için bu gerekli olabilir. Fiyatlar yükselmeye başlayınca, siz de trende uyun. Yükselme trendine giren piyasa iyi alım zamanı demektir. 
h Bazen büyük balıklar oltanızdaki yemi çalarlar. Bu durumda, oltanıza yeni yem takıp balık vurmasını çok dikkatle takip edin. Büyük oyunculara çabuk teslim olmayın. Büyükler piyasaya bir ara hakim olsalar da, piyasadan çekilecekleri bir zaman vardır. O zamanı kollayın. 
i Karaya ne zaman döneceğinizi iyi hesaplayın. Gölde fırtınaya yakalanmayın. Piyasanın düşme sinyallerini iyi görün. Zamanında elinizdekileri satıp nakde dönün. 



</TEXT>
</DOC>
