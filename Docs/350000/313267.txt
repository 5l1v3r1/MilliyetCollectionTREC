<DOC>
<DOCNO> 313267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sonyas04.html </URL>
<DATE> 2005/02/07/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Dünya, Melissa'nın günlüğünü okuyor 
</HEADLINE>
<TEXT>

     KÜLTÜR SANAT 

İtalyan yazar Melissa Panarello'nun ülkesinde 1 milyon satan "Yatmadan Önce 100 Fırça Darbesi" adlı kitabı, 26 ülkenin ardından Türkiye'de de piyasaya sürüldü. Bir genç kızın cinsel tecrübelerini anlatan kitap için The Times, "Göz alıcı bir şekilde kendinden emin olan bu lise öğrencisinin itiraflarının yarattığı şok dalgaları h l gündemde" ifadelerini kullanırken New York Times da, "Büyük bir etkisi olan küçük kitap" yorumunda bulundu. Fransa, ABD, Kanada, Almanya ve İngiltere'nin de aralarında bulunduğu 26 ülkede satış rekorları kıran kitabın film hakları da Francesca Neri tarafından alındı. 
     
     
     Okulu terk etti 

     Sicilya'da doğan Panarello, yazı yazmaya 4 yaşında başladı. 9 yaşında "Meleklerin Uçuşu" adlı romanı yayımlandı. 12 yaşındayken nazizmi anlatan yazısıyla Newspaper Game Yarışması'nda ikincilik kazanan Panarello, okulu bıraktı. Özel ders alarak eğitimini sürdüren Panarello, dergilere de yazılar yazıyor. 
     
     Kitap hakkında ne dediler 

     Sevgi, aşk, kendine güven, arkadaşlık, cinselliğin keşfi, duygusal gelgitler, arayışlar ve kayboluşlar... Dürüst, açık, çekici, düşündürücü, insanın içine işleyen ve her şeyden öte cesur itiraflar... 
     İtalya'da Susanna Tamaro'nun kitabı kadar satan bu kitap ailelerin çocuklarıyla konuşmadıkları, öğretmedikleri tek konudan söz ediyor Cinsellik 
     
</TEXT>
</DOC>
