<DOC>
<DOCNO> 314132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/soneko40.html </URL>
<DATE> 2005/02/10/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Güler Sabotajlar nedeniyle Yumurtalık boru hattında akış kesildi 
</HEADLINE>
<TEXT>

     Enerji ve Tabii Kaynaklar Bakanı Hilmi Güler, Irak tarafındaki sabotajlar nedeniyle Kerkük-Yumurtalık Boru Hattı'ndan petrol akışının sağlanamadığını bildirdi. 
     Bakan Güler, BTC Ham Petrol Boru Hattı Ceyhan Deniz Terminali'nde düzenlenen törenden sonra bir gazetecinin sorusu üzerine yaptığı açıklamada, sabotajlar nedeniyle Kerkük-Yumurtalık Petrol Boru Hattı'ndan petrol akışının sağlanamadığını belirterek, ''Buradan petrol akışının sağlanmasını hem biz hem Irak yönetimi hem de ABD'liler istiyor. Çünkü, buradan akış sağlanması onların da avantajına olacak. Ancak, bizim dışımızda gelişen faktörler sıkıntı yaratıyor'' dedi. 
     Bakan Güler, bir başka soru üzerine de dünya petrol fiyatlarının ne olacağı konusunda hiç kimsenin tahminde bulunamadığını, fiyatları petrolün maliyeti dışındaki unsurların belirlediğini kaydetti. 
     
</TEXT>
</DOC>
