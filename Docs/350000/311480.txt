<DOC>
<DOCNO> 311480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sontur57.html </URL>
<DATE> 2005/02/01/ </DATE>
<TIME> 19.55 </TIME>
<AUTHOR>  </AUTHOR>
<HEADLINE>
Porno skandalına karışan öğretmen ile öğrencisi gözaltında... 
</HEADLINE>
<TEXT>

     Zonguldak'ta, cinsel ilişki görüntülerinin yer aldığı CD ele geçirilen öğretmen ile öğrencisi olduğu iddia edilen genç kadının, İl Emniyet Müdürlüğü'nde verdikleri ifadenin ardından savcılığın talimatıyla gözaltına alındığı bildirildi. 
     Zonguldak Emniyet Müdürlüğü yetkililerinden alınan bilgiye göre, özel bir dershanede öğretmenlik yapan ve İstanbul'a eşinin yanına giden N.Ş. ile Ankara'da olduğu öğrenilen genç kadın A.D, haklarındaki iddialar üzerine emniyete çağrılarak ifadeleri alındı. Savcının talimatıyla gözaltına alınan N.Ş. ve A.D'nin yarın savcılığa sevk edileceği öğrenildi. 
     Söz konusu kişilerin yakınlarının ifadelerine de başvurulduğu belirtildi. 
     Evli ve 1 çocuk babası N.Ş, iddialar üzerine dün yaptığı açıklamada, yaklaşık 6 ay önce evinde birlikte olduğu genç kadının öğrencisi olmadığını, görüntülerin ise kasedi çıkarmayı unutarak kamerasını ödünç verdiği dershanedeki bazı öğrencilerce CD'ye aktarılmış olabileceğini belirtmişti. 
     
</TEXT>
</DOC>
