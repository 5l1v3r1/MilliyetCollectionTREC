<DOC>
<DOCNO> 321791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sondun48.html </URL>
<DATE> 2005/03/08/ </DATE>
<TIME> 20.47 </TIME>
<AUTHOR>  </AUTHOR>
<HEADLINE>
Suriye ordusu, Bekaa'ya çekilmeye başladı 
</HEADLINE>
<TEXT>

     Suriye askerlerinin, Lübnan'ın doğusundaki Bekaa Vadisi'ne doğru çekilmeye başladığı açıklandı. 
     Lübnan Savunma Bakanı Abdürrahim Murat, Suriye askerlerinin Bekaa'da toplanma işleminin 8-10 gün süreceğini bildirdi. 
     Bakan, hangi birliklerin Bekaa'da ne kadar kalacağına ise daha sonra yapılacak Suriye-Lübnan ortak askeri komitesinin karar vereceğini kaydetti. 
     Kimliğini açıklamayan bir Lübnanlı yetkili de Beyrut'taki Suriye istihbarat elemanlarının ve karargahının da boşaltılacağını belirtti. 
     Başbakan Yardımcısı İssam Fares de LBC televizyonuna yaptığı açıklamada, Suriye askerlerinin, ülkenin kuzey ve orta kesimlerini, Arap Birliği zirvesinin yapılacağı 23 Mart'a kadar tamamen boşaltmış olacağını söyledi. 
     
</TEXT>
</DOC>
