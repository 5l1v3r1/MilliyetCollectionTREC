<DOC>
<DOCNO> 348056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/guncel/gun09.html </URL>
<DATE> 2005/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Rektör ölüm tehdidi alıyor' 
</HEADLINE>
<TEXT>


ODTÜ Rektörü Prof. Ural Akbulut, "Yüzüncü Yıl Üniversitesi Rektörü Prof. Yücel Aşkın'a büyük baskı var" dedi 

ANKARA Milliyet 

ODTÜ Rektörü Prof. Dr. Ural Akbulut, üniversitelerinin üzerinde çok büyük baskılar olduğunu, ancak çalışanları umutsuzluğa sürüklememek için birçok konuyu gündeme taşımadıklarını bildirdi. 
ODTÜ öğretim üyesi ve Türkiye Bilişim Derneği TBD eski başkanı Prof. Dr. Necdet Bulut'un ismi, ODTÜ Fizik Bölümü'ndeki bir amfiye yeniden verildi. Törende yaptığı konuşmada, Van Yüzüncü Yıl Üniversitesi Rektörü Prof. Dr. Yücel Aşkın'la yaptığı konuşmayı da aktaran Akbulut, rektör üzerinde büyük baskılar olduğunu, Aşkın'ın h l görev başında olmasının kendisini mutlu ettiğini söyledi. Akbulut, "Rektörün arabasını aldılar, yeni araba almasına engel oldular, kendi arabasıyla gidip geliyor. Ölüm tehditleri alıyor, attığı her adımda milyar liralık zimmet çıkarıyorlar, bıktırıp istifa ettirmeye çalışıyorlar" dedi. 

'Korku veriliyor' 
"Kurumları kurum yapanın, insan olduğunu" belirten Akbulut, "Kurumu yok etmenin en kolay yolu, bir kısım isimleri öldürmek, kalanlara da korku vermektir" dedi. 


</TEXT>
</DOC>
