<DOC>
<DOCNO> 326015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sontur30.html </URL>
<DATE> 2005/03/22/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Gençlerin otomobil gezisi ölümle sonuçlandı 
</HEADLINE>
<TEXT>

     Antalya'nın Manavgat İlçesi'nde iki gencin kullandığı otomobil su kanalına yuvarlandı. Otomobilden çıkamayan iki genç, boğularak öldü. 
     Alınan bilgiye göre, Manavgat Çıraklık Eğitim Merkezi Elektrik Tesisatı 2. sınıf öğrencisi Mehmet Çınar 18 ile Anadolu Otelcilik Turizm Meslek Lisesi ikinci sınıf öğrencisi Evren Çetinbaş 18 , gece taksici Abdurrahman Sarı'nın 07 J 9 plakalı otomobilini ödünç alarak gezmeye çıktılar. Evren Çetinbaş'ın kullandığı otomobil, Manavgat'ın Sarılar Beldesi Şelale Yolu'nda su kanalına yuvarlandı. Otomobilden çıkmayı başaramayan iki genç boğularak öldü. 
     Kazada ölen Mehmet Çınar'ın cenazesi Hacıobası Köyü'nde öğle namazından sonra toprağa verildi. 
     Evren Çetinbaş için ise okulunda tören düzenlendi. Törende okulun kantinini işleten annesi Fatma Çetinbaş ve babası Adem Çetinbaş fenalaşırken, arkadaşları ve cenaze törenine katılanlar gözyaşlarını tutamadılar. Evren Çetinbaş'ın cenazesi törenden sonra Manavgat'ta toprağa verildi. 
     
</TEXT>
</DOC>
