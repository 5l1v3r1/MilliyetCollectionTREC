<DOC>
<DOCNO> 347644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/ekonomi/aeko.html </URL>
<DATE> 2005/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan'dan IMF'ye mazot desteği sürprizi 
</HEADLINE>
<TEXT>


IMF'nin 2 Haziran'da geleceğinin açıklandığı gün, Başbakan da çiftçiye 30 kuruşluk mazot desteği verileceğini açıkladı. Konu daha önce de gündeme gelmiş, IMF - hükümet tartışmasına yol açmıştı 

Ahmet Erhan Çelik 

Başbakan Recep Tayyip Erdoğan, bugünden itibaren çiftçiye litrede 300 bin lira 30 YKr destek vereceklerini açıkladı. Erdoğan, "Ödemeler evrak karşılığı üç ayda bir yapılacak" dedi. Erdoğan'ın açıkladığı desteğin "ağır koşullara" bağlanacağı öğrenildi. Belli büyüklüğün örneğin 500 dönümün üstündeki arazilere ve doğrudan gelir desteği almayanlara mazot desteği verilmeyecek. Çiftçiler, mazot harcamalarını üçer aylık dilimlerde ibraz etmeleri halinde destek alacakları için "kaçak mazot" sorununun da azalacağı öngörülüyor. Hazine ve Tarım Bakanlığı hesaplamalarına göre çiftçiler Türkiye'deki toplam mazotun yüzde 27'sini kullanıyor. 

Kararname hazır değil 
Erdoğan'ın AKP'nin grup toplantısında "Tarımda yeni bir atılım gücüne ihtiyaç var" diyerek açıkladığı mazot desteğiyle ilgili çalışmaların henüz tamamlanamadığı öğrenildi. Kararnamenin son haline ise IMF'yle birlikte karar verilebileceği belirtildi. Hazine, Maliye ve Tarım Bakanlığı mazot kararnamesinde yeralacak koşulları belirlerken, "Kaynak yok, bütçeye gelecek ek yük, mümkün olan en düşük seviyede kalmalı" prensibiyle hareket ediyor. Kararnamenin içeriği ve koşullar netleşmediği için maliyet rakamlarının da değişken olduğu öğrenildi. 

6 aylık destek 
Mazot kararnamesinin yürürlük tarihi 1 Haziran olarak tespit edilirken, uygulamanın son bulacağı tarih 31 Aralık 2005 olarak öngörüldü. Tarım Bakanlığı bütçesindeki 3.5 milyar YTL'lik ödenek doğrudan gelir desteği ve diğer ödemeler şeklinde ayrılıyor. Bu sınıflamaya uygun olarak mazot desteği için diğer ödemeler kaleminden faydalanılacak. Mazota verilen destek ayçiceği ya da pamuk gibi ürünlere yapılacak prim ödemeleriyle "diğer ödemeler kaleminin sınırları içinde değerlendirilecek. 
Mazot desteğinin 2004 yılındaki şartlar çerçevesinde uygulanması halinde bütçeye 500 trilyon lira milyon YTL civarında ilave yük geleceği hesaplandı. Bir yetkili, "Ek bütçe yapılmayacağına göre her durumda bütçeye gelecek ek yük düşük kalacaktır. Bunun içinde çiftçinin destekten yararlanma koşulları ağır olur" dedi. 
Mazot desteği 2005 bütçe hazırlıkları sırasında da gündeme gelmiş, ancak "ödenek bulunamıyor denilerek" uygulamaya konulamamıştı. Başbakan'ın mazot desteği açıklamasını IMF Heyeti'nin yeni stand by'ın ilk gözden geçirmesi için Türkiye'ye gelmesinden iki gün önce yapmış olması değişik spekülasyonlara neden oldu. 

Erdoğan ABD, Avrupa işsizliği halledememiş ki ben halledeyim İşsizliği tamamen yok etme iddiaları olmadığını belirten Başbakan Tayyip Erdoğan, "ABD, Avrupa'nın en gelişmiş ülkeleri şu anda bunu halledememiş ki ben halledeyim" diye konuştu. 
DİE'nin hesaplama yönteminde yaptığı değişikliği gözardı edenlerin geçen ayın işsizlik rakamlarına ilişkin haksız eleştirilerde bulunduğunu belirten Erdoğan, "Geçen yıldan bu yıla, yüzde 0.7'lik bir düşüş söz konusudur. Bu da 80 bin işsizin iş bularak çalışmaya başladığını göstermektedir" dedi. 
Ayrıca 856 bin kişinin de ilk kez çalışmaya başladığını kaydeden Erdoğan, şöyle devam etti 
"Türkiye'nin kronik işsizlik sorununu da yoksulluk sorununu da daha aza indireceğiz. Bunu tamamen yok edebilir misiniz İşsizlikte böyle bir iddiamız olmadığını her zaman söylüyorum. Niye ABD, Avrupa'nın en gelişmiş ülkeleri şu anda bunu halledememiş ki ben halledeyim. Dünya artık emek yoğun olmaktan çok teknoloji yoğun üretime, yatırıma geçiyor. Böyle olunca emeğe daha daralan bir istihdam alanı doğuyor. O nedenle hizmet alanlarını geliştirmek zorundayız." 


</TEXT>
</DOC>
