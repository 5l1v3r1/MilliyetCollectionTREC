<DOC>
<DOCNO> 309461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sondun13.html </URL>
<DATE> 2005/01/26/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Boucher İnsanların Annan planını kabul etmesinin yolu bulunmalı... 
</HEADLINE>
<TEXT>

     ABD Dışişleri Bakanlığı sözcüsü Richard Boucher, Kıbrıs konusunda BM Genel Sekreteri Kofi Annan'ın yeni girişim başlatacağından haberdar olmadığını belirtirken, ''Biz Annan planının iyi bir plan olduğunu düşünüyoruz. İnsanların bu planı kabul etmesinin yolu bulunmalı'' dedi. 
     Boucher, düzenlediği basın toplantısında, BM Genel Sekreteri Annan'ın, kendi planına dayalı olarak Kıbrıs'ta müzakere sürecini yeniden başlatmayı planladığı yönündeki haberlerle ilgili bir soru üzerine, bu konudaki soruların BM Genel Sekreteri'ne sorulması gerektiğini söyledi. 
     Sözcü Boucher, ''Görüşmeleri yeniden başlatma yönünde öneri olduğundan haberdar değilim. Bu noktada pozisyonunu Genel Sekreter'e sormalısınız. Elbette biz Annan planının iyi bir plan olduğunu düşünüyoruz. İnsanların bunu kabul etmesinin yolu bulunmalı'' diye konuştu. 
     
</TEXT>
</DOC>
