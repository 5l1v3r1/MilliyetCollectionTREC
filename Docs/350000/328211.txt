<DOC>
<DOCNO> 328211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sonspo15.html </URL>
<DATE> 2005/03/29/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Casillas, Real Madrid'de kalmak istiyor... 
</HEADLINE>
<TEXT>

     İspanya Birinci Futbol Ligi La Liga takımlarından Real Madrid'in kalesini koruyan Iker Casillas'ın İspanyol takımda kalmak istediği açıklandı. 
     Iker Casillas'ın menajeri Gines Carvajal, İspanyol Marca gazetesine yaptığı açıklamada, genç kalecinin Manchester United'a transferiyle ilgili olarak İngiliz gazetelerinde çıkan haberlerin doğru olmadığını kaydederek, ''Iker Casillas, İngiliz gazetelerine konuşmadı. Real Madrid'te iyi durumda ve gelecekte de kulübünde kalmayı düşünüyor'' dedi. 
     İngiliz gazetelerinde çıkan haberlerde, 23 yaşındaki İspanyol kalecinin Real Madrid ile sözleşmesini tamamlamasına 1 yıl kaldığı ve sezon sonunda Kuzey İrlandalı kaleci Roy Carroll'in takımdan ayrılması üzerine İngiliz Manchester United takımına transfer edileceği kaydedilmişti. 
     Mahchester United Başkanı David Gill, geçen hafta yaptığı açıklamada Roy Carroll'un yeni sezonda sözleşme yenilememesi durumunda yeni bir kaleci almak zorunda olduklarını belirterek, ''Tabii ki biz oturup beklemiyoruz. Kimin kalemiz için uygun olduğunu ve eldivenleri giyebileceğini araştıracağız'' demişti. 
     
</TEXT>
</DOC>
