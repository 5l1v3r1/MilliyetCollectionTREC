<DOC>
<DOCNO> 325202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/spor/axspo02.html </URL>
<DATE> 2005/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Uğur'suz Hollanda 
</HEADLINE>
<TEXT>


Van Basten, Türkiye'den kaçırdığı Uğur Yıldırım'ı Romanya ve Ermenistan kadrosuna almadı 

KAAN BORA 


Hollanda, Uğur Yıldırım konusunda gerçek niyetini belli etti... Portakallar'ın Teknik Direktörü Marco Van Basten, sadece Türkiye ile girdiği çekişmeden galip çıkmak için geçtiğimiz ay içinde İngiltere karşısındaki özel maçta milli formayı verdiği genç yıldızı bu sefer tercih etmedi. Ünlü çalıştırıcı, Hollanda'nın Romanya ve Ermenistan ile oynayacağı Dünya Kupası Grup Eleme maçlarının kadrosuna Uğur'u dahil etmedi. 

Van Hooijdonk da yok 
Kluivert, Seedorf, Davids'i kadroya almayarak, bir gençleştirme operasyonu içine giren Van Basten'in Türk asıllı yıldızı dışarıda bırakması da kafalarda soru işareti bıraktı. Van Basten Meerdink, Babel ve Madura gibi üç genç yıldızı kadroya çağırdı. Geçirdiği sakatlık sonrası Fenerbahçe'de hiç 11'de forma şansı bulamayan, milli takımın değişmez isimlerinden Pierre van Hooijdonk da Van Basten'in kadrosunda yer bulamadı. 


</TEXT>
</DOC>
