<DOC>
<DOCNO> 349553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/siyaset/siy04.html </URL>
<DATE> 2005/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere referandumu askıya aldı 
</HEADLINE>
<TEXT>


DIŞ HABERLER SERVİSİ 


İngiltere, Fransa ve Hollanda'da yapılan referandumlarla reddedilen AB Anayasası için gelecek ilk baharda yapılması planlanan referandumu askıya aldı. Konuyla ilgili dün parlamentoda açıklamalarda bulunan İngiltere Dışişleri Bakanı Jack Straw, AB'nin önünde biri kendi iç meseleleri, diğeriyse dış dünyadaki hızlı değişim ve globalleşme olduğunu belirterek, AB organizasyonunun bir reform ihtiyacı içinde bulunduğunu vurguladı. 

'Tartışılması gerek' 
"Bu Anayasa, AB'nin malıdır ve bundan sonra ne olacağına da birliğin liderleri karar verecek" diyen Straw, "Ancak biz gelinen noktada bu taslağı referanduma götürmeyi anlamlı bulmuyoruz. Üzerinde tartışılması gerektiğine inanıyoruz" şeklinde konuştu. Anayasa'nın geleceğine karar vermenin İngiltere'nin tek başına yapacağı bir şey olmadığını da söyleyen Straw, "Ancak gelişmeler, AB'nin gelecekteki yönü ve yapısı konusunda karar verilmesi gereğini ortaya koydu" diye konuştu. 


</TEXT>
</DOC>
