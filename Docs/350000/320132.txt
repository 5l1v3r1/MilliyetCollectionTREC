<DOC>
<DOCNO> 320132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sontur55.html </URL>
<DATE> 2005/03/02/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Kaçakları taşıyan tekne karaya oturdu... 
</HEADLINE>
<TEXT>

     Muğla'nın Bodrum İlçesi Akyarlar Köyü yakınlarında, yasadışı yollardan Yunanistan'a geçmeye çalışan kaçakları taşıyan tekne karaya oturdu. Olayla ilgili biri yabancı uyruklu 3 kişi gözaltına alındı. 
     Alınan bilgiye göre, Kalekent mevkiinde ''Denizgülü'' isimli balıkçı teknesinin karaya oturduğu yönünde ihbar üzerine olay yerine giden İlçe Jandarma ekipleri, teknede pasaportu bulunmayan İran uyruklu Mehdi P'yi 23 gözaltına aldı. 
     İfadesine başvurulan Mehdi P'nin, 1 ay önce Van'dan Türkiye'ye kaçak olarak giriş yaparak İstanbul'a gittiğini, burada organizatörlerin 15 İran uyruklu kişiyle birlikte kendisini Bodrum'a getirdiğini ve Yunanistan'ın İstanköy Adası'na götürmek için balıkçı teknesine bindirdiklerini söylediği öğrenildi. P, yola çıktıktan bir süre sonra teknenin kayalara çarptığını ve su almaya başladığını, bunun üzerine teknedeki diğer kaçakların kıyıya çıkarak farklı yönlere dağıldıklarını söylediği bildirildi. 
     İfade üzerine operasyon başlatan jandarma, Denizgülü isimli balıkçı teknesinin sahibi Hasan S. 42 ile olayla ilgisi bulunduğu iddia edilen Metin D'yi 54 de gözaltına aldı. 
     Metin D'nin, iki yıl önce de Bodrum'dan İstanköy'e yasadışı yollardan 23 Afgan uyruklu kişiyi taşırken batan tekneyle bağlantısı olduğu gerekçesiyle gözaltına alındığı öğrenildi. 
     Diğer yabancı uyruklu kişilerin yakalanması için çalışmaların sürdüğü bildirildi. 
     
</TEXT>
</DOC>
