<DOC>
<DOCNO> 320977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/yazar/theper.html </URL>
<DATE> 2005/03/05/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yönetim kadrosu ne düşünüyor 
</HEADLINE>
<TEXT>


Büyüklerimiz ne diyor "Ülkemizde suç oranı Avrupa'nın sair şehirlerine göre düşüktür" diyor. Bunu onlar söylerken ben utanç duyuyorum. Bu memlekette başbakanlık yapmış, evinin etrafında kuş uçurtulmayan kişinin evi soyuluyor, halen görevdeki vali, hırsızlardan nasibini alıyor ve bunu söyleyen büyüklerimizin kafası kuma gömülü, kendileri beyanat veriyor. Olaylara teşhis koyamayan bir yönetici tedaviyi de bulamaz. İşte bu nedenle tedavi imk nı bulunamıyor. Bunu niye hatırlattım Dikkat edin artık suç işleme yaşı indikçe indi. Niye Çünkü dokunulmazlığı bulunan bir grup daha oluştu. Bunlar yaşı küçük olan çocuklar. Bunları tutuklayamıyorsunuz, gözaltında tutamıyorsunuz, hırsızlıktan yüzlerce defa yakalanmış bir küçüğü alıp, onu hırsız olarak yetiştiren ana-babasına teslim ediyorsunuz. Peki bu çocuklar nasıl ıslah olacak 
Dostlar, sevgili okuyucular ve de bu memleketi yönetmeye niyetli olanlar. Ne yapmayı düşünüyorsunuz Kendilerine hemen hemen hiçbir işlem yapılamayan bu çocuk suçlular için nasıl bir politika izleyeceksiniz İşi sadece adli mercilere mi bırakacaksınız Görüyorsunuz adli mercilerle ve polisin tutumuyla bu iş hallolmayacak. Her ne kadar Türk Ceza Kanunu'nda fiili işlediği sırada on iki yaşını doldurmuş olup da on beş yaşını doldurmamış olanlar için dahi müeyyide uygulanacağı hükmü varsa da yasa da görüyorsunuz ki, bu müeyyide hiçbir işe yaramıyor. Büyükler ceza riskini bertaraf etmek için küçükleri kapkaççı veya yankesici olarak yetiştiriyor ve bu küçükler bir ordu halinde şehre salınıyor. Peki ne yapacağız Tinerciler önemli problemdi, görmezden gelindi, sokak çocukları önemli problemdi görmezden gelindi. 5 sene sonra karşımızda her tür suçu işlemiş yetişkinlerden oluşan bir suçlu ordusu bulacağız. Bu tehlike de mi yok, yoksa ben mi fazla evhamlıyım 



</TEXT>
</DOC>
