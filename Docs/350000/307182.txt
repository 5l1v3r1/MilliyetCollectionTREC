<DOC>
<DOCNO> 307182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/soneko31.html </URL>
<DATE> 2005/01/17/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Fitch, bazı Türk şirketlerinin kredi notunu yükseltti... 
</HEADLINE>
<TEXT>

     Uluslararası kredi derecelendirme kuruluşu Fitch, döviz ve YTL cinsinden Türkiye'nin uzun vadeli kredi notunu ''B ''dan ''BB-''ye yükseltmesinin ardından, bazı Türk şirketlerinin de kredi notlarını yükseltti. 
     Fitch'den yapılan açıklamada, Anadolu Efes, Hürriyet Gazetecilik, Türkcell İletişim, Tüpraş ve Vestel Elektronik'in uzun dönem döviz kredi notlarının ''B ''dan ''BB-''ye yükseltildiği ve görünümlerinin ''pozitif''ten ''durağan''a çevrildiği kaydedildi. 
     Söz konusu şirketlerin YTL kredi notları ise Anadolu Efes ve Tüpraş için ''BB '', Hürriyet, Türkcell ve Vestel için de ''BB-'' olarak teyit edildi. 
     Fitch ayrıca uluslararası piyasalarda borçlanan Türk şirketlerinden Vestel Electronics Finance LTD'nin 14 Mayıs 2007 tarihli 200 milyon dolar, Cellco Finance N.V'nin ise 2005 tarihli 400 milyon dolarlık kağıtlarının kredi notlarını ''BB-''ye yükseltti. 
     
</TEXT>
</DOC>
