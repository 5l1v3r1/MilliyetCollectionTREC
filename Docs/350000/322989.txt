<DOC>
<DOCNO> 322989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sontur34.html </URL>
<DATE> 2005/03/11/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Hintkenevirinin parasını alamayınca polise başvurdu .. 
</HEADLINE>
<TEXT>

     Konya'da, bir başkası için uyuşturucu hammaddesi olan hintkeneviri yetiştiren çiftçi, kenevir ektiği kişiden alacağını tahsil edemeyince durumu polise bildirdi. 
     Edinilen bilgiye göre, Konya'nın Beyşehir İlçesi'nde yaşayan Hasan Karanfil 41 , Bozkır İlçesi'nde çiftçilikle uğraşan kuzeni Ahmet B'ye, bir miktar hintkeneviri tohumu vererek, bunları kendisi için yetiştirip hasat etmesini istedi. 
     Kuzen Ahmet B, ekimi yasak olan hintkenevirlerini, yetiştirip hasat ettikten sonra Hasan Karanfil'e teslim etti. Ancak Ahmet B, Hasan Karanfil'den, kenevir ekimi yapması karşılığında anlaştıkları parayı alamadı. 
     Ahmet B, Bozkır İlçe Emniyet Müdürlüğü'ne giderek, ''bir sebepten doğan alacağını tahsil edemediğini'' belirterek, Hasan Karanfil'den şikayetçi oldu. 
     Şikayet konusunu araştıran polis, söz konusu alacağın, yasadışı yolla hintkeneviri yetiştirilmesi ve alışverişinden kaynaklandığını ortaya çıkardı. Yaptığının suç olduğunu bilmediğini ifade eden Ahmet B, çıkarıldığı mahkemece tutuksuz yargılanmak üzere serbest bırakıldı. 
     Başlatılan soruşturma çerçevesinde Beyşehir'de yakalanan ve Ahmet B'ye, para karşılığı hintkeneviri ektirmekle suçlanan Hasan Karanfil, sorgulamasında, hakkındaki suçlamayı reddetti. 
     Karanfil, çıkarıldığı mahkemece tutuklandı. 
     
</TEXT>
</DOC>
