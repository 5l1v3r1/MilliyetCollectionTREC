<DOC>
<DOCNO> 317767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/spor/spo15.html </URL>
<DATE> 2005/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Hakem Plautz 

MİLLİ Takımımız'ın Dünya Kupası Elemeleri'nde 26 Mart'taki Arnavutluk maçını Avusturya Futbol Federasyonu'ndan Konrad Plautz yönetecek. Bir gün önce yapılacak Ümitler mücadelesini ise Belçika Futbol Federasyonu'ndan Joeri Van De Velde idare edecek. 

Dev derbi 5 Mart'ta 

FUTBOL Federasyonu, 23 ve 24. haftaların maç programını açıkladı. Buna göre 23. haftadaki Galatasaray - Beşiktaş derbisi 5 Mart Cumartesi günü 19.00'da başlayacak. Federasyon ayrıca Türkiye Kupası çeyrek final programını da belirledi. Kupanın programı ise şöyle 
1 MART SALI 
20.00 Diyarbakırspor - Galatasaray 
2 MART ÇARŞAMBA 
15.30 Denizlispor - Konyaspor 
18.00 Trabzonspor - Gaziantep 
20.30 Fenerbahçe - Kayserispor 

UEFA'dan onay 

UEFA denetimlerini tamamladı, Futbol Federasyonu Kulüp Lisans Departmanı'na KLD , yeterlilik sertifikası verdi. Bu arada, UEFA Kriterleri çerçevesinde kulüplerin lisans başvurularının sürdüğü, lisans almaya hak kazanan kulüplerin listesinin en geç 31 Mayıs 2005'te UEFA'ya sunulacağı vurgulandı. 

Büyük tehlike 

SÜPER Lig kulüpleri, polisin yasa gereği mayıs ayından itibaren statlardan çıkmasının, büyük tehlikeleri de beraberinde getireceğini savundu. Yöneticiler, TBMM Sporda Şiddet, Şike ve Doping Araştırma komisyonuna yaptıkları ziyaret sırasında uygulamanın kaldırılması veya sürenin uzatılması talebinde bulundu. 

Rus aranıyor 

GREKOROMEN Güreş Milli Takımı antrenörü Kamandar Macidov'un sözleşmesini bir yıl uzatan Güneş Federasyonu, Serbest Güreş Milli Takımı'nın başına da bir Rus antrenör getirmeyi planlıyor. Bu arada yeni yönetim ilk toplantısını, Uluslararası Vehbi Emre Grekoromen Güreş Turnuvası'ndan önce İstanbul'da yapacak. 

Dikiş tutmadı 

ARA transferde İspanya İkinci Ligi takımlarından Alaves'e transfer olan Mario Jardel, 20 gün önce anlaştığı bu kulüpten de ayrıldı. İspanyol kulübünün yöneticileri, Süper Mario ile parasal konuda anlaşmazlık yaşadıklarını belirtti. Jardel, Galatasaray'dan sonra İngiltere'nin Bolton Wanderers, İtalya'nın Ancona ve Arjantin'de forma giymişti. 

Zafer'e 3 maç ceza 

PFDK, Diyarbakırsporlu Zafer Uysal'a 3 maç, aynı takımdan Can Cumhur Bozacı ve Akçaabat Sebatsporlu Hakan Bayraktar'a 2 maç müsabakalardan men cezası verdi. Kurul, Beşiktaş'a 20, Fenerbahçe'ye ise 5 bin YTL para cezası kesti. 


</TEXT>
</DOC>
