<DOC>
<DOCNO> 310141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/yasam/yas08.html </URL>
<DATE> 2005/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de 'töre' cinayeti 
</HEADLINE>
<TEXT>


Florida'da dayısını öldüren, bebeğini kaçıran Türk'ün, geri kalanları öldürmesi için de bir kiralık katil tuttuğu anlaşıldı 

DIŞ HABERLER SERVİSİ 

ABD'nin Florida eyaletinde, dayısı Safa Gül'ü 50 öldürüp 16 aylık torununu kaçıran Sıtkı Özkardeş 33 günün konusu oldu. Tarpon Springs polis yetkilileri, bir benzin istasyonunda çalışan Özkardeş'in, bu suçtan girdiği hapiste, kalan akrabalarını öldürmesi için kiralık katil tuttuğunu açıkladı. Açıklamaya göre, 1. derecede cinayet, adam kaçırma ve silahlı soygunla suçlanan Özkardeş, dayısının eşi Nazirine 45 , kızı Sena Burcu 23 ve oğlu Oktay'ı 24 öldürmesi için bir kişiye 2000 dolar teklif etti. Özkardeş, dayısının cesedinin bulunmasından bir ay sonra Eylül 2004'te tutuklanmış, erkek bebek ise bir alışveriş merkezinin park yerinde sağ bulunmuştu. Polis , "Özkardeş'in dayısı ve ailesini neden ortadan kaldırmak istediği" sorusuna "Büyük ölçüde kültürel bir sorun" karşılığını verdi. 



</TEXT>
</DOC>
