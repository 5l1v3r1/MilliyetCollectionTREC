<DOC>
<DOCNO> 331846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/guncel/gun04.html </URL>
<DATE> 2005/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarışma heyecanı başlıyor 
</HEADLINE>
<TEXT>



Bu yıl Altın Lale için aralarında Erden Kıral'ın son filmi "Yolda"nın da bulunduğu 13 film yarışıyor. "Hayatımın Şarkısı", "Masumiyet", 2005 C sar ödüllerinin pek çoğunu kazanan "Deniz Yükselince", yetenekli oyuncu ve yönetmen Don McKellar'ın son filmi "Çocuk Yıldız" öne çıkan yarışma filmlerinden birkaçı. Filmleri, yönetmen Jane Campion'ın başkanlık ettiği, Valentina Cervi, Jan Chapman, Meltem Cumbul, Robert Daudelin, Monty Montgomery ve Yeşim Ustaoğlu'dan oluşan Uluslararası Jüri değerlendirecek. 
Ulusal Yarışma'ya katılan filmler ise, "Pardon", "Ayın Karanlık Yüzü", "Meleğin Düşüşü", "Yolda", "Kalbin Zamanı", "Hayal Kurma Oyunları", "Balans ve Manevra", "Anlat İstanbul" ve "Yazı Tura". 
Filmleri Rekin Teksoy, Sandra den Hamer, Selma Güneri, Uğur İçbak ile Hasan Bülent Kahraman'dan oluşan jüri değerlendirecek. 
Altın Lale, Jüri Özel Ödülü ile Yılın En İyi Türk Filmi, En İyi Yönetmeni ve En İyi Türk Yönetmeni ödülleri, halk jürileri tarafından verilecek ödüller, 16 Nisan'da sahiplerini bulacak. 

10 Nisan Pazar 
Bugünün önerileri 

"Körü Körüne" 16.00 Emek Sineması 
"Hayatımın Şarkısı" 21.30 Emek Sineması 
"Haftasonu" 13.30 Atlas Sineması 
"Tüyü Takip Et " 11.00 Sinepop 
"Suriyeli Gelin" 21.30 Sinepop n" 
Kendine Has Delilik" 16.00 Beyoğlu 
"Kardeşler" 16.00 Rexx Sineması 
"R-Noktası" 19.00 Rexx Sineması 


</TEXT>
</DOC>
