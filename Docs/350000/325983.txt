<DOC>
<DOCNO> 325983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sonspo27.html </URL>
<DATE> 2005/03/22/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Fenerbahçe'de G.Antepspor maçı hazırlıkları sürüyor... 
</HEADLINE>
<TEXT>

     Fenerbahçe, ligde Gaziantepspor ile yapacağı 26. hafta maçının hazırlıklarını, akşam antrenmanıyla sürdürdü. 
     Sarı-lacivertliler, milli takım kamplarına giden ve sakatlıkları bulunan futbolcular nedeniyle bu akşamki antrenmanda 15 oyuncuyla çalıştı. Eksik futbolcular nedeniyle, Van Hooijdonk, Anelka, Deniz, Kemal, Murat, Önder, Nobre, Luciano, Mehmet, Aureilo, Gürhan, Recep ve Semih'in katıldığı antrenmana, PAF takımından kaleci Necati ve Muhammet de dahil edildi. 
     Teknik Direktör Christoph Daum yönetiminde, Samandıra Tesisleri'nde gerçekleştirilen ve milli takımlardaki futbolcuların yanı sıra, sakatlıkları bulunan Servet, Serhat ve Selçuk'un da katılmadığı antrenmanda, futbolcular kondisyon ve ardından kanatlardan yapılan ortalarla gol çalışması yaptı. Antrenman dar alanda çift kale maçla tamamladı. Teknik Direktör Daum, özellikle kanat çalışması sırasında antrenmanı sık sık durdurarak, futbolcularını daha isabetli şut atmaları yönünde uyardı. 
     Bu arada, sakatlığı bulunan Semih koşunun ardından takımdan ayrı fizyoterapist eşliğinde çalıştı. 
     Sarı-lacivertliler, yarın yapacakları çift antrenmanla Gaziantepspor maçı hazırlıklarını sürdürecek. 
     
</TEXT>
</DOC>
