<DOC>
<DOCNO> 338177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sonspo10.html </URL>
<DATE> 2005/04/29/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Hıncal Uluç Mafya futbolun içinde ama korkudan kimse konuşmuyor 
</HEADLINE>
<TEXT>

     Hıncal Uluç, TBMM Araştırma Komisyonu'na bilgi verirken, mafyanın futbolun içinde olduğunu, ancak kimsenin korkusundan gerektiği yerde konuşmadığını söyledi. TBMM Şike İddialarını Araştırma Komisyonu, dün Hıncal Uluç, Türkiye Spor Yazarları Derneği TSYD Başkanı Onur Belge ve Altay Başkanı Erdinç Altınyeleklioğlu'nu dinledi. 
     Hıncal Uluç, mafyanın futbolun içinde olduğunu, ancak kimsenin korkusundan konuşmadığını söyledi. Uluç, mafyanın önce itibar için futbolun içine girdiğini ama şimdi işin ranta dönüştüğünü ifade etti ve h l etkili olduğunu öne sürdüğü mafyanın büyük kulüplerinden daha çok Anadolu kulüplerinde boy gösterdiğini belirtti. 
     Mafyanın bazı spor yazarlarına saldırılarının arkasında genç gazetecileri sindirme amacı bulunduğunu ileri süren Uluç, şöyle konuştu "Bana saldırının da arkasında bu var. Yoksa 60 yaşındaki Hıncal Uluç'la ne işleri var Hedef genç gazetecileri korkutmak, sindirmek..." 
     
</TEXT>
</DOC>
