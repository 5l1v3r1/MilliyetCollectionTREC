<DOC>
<DOCNO> 304101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sonspo18.html </URL>
<DATE> 2005/01/06/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Denizlispor, Mannheim Türkgücü'nden Semih'i deniyor 
</HEADLINE>
<TEXT>

     Ara transferde kadrosuna genç isimleri katmak isteyen Denizlispor, Mannheim Türkgücü'nde oynayan Semih'i denemeye başladı. 
     Denizli'ye gelen gurbetçi futbolcu, yeşil-siyahlı takımın antrenmanlarına çıkmaya başladı. Bu futbolcu, 8-23 Ocak tarihlerinde yapılacak Antalya kampına da götürülecek. 
     Teknik direktör Giray Bulak'ın onay vermesi durumunda da transfer edilecek. 22 yaşındaki Semih'in stoper mevkiinde oynadığı belirtildi. 
     Bu arada, Denizlispor'un daha önce anlaşmaya vardığı Beşiktaş PAF Takımı oyuncusu Ozan'ın da Antalya kampına katılacağı, imzayı da orada atacağı öğrenildi. 
     Denizlispor Profesyonel Futbol Şubesi Başkanı Turgut Dalaman, genç ve yetenekli isimleri kadrolarına katmak istediklerini belirterek, ''Amacımız, Türk futboluna yeni isimler kazandırmak. Tespit ettiğimiz futbolcularla görüşmelerimiz sürüyor. Bu arada, Denizlispor'un iyi bir vitrin olduğunu bilenler de aramıza katılmak istiyor. Kamp döneminde bazı isimleri deneyeceğiz'' dedi. 
     
</TEXT>
</DOC>
