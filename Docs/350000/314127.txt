<DOC>
<DOCNO> 314127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/soneko35.html </URL>
<DATE> 2005/02/10/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Ziraat Bankası Genel Müdürü 2 milyar YTL kredi hedefliyoruz 
</HEADLINE>
<TEXT>

     Ziraat Bankası Genel Müdürü Can Akın Çağlar, ''nema karşılığı kredi'' uygulamasıyla toplam 1.6 milyon kişiye, 2 milyar YTL tutarında kredi kullandırmayı hedeflediklerini söyledi. 
     Çağlar, Ziraat Bankası Genel Müdürlüğü'nde düzenlediği basın toplantısında, bankanın nema karşılığı tüketici kredisi uygulaması hakkında bilgi verdi. 
     Çağlar, 2005 yılı sonu itibarıyla Ziraat Bankası'nın 3.7 milyar YTL toplam bireysel kredi hedefine ulaşmayı hedeflediğini hatırlatırken, kendi bireysel kredi hedefleri içinde kalarak bunu kullandırmayı hedeflediklerini bildirdi. 
     Çağlar, Ziraat Bankası'nın şu ana kadar 4 taksitte 4 milyar 48 milyon YTL tutarında nema ödemesi gerçekleştirdiğini, kalan 6 taksitte ödenecek tutarın yaklaşık 6 milyar 800 milyon YTL olduğunu söyledi. 
     Nema ödemesi yapılan kişi sayısının yaklaşık 4.9 milyon olduğunu ifade eden Çağlar, bugüne kadar gerçekleşen 4 ödemelenin dönemsel kişi başına ortalamasının 250 YTL olduğunu bildirdi. 
     Dönemsel ortamaladan hareket edildiğinde kalan 6 taksitte hak sahibinin toplamda 1,500 YTL tutarında alacağının kaldığını kaydeden Çağlar, kurumsal aracılığı ile 1.6 milyon kişiye, 3.3 milyon kişiye ise her üç ayda bir Banka şubelerine gelerek nema alacaklarını tahsil ettiğini belirtti. 
     Çağlar, dönemler itibarı ile yapılan nema ödemeleri göz önüne alındığında ilkinde 951 milyon YTL, ikincisinde 1 milyar 5 milyon YTL, üçüncüsünde 1 milyar 21 milyon YTL, dördüncüsünde 1 milyon 71 milyon olmak üzere toplam 4 milyar 48 milyon YTL ödeme gerçekleştirildiğini söyledi. 
     Kişi başına ortalama ödeme tutarlarının ilkinde 213.57 YTL, ikincisinde 232.37 YTL, üçüncüde 237.50 YTL ve dördüncüsünün 248.95 YTL olduğunu belirten Çağlar, kişi başına dönemsel artış miktarının ikincisinde 18.8 YTL, üçüncüsünde 5.13 YTL, dördüncüsünde 11.45 YTL olduğunu ifade etti. 
     
     19.8 MİLYON İŞLEM 
     Sadece 3.3 milyon kişiye kalan 6 nema taksit ödemesi göz önüne alınırsa yaklaşık 19.8 milyon işlem yapmak zorunda kalacaklarını bildiren Çağlar, her bir işlemin kendilerine bankacılık sektör ortalamasının üzerinde bir maliyeti olduğunu yaptıkları hesaplardan bildiklerini belirterek, ''bu işlemden dolayı eğer ki nema karaşılığı kredi şeklinde ödediğimizde yaklaşık 40 milyon dolarlık bir tasarruf sağlayacağımızı hesaplıyoruz'' dedi. 
     12 ay, 24 ay bazı bankalarda 36 aya kadar çıkan vadelerde kullandırılan tüketici kredilerinde en düşük oranın yüzde 2.20 olarak görüldüğünü ifade eden Çağlar, nema karşılığı kredi uygulamasında ise bu oranın yüzde 2 olduğunu söyledi. 
     Bu işlemleri yaparken, sadece binde 5'lik bir masraf payı veya 30 YTL tutarında bir işlem komisyonu talep ettiklerini bildiren Çağlar, bu işlemleri yaparken bunun oldukça basit ve sade olmasını hedeflediklerini belirtti. Çağlar, şöyle devam etti 
     ''Örneğin bugün itibarıyla kalan 6 taksidin tamamının karşılığında kredi almak isteyen kişi eğer kredi almasaydı 3 ayda bir bekleyerek 6 taksitte dönemsel ortalama olan 250 YTL'den 1,500 YTL alacak idi. Ancak bu paranın karşılığında bunu teminat göstererek kredi kullanmak istenildiğinde, en son aldığı taksit tutarı 250 milyon YTL ise 4.72 katına kadar kredi kullandırıyoruz. 
     Mart ayında taksidini aldı. Geri kalan 5 taksidi nema karşılığı kredi şeklinde alamak isteyen kişi ise 250 YTL ortalamadan toplamda 1,250 YTL alacaktı. Bunu kredi şeklinde alması halinde 250 YTL'nin 4.06 kadar kredi kullanabilecek.'' 9 Şubat itibarıyle nema karşılığı kredi uygulamasının büyük şehirlerde yaşayan hak sahiplerinin bu işlere tercih ettiğini gösterdiğini ifade eden Çağlar, buna neden olarak büyük illerde kredi kartı kullanım yüzdelerinin yüksek olmasını gösterdi. 
     
     İNTERNET BANKACILIĞI 
     Çağlar bir soru üzerine, Ziraat Bankası'nın internet bankacılığı uygulamasına ''deneme'' amaçlı kendi çalışanları arasında uygulanmaya başlandığı, Mart veya Nisan ayında bunu başlatmayı hedeflediklerini söyledi. 
     Çağlar, Ziraat Bankası'nın müşteri profili nedeniyle, internet bankacılığından fazla bir beklentilerinin olmadığını kaydetti. 
     
</TEXT>
</DOC>
