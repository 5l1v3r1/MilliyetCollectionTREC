<DOC>
<DOCNO> 340230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sonspo27.html </URL>
<DATE> 2005/05/06/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Şampiyonlar Ligi finalinde toplam 8 bin güvenlik görevlisi görev yapacak 
</HEADLINE>
<TEXT>

     İstanbul’da, İtalya’nın Milan ve İngiltere’nin Liverpool takımları arasında oynanacak Avrupa Şampiyonlar Ligi final maçında toplam 8 bin güvenlik görevlisi görev yapacak. 
     İstanbul Emniyet Müdürü Celalettin Cerrah, konuya ilişkin AA muhabirine yaptığı açıklamada, 25 Mayıs Çarşamba günü Atatürk Olimpiyat Stadı’nda oynanacak maça ilişkin 5 bin 200 polis, 600 jandarma ve 2 bin 200 özel güvenlik görevlisinin güvenliği sağlayacağını söyledi. 
     İtalyan ve İngiliz holiganların listesinin de önümüzdeki günlerde geleceğini belirten Cerrah, bu kişilerin ülkeye alınmayacağını bildirdi. 
     Cerrah, karşılaşma için İngiltere’den gelen 5 güvenlik şefiyle bilgi alışverişinde bulunduklarını ve statta inceleme yapacaklarını kaydetti. 
     
</TEXT>
</DOC>
