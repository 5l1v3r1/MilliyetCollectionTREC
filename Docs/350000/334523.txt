<DOC>
<DOCNO> 334523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sonspo26.html </URL>
<DATE> 2005/04/18/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Rusya Milli Takım Teknik Direktörlüğü konusunda Syomin'de karar kılındı 
</HEADLINE>
<TEXT>

     Uzun zamandır tartışılan Rusya Milli Takımı'nın başına kimin getirileceği sorusu, Lokomotif Moskova Teknik Direktörü Yuri Syomin ile cevabını buldu. 
     Rusya Futbol Federasyonu Başkanı Vitaly Mutko'nun yaptığı açıklamada, Georgy Yartsev'in istifa etmesiyle boşalan teknik direktörlük görevine Dünya Kupası eleme maçları süresince Yuri Syomin'in getirileceği belirtildi. 
     Mutko, Lokomotif Moskova ve Syomin ile her konuda anlaşma sağlandığını kaydederek, yeni teknik direktörün Lokomotif Moskova'daki görevinden istifa edeceğini bildirdi. 
     Yaklaşık 20 yıldır Lokomotif Moskova'nın başında bulunan 47 yaşındaki teknik adam, 2002 ve 2004 yıllarında lig şampiyonluğuna ulaşmayı başarmıştı. 
     Rusya Futbol Federasyonu Yönetim Kurulu'nun yeni teknik direktör atamasıyla ilgili kararı yakın zamanda onaylaması bekleniyor. 
     
</TEXT>
</DOC>
