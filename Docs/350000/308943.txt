<DOC>
<DOCNO> 308943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sontur10.html </URL>
<DATE> 2005/01/24/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Sahte YTL'ler gerçek gibi .. 
</HEADLINE>
<TEXT>

     
     M. Nuri ŞİRİN KAHRAMANMARAŞ, DHA 
     

KAHRAMANMARAŞ'ta 45 yaşındaki Mehmet Yanyaya tarafından piyasaya sürülmek istenirken ele geçirilen 50 banknotluk sahte 20 YTL'lerdeki güvenlik önlemlerinin çözüldüğü ortaya çıktı. Sahte YTL'de de gerçeğindeki gibi mor ışığa tutulduğunda yeşil meşalenin görüldüğü ve seri numarasının kırmızıya dönüştüğü anlaşıldı. 
     Kurban Bayramı nedeniyle hayvan pazarında sahte para piyasaya sürüleceği ihbarını alan polis, operasyon başlattı. Kaçakçılık ve Organize Suçlar Şube Müdürlüğü ekipleri, hayvan pazarında dolaşan ve piyasaya sahte para sürmek suçundan sabıkası olan Mehmet Yanyana'yı yakaladı. Üzerinde yapılan aramada, sahte olduğu belirlenen 50 banknotluk sahte 20 YTL ve 58 banknotluk 20 milyon lira ele geçirildi. Yanyaya, gözaltına alınırken, olayla ilgili soruşturma başlatıldı. 
     
     GERÇECE ÇOK BENZİYOR 
     Emniyet Müdürlüğü yetkilileri, ele geçirilen sahte YTL'lerin gerçeğinde olduğu gibi mor ışığa tutulduğunda yeşil meşalenin görüldüğünü, ayrıca seri numarasının da renginin kırmızıya dönüştüğünü, bu haliyle inandırıcılığının çok yüksek olduğunu açıkladı. Polis, bu nedenle sahte YTL konusunda çok dikkatli ve hassas olunmasını istedi. 
     
</TEXT>
</DOC>
