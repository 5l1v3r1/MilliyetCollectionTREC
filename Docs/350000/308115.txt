<DOC>
<DOCNO> 308115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sonyas05.html </URL>
<DATE> 2005/01/20/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Fareler, F-16'lara yuva yaptı .. 
</HEADLINE>
<TEXT>

     Hollanda'nın Leeuwarden Hava üssünde konuşlandırılan F-16 filosundan dört uçağa farelerin yuva yaparak büyük zarar verdiği bildirildi. 
     Üs komutanlığından verilen bilgiye göre, fareler, geçen kasım ayında uçaklara girdi ve bu süre içinde uçağın önemli bölümlerindeki çok sayıda kabloyu kemirerek zarar verdi. Kablolarda oluşan zarar nedeniyle uçamaz duruma gelen uçakların tamamı büyük bakıma alındı. 
     Komutanlık açıklamasında, zehirleme ve av yöntemiyle uçakların bulunduğu hangarlardan farelerin tamamen temizlendiği ve uçakların kısa süre içinde uçabilecek duruma geleceği kaydedildi. 
     Farelerin yol açtığı maddi zararın boyutu hakkında bilgi verilmedi, ancak zararın büyük olduğu belirtildi. 
     
</TEXT>
</DOC>
