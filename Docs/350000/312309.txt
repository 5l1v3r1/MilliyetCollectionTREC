<DOC>
<DOCNO> 312309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sondun32.html </URL>
<DATE> 2005/02/04/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
AB Komisyonu'ndan Kıbrıslı Türkler için özel birim 
</HEADLINE>
<TEXT>

     AB Komisyonu Genişleme Genel Direktörlüğü, Kıbrıs Türk toplumu için özel bir birim oluşturdu. 
     KKTC'de koalisyon hükümetinin büyük ortağı Cumhuriyetçi Türk Partisi'nden CTP yapılan açıklamaya göre, Kıbrıs Türk Toplumu Çalışma Kolu Task Force Turkish Cypriot Community adı altında oluşturulan birimin başkanlığına Leopold Maurer getirildi. 
     Maurer, Güney Kıbrıs'la üyelik müzakerelerini yürüten AB biriminin başkanlığını da yapmıştı. 
     CTP, AB Komisyonu'nun genişleme birimini yeniden yapılandırarak Kıbrıs Türk toplumu için özel bir birim oluşturmasının memnuniyet verici olduğunu belirtti. CTP, komisyonun kararını, ''tanıma anlamı içermemekle birlikte Kıbrıslı Türklerin farklı bir yapı olduğu teyit edildi'' şeklinde yorumladı. 
     
</TEXT>
</DOC>
