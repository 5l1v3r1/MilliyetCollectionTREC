<DOC>
<DOCNO> 349792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sonyas12.html </URL>
<DATE> 2005/06/07/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Erkek 40’ında kadından formda 
</HEADLINE>
<TEXT>

     Sağlık Bakanlığı'nın desteğiyle 4264 kadın ve erkek üzerinde yapılan araştırmanın sonuçlarına göre 40 yaşındaki erkekler, hastalık riskleri bakımından aynı yaş grubundaki kadınlardan daha iyi durumdalar. 
     Dahiliye Uzmanı Dr. Ümit Akyüz, METSAR Metabolik Sendrom Sıklığı Araştırması ’nın verilerine göre, 40 yaşındaki erkeklerin 40 yaşındaki kadınlardan daha sağlıklı olduğunu söyledi. 
     Sağlık Bakanlığı’nın desteğiyle 4264 kadın ve erkek üzerinde yapılan araştırmanın sonuçlarına değinen International Hospital Etiler Polikliniği’nden Dr. Akyüz, Erkeklerde 40 yaşında metabolik sendrom sıklığı yüzde 37,4 olarak bulunurken, kadınlarda aynı oran yüzde 54,2 olarak saptandı. Bu da 40 yaşındaki erkeklerin hastalık riskleri bakımından aynı yaş grubundaki kadınlardan daha iyi durumda olduğunu gösteriyor’ dedi. 
     
     Az yiyin ve çok hareket edin 
     Türkiye’de kadınların hareketsiz yaşam, sık doğum ve kötü beslenme nedeniyle 40 yaşından sonra daha kilolu olduğuna değinen Dr. Ümit Akyüz, Metabolik sendrom, ileriki yıllarda kişilerin kalp damar hastalığı, obezite, diyabet, beyin kanaması gibi hastalıklara yakalanacağının habercisidir’ diye konuştu. 
     Erkeklerin kadınlardan daha hareketli olduklarını ve kadınlar kadar kilo almadıklarını belirten Dr. Akyüz, şunları söyledi 
     Türkiye genelinde metabolik sendrom görülme sıklığı yüzde 35 oranında. Yani her 3 kişiden birinde metabolik sendrom var. Metabolik sendromun bir kişide teşhis edilmesi hastalıklardan korunmasını da sağlıyor. Korunmanın çaresi ise az yemek ve çok hareket etmekten geçiyor.’ 
     
     SAYILAR HASTALIKLARI SÖYLÜYOR 
     Bilimsel araştırmaların Türk toplumunun iyi kolesterol HDL oranının düşük olduğunu gösterdiğine değinen Dr. Ümit Akyüz, şöyle konuştu İyi kolesterol oranı erkekte 40, kadında 50 miligramın altındaysa metabolik sendromun habercisidir. Erkeklerde bel çevresi 102 santimetrenin, kadınlarda ise 88 santimetrenin üstündeyse metabolik sendrom riski var demektir. Açlık kan şekerinin 110 miligramın üzerinde olması, tansiyonun yaş sınırı olmaksızın 140-90 milimetre olarak ölçülmesi de bu sendromun habercisidir.’ Önümüzdeki 15-20 yılda metabolik sendromda patlama beklediklerini ifade eden Dr. Akyüz, metabolik sendromun 20-29 yaşında yüzde 10, 30-40 yaş grubunda yüzde 30, 40-50 arasında yüzde 50 oranında görüldüğünü söyledi. 
     
</TEXT>
</DOC>
