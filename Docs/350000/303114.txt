<DOC>
<DOCNO> 303114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sonspo20.html </URL>
<DATE> 2005/01/03/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Denizlispor Ersen Martin'in Beşiktaş'a transferi Carew'e bağlı... 
</HEADLINE>
<TEXT>

     Birinci Süper Futbol Ligi takımlarından Denizlispor'da tatil sona ererken, Ersen Martin ve Özgür'ü transfer etmek isteyen kulüplerle görüşmelerin sürdüğü bildirildi. 
     Yeşil-siyahlı kulübün profesyonel futbol şubesi başkanı Turgut Dalaman, Ersen Martin'i Beşiktaş ve Alman takımlarından Wolfsburg'un istediğini, iki takımla da görüşmelerin sürdüğünü bildirdi. 
     Ersen Martin'in Beşiktaş'a transferinin Carew'e bağlı olduğunu belirten Dalaman, ''Beşiktaş ile görüşmeler sürüyor. Golcü futbolcuya Alman Wolfsburg takımı da talip. Hangi takım istediğimiz rakamı verirse, bu transfer gerçekleşir. Aksi takdirde Ersen Martin bizim sözleşmeli oyuncumuz. Takımda oynamaya devam eder'' dedi. 
     Özgür'ü bir yıldır transfer etmek isteyen Trabzonspor'un bu futbolcuya yeniden talip olduğunu bildiren Dalaman, 2 kulüp yöneticileri arasındaki görüşmelerin sürdüğünü söyledi. 
     Dalaman, Serdal'ın sezon sonuna kadar kiralık olarak Akçaabat Sebatspor'a verildiğini de kaydetti. 
     Öte yandan, devre arası tatili sona eren Denizlispor'da futbolcular toplantı. Hazırlıklarını 8 Ocak'a kadar Denizli'de sürdürecek yeşil-siyahlılar, daha sonra 15 günlük kamp için Antalya'ya gidecek. 

     
</TEXT>
</DOC>
