<DOC>
<DOCNO> 317354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sontur43.html </URL>
<DATE> 2005/02/21/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Oyuncu Seray Sever ifade verdi 
</HEADLINE>
<TEXT>

     Oyuncu Seray Sever, Beşiktaş'ta uçucu madde bağımlısı olduğu öne sürülen çocuklar tarafından taciz edildiği gerekçesiyle yürütülen soruşturma kapmasında ifade verdi. 
     İstanbul Adalet Sarayı'na gelen Seray Sever'in konuya ilişkin soruşturmayı yürüten Cumhuriyet Savıcısı Faruk Kurdoğlu tarafından ifadesi alındı. 
     Adliye binasından ayrılmadan önce basın mensuplarının sorularını cevaplayan Sever, çocuklardan şikayetçi olmadığını belirtti. 
     Sever, olaydan dolayı çok korktuğunu ve psikolojisinin kötü etkilendiğini dile getirerek, ancak çocukların gasp amacıyla hareket etmediklerini, madde bağımlısı olmaları nedeniyle hareketlerinin farkına varamadıklarını söyledi. Sever, çocukların tedavi edilmesi gerektiğini kaydetti. 
     Seray Sever'in ''mağdur'' sıfatıyla ifadesinin alındığı bildirildi. 
     Beşiktaş Kültür Merkezi'nden çıkan Sever'den uçucu madde bağımlısı çocuklar ısrarla para istemiş ve bir süre taksiye binmesini engellemişlerdi. Bu sırada, çocuklardan birinin Sever'in kolundan tutmaya çalışması üzerine arbede yaşanmıştı. 
     Olay sonrası gözaltına alınan H.M. 21 , M.D 16 ve M.Ç 19 ifadelerinin alınmasının ardından serbest bırakılmışlardı. 
     
</TEXT>
</DOC>
