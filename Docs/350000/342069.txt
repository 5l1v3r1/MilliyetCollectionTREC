<DOC>
<DOCNO> 342069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/siyaset/siy02.html </URL>
<DATE> 2005/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne istediler ne aldılar 
</HEADLINE>
<TEXT>


Öcalan'ın avukatları 1.19 milyon avro mahkeme masrafı istedi, mahkeme 120 bin avroyu yeterli buldu 

GÜVEN ÖZALP Brüksel 


Terörist Öcalan, AİHM'deki yargılama sürecinde talep ettiklerinin çoğunu elde edemedi. 
Öcalan'ın avukatlarınca gündeme getirilen iddialar ve mahkemenin verdiği kararlar karşılaştırıldığında şöyle bir tablo oluştu 
Talep Öcalan'ın Kenya'dan getirilişinin "uluslararası komplo" olarak tescil edilmesi. 
Karar Kenya'dan getirilişe ilişkin iddialar kaale alınmadı. 
Talep Öcalan'ın ölüm cezasının durdurulması, tutukluluk koşullarının iyileştirilip tecrit durumuna son verilmesi. 
Karar - Ölüm cezası zaten kaldırıldı, tecrit durumu değişmedi. 
Talep AİHS çerçevesinde yeniden yargılama. 
Karar Yeniden yargılama olasılığı açık. 

12 madde ihlali istendi ama.. 
Talep AİHM'nin AİHS'nin yaşam hakkını düzenleyen 2., kötü muameleyi yasaklayan 3., güvenlik ve özgürlük hakkını garanti altına alan 5., adil yargılanma hakkını tanıyan 6., cezaların yasallığına ilişkin 7., özel hayatın ve aile hayatının korunması hakkını tanıyan 8., din özgürlüğünü garanti altına alan 9., ifade özgürlüğüne ilişkin 10., etkili başvuru hakkını düzenleyen 13., ayrımcılığı yasaklayan 14., hakların kısıtlanmasının sınırlarını belirleyen 18., kişisel başvurularla ilgili 34. maddenin ihlal edildiğine hükmetmesi. 
Karar 12 madde yerine AİHS'nin sadece 3., 5. ve 6. maddelerinin ihlal edildiği belirtildi. Diğer 9 maddeye ilişkin ihlal tespit edilmedi. 
Talep Mahkeme masrafları olarak 1 milyon 190 bin 115 avro ödenmesi. 
Karar Mahkeme masrafları olarak 120 bin avro ödenmesi kararlaştırıldı. 


</TEXT>
</DOC>
