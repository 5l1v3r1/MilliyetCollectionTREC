<DOC>
<DOCNO> 344428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/dunya/dun02.html </URL>
<DATE> 2005/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Sünnilerin önemini nihayet anladı 
</HEADLINE>
<TEXT>


SEMA EMİROĞLU 


ABD'nin prestijli gazetesi "New York Times", Bush yönetiminin yeni Irak hükümetinin Sünni azınlığın temilcilerine el uzatmamasının yaratacağı büyük tehlikeler konusunda "nihayet uyandığını" bildirdi. Hafta başında Dışişleri Bakanı Condoleezza Rice'ın Bağdat'a yaptığı ziyareti bu kötü gidişe dur denilmesi için ilk adım olarak niteleyen gazete, hükümetin Kürt ve Şii ortaklarını, Sünnileri de yeni Irak'ın yapılanmasına dahil etmek amacıyla "cesur ve cüretk r" yaklaşımlar sergilemeye çağırdı. 

Bağdat da anlasın 
Dünkü sayısında "Bölünmüş bir Irak" başlıklı bir başyazıya yer veren gazete, Rice'ın geniş kapsamlı katılım çağrısına kulak verilmediği takdirde yeni hükümetin, önemli sayıda Sünniyi süregelen isyancı hareketten uzaklaştırmak yolunda çok ihtiyaç duyduğu ulusal çapta meşruiyet kazanamayacağını belirtti. Gazete, "Eğer Bağdat, isyancılara Sünnilerin verdiği desteğin önünü kesecek bu ciddi siyasi stratejiye sırt çevirmeye devam ederse, büyük sayıda Amerikan askeri, Irak'ın kuzey ve batısında uzun ve kanlı bir isyanı bastırma savaşına takılıp kalacak" görüşünü dile getirdi. 
Başyazıda, "Düşük ve orta tabakadaki Baasçıların hizmetine yol açılmazsa, profesyonel Sünni sınıfının çoğu hükümetin dışında bırakılacak ve isyancılara sempati duyacak" denildi. 


</TEXT>
</DOC>
