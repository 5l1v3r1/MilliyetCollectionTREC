<DOC>
<DOCNO> 330521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sontur42.html </URL>
<DATE> 2005/04/05/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
PKK'ya "yardım ve yataklık" iddiasıyla 31 kişi tutuklandı 
</HEADLINE>
<TEXT>

     Şırnak'ta, terör örgütü PKK Kongra-Gel'e ''yardım ve yataklık'' ettikleri iddiasıyla 31 kişi tutuklandı. 
     Şırnak Valiliği'nden yapılan yazılı açıklamada, kendilerine ''canlı kalkan'' adını veren, güvenlik güçlerinin terör örgütü PKK Kongra-Gel mensuplarına yönelik operasyonlarını durdurmak istemiyle Adana ve İskenderun'dan gelerek, Cudi ve Gabbar dağlarına gitmek isteyen grubun güvenlik güçlerine mukavemette bulunduğu belirtildi. 
     Emniyet güçlerine karşı koydukları için gözaltına alınan 31 kişinin, sevk edildiği adli mercilerce, ''terör örgütüne yardım ve yataklık, halkı terör eylemlerine teşvik etme ve güvenlik güçlerine mukavemet'' suçlarından tutuklanarak, Mardin Cezaevi'ne konulduğu kaydedildi. 
     
</TEXT>
</DOC>
