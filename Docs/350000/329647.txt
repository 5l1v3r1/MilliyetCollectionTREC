<DOC>
<DOCNO> 329647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sondun40.html </URL>
<DATE> 2005/04/02/ </DATE>
<TIME> 20.47 </TIME>
<AUTHOR>  </AUTHOR>
<HEADLINE>
Vatikan, Papa'nın bilincini kaybettiğini yalanladı... 
</HEADLINE>
<TEXT>

     Roma Katolik Kilisesi'nin ruhani lideri Papa İkinci Jean Paul'ün sağlık durumuna ilişkin çelişkili haberler gelmeye devam ediyor. 
     Vatikan'ın son resmi yazılı açıklamasına göre, Papa şuurunu yitirmediği gibi sorulara da cevap verebiliyor. 
     Vatikan Sözcüsü Joaquin Navarro-Valls, TSİ 20.20 sıralarında yaptığı yazılı açıklamada, ''İkinci Jean Paul'ün sağlık durumu ciddiyetini koruyor. Sabahın ilerleyen saatlerinde, ateşinde yükselme gözlendi. Ama şuurunu kaybetmedi, soruları cevaplayabiliyor. Kendisine uygun biçimde ısrarlı bir soru yöneltildiğinde sorulara doğru yanıt verebiliyor'' dedi. 
     Navarro-Valls, öğle saatlerinde yaptığı ilk açıklamada, Papa'nın bu sabahten itibaren zaman zaman şuurunu da yitirmeye başladığından söz etmişti. 
     Navarro-Valls'in ikinci açıklamasından önce doktorlar, Papa'nın şuurunu hızla yitirmeye başladığını belirtmişlerdi. 
     
</TEXT>
</DOC>
