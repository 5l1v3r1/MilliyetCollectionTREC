<DOC>
<DOCNO> 337653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/yasam/yas01.html </URL>
<DATE> 2005/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Beni annemin yanına gömün ' 
</HEADLINE>
<TEXT>


Cep telefonu için 20 yerinden bıçaklanarak öldürülen gencin son sözlerini, zanlılardan biri böyle anlattı 

NEŞET KARADAĞ Adana DHA 

Adana'da Barış Ceylan'ı 15 cep telefonu için 20 yerinden bıçaklayarak öldürmekle yargılanan M.B. 15 , Ramazan Tüzüner, Engin Özel ve tutuksuz Mehmet Mutlugil, Adana 1. Ağır Ceza Mahkemesi'nde görülen davaya çıktı. Diğer zanlılar suçlamaları reddederken, M.B. cinayeti anlattı "Barış arkadaşımızdı. Esrar içiyorduk. Engin, Barış'ı sırtından bıçakladı, cep telefonunu aldı ve boğazını kesti. Bağlayıp Seyhan Nehri'ne attı. Sonra Ramazan telefonu bana 50 milyon liraya satmak istedi. Param olmadığı için telefonuma karşılık Barış'ın telefonunu verdi. Bu telefonla konuşurken polisler beni yakaladı." 
Cumhuriyet Savcısı da iddianamede, M.B.'nin verdiği ifadesindeki, "Barış, Engin ve Ramazan'a yalvardı. Ölmeden önce, 'Beni öldürürseniz annemin yanına gömün' dedi" sözlerine yer verdi. Mahkeme heyeti, duruşmayı erteledi. 




</TEXT>
</DOC>
