<DOC>
<DOCNO> 325039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sondun21.html </URL>
<DATE> 2005/03/19/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
AP Başkanı Borrell Türkiye Kıbrıs'ı tanımalı 
</HEADLINE>
<TEXT>

     Avrupa Parlamentosu Başkanı Jose Borrell, Türkiye'nin Avrupa Birliği'ne üyelik müzakerelerinin 3 Ekim'de başlayabilmesi için "Kıbrıs"ı tanımasının şart olduğunu söyledi 
     
     ERDOĞAN İLE ZORLU BİR MÜZAKERE 
     "Türkiye'nin Uyum Protokolü'ne imza atması Rum Kesimi'ni tanıma anlamına gelir mi gelmez mi " yönündeki karşılıklı açıklamalara bir yenisi daha eklendi. Yunanistan'da yayınlanan Ta Nea gazetesine demeç veren Borrell, üyelik müzekerelerinin başlaması için Türkiye'nin "Kıbrıs"ı tanıması gerektiğinin açık olduğunu belirti. Borrell, "Bunun Erdoğan ile yapılan çetin bir müzakere konusu olduğunu da biliyorum" driye konuştu. 
     Borrell, Türkiye ve Kıbrıs'ın da aralarında bulunduğu 26 ülkenin masada olacağına dikkat çekerken, "Eğer biriyle müzakere ediyorsan onu tanıdığın kendiliğinden anlaşılan birşeydir" şeklinde konuştu. 
     Türkiye'nin dış politikasında her zaman ABD ile ilişkilerine ayrı bir öncelik verdiğine işaret eden Borrell, Türkiye'nin, soğuk savaş döneminde ABD için "batmayan bir uçak gemisi gibi" olduğunu öne sürdü. Borrell, bu yüzden, ABD'nin, Türkiye'nin AB üyeliği için Avrupa'ya baskı yapmak için nedenleri olduğunu ifade etti. 
     
</TEXT>
</DOC>
