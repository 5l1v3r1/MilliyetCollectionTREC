<DOC>
<DOCNO> 335722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/ekonomi/eko09.html </URL>
<DATE> 2005/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekstilcilerden, Barroso'ya 'Çin' faksı 
</HEADLINE>
<TEXT>


EKONOMİ SERVİSİ 

Tekstil ve hazır giyim ihracatçıları, tekstil işçi sendikaları, AB Komisyon Başkanı Jose Manuel Barroso ve Ticaretten Sorumlu Üye Peter Mandelson'a faks çekerek, Avrupa Hazır Giyim ve Tekstil Organizasyonu'nun EURATEX korunma önlemi başvurusuna olumlu yanıt verilmesini istedi. İHKİB Başkanı Süleyman Orakçıoğlu, İTHİB Başkanı İsmail Gülle, TTSİS Başkanı Halit Narin, TGSD Başkanı Aynur Bektaş, TEKSİF Başkanı Zeki Polat, ÖZ İPLİK - İŞ Başkanı Yusuf Engin, DİSK - TEKSTİL Genel Sekreteri Muharrem Kılıç imzalı faks metninde, şunlar kaydedildi 
"Çin'in AB pazarına yönelik ilk ithalatındaki artışın zararlı sonuçları daha ileri gitmeden ve Pan Avrupa Akdeniz Alanı'ndaki tekstil ve hazır giyim sanayinin tüm üretim faaliyetlerini ve istihdamını yok etmeden önce, önlemlerin acil olarak uygulanması gerekir. EURATEX'in, yaptığı başvuruyu, genişlemiş Avrupa'nın iyiliği için destekliyoruz." 


</TEXT>
</DOC>
