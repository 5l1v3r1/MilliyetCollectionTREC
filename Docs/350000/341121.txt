<DOC>
<DOCNO> 341121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/yazar/asik.html </URL>
<DATE> 2005/05/10/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Renkli ilan 
</HEADLINE>
<TEXT>


Bizim büyük gazetelerin ilanları renkli, esprili... Ama 27 Nisan'da Kırıkkale gazetelerinde tam sayfa yayımlanan aşağıdaki siyah beyaz ilan sanırız renkli ilanlardan da renkli. İlanı veren AKP İl Yönetim Kurulu Üyesi İbrahim Arslan, bakınız ne diyor 
"BEDAŞ İşletme Müdürü Mehmet Sözeri... Bu şehrin sahipleri vardır. Ortalık saltanat ve şov yapacak kadar da boş değildir. Memlekette insanlar yokluk içinde, sen devletin aracı ile gezip ardından iki adım atıp binaya giriyorsun. Sonra günde 3 bin kişinin girdiği vezneleri daracık yere sığdırıp insanlara zulmedip bir üstteki salonu kendine ayırıp spor aletleriyle spor yapıp, daha sonra da milyonlarca lira para harcayıp yaptırdığın terasında kahveni içtikten sonra odana inip oradan da hiç rahatını bozmadan makam odanın yanındaki odana çekilip yatıyorsun. Soruyorum sana devletin binası senin spor yaparak zayıflama yerin mi Git kilolarını nerede atacaksan at İnsanlarımız sabahın 6'sında kalkıp Ankara'dan buraya veya buradan kalkıp Ankara'ya işe gidip gelirken sen devletin binasını otel olarak kullanamazsın. Sen Kırıkkale BEDAŞ İşletme Müdürüysen, AK PARTİ iktidar, RECEP TAYYİP ERDOĞAN başbakandır..." 
BEDAŞ Müdürü sert kayaya çarpmış durumda... 

Başbakan Erdoğan, "Bizim yaptığımızı sadece Özal yaptı" demiş. 
Öyle olduğu, hırsızlığın artmasından belli... 
Haldun Ertem 

Hitler yenildi mi Moskova'da insanlığın Hitler faşizmini yendiği günün yıldönümü kutlandı dün. Peki o zaferin 60. yılında dünyada durum nedir 
Metin Aydoğan"ın "Yönetim Gelenekleri ve Türkler" adlı kitabından birkaç satır aktaralım 
"Mussolini ve Hitler, bugün tüm Batılı ülkeler tarafından yeriliyor ama kurdukları ekonomik düzen hemen hiç eleştirilmiyor, tersine bu düzen, etki alanı genişletilerek mutlaklaştırılıyor ve uygulanıyor. Bugün Batı'da geçerli olan ekonomik işleyiş ve tekelci yapı, 1930 İtalya ve Almanya'sından çok daha yoğun ve geniş kapsamlıdır." 

Siyasette bir adayın seçim sonrasında da hatırlanacak şeyler söylemesi tehlikelidir. 
Eugene Mc Carthy 

Erdemir'i kim yaptı Ereğli Demir Çelik Fabrikaları'nın yapımı 2. Sanayi Planı'nda kararlaştırılmış, yer seçimi 1945'te yapılmış... 1945'te Dünya Savaşı'nın bitiminin ertesi günü yani 10 Mayıs'ta zamanın Başbakanı Şükrü Saraçoğlu'nun görevlendirilmesiyle Şevket Süreyya Aydemir ve Genelkurmay Temsilcisi Yarbay Seyfi Kurtbek, yer belirlemek üzere at sırtında Zonguldak'tan Ereğli'ye hareket etmişler. 
Bu bilgiyi SHP lideri Murat Karayalçın, dün Tayyip Erdoğan"ın "CHP, Erdemir'in yapılmasına karşıydı" sözlerinin ciddiyetini anlatmak için verdi. Ne ciddiyet 

Mum söndü AB Türkiye Ortaklık Konseyi toplantısı üzerinden 2 hafta geçti, 25 ülke tarafından önümüze konulan 16 sayfalık "Ortak Tutum Belgesi"nin Türkçe çevirisi h l piyasada yok. Konu basınımıza da pek yansımadı. Belgede "İlişkileri normalleştirin" talebi ile Güney Kıbrıs'ı tanımamızın açıkça istendiğini daha önce yazdık. Ticarette kapıları açmamız, Rum bandıralı gemilerin Türk limanlarına girişine izin vermemiz de isteniyor. 
Başbakan Erdoğan'ın 2 yıldır yürüttüğü "Hortumları kestik, yolsuzluklara damardan girdik" edebiyatına rağmen AB hortumların kesildiğine inanmıyor. Belgede şöyle deniyor 
"Çürüme yolsuzluklar , ekonomi ve kamu yönetiminin birçok alanında ciddi bir sorun olmakta devam ediyor... 
Türkiye ruhban okulunu açmaya davet ediliyor. 
Orhan Pamuk'un kitabının Sütçüler Kaymakamı tarafından yakılmak istenmesi... Trabzon olayları... Karikatüristlere yapılan baskılar.. Üzüntü verici gelişmeler olarak Ortak Tutum Belgesi'nde yer alıyor. 
Askeri alanın sivil alan tarafından kontrolü yetersiz bulunuyor... 
Jenerik ilaçlar konusunda Türkiye'nin AB'den gelen hiçbir talebi yerine getirmediği anımsatılıyor ve konunun 'AB Adalet Divanı'na götürüleceği bildiriliyor. 
Ortak Tutum Belgesi, müzakereler öncesi AB'nin pozisyonunu belirliyor. Bir yol haritası aynı zamanda. Ancak bizim taraf hiç oralı değil. Çünkü 'Kıbrıs'ı tanımamız söz konusu değil" yalanı geldi duvara dayandı. 
Ayıklayın pirincin taşını... 



</TEXT>
</DOC>
