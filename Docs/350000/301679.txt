<DOC>
<DOCNO> 301679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sontur15.html </URL>
<DATE> 2004/12/28/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Kuş sürüsüne çarpan yolcu uçağı geri döndü 
</HEADLINE>
<TEXT>

     İstanbul'a gitmek için Gaziantep'ten havalanan yolcu uçağı, kuş sürüsüne çarpınca geri döndü. 
     Türk Hava Yolları THY Gaziantep Satış Müdürü İbrahim Kutlu, AA muhabirine yaptığı açıklamada, saat 07.20'de Gaziantep Havaalanı'ndan kalkan uçağın, 20 dakika sonra alana geri döndüğünü söyledi. 
     Pilotların, yolcuların güvenliğini düşünerek uçağı geri çevirdiklerini belirten Kutlu, şöyle konuştu 
     ''Uçak, havalandıktan sonra bir kuş sürücüsünün içine dalıyor. Pilotlar uçağın motorlarında hasar oluşmuş olabileceğini düşünerek ve bu durumun, uçaktakilerin can güvenliği için tehdit oluşturabileceğini dikkate alarak geri dönmeye karar verdi. Uçakta yapılan incelemede de küçük çaplı da olsa hasar tespit edildi.'' Kutlu, yapılamayan Gaziantep-İstanbul seferinin yolcularının, saat 10.30'da gerçekleştirilecek seferle İstanbul'a gönderileceğini belirtti. 
     
</TEXT>
</DOC>
