<DOC>
<DOCNO> 302241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sonspo14.html </URL>
<DATE> 2004/12/30/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Konyaspor Baliç ile anlaştı, Beşiktaşlı Ronaldı ile görüşüyor 
</HEADLINE>
<TEXT>

     Konyaspor, Galatasaray ile yolları ayrılan Boşnak futbolcu Baliç ile prensip anlaşmasına vardı. 
     Konyaspor Kulübü Başkan Yardımcısı ve Basın Sözcüsü Bahattin Karapınar, teknik heyetin verdiği rapor doğrultusunda transfer çalışmaların aralıksız sürdüğünü söyledi. 
     Özellikle ilk yarıda eksikliği hissedilen mevkilere futbolcu takviyesi yapmak için yoğun çaba harcadıklarını belirten Karapınar, verilen arada ilk transferlerini Kayserispor'dan Alper ile sözleşme imzalayarak yaptıklarını hatırlattı. 
     Yapılan görüşmelerin ardından Galatasaray ile yollarını ayıran Baliç ile prensipte anlaştıklarını ifade eden Karapınar, ''Baliç, büyük olasılıkla ikinci yarıda yeşil-beyaz forma altında ter dökecek. Baliç, Galatasaray ile yaşadığı sorunların çözülmesinin ardından imza için Konya'ya gelecek'' dedi. 
     Karapınar, Beşiktaş'ta forma giyen Brezilyalı oyuncu Ronaldo ile de görüşmelerinin sürdüğünü vurgulayarak, ''Bu futbolcuyu da renklerimize bağlamak istiyoruz. Sadece ikinci yarı için değil gelecek sezon için de yatırım yapıyoruz. Çok güzel yerlere geleceğiz. Taraftarımız bizi yalnız bırakmasın'' diye konuştu. 
     
</TEXT>
</DOC>
