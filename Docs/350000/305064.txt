<DOC>
<DOCNO> 305064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sondun32.html </URL>
<DATE> 2005/01/10/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Beyin ameliyatından sonra solak oldu 
</HEADLINE>
<TEXT>

     Alman Demokratik Sosyalizm Partisi'nin PDS eski Genel Başkanı Gregor Gysi beyin ameliyatından sonra solak oldu. 
     Beynindeki iki damarın büyümesi ve bu damarların patlayabileceği endişesiyle ameliyat olan Gysi, ilk kez bir tartışma programına katıldı. 
     Gysi, Bild gazetesine açıklamasında, her geçen gün daha iyi olduğunu ifade ederek, ''Haftada iki gün öğleden sonra avukat olarak işlerimi sürdürüyorum. Ancak çok çabuk yoruluyorum'' dedi. 
     Ameliyattan sonra sağ omuzunun geçici felç olduğunu belirten Gysi, ''Ben önceden sağ elimi kullanıyordum. Ama şimdi her şeyi sol elimle yapıyorum. Bundan dolayı rehabilitasyona gidiyorum'' diye konuştu. 
     Yaşantısını değiştirmek zorunda kaldığını anlatan Gysi, ''Fazla çalışmam, uçakla yolculuk yapmam ve strese girmem yasaklandı. Sigarayı da bıraktım. Bu çok zordu. Ama eşim bana çok yardım etti. İkinci bir kalp krizi geçirmekten endişe ediyorum. Yaşantımı değiştirmek çok kolay değil'' dedi. 
     Almanya'da 2006 yılında yapılacak genel seçimlerde partisini destekleyeceğini kaydeden Gysi, milletvekili adayı olup olmayacağını da bu yılın sonunda karar vereceğini söyledi. 
     
</TEXT>
</DOC>
