<DOC>
<DOCNO> 344527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/yazar/uras.html </URL>
<DATE> 2005/05/21/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Davosçular kadınlarımızı "hakir" gösteriyor 
</HEADLINE>
<TEXT>


Davosçuların 16 Mayıs'ta yayımladıkları rapora göre Türk kadını "yaşam şartları bakımından" dünyanın 58 ülkesinin kadını arasında 57'nci sırada. 
Kadınlarımız o kadar kötü, o kadar kötü durumda ki, Zimbabve, Çin, Bangladeş, Pakistan hatta Ürdün kadınlarının bile durumu bizim kadınlarımızınkinden çok çok iyi . 58 ülke arasında kadınlarının durumu bizden kötü tek bir ülke var Mısır... Bizim kadınlarımız acınacak durumda. 
Davos toplantılarını düzenleyen, adı "Dünya Ekonomik Forumu" World Economic Forum olan kuruluş dünyada kadın-erkek eşitsizliğini ortaya koymak için bir çalışma yaptırmış. Bu çalışmada 58 ülkede kadınların durumu incelenmiş. Ve ülkeler kadınların durumuna göre en iyiden en kötüye doğru sıraya dizilmiş. İşte bu sıralamada Türkiye 57'nci sıraya oturtulmuş. 
Her ülkede kadınların durumu 5 farklı kıstasa göre değerlendirilmiş. Ve de önce bu kıstaslara göre sıralama yapılmış. 

Kötü niyet var 
1 Ekonomik faaliyetlere katılım Eşit iş imk nı sıralamasında Türk kadını 58 ülke arasında 22'nci sırada. Zimbabve ve Bangladeş kadını bizimkilerden iyi durumda . 
2 Çalışma imk nı Erkekler ile eşit işe eşit ücret Kalifiye olmayan işlerde istihdam sıralamasında Türk kadını 58 ülke arasında 58'inci sırada... En kötü durumda bizim kadınlarımız 
3 Politik güç Kadının siyasi alanda, yönetimde etkinliği sıralamasında Türk kadını 53'üncü sırada. Hindistan, Pakistan, Bangladeş, Tayland, Zimbabve kadınları gene bizimkilerden iyi durumda . 
4 Eğitim imk nlarından yararlanma Kadınlara eğitimde eşitlik sıralamasında Türk kadını 55'inci sırada. 
5 Sağlık şartları ve yaşam sıralamasında Türk kadını 50'nci sırada. Ürdün, Endonezya, Peru, Hindistan, Pakistan, Bangladeş kadınları daha iyi sağlık ve yaşam şartlarında... 
Sayın okuyucularım, "Olamaz böyle şey" diyeceksiniz ama maalesef oluyor. Şimdi geliniz de bu değerlemeyi tarafsız, doğru bir değerleme olarak kabul ediniz. Ne yazık ki, Türkiye'yi tanımayanlar bu tür değerlemeleri dikkate alıyor. 

Bile bile "lades" 
Denilebilir ki bu araştırmayı yaptıranlar ve yayımlayanlar Türkiye'yi bilmiyor. Bu araştırmayı yaptıran ve yayımlayan, adı şimdilerde "World Economic Forum" olan kuruluş, Dr. Klaus Schwab isminde bir müteşebbisin 1970'li yıllarda kurduğu "European Management Institute" isimli şirketin geliştirilmiş şekli. Şirket önce "European Management Forum" oldu. Sonra ismi "Dünya Ekonomik Forumu"na dönüştü. Dr. Klaus Schwap'ı palazlandıran kişi, işadamımız Şarık Tara'dır. Dr. Schwap bu işe başladığında para kazanmak arayışında ilk toplantılarını Türkiye'de ve İsviçre'de TÜSİAD'ın desteği ile yaptı. Şarık Tara ile tanıştı. Şarık Tara onu Enka'nın yönetim kuruluna aldı. İlk Davos toplantıları da Şarık Tara'nın desteği ile gerçekleşti. Başlangıçtan bu yana Davos toplantılarına Türk devlet adamları ve özel sektörü geniş şekilde katılır. Ve işte bu Dr. Schwap'ın adamları, böyle bir rapor ile Türk kadınını "hakir" görüyor. Dünyaya kötülüyor. Burada bir iyi niyet yok. Kötü niyet var. Kötülük yapmak arayışı var. 
Ben bu rapora erkek olarak isyan ediyorum. "Acaba kadınlarımız ve de özellikle eli kalem tutan, ağzı laf yapan kadınlarımız ne yapacak diye meraklanırken, dün Hürriyet'te Gila Benmayor'un köşesinde okudum. Gila Menmayor KA-DER Başkanı ile konuşmuş. KA-DER Başkanı, "Hakaret yok. Rakamlar böyle" demiş. Rakamların kaynağı ise, 2000 yılında TÜSİAD'ın yayımladığı "Kadın Erkek Eşitliğine Doğru Yürüyüş" imiş... Ben, sadece "İnsaf" diyorum... "Kötüyüz ama dünyanın da en kötüsü biz miyiz " Raporun tamamına www.weforum.org gendergap adresinden ulaşılabilir. 



</TEXT>
</DOC>
