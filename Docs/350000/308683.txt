<DOC>
<DOCNO> 308683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sonspo19.html </URL>
<DATE> 2005/01/23/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Samsunspor 2 - Gaziantepspor 3 
</HEADLINE>
<TEXT>

     Türkiye Kupası 3. Kademe karşılaşmasında Samsunspor'u 3-2 yenen Gaziantepspor, çeyrek finale yükseldi. 
     43. dakikada konuk ekip 1-0 öne geçti. Lazarov'un sağ taraftan ceza alanına gönderdiği topla buluşan İlhan'ın vuruşunda top ağlara gitti 1-0 
     56. dakikada Samsunspor beraberliği yakaladı. Tamer'in sağ taraftan korner noktasına yakın bir yerden ceza alınına gönderdiği topa iyi yükselen Serkan Aykut, meşin yuvarlağı kafa ile ağlara göndererek durumu eşitledi 1-1. 
     Karşılaşmanın kalan bölümünde tarafların çabaları gol getirmeyince, normal süre 1-1 sona erdi. 
     105. dakikada Gaziantepspor ceza alanı içinde Erman topa ele dokununca Yılnır Önen penaltı noktasını gösterdi, Erman'ı da kırmızı kartla oyun dışı bıraktı. Atışı kullanan Serkan Aykut, topu ağlara göndererek takımını 2-1 öne geçirdi. 
     114. dakikada konuk ekip beraberliği yakaladı. Bu dakikada kale sahası içinde topla buluşan Erdal, yerden bir vuruşla topu filelere gönderdi 2-2 
     120. dakikada konuk ekip 3-2 öne geçti. Bu dakikada Samsunspor ceza alanı içinde oluşan karambolde topu son olarak önünde bulan Bouazizi'in düzgün vuruşunda top ağlarla buluştu 3-2. 
     Bu sonuçla Gaziantepspor Türkiye Kupası'nda çeyrek finale yükselen takım oldu. 
     
     KÜNYE 

     

Stat 19 Mayıs. Hakemler Yılnur Önen xx, Metin Kıtmır xxx, Ayhan Akgöz xxx. Samsunspor Kerem xx, Elyasa xxx, Kaies xx Dk. 84 Erkan , Adnan xx, Muhammet xx, Caner x Dk. 46 Serkan Aykut xxx , Tamer xxx, Musa xx Dk. 46 Volkan xx , Kirita xx, Kenan xx, İvanov xxx. Gaziantepspor Kenan xx, Macanga xx, Jaziri xx Dk. 68 Erdal xx , Bouazizi xxx, Tarek xxx, Gökhan xx, Erman xx, Erhan xx Dk. 106 Sedat xx , Hasan xxx, İlhan xxx, Lazarov xxx. Goller Dk. 43 İlhan, Dk. 56 ve Dk. 105 Penaltıdan Serkan Aykut, Dk. 114 Erdal, Dk. 120 Bouazizi. Sarı Kartlar Dk. 23 Kirita Samsunspor , Dk. 48 Erman, Dk. 67 Jaziri, Dk. 95 Tarek, Dk. 115 Macanga Gaziantepspor . Kırmızı Kartlar Dk. 95 Kirita Samsunspor , Dk. 105 Erman Gaziantepspor .      
     SAĞLAM ''KUPA YOLUYLA UEFA'YA GİTMEK İSTİYORUZ'' 

     Türkiye Kupası 3. Kademe maçında Samsunspor'u 3-2 yenen Gaziantepspor'da, teknik direktör Nurullah Sağlam, Türkiye Kupası'nı kazanarak UEFA Kupası'na katılmak istediklerini söyledi. 
     Karşılaşmanın ardından Samsunspor Teknik Sorumlusu Ertuğrul Sağlam, açıklama yapmazken, Gaziantepspor Teknik Direktörü Nurullah Sağlam, kazandıkları için mutlu olduklarını söyledi. 
     Maçın her iki takım açısından da zor bir karşılaşma olduğunu belirten Sağlam, saha şartlarının da bunda etken olduğunu ifade etti. 
     İyi bir hazırlık devresi geçirdiklerini ve ligin ikinci yarısı öncesinde de böyle bir galibiyetle moral bulduklarını belirten Sağlam, ''Ligde, kupa yoluyla UEFA'ya gitmek isteyen takımlar var. Biz de bunu istiyoruz. Bu açıdan kazandığımız için çok mutluyuz. Ayrıca kazanmayı hak eden oyuncularımı da tebrik ediyorum'' diye konuştu. 
     
</TEXT>
</DOC>
