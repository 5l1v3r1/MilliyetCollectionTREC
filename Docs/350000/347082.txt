<DOC>
<DOCNO> 347082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/yazar/toruner.html </URL>
<DATE> 2005/05/30/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Gayrimenkul alımları çıldırıyor 
</HEADLINE>
<TEXT>


Faiz oranlarında yeterli yükseklik bulamayan ve risk yönetimi yapmak isteyen Avrupa fonları büyük ölçüde uluslararası gayrimenkul alımına yöneldi. Öte yandan, birçok yabancı ülke vatandaşı, kendi ülkeleri dışında ikinci bir ev ediniyor. Ucuz, bol ve aktarmasız uçak bulma kolaylığı, "ucuz dolar" ile birleşince, ülke dışında gayrimenkul edinme güdüsünü harekete geçirdi. Sadece Avrupa'da başka ülke gayrimenkullerine yapılan yatırımlar 2000 yılından beri 70 artmış bulunuyor. Gözde ülkeler, İspanya, Doğu Avrupa ve Türkiye. Bu ülkelerde, yabancı alımları ile de beslenen gayrimenkul fiyatları 5 yıl içinde 100'e varan artışlar gösterdi. 
Kendi ülkeleri dışında mülk edinmek isteyenler arasında ilk sıraları İngilizler ve Almanlar alıyor. Yabancılara mülk satmak isteyen ülkeler, gayrimenkul satışı yapmak istedikleri bölgelere aktarmasız uçuş noktaları koyuyorlar. İngiliz Abbey National'ın yaptığı araştırmaya göre, Fransızlar EasyJet ve Ryanair rotaları sayesinde yabancılara gayrimenkul satışlarını iki yılda 22 yükselttiler. Malezya, Dubai, Cape Verde ve Mısır gibi yerler bu politika ile pazarlanıyor. Biz de, aynı politikayı rahatlıkla uygulayabilir ve Güney ve Ege Bölgeleri tatil yörelerindeki evleri pazarlayabiliriz. 

REITS fonları gelişiyor 
"REITS" denilen gayrimenkul yatırım fonları real estate investment trusts Amerika'dan sonra Avrupa'da da büyümeye başladı. Fransa, Belçika ve Hollanda'dan sonra, İngiltere ve Almanya'da da benzer fonlar gelişiyor. Bu fonlar genellikle, büyük ofis binaları ve alışveriş merkezleri alımına yöneliyorlar. Bu fonlar aracılığı ile yapılacak yeni alımların önümüzdeki 4-5 yıl içinde 80 milyar dolara ulaşacağı hesaplanıyor. Halen yatırımlarının 6.5'ini gayrimenkulde tutan Avrupa emeklilik fonlarının da önümüzdeki yıllarda, bu oranı 11 ila 15'e çıkarması öngörülüyor. Halen, gayrimenkulde en büyük fiyat patlamalarının Moskova, Hindistan'ın bazı bölgeleri ve İstanbul'da yaşanacağı düşünülüyor. 

American Title geliyor 
Amerikan firmaları da, Çin, Hindistan, Brezilya, Kuzey Afrika ve Türkiye'yi hedef ülkeler seçmiş durumdalar. Bu ülkelerdeki ticaret merkezleri, oteller, depolar ve sergi salonları ilk yatırımı ve bakımı düşük ama "yatırım getirisi çok yüksek" yerler olarak tanımlanıyor. 
Stuward Title ve Land Title'dan sonra American Title da ülkemize geliyor. American Title, İngiltere, Kanada ve Avustralya'da mortgage sistemini yerleştirmiş olan 1889'da temelleri atılmış bir kuruluş. Bu şirketler sadece "Tapu Garantisi" vermekle kalmıyor, "mortgage"a bağlı her türlü hizmeti verip, finansman sağlıyorlar. Gayrimenkul işinin geleceği iyi görünüyor. 



</TEXT>
</DOC>
