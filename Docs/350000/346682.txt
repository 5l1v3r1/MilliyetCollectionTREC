<DOC>
<DOCNO> 346682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/soneko01.html </URL>
<DATE> 2005/05/28/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
POAŞ, sermayesini 418 milyon YTL'ye çıkarıyor... 
</HEADLINE>
<TEXT>

     Petrol Ofisi POAŞ , sermayesini 418 milyon YTL düzeyine ulaştırmaya hazırlanıyor. 
     POAŞ, sermaye artırımı nedeniyle ihraç edeceği hisse senetlerinin kayda alınması için Sermaye Piyasası Kurulu’na SPK başvurdu. Sermayesini 345 milyon YTL’den 417 milyon 450 bin YTL’ye çıkaracak olan şirket, 72 milyon 450 bin 
     YTL’lik artırımın tamamını bedelsiz olarak yapacak. 
     Birlik Sigorta 13 milyon 160 bin YTL bedelsiz, Ketaş Gıda ise 950 bin YTL bedelli artırım için başvuruda bulundu. 
     
     KAYDA ALINANLAR 
     Yedi ortaklığın ise sermaye artırımlarına izin verildi. 
     Anadolu Sigorta sermayesini 50 milyon YTL bedelsiz artırarak 100 milyon YTL’den 150 milyon YTL’ye, Hektaş 10 milyon 845 
     bin YTL bedelsiz artırarak 43 milyon 381 bin YTL’den 54 milyon 227 bin YTL’ye, Arat Tekstil 1 milyon YTL bedelsiz artırarak 34 milyon YTL’den 35 milyon YTL’ye çıkaracak. Frigo-Pak sermayesini 5 milyon 940 bin YTL bedelli, 60 bin YTL bedelsiz artırımla 12 milyon YTL’ye, Deniz Yatırım 4 milyon 995 bin YTL bedelli artırımla 9 milyon 990 bin YTL’ye, Antalya Güçbirliği Holding 2 milyon 800 bin YTL bedelli, 1 milyon 600 bin YTL bedelsiz artırımla 4 milyon 800 bin YTL’ye ulaştıracak. Yatırım Finansman Yatırım Ortaklığı ise kayıtlı sermayesini 5 milyon YTL’den 50 milyon YTL’ye çıkarmak için başvuruda bulundu. 

ANKA 
     
</TEXT>
</DOC>
