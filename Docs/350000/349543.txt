<DOC>
<DOCNO> 349543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/magazin/amag.html </URL>
<DATE> 2005/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu jübile değil mola verdim' 
</HEADLINE>
<TEXT>


BAYRAM KAYGUSUZ 

Erol Günaydın, Atatürk Kültür Merkezi'nde düzenlenen gece ile sanat hayatının 50. yılını kutladı. İstanbul Büyükşehir Belediyesi, Kültür ve Turizm Bakanlığı'nın katkılarıyla gerçekleştirilen geceye Sezen Aksu, Ajda Pekkan, Yılmaz Erdoğan, Demet Akbağ, Erol Evgin, Emre Altuğ, Halit Kıvanç, Müjdat Gezen, Ferhan Şensoy, Rasim Öztekin gibi isimler geceye katıldı. Mercan Dede, Athena ve Cem Yılmaz ise Günaydın'a sinevizyonla destek verdi. 

Sevinç gözyaşları 
Göksel Kortay ve Haldun Dormen'in sunuculuğunu yaptığı gecenin geliri usta sanatçıya bırakıldı. Gözyaşlarına h kim olamayan Günaydın, "Herkese teşekkür ederim. Bu 50. sanat yılım, jübilem değil. Bir sanatçının her zaman oynayacak rolü vardır. Sanatçı dostlarımdan böyle bir destek beklemiyordum, çok duygulandım. Burada bir mola verdim, dinlendim ve yola devam edeceğim. Dizilerde ve tiyatroda oynayacağım" dedi. 

Gecede sahne alan Sezen Aksu yeni şarkısını okudu. İşte, "Her Şeye Karşıyım" şarkısından bazı dizeler 

Muhalifim, her şeye karşıyım karşı 
Rabbim adaletin bu kadar mı 
Atın ölümü arpadan, hadi gelin arkadan 
Yarı yolda bırakan taş olsun 
Aşk yoksa eğer karılar koca olsun 


</TEXT>
</DOC>
