<DOC>
<DOCNO> 316919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sondun17.html </URL>
<DATE> 2005/02/20/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Independent Ebu Garib skandalı 5 ay önceden biliniyordu 
</HEADLINE>
<TEXT>

     İngiltere'de yayımlanan Independent on Sunday gazetesi, Irak'ta görev yapan üst düzey bir askeri hukukçunun, Ebu Garib cezaevindeki işkence skandalini ortaya çıkmadan 5 ay önce bildiğini öne sürdü. 
     Bu kişinin, İngiltere'nin Irak'ta görev yapan en üst düzeydeki askeri hukukçusu olduğunu savunan Independent, hukukçunun Kızılhaç'ın cezaevinde yaşananlarla ilgili raporunu soruşturan kişi olduğunu yazdı. 
     Kızılhaç raporunda yer alan dayak, hücre hapsi, çıplak bırakma, sözlü saldırılar gibi işkencelerin bu kişi tarafından İngiliz hükümetinden saklandığını öne süren Independent on Sunday, İngiliz hükümetinin böylece Ebu Garib'de yaşananlarla ilgili fotoğraflar ortaya çıkana kadar konudan habersiz bırakıldığını savundu. 
     İngiltere'nin Özbekistan'da görev yapan Büyükelçisi Craig Murray'ın da konuyla ilgili iddiaları doğruladığını yazan gazete, Murray'ın İngiliz diplomatların konuyla ilgili bilgileri müttefiklerinden aldıklarını söylediğini bildirdi. 
     
</TEXT>
</DOC>
