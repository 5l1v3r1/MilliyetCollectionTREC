<DOC>
<DOCNO> 319561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sondun40.html </URL>
<DATE> 2005/03/01/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
İran zırh delici mermi atan makinalı silah üretmeye başladı 
</HEADLINE>
<TEXT>

     İran, zırh delici mermi atan ağır makinalı silah üretimine başladı. 
     İRNA'nın haberine göre, Savunma Bakanı Tuğamiral Ali Şamhani, üretimine başladıkları 12.7 milimetre çapındaki silahın 2.5 kilometre menzile sahip olduğunu söyledi. 
     İran'ın bugün bu tür bir silahı üretmeye başladığını ve keskin nişancıların düşmanı kendi zırhlı personel taşıyıcılarında ve beton sığınaklarında hedef alabileceğini söyleyen Şamhani, ''Düşmanlarımızın bize karşı her gün tehdit yağdırdığı koşullar içinde ülkenin savunma gücünün takviye edilmesine ihtiyacı olduğu için, bu silahın üretilmesi kara kuvvetlerinin gereksinimlerini giderecektir'' dedi. 
     13 kilogram ağırlığındaki silah araca monte edilebiliyor. 
     1980-1988 yıllarındaki İran-Irak savaşında uygulanan silah ambargosu nedeniyle kendi silah sanayisini geliştiren İran, tank, zırhlı personel taşıyıcı ve füze üretiyor. 
     İran ayrıca, Türkiye, Irak, Suudi Arabistan ve Afganistan'daki Amerikan güçlerinin yanı sıra İsrail'i vurabilecek Şahab-3 füzesi üretiyor. 
     
</TEXT>
</DOC>
