<DOC>
<DOCNO> 314249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sontur51.html </URL>
<DATE> 2005/02/10/ </DATE>
<TIME> 19.29 </TIME>
<AUTHOR>  </AUTHOR>
<HEADLINE>
43 kişi karantinada... 
</HEADLINE>
<TEXT>

     Esenboğa Havalimanı THY kargosundaki şüpheli paket nedeniyle SSK Dışkapı Hastanesi'ne gelenlerin sayısı 43'e yükseldi. 
     Alınan bilgiye göre, şüpheli paket ile temas eden veya tedbiren kontrol altında olmak için SSK Dışkapı Hastanesi Acil Servisi'ne 43 kişi geldi. 
     Bu kişilerin THY'ye yer hizmeti veren özel bir şirketin çalışanları ile THY personeli olduğu öğrenildi. 
     Karantina altındaki Acil Servis'te incelemeler yapan Refik Saydam Hıfzısıhha Merkezi Başkanlığı ekipleri yaklaşık 2 saat sonra sonuçları açıklayacak. 
     SSK Dışkapı Hastanesi Acil Servisi'ne şu anda acil hasta kabul edilmiyor. Hıfzısıhha Merkezi'nin açıklayacağı sonuca göre Acil Servis'teki karantinanın kalkıp, kalmayacağı belli olacak. 
     Esenboğa'dan gelen 43 kişinin sağlık durumlarında bir anormallik olmadığı bildirildi. 
     Bu arada, Acil Servis'teki personel, karantina nedeniyle maskelerle hizmet veriyor. 
     
</TEXT>
</DOC>
