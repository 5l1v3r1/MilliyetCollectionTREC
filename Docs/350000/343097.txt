<DOC>
<DOCNO> 343097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sontur43.html </URL>
<DATE> 2005/05/16/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Bahçelievler cinayetindeki 5kişinin fotoğrafları basına dağıtıldı 
</HEADLINE>
<TEXT>

     Bahçelievler’de önceki gün 6 yaşındaki Arif Demir’in öldüğü silahlı kavgaya karıştığı bildirilen 5 kişinin fotoğrafları basına dağıtıldı. 
     Bahçelievler’de önceki gece oynadığı parkta çıkan silahlı kavgada başına isabet eden kurşunla ölen 6 yaşındaki Arif Demir’in katil zanlılarının bulunması amacıyla çalışmalar sürdürülüyor. 
     Asayiş Şube Müdürlüğü ekipleri yapılan çalışmalar sonucu, silahlı kavgaya karışan 2 ayrı grup üyelerinin, Öncel T, Ömer C, Mehmet K, kardeşi Murat K. ile Sezai B. olduğunu belirledi. 
     Bu kişilerin, "adam öldürme ve yaralama", "silahlı gasp", "tehditle haraç isteme", ’hırsızlık", "kapkaç", "sahte para basma" ve "sahte kimlik düzenleme" gibi birçok suçtan emniyette kaydının bulunduğu bildirildi. 
     Yetkililer, fotoğraflarını basına dağıttıkları 5 kişinin görülmesi halinde emniyete bilgi verilmesini istediler. 
     
</TEXT>
</DOC>
