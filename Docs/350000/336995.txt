<DOC>
<DOCNO> 336995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/soneko26.html </URL>
<DATE> 2005/04/26/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Helikopter tedarik ihalesi Türk Atak'ta geri sayım başladı... 
</HEADLINE>
<TEXT>

     Savunma Sanayii Müsteşarlığı'nın öncelikli yatırım projeleri arasında bulunan, Taarruz-Taktik savaş helikopterleri Türk ATAK ihalesinde geri sayım başladı. 
     10 Haziran 2005 tarihinde tekliflerin alınacağı ihaleye dönük, dünyanın önde gelen dev savunma şirketlerinin teklif hazırlığında oldukları öğrenildi. 
     Savunma Sanayii İcra Komitesi'nin 14 Mayıs 2004 tarihinde aldığı karar uyarınca yeniden görevlendirilen SSM tarafından, uluslararası ihaleye çıkarılan ihalede yarışacak firmalarda giderek netleşiyor. 
     30 adedi kesin, 20 adedi ilave ve 41 dedi de opsiyonel olmak üzere toplam 91 adet helikopter tedariğine ilişkin teklife çağrı dosyası alan firmalar, sunacakları modellere ilişkin olarak SSM yetkilileri görüşmeleri sürüyor. 
     Buna göre yaklaşık 1.5 milyar dolarlık tedarik ihalesinde İtalyan Agusta firmasının A-1291 Mangusta, Amerikan Bell Helicopter firmasının AH-IZ King Cobra, Amerikan Boeing firmasının AHI-64D Longbow ve Apache, Fransız Eurocopter firmasının Tiger, Rus Rosoboronexport firmasının KA-50-2 Erdoğan veya MI-28 Havoc ve Güney Afrika Denel firmasının da SH-2 Rooivalk helikopterlerinin katılmaları bekleniyor. 
     Projede ana yüklenici görevi üstlenecek TAI'de ise üretim öncesi hazırlıklar da büyük ölçüde tamamlandı. İhalenin bu yıl içinde sonuçlandırılması halinde, üretime yönelik fiili çalışmalara başlanacak. Helikopterlerin önemli parçaları TAI tarafından üretilecek. 
     
     TAI'DE ATAK KONFREANSI DÜZENLENDİ 
     Bu arada son yılların en büyük boyutlu ihalesi olarak gösterilen Türk Atak ihalesinde etkin bir görev üstlenecek olan TAI'de, üretime yönelik bir dizi toplantılar yapılıyor. 
     Geçtiğimiz günlerde TAI'nin evsahipliğinde, Savunma Sanayii Müsteşarlığı tarafından ATAK Firma Konferansı düzenlendi. 
     Çok sayıda katılımcının iştirak ettiği konferansta, SSM ve K.K.K. heyetleri ile ihale dökümanlarını alan İtalya, ABD, Fransa, Rusya, firma yetkilileri bulundu. 
     Konferansa ayrıca, ürün geliştirme programı nedeniyle ATAK Programı ile doğrudan ilgili olan ASELSAN, TAI ve Tübitak temsilcileri de katıldı. 
     
</TEXT>
</DOC>
