<DOC>
<DOCNO> 333223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/yazar/akyol.html </URL>
<DATE> 2005/04/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Apo'yu yeniden yargılamak 
</HEADLINE>
<TEXT>


CHP lideri Deniz Baykal konuyu kamuoyunun gündemine getirdi. Hükümette de benzer bir 'beklenti' var AİHM, Apo'nun yeniden yargılanmasına karar verebilir. 
Bu konuyu "siyaseten istismar etmemek" için hükümetle CHP arasında zımni bir mutabakat da mevcut. 
AİHM'nin 'Büyük Daire' denilen üst kurulu kararını vermiş de henüz açıklamamış değil. Kararını mayıs ayında verecek. 
İki yıl önce AİHM'nin Birinci Dairesi Apo'nun yargılanmasında "adil yargılanma hakkı" denilen usul hükümlerinin ihlal edildiğine karar vermişti. Türkiye bu kararı yanlış bularak, Apo'nun avukatları da yetersiz bularak itiraz etmiş, dosya AİHM bünyesinde bir tür 'temyiz' gibi çalışan 'Büyük Daire'ye gelmişti. Şimdi 'Büyük Daire'nin mayısta karar vermesi bekleniyor. 

HUKUK açısından fevkalade önemli ayrıntılar var. 
Apo'nun avukatları 17 konuda Türkiye'nin "adil yargılama hakkını ihlal" ettiğini ileri sürdüler, AİHM Birinci Dairesi bunları reddetti. 
Apo'nun avukatlarının en çok üzerinde durduğu konu, onun Kenya'da yakalanıp Türkiye'ye getirilmesidir. AİHM bunu "hukuka aykırı" bulursa, bütün yargılama süreci ve mahk miyet kararı çökecek, hatta hukuken Apo'yu serbest bırakmak gerekebilecekti 
Fakat AİHM'de Birinci Daire, avukatların bu iddiasını reddetmiş, terör örgütünün şefi olarak Apo'nun yakalanıp getirilmesinin hukuka uygun olduğuna karar vermiştir. Şimdi 'Büyük Daire'nin farklı bir karar vermesi beklenemez. Bir terör şefinin yakalanmasını hukuka aykırı bulmak uluslararası hukukun yıkılması, uluslararası terörle mücadelenin çökmesi demek olur. 
Böyle bir kararın verilmesi de, yetkili Bakanlar Komitesi tarafından uygulamaya değer bulunması da imk nsızdır. 
Avukatların üzerinde durduğu diğer bir konu olan, Apo'nun gözünün bağlanması, kelepçe vurulması gibi işlemler de Birinci Daire tarafından hukuka uygun bulunmuştur. Şimdi de aksine bir karar beklenmiyor. 

AİHM Birinci Dairesi'nin "ihlal" saydığı hususlar şunlardı 
Yakalandıktan dört gün sonra h kim önüne çıkarılmamış olması.DGM'de ilk aşamada askeri h kimin bulunması...Savunmanın dosyaya ulaşmada bazen zorluklarla karşılaşmış olması... 
Şimdi 'Büyük Daire'nin de mayıs ayında bunlarla sınırlı bir "ihlal" kararı vereceği tahmin ediliyor. 
Peki o zaman ne olacak 
Ya Türkiye AİHM kararını tanımadığını söyleyerek Apo'yu yeniden yargılamayı reddedecek... 
Veya Apo "usulen" yeniden yargılanarak yine aynı cezaya mahk m edilecek... Aynı cezayla diyorum çünkü AİHM kararlarında da Apo'nun terörist olduğu ifadeleri yer almakta, onun suçsuz olduğu anlamına gelen en ufak bir ima dahi bulunmamaktadır. AİHM sadece bazı usuli işlemleri yanlış bulmaktadır, o kadar. 

KARAR bu yönde çıkar ve Avrupa Konseyi Bakanlar Komitesi de uygulamaya karar verirse Apo'yu yeniden yargılamak gerekecek. 
Türkiye bunu reddederse, hem Avrupa Konseyi ve AB ile başı belaya girecek, hem de Apo sanki suçsuzmuş da Türkiye onu usule uygun yargılamaktan korkuyormuş gibi bir propaganda kampanyası başlayacaktır 
Türkiye'nin Batı ülkeleriyle başının belaya girmesi de Apo'nun dünyaya böyle propaganda edilmesi de terör örgütü için müthiş bir fırsat olacaktır. 
PKK'nın dünyada bir terör örgütü, Apo'nun da bir terör şefi olarak tanınması Türkiye için siyasi bakımından hayati derecede önemlidir. 
'Büyük Daire'den yeniden yargılanmayı gerektirecek bir karar çıktığında Türkiye Apo'yu "usule uygun olarak" yeniden yargıladığında Avrupa hukukuna da uygun bir mahk miyet çıkacak, terör bir kere daha mahk m olacaktır. Bu da Türkiye'nin mücadelesini hukuken daha da güçlendirir tabii... 



</TEXT>
</DOC>
