<DOC>
<DOCNO> 316758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sontur01.html </URL>
<DATE> 2005/02/19/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Afyonkarahisar'da otobüs yan yattı 1 ölü, 41 yaralı... 
</HEADLINE>
<TEXT>

     Afyonkarahisar'da bir yolcu otobüsünün kayarak devrilmesi sonucu 1 kişinin öldüğü kazada, yaralı sayısının 41'e çıktığı bildirildi. 
     AA muhabirinin aldığı bilgiye göre, Nurettin Sözen 26 yönetimindeki 09 FK 009 plakalı yolcu otobüsü, Afyonkarahisar-Ankara karayolunun 37. kilometresinde, yolun kaygan olması nedeniyle devrildi. 
     Kazada, Aydın'dan Maliye Bakanlığı'nın toplantısına katılmak üzere Ankara'ya giden 17 vergi denetmeninden Muharrem İlgün'ün hayatını kaybettiği bildirildi. 
     Otobüste sıkışan bir yolcu, Sivil Savunma ekiplerince uzun uğraşlar sonucu kurtarıldı. 
     Kazada yaralanan 41 kişinin isimleri ise şöyle 
     ''Nurettin Sözen, Münevver Terzi, Zafer Terzi, Tuncay Özerk Özdemir, Muammer Kölfoğlu, Demet Sevinç, Umut Çağlar Arslan, Zeki Yıdız, Muharrem Apaydın, Bedia Apaydın, Ahmet Akdeniz, Rıza Güney, Meriç Ilgaz, Hüseyin Şeker, Mehmet Ali Tufan, Rasim Çağlar, Atıl Karadayı, Barut Pınarbaşı, Zeynep Zuhal, Mehmet Şenpınar, Gülçin Akil, Meryem Demirhan, Mesut Özer, Tülay Turhan, Yüksel Korkmaz, Ali Uygun, Gökhan Uygun, Abdullah Ardıç, Emine Özbay, Hikmet Çelebioğlu, İhsan Aslan, Ahmet Haşim Şimşek, Hasip Tamer, Mikail Keskin, Ali Yıldırım, Cemal Özyardımcı, Salih Günol Işık, Osman Uygun, Kıymet Göktüre, Mehmet Atılgan, Ceylan Demir.'' Yaralılar, Afyonkarahisar Devlet ile Afyon Kocatepe Üniversitesi Ahmet Necdet Sezer Uygulama ve Araştırma hastanelerine kaldırıldı. 
     Kazadan yaralı olarak kurtulan vergi denetmenleri, kazanın sürücü hatası olduğunu öne sürerek, şunları söyledi 
     ''Afyon'da mola verdik. Çıkışta firmanın 2 otobüsü adeta yarış edercesine sürat yapmaya başladı. Bir otobüsü sollayan şoför, yoldaki buzu fark edemeyince virajdan bizi savurarak, yolun karşı yamacına savurdu ve devrildik. İnsan hayatı bu kadar ucuz olmamalı.'' Öte yandan, Karayolları ekipleri, kazadan sonra yolun buzlu kısmında tuzlama çalışması yaptı. 
     
</TEXT>
</DOC>
