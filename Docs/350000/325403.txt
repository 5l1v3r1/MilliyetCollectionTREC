<DOC>
<DOCNO> 325403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/siyaset/siy02.html </URL>
<DATE> 2005/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ermenilerle ilerleme yok' 
</HEADLINE>
<TEXT>


BURSA DHA 


Türkiye-ABD Parlamentolar Arası Dostluk Grubu Başkanı ve AKP İstanbul Milletvekili Egemen Bağış, "AKP olarak komşularımızla hem ticari, hem de siyasal ilişkilerimizi iyi bir duruma getirdik. Ancak, Ermenistan'la pek bir ilerleme kaydedemedik" dedi. Türkiye Genç İşadamları Derneği TÜGİAD Bursa Şubesi'nin davetiyle geldiği Bursa'da konuşan Bağış, AKP'den önce Türkiye'nin komşularıyla ilişkileri en kötü olan ülke olduğunu öne sürdü. Ermenistan'ın Türkiye sınırlarını tanımaması nedeniyle bu duruma gelindiğini belirten Bağış, "Biraz yumuşasalar, onlara sınırlarımızı açacağız. İçimizde Ermenilere karşı nefret yok" diye konuştu. Kendisine ulaşan bir istatistiğe göre, Türkiye'de, açlık ve sefalet nedeniyle ülkesinden kaçan 30 bin Ermeni'nin çalıştığını da belirten Bağış, "Üstelik bunun çoğunluğu bakıcı olarak görev yapıyor. Çocuklarımızı, geleceğimizi Ermenilere emanet ettik. Bu, onlara gösterdiğimiz iyi niyettir" diye konuştu. 




</TEXT>
</DOC>
