<DOC>
<DOCNO> 340992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sontur02.html </URL>
<DATE> 2005/05/09/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Bulgaristan'da kızkardeşine tecavüz eden adamı Bursa'da öldürdü 
</HEADLINE>
<TEXT>

     Ceyhun KÖSE BURSA, DHA 

BURSA’da, 5 yıl önce eşinden boşanan 1 çocuk babası 44 yaşındaki Hasan Vatansever, birlikte alkol aldığı 33 yaşındaki Mümin Öztürk ve 29 yaşındaki Yusuf Müminsalı tarafından dövülerek öldürüldü. Cinayetten sonra gözaltına alınan Müminsalı, Hasan, 15 yıl önce Bulgaristan’da kızkardeşime tecavüz etmişti. Alkol alırken aklıma geldi. Çılgına döndüm. Dışarı çıktıktan sonra da dövdükö dedi. 
     Demiryolu Caddesi üzerindeki Mavi Geceler adlı restoranda dün akşam Hasan Vatansever, Mümin Öztürk ve Yusuf Müminsalı birlikte içiki içti. Saat 24.00’e kadar sohbet eden Vatansever, Öztürk ve Müminsalı, restorandan çıkıp 100 metre kadar yürüdükten sonra kavga etmeye başladı. Hasan Vatansever'e saldıran Yusuf Müminsalı ve Mümin Öztürk, tekme ve yumruklarda dövdü. Kafasını duvara çarptıkları Vatansever kendinden geçince bırakan iki saldırgan, hiç birşey olymamış gibi yollarına devam etti. Hasan Vatansever ise aldığı darbeler sonucu yaşamını yitirdi. 
     Yoldan geçenler, Vatansever’in cesedini görerek polise haber verdi. Olay yerine gelen polis, yaptığı aramada, olay yerinin 100 metre kadar ilerisinde Dr. Sadık Ahmet Caddesi'nde yürüyen Müminsalı ve Öztürk'ü yakaladı. Elbiselerinde kan lekesi bulunan sanıklar, önce cinayetin işlendiği yere, daha sonra da sorgulanmak üzere Uludağ Polis Merkezi’ne götürüldü. 
     
     ESKİ EŞİ İNANMADI 
     Hasan Vatansever’in öldüğünü öğrenen zanlılardan Yusuf Mumunsalı, Kendisiyle alkol aldık. O, 15 yıl önce Bulgaristan'da kızkardeşime tecavüz etmişti. Bursa'da zaman zaman görüşüyorduk. Dün akşam birlikte içki içerken yaptığı o sapıklık aklıma geldi. Lokantadan çıkınca da kendisini döverek intikamımı aldım. Ama öldüğünü bilmiyordumö dedi. 
     Cinayetle ilgili soruşturmaya Bursa Cumhuriyet Savcılığı’nca başlandı. Katil zanlılarının üzerlerinde bulunan kanlı elbiseler çıkarılıp delil olmak üzere alınırken, onlara linç girişimine karşı olay yeri inceleme ekiplerinin beyaz kıyafetleri verildi. Bu sırada olay yerinde inceleme yapan polis, ölen kişinin fotoğraf ve görüntüsünü, sağanak yağış nedeniyle meslektaşlarının tuttuğu ceset torbasının altında çekti. 
     Öldürülen Hasan Vatansever’in ayrıldığı eşi Hatice Güneşsever, eski eşinden şiddetli geçimsizlik nedeniyle boşandığını söyledi. Hasan Vatansever’in tecavüz olayına karışmasına inanamadığını belirten Güneşsever, O, namus konusunda çok titizdi. Çok ilginçö diye konuştu. 
     
</TEXT>
</DOC>
