<DOC>
<DOCNO> 343907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/yasam/yas01.html </URL>
<DATE> 2005/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Balkan cinayeti cezasına onama 
</HEADLINE>
<TEXT>


LUBE AYAR İstanbul 

Yargıtay 1. Ceza Dairesi, Ebru ve Işık Balkan kardeşler cinayetine ilişkin yerel mahkeme kararını onadı. Ebru 26 ve kardeşi Işık Balkan'ın 22 , 18 Mayıs 2001'de Bostancı'daki evlerinde öldürülmesine ilişkin davanın görüldüğü Kadıköy 2. Ağır Ceza Mahkemesi, Fikret Aydın ve arkadaşlarına beraat, ikinci grup sanıklar Seylan Çördük ve Sacettin Yıldız hakkında da müebbet hapis cezası vermişti. 
Ailenin temyizi üzerine dosya, Yargıtay 1. Ceza Dairesi'ne gönderildi. Avukat Yalçın Özkan, sunduğu dilekçede 'Kelebek Operasyonu'nda Sedat Peker ile beraat kararı veren h kim Nusret İnce arasındaki ilişkiye dikkat çekti. Peker ve Aydın arasında akrabalık ve arkadaşlık bağı olduğunu öne süren Özkan, "Adalet duygularını rencide etmeyecek tarafsız ve önyargısız bir heyet eliyle yeniden yargılama yapılmasına fırsat tanınmak üzere esastan bozulmasına karar verilmesini arz ve talep ederiz" ifadesine yer verdi. 

'İtiraz edeceğiz' 
Yargıtay, yerel mahkeme kararının 'düzeltilerek onanmasına' karar verdi. Karara itiraz edeceklerini kaydeden Özkan, "Bu kararla, Aydın hakkında yeniden yargılanma yolunun kapandığını söyleyebiliriz" dedi. 


</TEXT>
</DOC>
