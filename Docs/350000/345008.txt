<DOC>
<DOCNO> 345008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/soneko15.html </URL>
<DATE> 2005/05/23/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Çukurova'dan Turkcell açıklaması... ''Kontrol için çalışıyoruz'' 
</HEADLINE>
<TEXT>

     Çukurova Grubu, Turkcell Holding A.Ş. ve veya Turkcell İletişim Hizmetleri A.Ş’de sahip olduğu hisselere ilişkin olarak, kontrol değişikliği sonucunu doğurmayacak ihtimaller üzerinde çalışmalara başlanacağını bildirdi. 
     Çukurova Holding’ten Borsa’ya gönderilen açıklamada, Çukurova Grubu’nun mülkiyetindeki Turkcell Holding hisse senetlerinin Sonera Holding B.V.’ye Sonera satışına ilişkin olarak Sonera ile yürütülen görüşmelerde, münhasıran görüşme yükümlülüğü süresinin, taraflar arasında nihai bir hisse alım satım sözleşmesi imzalanamadan sona erdiği belirtildi. 
     Açıklamada, "Gerek kamuoyunda ve gerekse Turkcell İletişim Hizmetleri A.Ş. Genel Kurulu’nda, Turkcell gibi yüksek prestije sahip bir şirketin yine bir Türk şirketinin kontrolünde kalması yönünde dile getirilen talepler ve bir kontrol değişikliği halinde çağrı muafiyeti talep edilecek olmasına karşı kamuoyunda oluşan tepkiler ışığında, Çukurova Grubu, Turkcell Holding A.Ş. ve veya Turkcell İletişim Hizmetleri A.Ş.’de sahip olduğu hisselere ilişkin olarak, kontrol değişikliği sonucunu doğurmayacak ihtimaller üzerinde çalışmalarına başlayacaktır" denildi. 

     
</TEXT>
</DOC>
