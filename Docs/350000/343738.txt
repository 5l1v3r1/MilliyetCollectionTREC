<DOC>
<DOCNO> 343738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonspo31.html </URL>
<DATE> 2005/05/18/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Cordoba Çok çalışıp, Beşiktaş'a faydalı olmak arzusundayım... 
</HEADLINE>
<TEXT>

     Beşiktaş Kulübü ile olan sözleşmesini uzatan Kolombiyalı kaleci Oscar Cordoba, "Çok çalışıp, Beşiktaş’a faydalı olmak arzusundayım" dedi. 
     Siyah-beyazlı takımla 1 yılı opsiyonlu 2 yıllık sözleşme yenileyen Kolombiyalı kaleci, Beşiktaş Kulübü’nün resmi internet sitesine yaptığı açıklamada, şunları kaydetti 
     "En az 1 yıl daha Beşiktaş’ta futbol oynayacağım için kendimi olağanüstü derecede mutlu hissediyorum. Benim kontratımı uzatmak istememin nedeni Beşiktaş forması altında hem Türkiye’de hem de Avrupa’da başarılı olma isteğimdir. Önümüzdeki sezon hem ligde, hem de UEFA Kupası’nda ekip olarak başarılı olma hedefimiz var. Eminim ki bu sezonki gidişatımızı önümüzdeki sezon alacağımız başarılı sonuçlarla unutturup, ekip olarak kendimizi taraftarlarımıza affettireceğiz. Ben kendi adıma şu sözü verebilirim ki, bundan önce de olduğu gibi bundan sonra da çok çalışıp, Beşiktaş’a faydalı olmak arzusundayım." 
     
</TEXT>
</DOC>
