<DOC>
<DOCNO> 319458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/guncel/axgun02.html </URL>
<DATE> 2005/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Taklit'le kurtuldular 
</HEADLINE>
<TEXT>


Kadıköy'de bir matbaaya yapılan baskında 317 bin kutu sahte ilaç ele geçirildi. İlaçlarda 'kireç tozu' ve 'laktoz' kullanıldığı belirlendi. Ancak sahteciler, 'taklit ürün'den sorgulanınca serbest kaldı 

Erdal Kılınç - İstanbul 

İstanbul'da 317 bin 860 kutu sahte ilaç ele geçirildi. Yaklaşık 3 milyon YTL değerindeki ilaçların 40 bininin Viagra, diğerlerinin antibiyotik ve ağrı kesici olduğu belirtildi. Oeparasyonla ilgili Ankara'da Sosyal Sigortalar Kurumu'ndan SSK emekli olan ecza deposu sahibi Hakkı Asil'le birlikte gözaltına alınan 6 kişi ise savcı tarafından serbest bırakıldı. 
İstanbul İl Sağlık Müdürlüğü'ne gelen bir ihbar üzerine Kadıköy'de bir matbaada çeşitli ilaçlara ait sahte ambalaj kutularının basıldığını belirleyen Mali Şube Müdürlüğü'nun matbaaya baskın yaptı. Ambalajların Ümraniye'de bir ilaç imalathanesine götürüldüğünü belirleyen ekipler, İstanbul İl Sağlık Müdürlüğü ekipleriyle birlikte buraya da operasyon düzenledi. 
İmalathanede piyasaya sürülmeye hazır çeşitli ilaçlar ve ilaç yapımında kullanılan malzemeler ele geçirdi. Hazırlanan ilaçların bir kısmının Ankara'da bir depoya götürüldüğünün belirlenmesi üzerine Ankara polisi de tespit edilen depoya baskın düzenleyerek sahte ilaçları ele geçirdi. 

İlaçta kireç tozu çıktı 
İstanbul İl Sağlık Müdürlüğü'nde yapılan ilk incelemesinde, ilaçlarda sağlığa zararlı "kireç tozu" ve "laktoz" maddelerine rastlandığı bildirildi. 
İlaçları imal ettikleri öne sürülen Hakkı Asil, Mustafa Türk, matbaacılar Galip Binici, Uğur Binici, Hakan Arabul ve hazırlanan ilaçların nakliyesini yapan Sami Akkaya ile Erol Korkudan gözaltına alındı. Zanlılar, sevk edildiklari adliyede "taklit ürün" suçlamasıyla sorgulandıkları savcı tarafından serbest bırakıldı. 
SSK'dan emekli olduğu belirtilen Asil'in Ankara'da iki ecza deposu sahibi olduğu ancak işlerinin iyi gitmemesi nedeniyle bir süre önce iflas ettiği öne sürüldü. Asil'in iki ay önce Ankara Mali Şube Müdürlüğü ekipleri tarafından düzenlenen sahte ilaç operasyonunda yakalandığı ve çıkarıldığı mahkeme tarafından serbest bırakıldığı kaydedildi. 

Ele geçirilen malzemeler 

317 bin 860 adet sahte olarak imal edilmiş piyasaya sürülmeye hazır çeşitli ilaçlar 40 bini Viagra 104 bin 948 adet ilaç kutuları37 bin 724 adet çeşitli ilaçlara ait ambalajlanmaya hazır şişeler90 bin adet çeşitli ilaçlara ait prospektüsleri315 adet ilaç imalatında kullanılan tablet kalıpları4 adet ilaç kutusu basımında kullanılan çinko ve çelik kalıp, hologramlar52 adet film ve aydınger100 kilo sahte ilaç imalatında kullanılan toz hammadde12 det çeşitli firmaların isimleri yazılı kaşe19 rulo ilaç isimleri bulunan ambalaj malzemesi4 adet mengene, ilaç baskı pres makinesi, kapak makinesi ve kompresör4 ayrı firmaya ait fatura ve kaşeler1 adet ruhsatsız tabanca ve bu tabancaya ait şarjör ve mermiler 

'Yasalar yetersiz kalıyor' 

İstanbul İl Sağlık Müdür Vekili Mehmet Bakar da, operasyonun istekleri üzerine yapıldığını belirterek şunları kaydetti "Bu çok ciddi bir suç, halk sağlığını ilgilendiriyor. İçerisinde etken madde varsa ve sadece taklidini yapıyorlarsa buna idari ceza verilmesini anlarım. Ama sağlıksız şekilde ne olduğu belirsiz bir üretimin para cezasıyla kurtulmasını bilmiyorum. Yasal düzenlemede yetersizlik sözkonusu. Yapılan operasyonlara da para cezası tahakkuk ediliyorsa burada yetersizlik var demektir. Sahte ilacın cezasının bu kadar basit olmaması gerek." 

'Sağlık için büyük risk' 

İstanbul Eczacı Odası Başkanı Zafer Kaplan, ilacın istismarı en kolay ürün olduğunu belirterek, şunları söyledi "İlacın tamamen zararsız olduğunu varsayarsak bile en azından hastalığın tedavisine engel bir durum. Bu insan sağlığı açısından çok ciddi bir risktir. Bana göre bu suçu işleyenler ciddi bir kanuni yaptırımla karşı karşıya kalmalıdırlar. Ben 30 yıldır eczacılık yapıyorum, bugüne kadar iki ya da üç kez böyle bir olayla karşılaştım" dedi. 


</TEXT>
</DOC>
