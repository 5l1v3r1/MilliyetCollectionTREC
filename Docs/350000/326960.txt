<DOC>
<DOCNO> 326960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sondun26.html </URL>
<DATE> 2005/03/25/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Putin Akayev Rusya'ya gelebilir 
</HEADLINE>
<TEXT>

     Rusya Devlet Başkanı Vladimir Putin, Kırgızistan'ın devrik Devlet Başkanı Askar Akayev'in Rusya'ya gelmek istemesi halinde buna karşı çıkmayacaklarını söyledi. 
     Putin, iki günlük bir çalışma ziyareti için gittiği Erivan'da Ermenistan Devlet Başkanı Robert Koçaryan ile görüşmesinin ardından düzenlediği ortak basın toplantısında gazetecilerin sorularını yanıtladı. 
     Vladimir Putin, bir gazetecinin sorusu üzerine Akayev'in Moskova'ya gelmesine karşı olmadıklarını belirterek, ''Eğer gelmek istiyorsa, buna karşı çıkmayacağız'' diye konuştu. 
     Kırgızistan'daki gelişmelerin yetkililerin zayıflığından kaynaklandığını söyleyen Putin, ''Kırgızistan'daki gelişmeler yetkililerin zayıflığından, çoğalan sosyal ve ekonomik sorunlardan kaynaklandı. Bu Rusya için sürpriz olmadı'' dedi. 
     
     Putin Kırgızistan ile ilişkileri korumak istiyoruz 

     Rusya Devlet Başkanı Vladimir Putin, Kırgızistan ile mevcut ilişkileri korumak istediklerini söyledi. 
     Putin, 2 günlük çalışma ziyareti için gittiği Erivan'da Ermenistan Devlet Başkanı Robert Koçaryan ile görüşmesinin ardından düzenlenen ortak basın toplantısında gazetecilerin sorularını yanıtladı. 
     Vladimir Putin, bir gazetecinin sorusu üzerine, Akayev'in Moskova'ya gelmesine karşı olmadıklarını belirterek, ''Eğer gelmek istiyorsa buna karşı çıkmayacağız'' diye konuştu. 
     Kırgızistan'daki gelişmelerin yetkililerin zayıflığından kaynaklandığını söyleyen Putin, ''Kırgızistan'daki gelişmeler yetkililerin zayıflığından, artan sosyal ve ekonomik sorunlardan kaynaklandı. Bu Rusya için sürpriz olmadı'' dedi. 
     Putin, eski Sovyet cumhuriyetlerindeki başka dönemlere ait sorunların yasadışı yollardan ve insanlar kurban edilerek çözülmesinin de üzücü olduğunu ifade etti. 
     Rusya'nın Kırgızistan ile mevcut ilişkileri korumak için her şeyi yapacağını bildiren Putin, ''Kırgız muhalefet liderlerinin durumu çok kısa sürede kontrol altına alıp, iyileştirmesini umuyoruz. Bu insanlar bizim için tanıdık kişiler. Zamanında Kırgız kurumlarında çalışmış kişiler'' diye konuştu. 
     
     Bakiyev Kırgızistan'ın Rusya ile mükemmel ilişkileri olacak 

     Kırgızistan'ın devlet başkan vekili Kurmanbek Bakiyev, ülkesinin Rusya ile mükemmel ilişkileri olacağını söyledi. 
     Bakiyev, Bişkek'te olağanüstü toplanan parlamentoda yaptığı konuşmada, ülkesinin geleneksel olarak Rusya ile hep dostane ilişkileri bulunduğunu vurgulayarak, Askar Akayev rejiminin devrilmesinden sonra ortaya çıkan sorunları halletmek dahil olmak üzere, ülkesinin Rusya ile ''mükemmel ilişkiler'' yürüteceğini belirtti. 
     Bakiyev, ''Rusya ile ilişkilerimizin mükemmel bir gelişme kaydedeceğini düşünüyorum. Rus yatırımları memnuniyetle karşılarız. Geleneksel olarak her zaman Rusya ile dostane ilişkilerimiz olmuştur. Kimse bu ilişkileri değiştirmeyi düşünmüyor ve biz bu ilişkileri geliştirmek arzusundayız'' dedi. 
     Milletvekilleri tarafından devlet başkanlığı ve başbakanlığa seçilen Bakiyev, ''şu andaki zor durumdan'' söz ederek, Rusya'nın varolan bu sorunların çözümüne katkıda bulunabileceğini söyledi. 
     Bakiyev, ''Ekonomiyi kalkındırmamız gerek. Bu alanda Rusya ile işbirliğine hazırız ve bu konuda hızla ileri adımların atıldığını görmek istiyoruz'' diye konuştu. 
     
</TEXT>
</DOC>
