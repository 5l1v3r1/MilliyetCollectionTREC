<DOC>
<DOCNO> 349777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sontur23.html </URL>
<DATE> 2005/06/07/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Sarıyer Balıkçılar Çarşısı yıkıldı 
</HEADLINE>
<TEXT>

     Sarıyer Balıkçılar Çarşısı, çevre sakinlerinin açtığı dava sonucu yıkıldı. 
     İstanbul Büyükşehir Belediyesi ekipleri, Sarıyer sahilinde yaklaşık 10 yıl önce Sarıyer Belediyesi’nce yaptırılan ve içinde 17 işyeri bulunan çarşının yıkım çalışmalarına başladı. 
     Belediye ekipleri, yaklaşık yarım saatlik çalışmayla, herhangi bir engellemeyle karşılaşmadan çarşının yıkımını tamamladı. 
     Mahalle sakinlerince çevre kirliliğine yol açtığı gerekçesiyle açılan ve yaklaşık 6 yıl süren davanın sonuçlanmasıyla yıkılmasına karar verildiği belirtilen çarşının, bir süre önce tahliye edildiği bildirildi. 
     Bu arada açıkta kurdukları tezgahlarda satışlarına devam eden çarşı esnafı ise "kaymakamlık ve belediyenin kendilerine yeni bir yer tahsis etme sözü verdiğini, bunun gerçekleşmesini beklediklerini" kaydettiler. 
     
</TEXT>
</DOC>
