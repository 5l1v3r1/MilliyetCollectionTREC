<DOC>
<DOCNO> 311250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/yazar/dundar.html </URL>
<DATE> 2005/02/01/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Yaşasın şanlı siesta direnişimiz 
</HEADLINE>
<TEXT>


Geçenlerde İspanya'daydım. Çok ilginç bir tartışmaya tanık oldum. 
İspanya'da işyerleri sabah 9.00'da açılıyor. 13.00'e kadar çalışıyorlar. Öğlen 1'de dükk n sahibi dükk nını, memur bürosunu kapatıp yemeğe gidiyor. Bu uzun öğlen yemeği bitince de İspanya, sokakları turistlere terk ediyor ve uykuya çekiliyor. 
Adına "siesta" denilen bu "kestirme", bir Akdeniz geleneği... 40 dereceyi bulan Akdeniz sıcağı, öğleden sonra çalışmayı zorlaştırıyor. 
Siesta 17.00'ye kadar sürüyor. Akşam 5 olup da güneşin etkisi kırılınca dükk nlar, işyerleri, bürolar yeniden açılıyor. 
Saat 20.00'ye kadar çalışıyorlar. 
Sonra uzun gece başlıyor. 
Önce iş çıkışı "tapas" denilen lezzetli İspanyol mezeleri eşliğinde akşam içkisi "sangria" veya "sherry"... 
22.00'den sonra da yemek... 
Ve tangolu, flamenkolu uzun geceler... 
Siesta, uyku sersemliği yaşamadan uzun ve keyifli bir gece geçirmeyi de garantiliyor. 

İspanya oldum bittim böyle yaşıyor. 
Ancak kıta Avrupa'sında böyle bir gelenek yok. 
Sorun da burada... 
Avrupa Birliği üyesi olan İspanya'nın çalışma saatleri, diğer Avrupa ülkeleriyle uyuşmuyor. 
Diyelim, İspanya'ya ihracat yapan bir Fransız şirketi öğleden sonra çaldırdığı telefonların cevapsız kalmasından yakınıyor. 
Bankalar para transferi yapamıyor. 
Resmi heyetlerle çalışma saatleri çakışmıyor. 
Bu "keyif", işlerin yürümesini zorlaştırıyor. 
Gerçi son dönemde, turizmin etkisiyle bazı büyük alışveriş merkezleri siesta geleneğine son verdi, ama İspanya'nın geneli h l uykusundan vazgeçmiş değil. 
Ve Türkiye'de alışkın olduğumuz bir tartışma gündeme geliyor 
"Avrupa Birliği'ne girdik diye kendi hayat tarzımızdan vaz mı geçeceğiz " 

Bu soruya İspanyolların yeni Başbakanı Zapatero "Siesta bizim geleneğimizdir" yanıtını verdi, ama AB ile uyumlu ve verimli bir çalışma düzeninin gerekliliğine de dikkat çekti. 
İspanyollar güldüler ve uykuya devam ettiler. 
Gezide bize eşlik eden rehberimiz Narbert Jordana siestasız çalışanlardan... Ama bu hakkı savunuyor 
"Almanlar, daha çok çalışabilmek için öğle tatilini 45 dakikaya kadar indirdi. Biz 45 dakikada ancak salatamızı yeriz. Gece ise onların yatağa gittiği saatte biz sofraya oturuyoruz" diyor gülerek... 
Ancak öneriye sıcak bakanlar da var. Çünkü kentlerin büyümesi nedeniyle artık eve gidip uyuyup işe dönmek güçleşmiş. Şimdilerde kent içinde 3 saatliğine kiralanabilen tek yataklı uyku merkezleri kurulmaya başlanmış, ama bu da çare değil. Uykuya gitmeyenler için 4 saatlik öğle tatili verimsiz bir vakit kaybına dönüşüyor. Onlar AB'ye hak veriyor. 
Jordana da "Haklılar belki, ben de İspanya ile ticaret yapıyor olsaydım, yakınırdım ama biz de haklıyız" diyor 
"Uluslararası sermaye para kazanacak diye, biz hayat tarzımızı değiştiremeyiz. Bizi Almanlar gibi sabahın 6'sında kaldıramazlar. Buralarda gece 11'de çocuklarımız h l sokakta oyun oynar". 

Gördüğünüz gibi, birçok yerde AB'nin dayattığı standartlarla yerel özellikler arasındaki kavga devam ediyor. 
Bu arada konu açılmışken soralım 
Aralığa kadar her gün hararetle tartıştığımız AB konusu kapanmış gibi... Müzakere tarihi alındığından beri hiçbir adım atılmadı. Henüz başmüzakereci bile belirlenmedi. Ve ekim için geri sayım bütün hızıyla sürüyor. 
Müzakere tarihi almakla AB'ye girdik mi sanılıyor yoksa 



</TEXT>
</DOC>
