<DOC>
<DOCNO> 305882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sontur18.html </URL>
<DATE> 2005/01/12/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Emekli Yargıtay üyesi ölü bulundu 
</HEADLINE>
<TEXT>

     Onursal Yargıtay 1. Hukuk Dairesi emekli Üyesi Cemil Çetiner 66 oturduğu binanın önünde ölü bulundu. 
     Yetkililerden alınan bilgiye göre, İller Bankası Sitesi 4. blok 4. kat 41 numaralı dairede oturan Çetiner'in eşi sabah saatlerinde kahvaltıyı hazırladıktan sonra Cemil Çetiner'e seslendi. Eşinin kendisini duymadığını zannederek oturma odasına giden eşi pencerenin açık olduğunu farketti. Pencereden dışarı bakan eşi Çetiner'in binanın girişinde beton zemin üzerinde cansız yattığını gördü. 
     Olay yerine gelen emniyet ekipleri incelemelerine başladı. 
     Çetiner'in bir süredir psikolojik rahatsızlığı bulunduğu, olayın kaza mı yoksa intihar mı olduğunun araştırıldığı kaydedildi. 
     Çetiner'in Yargıtay 1. Hukuk Dairesi Başkan Vekili iken 2.5 yıl önce emekli olduğu öğrenildi. 
     Bu arada, olayın duyulmasının ardından Çetiner'i tanıyan Yargıtay mensupları olay yerine geldi. 
     
</TEXT>
</DOC>
