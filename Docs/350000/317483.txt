<DOC>
<DOCNO> 317483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sondun15.html </URL>
<DATE> 2005/02/22/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Musul'da şehit düşen 5 Türk polisin katilleri bulunamadı 
</HEADLINE>
<TEXT>

     Irak'ın Musul kentinin Vali Yardımcısı Khasraw Goran, ''bugüne kadar yakaladıkları hiçbir teröristin, Musul'da 5 Türk polis memurunun şehit edildiği saldırıyı üstlenmediğini'' söyledi. 
     ''Yeni kurulacak hükümetin de desteğiyle terörü sona erdirmek için çaba harcayacaklarını'' belirten Goran, ''İnşallah 5 Türk polis memurunu öldüren saldırganları buluruz'' diye konuştu. 
     Bir süre öncesine kadar Musul'da terörist saldırılar nedeniyle sıkıntılı günler yaşandığını, bazı vatandaşların kenti terk etmek zorunda kaldığını belirten Goran, saldırıların seçimden sonra azaldığını ifade etti. 
     Sözcü, geçmişte hayatın zaman zaman durma noktasına geldiği Musul'da artık halktan da teröristlerin yakalanması konusunda destek gördüklerini söyledi. 
     
</TEXT>
</DOC>
