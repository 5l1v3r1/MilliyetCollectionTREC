<DOC>
<DOCNO> 340725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sontur08.html </URL>
<DATE> 2005/05/08/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Alman turist denizde kalp krizinden öldü 
</HEADLINE>
<TEXT>

     Kamil ATALAY DHA 

      ANTALYA'nın Manavgat İlçesi'ne bağlı Çolaklı Beldesi’nde tatil yapan Alman turist 72 yaşındaki Werner Ernst Donitz, denizde kalp krizi geçirdi. Çevreden yetişenlerin tüm çabalarına karşın yaşlı turist kurtarılamadı. 
     Süral Otel’de eşiyle birlikte kalan Alman Werner Ernst Donitz, dün saat 17.00 sıralarında arkadaşlarıyla denize girdi. Bir süre yüzen yaşlı adamın çırpınmaya başladığını gören arkadaşları, yardıma koştu. Sahile çıkardıkları yaşlı adama kalp masajı yapan arkadaşlarının çabaları sonuçsuz kaldı. Werner Ernst Donitz’in yüksek tansiyon hastası olduğu, büyük olasılıkla yüksek tansiyona bağlı kalp krizi geçirdiği belirtildi. Alman turistin cenazesi, Manavgat Devlet Hastanesi morguna kaldırılırken, kesin ölüm nedinin saptanabilmesi için otopsi yapılmasına karar verildi. 
     
</TEXT>
</DOC>
