<DOC>
<DOCNO> 348197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/soneko05.html </URL>
<DATE> 2005/06/02/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Tüpraş ihalesinde ön yeterlilik için süre uzatıldı... 
</HEADLINE>
<TEXT>

     Tüpraş'ın yüzde 51'lik bölümünün blok satış yöntemiyle özelleştirilmesine yönelik çıkılan ihalede, ön yeterlilik için son başvuru tarihi 9 gün uzatıldı. 
     Özelleştirme İdaresi Başkanlığı ÖİB tarafından bugün gazetelere verilen ilanlarla duyurulan değişikliğe göre, daha önce 13 Haziran olarak açıklanan ön yeterlilik için son başvuru süresi süresi 22 Haziran 2005 tarihine çekildi. 
     İhale komisyonu ön yeterlilik başvurularını alımını takiben 2 iş günü içinde ön yeterlilik değerlendirmesini yapacak. 
     Öte yandan, ihalede, 1-29 Temmuz 2005 tarihleri arasında elektronik ortamda gerçekleştirilecek bilgi odası data room süreci ile 2 Eylül 2005 olan son teklif tarihi değişmedi. 
     
     TALEP ŞİRKETLERDEN GELDİ 

     Bu arada, ÖİB yetkilileri, uzatmanın, bazı kuruluşların konsorsiyum oluşturma çalışmalarının devam etmesi nedeniyle alındığını, uzatma talebinin firmalardan geldiğini vurguladı. 

     
</TEXT>
</DOC>
