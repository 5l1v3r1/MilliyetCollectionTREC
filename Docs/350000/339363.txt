<DOC>
<DOCNO> 339363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonyas20.html </URL>
<DATE> 2005/05/03/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
6.75 kiloluk dev hamburger 
</HEADLINE>
<TEXT>

     ABD’nin Pennsylvania eyaletinde bir lokanta, bu yılın başında kaybettiği "dünyanın en büyük hamburgerini yapan restoran" unvanını geri almak için, "Bira Fıçısı Göbekli Hayvan Terbiyecisi" adını verdiği 6.75 kilogramlık hamburger hazırladı. 
     Dev hamburgerin içinde 4.7 kilo sığır kıymasından yapılmış köfte, 25 dilim peynir, bütün bir kıvırcık salatanın yaprakları, 3 domates, 2 
     soğan, bir buçuk şişe mayonez, turşu, ketçap, hardal bulunduğu ve 30 dolara satıldığı belirtildi. "Danny’nin Bira Fıçısı" isimli lokantanın sahibi Denny Liegey, dev hamburgerin 10 kişilik bir aileyi rahatlıkla doyurabileceğini ifade etti. Lokanta, daha önce de 2.7 kilogramlık bir hamburger yapmış, ancak New Jersey’li rakip lokanta Clinton Station Diner, 5.6 kilogramlık "Zeus" isimli hamburgeriyle buna yanıt vermişti. "Bira Fıçısı Göbekli Hayvan Terbiyecisi"ni şu ana kadar 4 müşterinin "yemeye çalıştığını" belirten lokanta sahibi, hiçbirinin buna muvaffak olamadığını, hepsinin de artan hamburgeri paketletip eve götürmeyi tercih ettiğini söyledi. Amerikalı lokantacı, dev hamburgeri yemenin "yarım bir sığırı yemeye benzediğini" belirtti. 
     
</TEXT>
</DOC>
