<DOC>
<DOCNO> 345716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sonspo19.html </URL>
<DATE> 2005/05/25/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Milan ve Liverpool taraftarları Taksim ve Sultanahmet'te toplanıyor 
</HEADLINE>
<TEXT>

     Avrupa Şampiyonlar Ligi 2004-2005 sezonu final maçında bu akşam karşılaşacak olan İtalya’nın Milan ile İngiltere’nin Liverpool takımlarının taraftarları Taksim ve Sultanahmet’te toplanmaya başladı. 
     Atatürk Olimpiyat Stadı’nda saat 21.45’te başlayacak dev maça saatler kala, İtalyan ve İngiliz taraftar takımları lehine tezahüratlara başladılar. 
     Sultanahmet’te ağırlıklı olarak İtalyan, Taksim’de ise İngiliz taraftarların bulundukları gözleniyor. 
     İngiliz taraftarlar Taksim, İtalyanlar ise Sultanahmet’ten öğleden sonra otobüslerle stada götürülmeye başlanacaklar. 
     Bu arada, İstanbul’un tarihi ve turistik yerlerini de gezen, İstanbul Boğazı’nda tekne turlarına çıkan çok sayıda futbolsever, maç saatine kadar hoşça vakit geçirmeye çalışıyor. 
     İtalyan taraftarların, eski teknik direktörleri Fatih Terim lehine tezahüratlar yaptıkları gözleniyor. 
     Bu arada Avrupa Şampiyonlar Ligi’nin sponsor firmaları Taksim Gezi Parkı’nda standlar kurdu. Futbolseverler buradaki aktivitelere yoğun ilgi gösteriyor. 
     
</TEXT>
</DOC>
