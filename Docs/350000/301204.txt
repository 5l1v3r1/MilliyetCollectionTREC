<DOC>
<DOCNO> 301204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sondun04.html </URL>
<DATE> 2004/12/27/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Ukrayna'da muhalefet lideri Viktor Yuşçenko zaferini ilan etti 
</HEADLINE>
<TEXT>

     Ukrayna'da yapılan Devlet Başkanlığı seçimlerine ait ilk sonuçların ve seçim sonrası anketlerde önde giden devlet başkanlığı adaylarından muhalefet lideri Viktor Yuşçenko zafer kazandığını iddia etti. 
     Kiev'deki Bağımsızlık Meydanı'nda binlerce taraftarına hitaben konuşma yapan Yuşçenko, kendisine destek veren seçmenlerin Ukrayna'yı yeni bir siyasi yüzyıla taşıdıklarını söyledi. Yuşçkenko ''Haber var Bitti. Şimdi, bugün Ukrayna halkı kazandı. Sizi tebrik ediyorum'' diye konuştu. 
     Ukrayna'nın 14 yıldan beri bağımsız olduğunu ancak özgür olmadığını ileri süren Yuşçenko, ''Şimdi bunun geçmişte kaldığını söyleyebiliriz. Şimdi bağımsız ve özgür bir Ukrayna ile karşı karşıyayız'' dedi. 
     Yuşçenko'nun zafer konuşmasına 5000 kadar taraftarının alkışlarla destek verdikleri ve havayi fişekler fırlattıkları gözlendi. Öte yandan oyların yüzde 72'sinden fazlasının sayımının tamamlandığını belirten seçim yetkilileri, sayılan oyların yüzde 55,85'ini alan Yuşçenko'nun, sayılan oyların yüzde 40,34'ünü alan Başbakan Viktor Yanukoviç'in önünde gittiğini belirttiler. 
     
</TEXT>
</DOC>
