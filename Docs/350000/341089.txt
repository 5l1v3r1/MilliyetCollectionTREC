<DOC>
<DOCNO> 341089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/spor/axspo05.html </URL>
<DATE> 2005/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz Fener İtalyan Cim-Bom 
</HEADLINE>
<TEXT>


30 yabancı gazeteci ve UEFA yetkilileriyle dünyanın yakın takibe alacağı Türkiye Kupası finalinde, Liverpool güzerg hını Sarı-Lacivertliler, Milan'ınkini ise Sarı-Kırmızılılar kullanacak 


Fenerbahçe ile Galatasaray arasında yarın oynanacak final maçı Dünya basınının gündemine oturdu. Şampiyonlar Ligi finali öncesi prova niteliğini taşıyan karşılaşma 20 kadar UEFA yetkilisi tarafından da yakın takibe alınacak. 
Atatürk Olimpiyat Stadı'ndaki mücadeleyi, İngiltere, Romanya, Fransa, Almanya ve Brezilya'dan 7, Ermenistan'dan 2 olmak üzere çeşitli ülkelerle birlikte toplam 30 gazeteci de izleyecek. Arap dünyasının ünlü televizyon kanalı El Cezire de yarım adaya naklen yayın yapacak. 
Bu karşılaşma özellikle UEFA açısından çok büyük önem taşıyacak. İstanbul'a gelen yetkililer, aynı zamanda Şampiyonlar Ligi finalinin organizasyonunu yapacak ekipteki isimlerden oluşacak. Finalde Liverpool taraftarlarının kullanacağı yol güzerg hını ve tribünleri, Fenerbahçe taraftarları kullanacak. Milan taraftarlarının provasını ise Galatasaray yapacak. 

Kırmızı alarm verildi 

Galatasaray - Fenerbahçe maçı için alınan güvenlik önlemleri dün açıklandı. 8 bin polisin görev yapacağı Olimpiyat Stadı'nda kurallara uymayanlara kesinlikle taviz verilmeyecek 

Galatasaray ile Fenerbahçe arasında yarın Olimpiyat Stadı'nda oynanacak kupa finalinde alınacak güvenlik tedbirleri açıklandı. 
Vali Muammer Güler, Emniyet Müdürü Celalettin Cerrah, Jandarma Alay Komutanı Ali Eryılmaz ile düzenlediği basın toplantısında önlemlerle ilgili açıklamalarda bulundu. 
Vali Güler, taraftarların 12.00'de toplanacaklarını, 13.00'te tedbir alınacağını ve kapıların 15.00'te açılacağını söyledi. Fenerbahçe taraftarının Kadıköy Salı Pazarı, Abdi İpekçi Salonu, 4. Levent Metro İstasyonu önü ve Eminönü İskele Meydanı'nda toplanacağını belirten Güler, Galatasaray taraftarının ise Mecidiyeköy otobüs durakları, Taksim Meydanı, Aksaray metro istasyonu önü ve Bakırköy Meydanı'nda bir araya geleceklerini, otobüslerle stada getirileceklerini ifade etti. Güler otolarla gelecek seyircilerin kontrol noktalarında biletlerini göstermek zorunda olduklarını da belirtti. Taraftarların giriş güzerg hı şöyle açıklandı 
GALATASARAY Betonsa kavşağını takiben Masko Mobilyacılar Çarşısı önünden kuzey yan yolu takip ederek kendileriiçin ayrılan ve Atatürk Olimpiyat Stadı'na giden yoldan kendi otoparklarına intikal edecekler. 
FENERBAHÇE Betonsa kavşağından Turgut Özal bulvarını takiben Başakşehir istikametindeki D 11 yolu ile Halkalı İkitelli caddesi üzerindeki BP benzin istasyonundan Atatürk Olimpiyat Stadı'na ulaşımı sağlayan 15 nolu yolu takip ederek kendi otoparklarına geçecekler. 

Önlemler 
Stat çevresinde 3 ayrı arama noktası olacak, taraftar afişleri kontrolden sonra tribünlere alınacak. Yabancı madde de sokulamayacak.Biletlerde seyircilerin adı yazılacak, herkes kendi koltuğunda oturacak. İzleme üniteleri olay halinde koltuk sahibini hemen tespit edecek.Merdivenler kesinlikle boş tutulacak. Merdiven boşluklarında bulunanlar uyarılacak, boşaltmayanlar stat dışına çıkartılacak.Stadın demirbaşlarına tribün veya tuvalet gibi diğer yerler zarar verenler anında dışarı çıkartılacak ve haklarında kanuni işlem yapılacak.Maçın ardından stattan ilk olarak mağlup takım taraftarları çıkarılacak.8 bin güvenlik görevlisi görev yapacak. 


</TEXT>
</DOC>
