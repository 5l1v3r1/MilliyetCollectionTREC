<DOC>
<DOCNO> 323692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sonsiy03.html </URL>
<DATE> 2005/03/14/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Başbakan da maaşından şikayetçi 
</HEADLINE>
<TEXT>

     Tıp Bayramı kutlamasına katılan Başbakan Erdoğan, doktorlara, gelirinizin yeterli olmadığını biliyorum ama benim de maaşım sizlerden farklı değil’ dedi. 
     Başbakan Recep Tayyip Erdoğan, İstanbul'da Tıp Bayramı kutlamasına katıldı ve gündemine sağlık çalışanlarının özlük haklarını aldı. Sağlıkta dönüşüm programıyla, doktorların gelirinde artış sağlandığını söyleyen Erdoğan, ancak bunun yeterli olmadığını da vurguladı. 
     Başbakan Erdoğan, hekimlere kendi durumunun da farklı olmadığını anlattı. Erdoğan, ben şu anda başbakanım, milletvekiliyim. Benim de sizlerden pek farklı maaşım yok. Beni başbakan olarak, başbakanlık tazminatı 220 milyon lira, yeni rakamla 220 ytl alıyorum. Milletvekili maaşını zaten biliyorusunuz. Yani aramızda çok ciddi farklar yok. Ama bu kaderi beraber paylaşacağızö dedi. 
     Başbakan doktorlar iğne yapmayı bilmiyor’ sözlerinin de eksik yansıtıldığını söyleyip, doktorlardan özür diledi. 
     
     Başbakan 7 bin 650 YTL maaş alıyor 
     Doktorlar, yeni uygulamayla, artık performansa göre para kazanıyor. Bir başhekimin maaşı bin 650 Yeni Türk Lirası. Uzman doktorsa, nöbetlerle birlikte, bin 200 YTL kazanıyor. Başbakan ise 7 bin 430 YTL milletvekili maaşı ve 220 YTL de başbakanlık tazminatıyla 7 bin 650 YTL maaş alıyor. 
     Erdoğan, Tıp Bayramı’nın kutlandığı gecede 81 ilden gelen yılın doktorlarına birer plaket verdi. 
     
     Akdağ Yanlış sağlık sisteminden kurtuluyoruzö 
     Tıp Bayramı kutlamasında konuşan Sağlık Bakanı Recep Akdağ da, ''yanlış bir sağlık sisteminin elimizi kolumuzu bağlayan prangalarından bir bir kurtuluyoruz'' dedi. 
     Hekimlerin sosyal sorumluluk ve sanat duygularının çok yüksek olduğunu belirten Akdağ, hekimliğin de bir fedakarlık ve sorumluluk mesleği olduğunu hatırlattı. Bakan Akdağ, bütün öğrenciler içinde öğrencilik yılları en zor geçenlerin hekimler olduğunu, bu mesleğin hata kabul etmediğini vurguladı. 
     SSK hastanelerinin Sağlık Bakanlığı'na devri konusuna da değinen Akdağ, bunun zor bir süreç olduğunu, ancak her gün bir bürokratik sıkıntıyı gidererek yollarına devam ettiklerini söyledi. 
     Sağlık çalışanları ve hekimlere performanslarına göre katkı payı ödediklerini belirten Akdağ, bu yıl, bu konudaki eksikliklerin büyük ölçüde giderileceğini ve artık sağlık çalışanlarının geçimlerini sağlamak için başka yollar aramasına gerek kalmayacağını ifade etti. 
     
</TEXT>
</DOC>
