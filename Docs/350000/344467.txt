<DOC>
<DOCNO> 344467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/siyaset/siy05.html </URL>
<DATE> 2005/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kim bu Fransız 
</HEADLINE>
<TEXT>


Ankara'ya gelerek "imtiyazlı" ortaklık yoklaması yapan Fransız'ın yetkisi tartışma yarattı. Türk yetkililer, "Öneri kabul edilemez" dedi 

UTKU ÇAKIRÖZER Ankara 


Fransa Cumhurbaşkanı Chirac'a yakın bir "think tank" beyin fırtınası kuruluşu başkanının, Ankara'da temaslarda bulunarak, Türkiye'ye, AB'ye tam üyelikten daha hızlı devreye girecek olan "özel şartlarda imtiyazlı üyelik verilmesi" formülünü ortaya attığı ortaya çıktı. Adı açıklanmayan Fransız'ın, akademik çevreler, Dışişleri Bakanlığı ve diplomatlar arasında konuyu tartışmaya açtığı bildirildi. Fransız'ın hangi yetkiyle Ankara'da bulunduğu 'resmiyet' tartışmasını başlatırken, Fransa'nın Ankara Büyükelçiliği, "Öneri, bizim resmi görüşümüz değil" dedi. Türk yetkilileri de formülü "kabul edilemez" buldu. Esrarengiz Fransız'ın imtiyazlı ortaklık formülü şöyle 
Türkiye, Avrupa savunma ve güvenliği konusunda oy hakkına sahip olarak Savunma Bakanları Komitesi'ne üye olur.Türkiye'ye tam üyelik sürecinde ne kadar ekonomik yardım sağlanacaksa imtiyazlı ortaklık için de ona yakın bir meblağ sağlanır.Türkiye, üretim maliyetlerini büyük ölçüde artıran AB standartlarını uygulamaktan kurtulur. Türklere karşı vize uygulaması yumuşatılacak. Kıbrıs ve Ege sorunu önkoşul olmaktan çıkacak.Kıbrıs Rumları ve Yunanistan'ın veto hakkı olmayacak.Ermeni soykırımı iddiaları gündemden düşecek.Kürt sorunu Kopenhag siyasi kıstası niteliğini kaybedecek. 



</TEXT>
</DOC>
