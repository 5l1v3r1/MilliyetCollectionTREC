<DOC>
<DOCNO> 324876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sontur26.html </URL>
<DATE> 2005/03/18/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
ATM makinesini kazmayla parçaladılar 
</HEADLINE>
<TEXT>

     Bursa'nın merkez Osmangazi İlçesi'nde bir banka şubesinin ATM makinesini, kazmayla parçalayarak soyma girişiminde bulunan kişiler, makine içindeki çelik kasayı açamayınca kazmayı bırakıp kaçtılar. 
     Alınan bilgiye göre, sabaha karşı 05.30 sıralarında, Gazcılar Caddesi'nde bir banka şubesi önündeki ATM makinesinin kimliği belirlenemeyen kişilerce soyulmak istendiği ihbarını alan güvenlik güçleri, olay yerine gittiklerinde makineyi parçalanmış halde buldu. 
     Yapılan incelemeler sonucu, kimliği belirlenemeyen kişilerin, makinenin güvenlik kamerasını ters yöne çevirdikten sonra yanlarında getirdikleri kazmayla ATM makinesini parçaladıkları belirlendi. 
     Zanlıların, paraların bulunduğu çelik kasayı açamadıkları, kazmayı olay yerinde bırakıp kaçtıkları tespit edildi. 
     Olayla ilgili soruşturmanın sürdüğü bildirildi. 
     
</TEXT>
</DOC>
