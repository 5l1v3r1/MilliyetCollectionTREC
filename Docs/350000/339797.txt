<DOC>
<DOCNO> 339797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sondun05.html </URL>
<DATE> 2005/05/05/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
'Bin Ladin'in kafasını buz dolu bir kutuda getir' 
</HEADLINE>
<TEXT>

     ABD’de 11 Eylül saldırılarının ardından Afganistan’a gönderilen Merkezi Haberalma Teşkilatı’nın CIA 
     eski ajanlarından Gary Schroen, üstlerinin, kendisinden, El Kaide lideri Usame Bin Ladin’in kafasını buzla dolu bir kutuda kendilerine getirmesini istediklerini söyledi. ABD’nin Afganistan operasyonları konusunda yazdığı kitabı gelecek hafta piyasaya çıkacak olan Schroen, kendisinin ve altı kişilik bir CIA ekibinin 11 Eylül’den iki hafta sonra Afganistan’ın Penşir vadisine gönderildiğini belirtti. Güney Asya ve Ortadoğu bölgelerinde deneyimli olduğu ifade edilen Schroen, Reuters’a açıklamasında, CIA’deki üstlerinden Bin Ladin’in cesedini getirmesi talimatını aldığını kaydetti. 63 yaşındaki Schroen, o dönemde CIA’nin antiterör dairesini yöneten Cofer Black’in, kendisine, "Bin Ladin’in kafasının, buzla dolu bir kutu içinde bana getirilmesini istiyorum. Ben de bunu alıp Başkan"a göstereceğim. Bin Ladin’in yardımcılarının kafalarını da mızraklara geçirebilirsiniz" dediğini anlattı. Ancak Schroen, Afganistan’da görev yaptığı süre boyunca Bin Ladin’i yakalayabileceği bir noktaya hiç gelmediğini söyledi. 
     
</TEXT>
</DOC>
