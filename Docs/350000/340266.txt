<DOC>
<DOCNO> 340266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sontur16.html </URL>
<DATE> 2005/05/06/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Konya'da felaket söylentisi’ halkı korkuttu 
</HEADLINE>
<TEXT>

     Rıza GERENİZ DHA 

KONYA'da bir kişinin 9 Mayıs günü büyük felaket olacak’ diyerek bir kamyon dolusu kefen dağıttığı söylentisi, kentte paniğe neden oldu. 
     Kentte önce kulaktan kuklağa sonra da internet aracılığı ile dolaşan felaket söylentileri halkı korkuttu. İddiaya göre, kasasında 40 bin kefen bulunan kamyonu Mevlana Müzesi önüne park eden kimliği belirsiz sürücü, 9 Mayıs'a hazır mısınız Sizi büyük bir facia bekliyor. Herkes bu olaya hazırlıklı olsunö diyerek yoldan gelip geçenlere kefen dağıttı. Yinea bazı cami önlerinde de kefen dağıtımı yapıldı. 
     Kulaktan kulağa yayılan bu söylenti halk arasında paniğe neden olurken, internette, Konya'da büyük bir facia olacağı e- maillere dolaşmaya başladı, ancak bunun tarihi belirtilmedi. 
     Polis merkezlerine de bu dedikodularla ilgili ihbarlar yağarken, güvenlik güçleri yaptıkları araştırmalarda kefen dağıtılmasının sözkonusu olmadığını belirledi ve bu tür iddiaların uydurma olduğunu belirledi. 
     Mevlana Müzesi çevresindeki esnaf ise bu iddiaların Konya'yı karalamak ve imajını zedelemek için yapıldığı görüşünü dile getirdi. 

     
</TEXT>
</DOC>
