<DOC>
<DOCNO> 304962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/ekonomi/aeko.html </URL>
<DATE> 2005/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziraat hisseleri 2007'den sonra satışa çıkıyor... 
</HEADLINE>
<TEXT>


Ziraat Bankası 6 yıllık stratejik plan hazırladı. 2007'den itibaren Ziraat hisseleri halka arz şeklinde satılacak. 2010 sonunda bankadaki devlet payı en fazla yüzde 49 olacak 

Ahmet Erhan Çelik 

Ziraat Bankası bir ilki gerçekleştirerek 6 yıllık "stratejik plan" hazırladı. Plana göre hükümet 2007'den itibaren Ziraat hisselerini halka arz şeklinde satmaya başlayacak. Her yıl yüzde 15 - 20 oranında hisse satılırken, 2010 sonuna ulaşıldığında bankadaki devlet payı "en fazla" yüzde 49 olacak. 
Ziraat yönetimi strateji belgesini 2004 bilançosuyla birlikte hafta içinde açıklamayı planlıyor. Katılım Öncesi Ekonomik Program KEP ile BDDK projeksiyonlarına dayanılarak şekillendirilen strateji belgesi yalnızca Ziraat için değil, sektördeki diğer bankalar içinde önemli olacak. 
Bankacılık sektörünün 2010 sonundaki fotoğrafına ilişkin analizler içeren strateji belgesinin ana unsurları şöyle 
2010 sonuna ulaşıldığında Ziraat toplam kredilerinin yarısını 8.5 milyar YTL tüketici ve otomobil benzeri bireysel krediler oluşturacak. 2004 rakamlarına göre bireysel kredilerin banka aktifleri içindeki payı halen yüzde 4.4 seviyesinde bulunuyor. Sektör payı ise yüzde 12'den yüzde 17'ye çıktı.Banka aktiflerinin toplamı 6 yıl sonra 71.1 milyar YTL'ye ulaşacak. Halen yüzde 17 olan sektör aktifleri içindeki pay yüzde 11'e gerileyecek.Banka yönetimi Ziraat'i "pahada ağır, yükte hafif" diyen tanımlanan politika anlayışıyla yönetecek. Öncelik operasyonel hizmetlerin kalitesinin yükseltilmesine verilirken, "sektörden daha az pay alan ama daha etkin ve daha k rlı bir banka" yaratılmaya çalışılacak. 

Ziraat'e özel hizmetler 
Ziraat'in "müşteri odaklı bir banka haline gelmesi hedeflenirken, devlet bankası olmasından kaynaklanan hizmetlerde etkinlik artırılacak. 
Ziraat'in özel bankalar tarafından pek fazla üstlenilmeyen hizmetleriyle ilgili ilginç istatistikler şöyle 
Günde 1.7 milyon kişi ATM'ler hariç doğrudan Ziraat'in veznelerinde işlem yapıyor. Banka, dakikada 3 bin 447 kişiye hizmet verirken, her 10 dakikada bir İstanbul'daki İnönü Stadyumu dolusu insan şubelerden geçiyor. 1.5 milyon Emekli Sandığı emeklisi her üç ayda bir, 2.7 milyon SSK, 300 bin Bağ-Kur, 1 milyon 65 yaş üstü emekli, her ay Ziraat'e gelerek emekli aylığı alıyor. Her emekli, aylığını bir defada çektiğinde banka yılda 54 milyon defa ödeme yapıyor. Tasfiye halindeki Tasarruf Teşvik Fonu'ndan bugüne kadar 17.5 milyon hak sahibine 4.3 katrilyon lira ödeme yapıldı. Ödemeler 6 kez tekrarlanacak. 2 milyon öğrenci toplam 563 trilyon lira tutan burs ve krediyi aldı. 

Ziraat'in k rı 1.5 milyar YTL Ziraat'in hafta içinde açıklanacak 2004 bilançosunda şaşırtıcı rakamlar ortaya çıktı. Net 1.5 milyar YTL 1.5 katrilyon lira üzerinde net k ra ulaşan bankanın, Tüpraş, Telekom gibi şirketleri geride bırakarak "Türkiye'nin en k rlı kuruluşu" olacağı belirtiliyor. 


</TEXT>
</DOC>
