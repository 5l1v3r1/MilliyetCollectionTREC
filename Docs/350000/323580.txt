<DOC>
<DOCNO> 323580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/yasam/yas15.html </URL>
<DATE> 2005/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



İZMİR 

Kız kaçırma kavgası 2 ölü, 2 yaralı 
Bayındır'da "kız kaçırma" meselesi yüzünden 2 aile arasında çıkan kavgada 2 kişi öldü. Yenice Mahallesi'nde oturan 2 aile arasında çıkan kavganın büyümesi üzerine Fehmi U., Murat K. ile Ramazan K.'yi yaraladı. Murat K. kurtarılamadı. Ayağından yaralanan Ramazan K. hastaneye kaldırıldı. Zanlı Fehmi U. ise, olayın ardından kaçtı. Murat K.'nin kardeşi, Ömer Fehmi U.'nun evini basıp Kenan Caruş ile oğlu Erhan Caruş'u vurdu. Erhan Caruş öldü, babasının durumu ise ciddi. 

ADANA 

12 yaşındaki kızı kot pantolonla boğdular 
DHA 
Yüreğir'e bağlı Geçitli beldesinde amcasıyla tavuk satmaya giden 12 yaşındaki C.K., kot pantolonu parçasıyla boğularak öldürüldü. 21 yaşındaki amca Ramazan Koç, yeğeninin cesedini bir inşaatta buldu. Yeğenini hastaneye götüren amca, şüpheli olarak gözaltına alındı. 

ÇORUM 

Doktoru 'Hasta var' diye çağırıp soydular 
Kimliği belirlenemeyen bir kadın, Dr. Bilgin Akbay'ı arayıp, "Hastamız var" diyerek muayenehanesine gelmesini istedi. Akbay, bir süre sonra çalan kapıyı açınca maskeli 2 kişinin saldırısına uğradı. Saldırganlar, Akbay'ı bağlayıp kafasına çuval geçirdi. Akbay'ı tehdit ederek banka kartlarının şifresini öğrenen zanlılar, bilgisayar, 2 cep telefonu ve içinde para bulunan çantayı alıp kaçtı. Polis, Mustafa H.'yi yakaladı. Fuat Ç. de gözaltına alındı. 

İSTANBUL 

Okul penceresi Melike'yi kör etti 
MURAT EĞİLMEZ 
Kadıköy Kaptan Hasan Paşa İlköğretim Okulu'nda 2003'te teneffüste pencere pervazına çarpan Melike Eğriçayır'ın 14 sağ gözü kör olunca, ailesi, Milli Eğitim Bakanlığı aleyhine 40 bin YTL'lik tazminat davası açtı. Ailenin avukatı Dinçer Töle, Melike'nin gözünün açılabilmesi için 1.5 yıl tedavi uygulandığını belirtti. 

TOKAT 

7 yıl bekledikleri bebeği göremeden öldüler... 
İBRAHİM ÖZÇEKİÇ, RECEP İSTEK DHA 
Niksar'da evlerindeki sobadan sızan karbonmonoksit gazından zehirlenen uzman Jandarma Çavuş Metin Yeşil 32 ile 5 aylık hamile eşi Aynur Yeşil'in 26 , 7 yıldır çocuk bekledikleri ortaya çıktı. Evlilikleri boyunca 2 kez hamile kalan ancak bebeklerini düşüren Yeşil'in gördüğü tedavinin ardından hamile kaldığı ve erkek bebek beklediği öğrenildi. 


</TEXT>
</DOC>
