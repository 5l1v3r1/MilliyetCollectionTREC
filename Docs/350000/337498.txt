<DOC>
<DOCNO> 337498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sontur25.html </URL>
<DATE> 2005/04/27/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Barış’ın, katillerinden son isteği Beni annemin yanına gömün’ 
</HEADLINE>
<TEXT>

     Neşet KARADAĞ ADANA, DHA 

ADANA’da 20 yerinden bıçaklanarak öldürülüp, cep telefonu gasp edilen 15 yaşındaki Barış Ceylan’ın, 4 katil zanlısı hakkında ağırlaştırılmış ömür boyu hapis cezası istemiyle dava açıldı. 
     Sanıklardan 15 yaşındaki M.B., Barış’ın ölmeden önce, kendilerine, Beni annemin yanına gömünö dediğini söyledi. 
     13 Mart’ta kaybolan Barış Ceylan’ın, 19 Mart’ta Seyhan Mahallesi Seyhan Nehri kıyısında balıkçılar tarafından cesedi bulundu. 
     Elleri ve ayakları arkadan iple bağlanmış halde bulunan ve 20 yerinden bıçaklanarak öldürüldüğü anlaşılan Ceylan’ın cep telefonunun kayıp olması üzerine, IMEI numarasını alan polis, telefonu kullanan M.B.’yi bu sayede yakaladı. 
     M.B. sorgusunda, arkadaşı Barış Ceylan’ı, 28 yaşındaki Ramazan Tüzüner, 19 yaşındaki Engin Özel ve 25 yaşındaki Mehmet Mutlugil’in öldürdüğünü itiraf edince, bu kişiler de yakalandı. Zanlılardan 3’ü tutuklanırken, Mutlugil tutuksuz yargılanmak üzere serbest bırakıldı. 
     4 sanık, Adana 1’nci Ağır Ceza Mahkemesi’nde Adam öldürmek, gasp, esrar içmek, cürüm işlemek için teşekkül oluşturmak’ suçlarından yargılanmaya başladı. İlk duruşmada, Tüzüner, Özel ve Mutlugil suçlamaları kabul etmeyip beraatlerini isteyerek, M.B. bize iftira atıyorö dedi. 
     M.B. ise, cinayeti şöyle anlattı 
     Birlikte esrar içiyorduk. Ramazan esrarı sarması için Barış’a uzattı. Bu sırada Engin bıçakla Barış’ı sırtından bıçakla yaraladı. Engin, Barış’ın cep telefonunu aldı. Barış yere düşerken, kendisini öldürmemeleri için yalvardı. 
     Engin bağırma’ dedikten sonra Barış’ın boğazını bıçakla kesti. Ardından el ve ayaklarını iple bağlayarak tekmeleyerek nehre attı. Daha sonra Ramazan cep telefonunu bana 50 milyon lira karşılığında satmak istedi. Param olmadığını söyledim. Benim kendisindeki telefonuma karşılık Barış’ın telefonunu bana verdi. Telefonla konuşurken polisler beni yakaladı. Ben de tüm gerçeği anlattım. Olay sırasında Mehmet Mutlugil yanımızda yoktu.ö M.B. tutuklandığı nöbetçi mahkemede ve polisteki ifadesinde Barış’ın ölmeden önce son isteğinin, annesinin yanına defnedilmek olduğunu belirterek, Barış, kendisini öldürmemeleri için Engin ve Ramazan’a çok yalvardı. 
     Telefon için beni öldürecekseniz telefonu size vereyim. Beni bırakın. Polis soracak olursa tinerciler yaptı der sizin adınızı vermem’ dedi. Ancak , Engin tekrar Barış’ı bıçakladı. Barış ölmeden önce son sözlerinde, Beni öldürürseniz annemin yanına gömün’ dedi. Ben küçük olduğum için hiç bir şey yapmadımö diye ifade vermişti. İddianameyi hazırlayan Cumhuriyet Savcısı, M.B.’nin bu sözlerine de iddianamesinde yer verdi. 
     Sanıkları tahliye etmeyen mahkeme heyeti, tanıkların dinlenmesi için duruşmayı erteledi. 
     
</TEXT>
</DOC>
