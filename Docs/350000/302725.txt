<DOC>
<DOCNO> 302725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/yasam/axyas02.html </URL>
<DATE> 2005/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İlahilerle yılbaşı 
</HEADLINE>
<TEXT>


Abdi İpekçi'de, Milli Piyango değil umre çekilişi beklendi. Yeni seneye, harem seramlık şekilde, Kuran ile girildi 

TAHSİN AKSU İstanbul 

İstanbul Zeytinburnu'ndaki Abdi İpekçi Spor Salonu'nda, Mekke'nin Fethi kutlamaları çerçevesinde düzenlenen etkinlikte harem selamlık görüntüler vardı. İlahiler ve Mehteran takımıyla çoşan kalabalık yeni yılın ilk saniyelerinde ise dünyaca ünlü hafızlardan Kuranıkerim dinledi. Protokol ile diğer davetlilere ayrılan bütün sandalyelerde erkekler otururken, kadınlar ve çocuklar tribünlerdeydi. Mehteran takımı, konserinde fetih, hücum marşlarını seslendirdi. Gecede Necmettin Erbakan'ın telgrafı okunduktan sonra, yeni yılın ilk dakikalarında yapılan çekilişte de 25 talihli umreye gitmeye hak kazandı. Saadet Partisi SP Esenler İlçe Teşkilatı'nın Fetih ve Gençlik Gecesi'ndeki çekilişte de şanslı numaralara Kuranıkerim dağıtıldı. 

İstiklal Marşı okunurken... 

Güney Asya'daki felaket nedeniyle havai fişek gösterileri yapılmayan Adana'da da 'alternatif' bir yeni yıla giriş etkinliği vardı. Anadolu Gençlik dergisince düzenlenen "Mekke'nin Fethi" gecesinde konuklar harem - selamlık oturtuldu. İstiklal Marşı okunurken de çarşaflı 3 kadından biri ayağa kalkmazken, diğeri elleri cebinde bekledi, üçüncü kadın da oturan arkadaşıyla sohbet etti. Başka bir mek nda da, 2 ton odunla yakılan ateşin etrafında dans edenler, kamyonla getirilen karla kartopu oynadı. 


</TEXT>
</DOC>
