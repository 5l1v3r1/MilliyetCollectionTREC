<DOC>
<DOCNO> 320074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sonspo39.html </URL>
<DATE> 2005/03/02/ </DATE>
<TIME> 21.32 </TIME>
<AUTHOR>  </AUTHOR>
<HEADLINE>
FIBA Avrupa ligi... Tuborg Pilsener 86 - Azovmash Mariupol 95 
</HEADLINE>
<TEXT>

     FIBA Erkekler Avrupa Ligi ikinci tur son maçında Tuborg Pilsener, Ukrayna'nın Azovmash Mariupol takımına 95-86 yenilerek elendi. 
     Atatürk Spor Salonu'ndaki karşılaşmaya Tuborg Pilsener, tribünleri dolduran basketbolseverlerin coşkulu desteğiyle başladı. 5. dakika, karşılıklı basketlerle 7-7 geçildi. İlerleyen bölümde rakip savunmayı aşmakta zorlanan ve dış şutlarda da isabet kaydedemeyen Tuborg Pilsener, üstülüğü konuk takıma kaptırdı. İlk çeyrek 23-12 Azovmash Mariupol'un üstünlüğüyle geçildi. 
     İkinci periyotta da üstünlüğünü sürdüren Ukrayna ekibi Lubin, Long ve Weathers'in sayılarıyla 15. dakikayı 37-25 önde geçti. Tuborg Pilsener'in, çeyreğin son bölümünde Çizmiç ve Miliçiç'in hırslı oyunlarıyla farkı kapatma çabası sonuç vermedi. Devre 44-38 Azovmash Mariupol üstünlüğüyle tamamlandı. 
     Maçın üçüncü periyodunda da konuk takım, Lubin, Long ve Ivestrentenko'nun kazandırdığı sayılarla üstünlüğünü korudu. Bu periyot, 65-57 Ukrayna ekibinin üstünlüğüyle tamamlandı. 
     Son çeyrekte Tuborg Pilsener, Miliçiç ve Çizmiç'in kritik anlarda kazandırdığı 3'lük basketlerle ve taraftarının desteğiyle oyuna ortak olmaya çalıştı. Yeşil beyazlı ekip, peş peşe başarılı hücumlarla 37. dakikada skorda eşitliği sağladı 76-76 . Ancak Tuborg Pilsener, son 3 dakikada kritik hücumlardan boş dönünce, Azovmash Mariupol serinkanlı oyununun da etkisiyle üstünlüğü yeniden sağladı. Son 2 dakikadaki taktik fauller de sonuç getirmeyince, Tuborg Pilsener rakibine 95-86 yenilerek elendi. 
     Tuborg Pilsener, İzmir'deki ilk maçı 101-90 kaybetmiş, Ukrayna'daki karşılaşmayı ise 90-76 kazanmayı başarmıştı. 
     KÜNYE 
     
     
TUBORG PİLSENER 86 - AZOVMASH MARİUPOL 95 Salon Atatürk Hakemler Eduardo Sancha İspanya xxx, Seffi Shemmesh İsrail xxx, Fabian Conderanne Fransa xxx Tuborg Pilsener Hakan xx 21, Jensen x 3, Barış x 8, Sanders x 4, Asım x 9, Çizmiç xx 24, Miliçiç xx 17, Hüseyin x, Ömer x Azovmash Mariupol Lailo xx 9, Weathers x 10, Lubin xxx 22, Kazlauskas xx 8, Long xxx 25, Ivestrentenko xxx 15 , Podtykan xx 6, Skouttelynik x 1. Periyot 12-23 Devre 44-38 Azovmash Mariupol lehine 3. Periyot 57-65 5 faulle çıkanlar Weathers 25.49 Azovmash Mariupol , Asım 38.18 , Çizmiç 38.58, Miliçiç 39.30 Tuborg Pilsener 
     
</TEXT>
</DOC>
