<DOC>
<DOCNO> 344780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/yazar/altan.html </URL>
<DATE> 2005/05/22/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Düşeş, dübeş, dubara... 
</HEADLINE>
<TEXT>


Bir ömür ödülü sayılacak düzeydeki gıyabi bir yürek dostluğunun, İzmir'i de kalkındırma inadındaki, yapıcı insanı Cengiz Sani güncel olaylardan derlenmiş bazı ironik saptamalar gönderir. 
İşte onlardan biri 
İzmir'de hırsız girmiş bir eve. O sırada evin telefonu çalmış 
- Kimsiniz .. 
- Ben hırsız... 
İzmirli hırsız yine saydam biriymiş. Ya politik bir rüzg rlanmayla 
- Ülkesinin kimsesiz yerlerini, canından çok seven bir yurtsever, deseydi... 
Diyenler az mı yani 

Zaten Cengiz Sani de, güncel olaylarla başından geçenlerden toparladığı matrak anekdotlardan sonra soruyor 
- Dünyada Türkler kadar, ülkesini ne çok sevdiğini iddia edip, Türkler kadar ülkesine ve milletine inanılmaz kazıklar atan başka bir ülke daha var mı acaba 

Cengiz Sani'nin sorusu, Neyzen Tevfik'in eski bir "Tarzan filmi" değerlendirmesini anımsattı bendenize... 
Bir gün öğleden sonra Neyzen'i ilk kez sinemaya götürmüşler. Sinemada bir Tarzan filmi oynuyormuş. Tarzan, ormanlar içinde ağaçlardan ağaçlara atlayarak, vahşilerin eline tutsak düşmüş kolonyal şapkalı bir İngiliz kızını kurtarıyor sonra da, ormanların kuytularında İngiliz kızıyla sevişiyormuş. 
Sinemadan çıkışta, Neyzen Tevfik'e sormuşlar 
- Nasıl buldun filmi Neyzen 
Neyzen 
- Bir kez, demiş gün ortasında hem serince, hem karanlık bir mek n hoşuma gitti. Sonra da yine gördüm ki her kurtarıcı, en sonunda bir güzel beceriyor sevip kurtardığını... 

Trafik kazalarında çarpışmalar, arkadan bindirmeler, şarampole yuvarlanmalar, araba içinde sıkışıp kalmalar, ölmeler, ezilmeler, yaralanmalar süre dursun çerçevesi incecik telden gözlüklü, başı takkeli, beyazlaşmış sakalı da olan bir sürücü otoyollardan birinde ters yöne girmiş, bastırdıkça bastırıyormuş gaza... 
Kendisini trafik polisi durdurmuş 
- Milletvekili misiniz 
- Hayır... 
- Yargıç, savcı falan da değilsiniz herhalde 
- Hayır değilim... 
- Diplomatik dokunulmazlığınız da yok .. 
- Yok... 
- Tamam oldu. Siz ceza yazabileceğimiz vatandaşlardan birisiniz ama, önce şunu söyleyin ters yönde gittiğiniz bir yana, bir de neden bu kadar korkunç bir hız 
Takkeli, gözlüklü, sakalı beyazlaşmış sürücü 
- Çok geciktim de, demiş onun için... Baksanıza herkes geri dönüyor... 
- Peki, nereye gidiyorsunuz ki siz 
- Onu bir Tanrı biliyor ben sadece elimden geleni yapıyorum... 
Trafik polisi 
- Peki anladım, demiş buyurun gidin. Siz besbelli ki, iktidarımızın danışmanlarından birisiniz... 

Başbakan Tayyip Bey'in de hoşlanacağını sandığımız bir fıkra 
Eski zamanlara ait resmi bir bayram balosunda, kendinden geçmiş bir çift, Mavi Tuna valsine kaptırmışlar kendilerini, boyuna dönüyorlar... Erkek beyaz yelekli fraklı, kadın yerlere kadar tuvaletli... 
Yarım saat kadar, izleyicilerin alkışları arasında aşkla şevkle dönüp durduktan sonra fraklı kavalye, tuvaletli damının kulağına 
- Acaba, demiş biraz da ters yönde dönemez miyiz tahta takma bacağımın vidası iyice gevşedi de... 

Bektaşi babasına sormuşlar 
- Baba erenler, politikacılar vatan millet için neler yaptıklarını bol bol anlatıyorlar da kendileri için neler yaptıklarını neden hiç anlatmıyorlar 
Bektaşi babası gülümsemiş 
- Doğruları söylemeye alışık değiller de, ondan demiş... 

Ve Voltaire'den bir söz 
"Bir ülkede hırsızlık resmileşirse, o ülke yıkılmaya mahk mdur." 

Ziya Osman'dan bir şiirle bitirelim yazıyı 
Yetişir 
Beni hatırladıkça, 
Ara sıra gönlümü al. 
Sokakta görünce, gülümse, 
Yanıma yaklaş, 
Az elin elimde kal. 

Evine misafir geleyim, 
Kahvemi sen pişir. 
Taze doldurulmuş sürahiden 
Bir bardak su ver, 
Yetişir... 



</TEXT>
</DOC>
