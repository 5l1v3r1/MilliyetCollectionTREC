<DOC>
<DOCNO> 338568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/siyaset/siy02.html </URL>
<DATE> 2005/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bumin'in sözlerine eniştesinden tepki 
</HEADLINE>
<TEXT>


Anayasa Mahkemesi Başkanı Bumin'in türban karşıtı konuşmasına, ablası ve eniştesinden tepki geldi 

ANKARA Milliyet 


Anayasa Mahkemesi'nin kuruluş yıldönümündeki konuşmada, Anayasa değişse bile üniversitelerde ve kamu kurumlarında türban takılamayacağını söyleyen Anayasa Mahkemesi Başkanı Mustafa Bumin'e, Kırşehir Mucur'da yaşayan akrabalarından tepki geldi. 
Zaman ve Yeni Şafak gazetelerindeki habere göre, açıklamaların kendisini rahatsız ettiğini belirten Bumin'in türbanlı ablası Solmaz Altunçanak'ın eşi Hasan Altunçanak, "Allah'ın emri olan bir konuyu ink r etmek, Allah korusun insanı baş aşağı götürür. Ramazanda oruç tuttuğunu biliyorum. Nasıl böyle bir açıklama yaptı anlamadım. Gizli kuvvetlerce böyle bir açıklama yapması istendiyse bilemem" dedi. 
Bumin'in akrabası Vasfiye Ekim de, "Mustafa Bey dindar aileden geliyor. Anne ve babası hacca gitmiş, namazında kişilerdi. Çocuklarını da o yönde yetiştirdi" diye konuştu. Bumin'in kardeşi Yılmaz Bumin'in de tepki gösterdiği iddia edildi. 


</TEXT>
</DOC>
