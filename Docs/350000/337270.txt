<DOC>
<DOCNO> 337270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/yasam/yas10.html </URL>
<DATE> 2005/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu'nda gasp dehşeti 
</HEADLINE>
<TEXT>


Bir turistin çantasını çalmak isteyen gaspçı yanlışlıkla arkadaşını vurduktan sonra içinde 10 bin euro bulunan çantayla kaçtı 

HALUK ATALAY İstanbul 

İstanbul'da İrlandalı bir turistin çantasını çalmak isteyen gaspçılardan biri arkadaşının silahından çıkan kurşunla hayatını kaybederken, diğeri gasp ettiği 10 bin euroyla kayıplara karıştı. 
İrlanda'dan yaklaşık bir hafta önce İstanbul'a gelen Cesar Antoine Petrossian 54 , dün Beyoğlu Bankalar Caddesi Hacı Ali Sokak üzerindeki bir dükkandan cep telefonu kontörü satın aldı. M.G. 17 ve adı henüz belirlenemeyen bir arkadaşı, turistin cebinde yüklü miktarda döviz bıraktığını fark ederek Petrossian dükk ndan çıktıktan sonra takip etmeye başladı. Başka bir dükk ndan da pil satın alan Petrossian'ın yanına yaklaşan iki zanlı, silah tehdidiyle turisti yere yatırdı. Petrossian'ın yere yatırıldığını gören çevre esnafı ise müdahale etmek istedi. Ancak, zanlılardan birinin silahıyla havaya ateş açması üzerine korkan esnaf geri çekildi. Petrossian'ın tüm parasını gasp eden silahlı gaspçı, kaçmaya çalıştı. Yerdeki Petrossian, M.G.'nin bacağına sarılınca, diğer silahlı kişi, ateş etti. Ancak kurşun M.G.'nin kasığına saplandı. Arkadaşının yaralandığını gören kimliği belirlenemeyen gaspçı, kaçtı. M.G., kaldırıldığı hastanede kurtarılamadı. 




</TEXT>
</DOC>
