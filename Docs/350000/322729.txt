<DOC>
<DOCNO> 322729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/siyaset/asiy.html </URL>
<DATE> 2005/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Soykırım' çıkarması 
</HEADLINE>
<TEXT>


Ulusal ve uluslararası tanınmış bilim adamlarının katılacağı, Dışişleri ve MGK Genel Sekreterliği'nin finansmanını üstlendiği bir sempozyumla soykırım iddiaları tartışılacak 

Barkın Şık - Ankara 


Türkiye, Ermeni soykırımı iddialarına dayanak olarak öne sürülen olayların 90. yıldönümünde atağa geçti. Dışişleri Bakanlığı ve Milli Güvenlik Kurulu MGK Genel Sekreterliği'nin finansmanını üstlendiği bir organizasyon çerçevesinde, "1915 - 1916 Soykırım, Hukuk, Psikoloji ve Tarih" başlığı altında, dünyaca ünlü isimlerin de katılacağı uluslararası bir sempozyum düzenlendi. 
Avrasya Stratejik Araştırmalar Merkezi ASAM Ermeni Araştırmaları Enstitüsü'nün koordinatörlüğünde, Dışişleri Bakanlığı ve MGK Genel Sekreterliği'nin sağlayacağı 65 bin dolarlık destek ile Ermeni soykırımı iddiaları, ilk kez böylesine geniş bir katılımcı yelpazesiyle tartışmaya açılacak. Ankara Park Hotel'de 28 - 29 Mayıs'ta planlanan sempozyuma, dünyanın her yanından uzmanlar davet edildi. Sempozyumda soykırım hukuku konusunda uzman William Schabas, Sten Verhoeven, Osmanlı ve Türk tarihi konusunda çalışmaları ile bilinen Justin Mccarthy ve Feroz Ahmad ile Andrew Mango, Gilles Veinstein, Norman Stone gibi isimler de yer alacak. Toplantıda, Ermeni soykırımı iddialarının BM çatısı altında tartışmaya açılması önerisinde bulunan Türk Tarih Kurumu Başkanı Prof. Dr. Yusuf Halaçoğlu da bir tebliğ sunacak. Sempozyuma 3 Ermeni araştırmacının da katılması için çalışmalar devam ediyor. Basından davet edilen Hrant Dink, Taha Akyol, Etyen Mahçupyan, Ali Bayramoğlu, Can Dündar, Güler Kömürcü, Nuray Mert, Kürşat Bumin, Gülay Göktürk, Hasan Bülent Kahraman, Ahmet Turan Alkan ve Şahin Alpay da sempozyumda konuşma yapacak. 

Berktay yok 

Sempozyuma 1915'te Ermeniler için çıkarılan Tehcir Kanunu'nun "etnik temizlik" amaçlı olduğunu savunan ve özetle "Ermeniler sadece doğudan değil, İznik, İzmit, Çorlu'dan da tehcir edildi. Günümüzde bu kadarı bile soykırım tanımına girer" görüşleriyle bilinen Prof. Dr. Halil Berktay çağrılmadı. 

Ünlü isimler katılıyor 

Sempozyumda bildiri sunacak isimler şunlar 
Emekli Büyükelçi Gündüz Aktan ASAM Başkanı , İlber Ortaylı, Halil İnalcık, Kemal Karpat, Murat Belge, Mete Tunçay, Feroz Ahmad, Sadi Çaycı, Ömer Ersun, Turgut Tarhanlı, William Schabas, Cynthia Snatra, Jan Wouters, Sten Verhoeven, Mordechai Kremintzer, Ruth Lapidot, Miri Gurie, Şerif Mardin, Süleyman Seyfi Öğün, Ahmet İnsel, Ali Yaşar Sarıbay, Dan Stone, Eric Markusen, Yair Auron, Richart Hovannisyan, Arus Yumul, Ayhan Kaya, Justin Mccarthy, Norman Stone, Türkkaya Ataöv, Sina Akşin, Yusuf Halaçoğlu, Cevdet Küçük, Azmi Süslü, Enver Konukçu, Süleyman Beyoğlu, Mehmet Saray, Heath Wlowry, Cemil Koçak, Andrew Mango, Ali Aslan, Cezmi Eraslan, Gilles Veinstein, Eric Zürcher, Stanford Shaw, Ezel Kural Shaw, Şükrü Hanioğlu, Selim Deringil, Zafer Toprak, Baskın Oran, Zeki Arıkan, Fikret Türkmen, Minna Rozen, Çağlar Keyder. 


</TEXT>
</DOC>
