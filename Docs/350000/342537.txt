<DOC>
<DOCNO> 342537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sonsiy12.html </URL>
<DATE> 2005/05/14/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
CHP'li Öymen İncirlik'i artık sadece ABD'ye tahsis etmiyoruz 
</HEADLINE>
<TEXT>

     CHP Genel Başkan Yardımcısı Onur Öymen, Türk liman, havaalanı, tesis ve üslerinin BM kararları çerçevesinde müttefik ülkelerce kullanımına ilişkin hükümet kararnamesinde İncirlik’in de ABD’nin de adının geçmediğini belirterek, "Türkiye’deki havaalanlarının, üslerin, limanların adı geçiyor ve bir sınırlama yok. Buna göre İncirlik’i sadece Amerika’ya değil, başka ülkelere de tahsis edebiliyorsunuz" dedi. 
     Öymen, yaptığı yazılı açıklamada, Dışişleri Bakanı ve Başbakan Yardımcısı Abdullah Gül’ün "İncirlik’ten kesinlikle asker geçmeyeceği" yolundaki sözlerini anımsatarak, kararnamede askeri teçhizat, mühimmat ve personelden bahsedildiğini belirtti. Öymen, "Bu personel asker değilse nasıl bir personeldir" dedi. 
     Hükümet kararnamesinde İncirlik’in de ABD’nin de adının geçmediğini savunan Öymen, Türkiye’deki havaalanlarının, üslerin, limanların adının geçtiğini ve bir sınırlamanın olmadığını kaydetti. 
     Öymen, "Buna göre İncirlik’i sadece Amerika’ya değil, başka ülkelere de tahsis edebiliyorsunuz. İnanılacak gibi değil" dedi. 
     Öymen, konunun Meclis’e getirilmesi gerektiğini ifade ederek, "BM kararının olması Meclis’ten yetki almaya bir muafiyet kazandırıyor mu 
     Kazandırmıyor" dedi. 
     
</TEXT>
</DOC>
