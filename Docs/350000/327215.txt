<DOC>
<DOCNO> 327215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/siyaset/siy05.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Herkesin başına polis dikemeyiz' 
</HEADLINE>
<TEXT>


ANKARA Milliyet 


Başbakan Erdoğan, dünkü 'Ulusa Sesleniş' konuşmasında, güvenlik sorunlarına değindi. Her insanın başına bir polis dikemeyeceklerini söyleyen Erdoğan, "Bugün New York'ta, Moskova'da güvenlik güçlerinin giremediği bölgeler var" dedi. Ortaya çıkan suç tablosunun, bu konuda sosyal bazda bazı kırılmalar gösterdiğini ifade eden Erdoğan, "Gelir dengesizliklerini dengelemek durumundayız" dedi. Erdoğan, bu konuda hükümetin gösterdiği hassasiyeti siyasi kurumlardan, sivil toplum örgütlerinden ve medyadan beklediklerini de söyledi. 

Turnikedeki Başbakan 

BÜNYAMİN AYGÜN 

Dün akşam İstanbul'a gelen Başbakan Erdoğan, Beşiktaş İskelesi'nde vatandaşlarla çay içip sohbet etti. Vatandaşlarla hatıra fotoğrafı çektiren Erdoğan, daha sonra şehir hatları vapuruyla Üsküdar'a geçip evine gitti. 


</TEXT>
</DOC>
