<DOC>
<DOCNO> 320389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sonspo05.html </URL>
<DATE> 2005/03/03/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Cimbom'a karşı hem Sergen hem Tümer 
</HEADLINE>
<TEXT>

     Kulüp doktorları, topla çalışmalara başlayan Sergen Yalçın'ın iyileşmek üzere olduğunu ve Galatasaray maçında oynayabileceğini açıkladı 
     
     Sami Yen’de güleriz’ 
     Geçtiğimiz hafta oynanan Sakaryaspor maçında burnuna aldığı darbe nedeniyle ciddi bir sakatlık geçiren Sergen Yalçın, hafta başından bu yana ilk kez topla buluştu. Daha çok kondisyon ağırlıklı geçen idmanda takımla birlikte toplu çalışmalara da katılan süper solağın performansı teknik heyetin yüzünü güldürdü. Sergen, Derbilere alışığım. Galatasaray’ın evinde yenerek kötü günlerin izlerini tamamen yok etmek istiyoruzö dedi. 
     
     Tümer de yetişiyor... 
     Sakat futbolcular için seferberlik ilan eden sağlık heyeti, Sergen Yalçın’ın durumunun gayet iyi olduğunu ve derbide forma giyebileceğini açıkladı. Öte yandan gribe yakalanan Koray Avcı’nın takımdan ayrı kaldığı idmanda, sakatlıkları süren Tümer ile İbrahim Akın da sadece düzkoşu yaptı. Tümer’in de kritik mücadeleye yetişeceği, ancak haftalardır onsekize giremeyen İbrahim Akın’ın yine kadroda düşünülmediği bildirildi. 
     
</TEXT>
</DOC>
