<DOC>
<DOCNO> 341888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonsiy19.html </URL>
<DATE> 2005/05/12/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Çiçek AİHM kararının gerekçelerini görmem gerekir 
</HEADLINE>
<TEXT>

     Adalet Bakanı Cemil Çiçek, AİHM’in terör örgütü elebaşı Abdullah Öcalan ile ilgili kararının gerekçesini görmeden bir açıklama yapmanın doğru olmayacağını söyledi. 
     Çiçek, Adalet Bakanlığı’dan ayrılırken, gazetecilerin AİHM’in temyiz niteliğindeki Büyük Dairesi’nin terör örgütü elebaşı Öcalan ile ilgili kararını değerlendirmesini istemeleri üzerine, şöyle konuştu 
     "Bu neviden konuları bakanlık çıkışında söylemenin doğru olmadığı kanaatindeyim. Biz bu konuyu devlet olarak, devletin ilgili kurumları ve bakanlıkları olarak başından beri takip ediyoruz. Şimdi çok etraflı değerlendirme için kararı tüm unsurları ile gerekçeleriyle, notasına virgülüne kadar inceleyip ondan sonra daha ayrıntılı bir açıklama yapmamız lazım. Şu an yapacağım değerlendirme hukuki olmaktan daha çok siyasi bir değerlendirme olacaktır." Çiçek, böylesine önemli bir konuda devleti ve hükümeti bağlayıcı yanlış bir açıklama yapmamak için kararın gerekçelerini görmesi gerektiğini belirtti. 
     
</TEXT>
</DOC>
