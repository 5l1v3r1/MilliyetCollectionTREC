<DOC>
<DOCNO> 319763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sontur56.html </URL>
<DATE> 2005/03/01/ </DATE>
<TIME> 22.32 </TIME>
<AUTHOR>  </AUTHOR>
<HEADLINE>
Belediye otobüsüne silahlı saldırı... 
</HEADLINE>
<TEXT>

     İzmir'de belediye otobüsüne bir kamyonetten silahla ateş açıldı. 
     Bahriye Üçok-Konak seferini yapmakta olan İsmail Aydaş yönetimindeki belediye otobüsüne, Alsancak Vahap Özaltay Meydanı'nda, beyaz bir BMC marka kamyonetten tabancayla ateş açıldı. 
     İki bayanın da içinde bulunduğu kamyonet olay yerinden kaçarken, otobüste ölen ya da yaralanan olmadı. 
     Otobüs şoförü İsmail Aydaş, Vahap Özaltay Meydanı'nda kırmızı ışıkta beklerken kamyonetin sürücüsünün, ''Yanımdaki bayanlara neden bakıyorsun'' diyerek sert çıkıştığını, arkasından tabancayla ateş açtığını söyledi. 
     Olayla ilgili soruşturmanın sürdüğü, kamyonetin sürücüsünün yakalanmasına çalışıldığı bildirildi. 
     
</TEXT>
</DOC>
