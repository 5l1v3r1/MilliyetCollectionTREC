<DOC>
<DOCNO> 315532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sontur39.html </URL>
<DATE> 2005/02/15/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Samsun'da fuhuşa zorlama iddiası .. 
</HEADLINE>
<TEXT>

     Samsun'da eşinin kendisini fuhşa zorladığını ileri sürerek, polise sığınan kadının, şikayeti üzerine tutuklanan 3 kişinin yargılanmalarına başlandı. 
     Samsun 2. Ağır Ceza Mahkemesi'ndeki duruşmada, davacı M.T. 19 ile olaya karıştıkları iddiasıyla tutuklanan Soner Taflan 34 , Akif Aydın 44 ve Muzaffer Baştürk hazır bulundu. 
     M.T'yi evlenme vaadi ile Salıpazarı İlçesi Tepealtı Köyü'nden kaçırarak tecavüz ettiği, daha sonra da evlendiği Sezgin T. ile tanıştırdığı iddiası ile tutuklanan Soner Taflan 32 iddiaları kabul etmeyerek kendisine iftira atıldığını savundu. 
     Diğer sanık Akif Aydın, mağdurun eşiyle birlikte evlerinde kalmasına izin verdiğini, olayla başka bir ilgisi olmadığını iddia etti. Sanık Baştürk de genç kadını tehdit ettiği yolundaki iddiaların gerçeği yansıtmadığı söyledi. 
     M.T. ise sanıklardan şikayetçi olduğunu belirterek, ''Soner, beni 1 yıl önce kaçırarak tecavüz etmişti. Evleneceğini söyledi. Ailemin yüzüne bakamaz oldum. Daha sonra da Sezgin'le tanıştırdı. Sezgin de bana nikah yaptıktan sonra beni fuhşa zorladı. Dayanacak gücüm kalmadığı için polise sığındım'' dedi. 
     İfadelerin ardından dosyadaki eksikliklerin giderilmesi için duruşma ertelendi. 
     
     OLAY 
     Yaklaşık 2 ay önce polise başvuran M.T. verdiği ifadede, Salıpazarı İlçesi Tepealtı Köyü'nde tanıştığı Soner Taflan ile evlenmek için evden kaçtığını, evlenemeyince de bu kişinin tanıştırdığı Sezgin T. ile evlendiği söylemişti. 
     Eşinin kendisini fuhşa zorlaması sonucu evden kaçarak polise sığındığını belirten kadının ifadesi sonrasında başlatılan soruşturma kapsamında 3 kişi tutuklanmış, Sezgin T. hakkında da gıyabi tutuklama kararı çıkarılmıştı. 
     
</TEXT>
</DOC>
