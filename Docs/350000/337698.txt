<DOC>
<DOCNO> 337698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sondun22.html </URL>
<DATE> 2005/04/28/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Blair hem 'karizmatik', hem 'güvenilmez' 
</HEADLINE>
<TEXT>

     İngiltere'de yapılan bir kamuoyu araştırması, İngilizlerin İşçi Partisi lideri Başbakan Tony Blair'i hem ''karizmatik'', hem de ''güvenilmez'' bulduğunu gösterdi. 
     The Guardian gazetesinin 5 Mayıs genel seçimleri yaklaşırken liderler hakkında ICM şirketine yaptırdığı araştırmanın sonuçlarına göre, İngiliz halkı Başbakan Blair'i ''aslında karizmatik'', ''ancak biraz kaypak ve güvenilmez'' olarak görüyor. 
     Blair'i ''karizmatik'' bulanların oranı yüzde 55 olarak belirlenirken, ana muhalefet Muhafazakar Parti'nin lideri Michael Howard'ın ''karizmatik'' olduğunu düşünenlerin oranı yüzde 24'te kaldı. 
     Muhafazakar Parti seçmeninin yüzde 75'inin liderlerinde olması gereken karizmanın bulunmadığına inandığını yazan The Guardian, halkın yüzde 44'ünün Blair'in, yüzde 29'unun ise Howard'ın ''yalancı'' olduğuna inandığını belirtti. 
     The Guardian, İngilizlerin yüzde 44'ünün Blair'i, yüzde 42'sinin de Howard'ı ''kaypak'' bulduğunu, ''karizma'' konusunda ise Başbakan'ın ana muhalefet liderine büyük fark attığını yazdı. 
     
</TEXT>
</DOC>
