<DOC>
<DOCNO> 310990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/soneko24.html </URL>
<DATE> 2005/01/31/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Köprü ve otoyollardan 306 trilyon lira gelir elde edildi... 
</HEADLINE>
<TEXT>

     İstanbul Boğazı köprüleri ile işletmedeki paralı otoyollardan 2004 yılında yapılan geçişlerden, 305 trilyon 909 milyar 521 milyon lira gelir elde edildi. 
     Geçen yıl boğaziçi köprüleri ve otoyollardan geçiş yapan araç sayısı ise 242 milyon 334 bin 945 bin olarak hesaplandı. 
     Edinilen bilgiye göre, geçen yıl İstanbul Boğaziçi ve Fatih Sultan Mehmet köprülerinden sağlanan geçiş ücreti 134 trilyon 425 milyar 925 milyon lirayı bulurken, işletmede paralı otoyollardan 171 trilyon 513 milyar 586 milyon lira gelir elde edildi. Böylece köprü ve otoyollardan 2004 yılında sağlanan gelir, önceki yıla göre yaklaşık yüzde 40 oranında artmış oldu. 
     
     240 MİLYON ARAÇ GEÇİŞ YAPTI 
     Karayolları Genel Müdürlüğü verilerine göre, söz konusu süre içerisinde İstanbul Boğaziçi ve Fatih köprülerinden 133 milyon 984 bin 28 bin araç geçiş yaptı. 
     Aynı süre içerisinde paralı otoyollardan ise 109 milyon 113 bin 846 aracın geçiş yaptığı belirlendi. Böylece 2004 yılı toplamında boğaziçi köprüleri ile işletmedeki paralı otoyollardan çift yönlü olarak geçiş yapan toplam araç sayısı da 242 milyon 334 bin 93 olarak gerçekleşti. 
     
     ARALIK AYI VERİLERİ 
     İstanbul Boğaziçi ve Fatih Sultan Mehmet köprülerinden geçen yılın son ayında ise 16 trilyon 186 milyar 43 lira gelir elde edildi. 
     Aynı süre içerisinde köprülerden 11 milyon 854 bin 41 araç geçiş yaptı. Yine 2004 yılı Aralık ayı itibariyle işletmedeki paralı yollardan 15 trilyon 99 milyar 676 lira gelir sağlandı. Bu süre içerisinde paralı otoyollardan 8 milyon 846 bin 789 araç geçiş yaptı. Boğaziçi köprüleri ile otoyollardan Aralık ayında toplam araç sayısı 31 milyon 285 bin 719 olarak gerçekleşti. 
     Öte yandan 2004 yılı gerçekleşmelerine göre, boğaziçi köprüleri ile işletmedeki paralı otoyollardan sağlanan gelir, önceki yıla göre yaklaşık 80 trilyon lira arttı. 
     2003 yılında boğaziçi köprüleri ile işletmedeki paralı otoyollardan toplam 220 trilyon lira gelir elde edilmişti. 
     
</TEXT>
</DOC>
