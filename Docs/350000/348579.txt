<DOC>
<DOCNO> 348579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/soneko45.html </URL>
<DATE> 2005/06/03/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Pınar Su'ya Almanya'dan AB onayı... 
</HEADLINE>
<TEXT>

     Yaşar Holding bünyesindeki Pınar Gıda Grubu ürünlerinden "Pınar Su"nun, merkezi Almanya bulunan Fresenius Institute’nin denetimleri sonucunda, "AB standartlarına uygunluğunun onaylandığı" bildirildi. 
     Yaşar Holding’den yapılan yazılı açıklamada, Pınar Su’nun daha önce dünyada halk sağlığı ve çevre güvenli konusunda uzman kuruluş olan NSF’den kalite belgesini alan ilk Türk su markası olduğu kaydedildi. 
     Pınar Su’nun, 155 yıldan beri kaynak suları ve gıda ürünleri ile ilgili analizler yapan ve bunların standartlara uygunluğuna dair sertifikasyon hizmeti ve onayı veren Almanya merkezli "Fresenius Institute" denetiminden de başarıyla geçtiği belirtildi. 
     Yapılan denetimler sonucu Pınar Su’nun Alman resmi makamlarınca, "Doğal Mineralli Su" olarak tanınan ilk Türk markası olduğunun kaydedildiği açıklamada, "Böylece Pınar Madran Doğal Kaynak Suyu’nun AB’nin bu alandaki yönetmeliğine uygunluğu tescil edilmiş oldu" denildi. 
     
</TEXT>
</DOC>
