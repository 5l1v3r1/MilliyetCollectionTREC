<DOC>
<DOCNO> 346523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonyas04.html </URL>
<DATE> 2005/05/27/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Gündüz güneş, gece köpük banyosu 
</HEADLINE>
<TEXT>

     Erdoğan CANKUŞ FETHİYE Muğla , DHA 

MUĞLA'nın Fethiye İlçesi'ndeki turistler erken gelen yazın keyfini çıkarıyor. Gündüzleri kumsallarda, havuz başlarında sereserpe güneşlenen, yakıcı güneşin tadını çıkaran turistler, geceleri de disko ve barlarda sabahlara kadar eğleniyor. Bu yılın en gözde eğlencesi ise köpükler içinde dans etmek. 
     Bu yıl mayıs ayında Fethiye'ye geçen yıllara oranla daha fazla turist geldi. 5 yıldızlı Letonia, Lykia World, Hill Side Tatil Köyleri ile Ölüdeniz Belceğiz'deki pek çok tesiste doluluk oranı yüzde 90'a ulaştı. Gündüzleri deniz kıyısında güneşlenerek, yamaç paraşütü, su sporları ve at turu yapan turistler, geceleri de çeşitli animasyon gösterileri sunan disko ve barlarda sabahlıyor. 
     Ölüdeniz Hisarönü'ndeki Barrumba Bar, gece 02.00'den sonra sahneyi köpüğe boğuyor. O saatten itibaren köpükler arasında dans eden turistler, söz birliği etmişcesine, İyi ki Türkiye'deyiz. Günün her saatini dolu dolu yaşıyoruz" diyor. 
     
</TEXT>
</DOC>
