<DOC>
<DOCNO> 341603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonspo32.html </URL>
<DATE> 2005/05/11/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
Cimbom Fener'i beşledi '' 5-1 '' 
</HEADLINE>
<TEXT>

     Futbolda Türkiye Kupası’nı, final maçında Fenerbahçe’yi 5-1 yenen Galatasaray, 14. kez kazandı. 
     
     İlkyarı 

     3. dakikada sağ çaprazdan ceza alanına giren Aurelio’nun 
     vuruşunda, meşin yuvarlak kaleci Mondragon’dan döndü. 
     6. dakikada ceza alanı dışından sağ çaprazdan Nobre’nin sert 
     vuruşunda, yan direkten dönen topu savunma uzaklaştırdı. 
     14. dakikada ceza alanı dışından yine sağ çaprazdan Selçuk’un sert 
     şutunda, top kaleci Mondragon’da kaldı. 
     16. dakikada Necati’nin ara pasında ceza alanı çizgisi üzerinde 
     topla buluşan Ribery, sert ve yerden bir vuruşla topu filelere göndererek, takımını 1-0 öne geçirdi. 
     20. dakikada sağdan ceza alanına giren Aurelio’nun ortasında 
     Tuncay’ın kafa vuruşunda, top kaleci Mondragon’dan döndü. Daha sonra savunma meşin yuvarlağı uzaklaştırdı. 
     25. dakikada Ayhan’ın pasında ceza alanı içinde sol çaprazda topu 
     auta çıkmadan yakalayan Ribery, meşin yuvarlağı Necati’ye çıkardı. 
     Necati’nin sert vuruşunda, meşin yuvarlak ikinci kez Fenerbahçe filelerine gitti 2-0 27. dakikada sağdan Alex’in kullandığı korner atışında, ceza sahası içinde iyi yükselen Luciano’nun kafa vuruşunda, Mondragon’un uzanamayacağı köşeye giden topu Conceicao uzaklaştırdı. 
     38. dakikada sol kanatta Aurelio’dan topu kapan Ayhan, Necati’ye 
     çıkardı. Bu futbolcunun ceza alanına gönderdiği topu kontrol eden Hakan Şükür’ün ileriye çıkan kaleci Rüştü ile karşı karşıya kaldığı pozisyonda yerden vuruşunda, Rüştü’den dönen top savunmada Deniz’e çarparak kaleye gitti 3-0 41. dakikada ceza alanı dışından Aurelio’nun sert şutunda, altı pasta Tuncay’ın kafayla kaleye gönderdiği topu Mondragon çeldi. 
     Galatasaray savunmasının uzaklaştıramadığı topu sağ kanatta kontrol eden Alex’in ortasında ceza alanı içinde Luciano’nun vuruşunda top kaleci Mondragon’un solundan filelere gitti 3-1 43. dakikada sağdan Deniz’in ortaladığı topa ceza alanı içinde Tuncay’ın kafa vuruşunda meşin yuvarlak yandan auta gitti. 
     Kalan bölümde başka gol olmadı ve ilk yarı Galatasaray’ın 3-1 üstünlüğüyle geçildi. 
     
     
     İkinci Yarı 

     49. dakikada ani gelişen Galatasaray atağında, Necati’nin pasıyla 
     ceza alanının sağ çaprazında kaleciyle karşı karşıya kalan Ribery’nin vuruşunda, top kaleci Rüştü’den döndü. 
     52. dakikada ceza alanı dışından Tuncay’ın sert şutunda, top 
     yandan auta çıktı. 
     54. dakikada sağdan Serhat’ın ortasında, ceza alanı içinde arka 
     direkte topa iyi yükselen Van Hooijdonk kafayı vurdu. Kaleci Mondragon’dan dönen topu, savunma uzaklaştırdı. 
     64. dakikada Tuncay’ın ceza alanının sol çaprazından sert şutunda, 
     top kaleci Mondragon’un ellerinden döndü. Dönen topa ceza alanı içinde sahip olan Van Hooijdonk, meşin yuvarlağa vurmakta gecikince, takımını olası bir golden etti. 
     67. dakikada ceza alanı dışından serbest vuruş kullanan Alex’in 
     kale içine doğru ortaladığı topa, Nobre kaleye arkası dönük pozisyonda dönerek kafayı vurdu. Kaleci Mondragon uzanarak topu kornere çeldi. 
     71. dakikada Deniz’in soldan ortasında, ceza alanı içinde Van Hooijdonk’un kafayla indirdiği topa Luciano vurdu, meşin yuvarlak üstten auta gitti. 
     72. dakikada Cihan’ın sağdan ortasında, Fenerbahçe defansının 
     arkasına sarkan Hakan Şükür, kaleciyle karşı karşıya kaldığı pozisyonda, sert bir vuruşla topu Rüştü’nün sağından filelere göndererek, farkı 3’e çıkardı 4-1 76. dakikada orta sahada Hasan Şaş’ın pasıyla Fenerbahçe savunmasının arkasına hareketlenen Hakan Şükür, ceza alanının dışına kadar çıkan kaleci Rüştü’yü geçmek istedi, ancak Rüştü yatarak ayaklarıyla topu uzaklaştırdı. 
     88. dakikada soldan Ergün’ün pasında penaltı noktası üzerinde 
     topla buluşan Hakan Şükür, kaleciyle karşı karşıya kaldığı pozisyonda, güzel bir vuruşla kendisinin 2., takımının 5. golünü kaydetti 5-1 Karşılaşmayı 5-1 kazanan Galatasaray kupaya uzandı. 

     
</TEXT>
</DOC>
