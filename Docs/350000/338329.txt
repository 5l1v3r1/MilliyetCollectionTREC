<DOC>
<DOCNO> 338329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/spor/axspo02.html </URL>
<DATE> 2005/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Parola sabır 
</HEADLINE>
<TEXT>


Fenerbahçe Teknik Direktörü Christoph Daum, Trabzonspor karşısında kontrollü oyunu tercih edecek ve rakibin savunmasında açık vermesini bekleyecek 

YUSUF KOBAL 


Fenerbahçe Teknik Direktörü Christoph Daum, Trabzonspor maçı öncesi futbolcularıyla özel bir toplantı yaptı. 
Alman hoca, alacakları üç puanın şampiyonluk yolunda önlerini tamamen açacağını söyledi, "Sizlerden hatalarınızı en aza indirmenizi istiyorum. Kararlı ve çabuk oynamalıyız. Tahriklere kapılmayın. Gol için aceleci davranmayın. Rakibinizin de mutlak kazanmak için uğraş vereceğini aklınızdan çıkarmayın. Bu yüzden sabırlı davranın. Doksan dakika boyunca istediğimiz pozisyonları mutlaka bulacağız" ifadelerini kullandı. 
Daum'un dün akşam basına kapalı yapılan taktik antrenmanında orta sahayı kalabalık tuttuğu ve oyuncularını hücuma çıkarken mümkün olduğu kadar hızlı hareket etmeleri konusunda uyardığı öğrenildi. 
Bu arada tedavi için Almanya'ya giden Servet'in önümüzdeki hafta İstanbul'a döneceği belirtildi. 

Luciano 30 yaşında 

Fenerbahçe dün basına kapalı yaptığı idmanla Trabzonspor maçının hazırlıklarını tamamlarken Sarı - Lacivertli oyuncular antrenman bitiminde Luciano'nun 30. doğum gününü yine Brezilya usulü kutladılar. Futbolcular Luciano'yu bir taraftan una bularken bir taraftan da yumurta yağmuruna tuttu. 23. yaşına giren genç Semih ise soyunma odasına kaçarak bu ilginç kutlamadan kurtuldu. Sakatlığı devam eden Deniz takımla birlikte çalışırken idmanı Aziz Yıldırım da izledi. 

Rüştü Reçber'e oy yok 

MEHMET ÇİFTÇİ 

Barcelona taraftarları, İspanya'nın önde gelen gazelerinden Sport'un düzenlediği, "Önümüzdeki sezon kiralık olarak başka takımlarda forma giyen oyunculardan hangisinin geri dönmesini istersiniz " sorulu ankette, en az oyu milli kaleci Rüştü'ye verdi. Ankete katılan beş bin kişinin sadece yüzde 3'ü Rüştü'nün geri dönmesi yönünde oy kullandı. En fazla oyu, yüzde 46 ile Monaco'da forma giyen Arjantinli golcü Saviola aldı. 

Divan Kurulu toplantısı 

Sarı - Lacivertli kulübün olağan Divan Kurulu toplantısı bugün yapılacak. Sosyal Tesisler'de saat 10.30'da başlayacak toplantıda yönetimin son günlerde camiaya yönelik ağır eleştirilere cevap vermesi bekleniyor. Ayrıca Başkan Aziz Yıldırım, Seyrantepe ile ilgili de açıklamalarda bulunacak. 

İSTATİSTİK O G B M A Y İç saha 30 14 10 6 49 30 Dış saha 31 8 9 14 25 36 Toplam 61 22 19 20 74 66 

En farklı galibiyeti 5-1 1988-1989 26.hafta En farklı yenilgisi 0-3 d 1976-1977 14.hafta En gollü maçları 3-5 1990-1991 7.hafta Son galibiyeti 2-0 d 2004-2005 13.hafta Son yenilgisi 1-2 d 2001-2002 15.hafta Son beraberliği 0-0 d 2002-2003 1.hafta 
Not Tablo Fenerbahçe'ye göre hazırlanmıştır. 

KARNESİ ZAYIF 
UĞUR MELEKE 

Ligde ilk 5 sırada yer alan takımların kendi arasında yaptığı maçlar göz önüne alındığında en başarısız ekibin lider Fenerbahçe olduğu görülüyor. 
Bitime beş hafta kala en yakın rakibinin 4 puan önünde liderliğini sürdüren Fenerbahçe, takipçileri Galatasaray, Trabzonspor, Beşiktaş ve Denizlispor'la yaptığı toplam 6 maçın ikisini kazanırken 4'ünden mağlubiyetle ayrıldı. Lider Fenerbahçe, ligin son 13 sırasında yer alan ekiplerle yaptığı 23 maçta ise 21 kez galip gelirken, sadece iki beraberlik aldı. 

İlk 5 sıra O G B M A Y P Beşiktaş 8 4 1 3 10 9 13 Trabzonspor 7 4 0 3 8 4 12 Galatasaray 6 3 2 1 3 2 11 Denizlispor 7 2 1 4 5 10 7 Fenerbahçe 6 2 0 4 8 9 6 


</TEXT>
</DOC>
