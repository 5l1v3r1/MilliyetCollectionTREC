<DOC>
<DOCNO> 326966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sondun32.html </URL>
<DATE> 2005/03/25/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Kuzey Irak'ta peşmergelerle polis çatıştı 7 polis öldü 
</HEADLINE>
<TEXT>

     Irak polisiyle, 2 adamlarını kaybeden peşmergeler arasında çıkan çatışmada 7 Irak polisinin öldüğü bildirildi. 
     Irak Kürdistan Demokrat Parti IKDP Erbil sorumlusu Ali Yahya, AFP'ye yaptığı açıklamada, IKDP'li Serbest Travnişi'nin aracının yer aldığı konvoyun Musul yakınlarındaki Rabiye'den geçişi sırasında bir bombanın patladığını ve olayda 2 peşmergenin öldüğünü söyledi. 
     Konvoyu koruyan peşmergelerin yeni bir saldırı olasılığına karşı olay mahallinde toplandığı sırada, yakınlardaki karakolda görev yapan Iraklı polislerin peşmergelerin toplanmasını ayaklanma sanarak saldırıya geçtiğini belirten Yahya, bunun üzerine peşmergelerin 7 Irak polisini öldürdüğünü aktardı. 
     
     IRAK'TA BUGÜN İKİNCİ İNTİHAR SALDIRISI 
     Öte yandan, Irak'ta bugün düzenlenen ikinci intihar saldırısında 3 Irak askeri öldü, 6 asker yaralandı. 
     Olay yerindeki askerler, başkent Bağdat'ın hemen güneyindeki İskenderiye bölgesinde bir intihar komandosunun, içinde bulunduğu aracı, bölgeden geçmekte olan Irak ordu konvoyunun yanında infilak ettirdiğini söyledi. 
     Patlamada 3 asker öldü, 6 asker yaralandı. 
     Irak'ın Ramadi kenti yakınlarında bombalı araçla düzenlenen ilk intihar saldırısında 11 Iraklı komando ölmüş, 9 Iraklı güvenlik görevlisi, 2 Amerikan askeri ve 3 sivil yaralanmıştı. 
     
</TEXT>
</DOC>
