<DOC>
<DOCNO> 325446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/yasam/yas04.html </URL>
<DATE> 2005/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasta genler doğru besinle iyileşecek 
</HEADLINE>
<TEXT>


"Beslenme, hastalıkların temel etkeni" diyen İngiliz bilim adamı Dr. Grimaldi, müjdeyi verdi Yakın zamanda herkes kendi genlerini bilecek ve buna göre besin diyeti uygulayacak 

ŞÜKRAN PAKKAN İstanbul 

İSTANBUL'DA düzenlenen Uluslararası Nutri-Genetik Sempozyumu'na katılan İngiliz bilim adamı Dr. Keith Grimaldi, hastalıklara neden olan genleri belirleyip, kişiye özel besin seçimine dayanan nutri-genetik biliminin en geç 15 yıl içinde mucizevi gelişmelere imza atacağını söyledi. 

Çözüm doğru diyette 
İNGİLTERE'DE beslenmenin genetiği üzerine ırksal ve toplumsal çapta çalışmalarıyla tanınan Grimaldi, doğru besin diyetlerini uygulayarak, hastalıkların önüne geçmenin mümkün hale gelebileceğini açıkladı. Grimaldi, "Gen bilimi çok hızlı gelişiyor. Yakın zamanda herkes kendi genlerini bilecek ve buna göre besin diyeti uygulayacak" dedi. 

Besinlerin etkisi 
GRIMALDI, şunları söyledi "Bazı insanların iki paket sigara içip sorun yaşamazken, sigara içmeyenlerin akciğer kanserine nasıl yakalandığını çözeceğiz. Halen, hangi besin grubunun, kişilerin vücudunda nasıl bir etki yarattığını araştırıyoruz." 


</TEXT>
</DOC>
