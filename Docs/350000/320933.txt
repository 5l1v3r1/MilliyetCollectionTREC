<DOC>
<DOCNO> 320933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/spor/axspo02.html </URL>
<DATE> 2005/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayhan'a umut 
</HEADLINE>
<TEXT>


AYŞE YEŞİN 


Sürpriz gelişme 
MERKEZ Ceza Kurulu, Atletizm Federasyonu ile Gençlik ve Spor Genel Müdürlüğü'ne birer yazı göndererek, milli atlete verilecek ceza ile ilgili son sözü kendilerinin söyleyeceğini bildirdi. İki yıllık men cezasının kaldırılması için Ayhan'ın yaptığı başvuruyu değerlendiren Merkez Ceza Kurulu, Atletizm Federasyonu'ndan IAAF'ın da uyarılmasını, konu ile ilgili karar verme yetkisinin kendilerinde olduğunun bildirmesini istedi. 

Ceza düşebilir 
KURUL, IAAF'a daha önce bildirilen iki yıllık cezanın dikkate alınmaması gerektiğini, nihai kararın önümüzdeki hafta içinde verileceğinin de altını çizdi. Merkez Ceza Kurulu'nun girişimi sonrası önümüzdeki haftaki toplantıda Süreyya Ayhan'ın cezasının 1 yıla indirilmesi olasılığı doğdu. Cezada indirime gidilmesi ve bunun IAAF tarafından da onaylanması halinde Ayhan 1 Ekim 2005'ten itibaren yarışabilecek. 


</TEXT>
</DOC>
