<DOC>
<DOCNO> 306869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/magazin/amag.html </URL>
<DATE> 2005/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Film köylüleri üzdü 
</HEADLINE>
<TEXT>


Rizeli köylüler, 'Bulutları Beklerken' isimli filmde kendilerinin Rum olarak gösterildiğini iddia ettiler 

İLKNUR GÜLMEZ 

Yönetmenliğini Yeşim Ustaoğlu'nun yaptığı, Rüçhan Çalışkur, Rıdvan Yağcı, İsmail Baysan, Suna Selen ve Dimitris Kamberidis'in oynadığı "Bulutları Beklerken" adlı sinema filmi, Rize'nin Çamlıhemşin ilçesinin Topluca köyünde yaşayan köylüleri ayaklandırdı. 
"Laz" kökenli vatandaşların göçünü anlatan sahnede rol alan köylüler, filmde kendilerinin Rum olarak gösterildiğini, bu nedenle sinema şirketini ve yapımcıyı dava edeceklerini söyledi. 
Çamlıhemşin Kaymakamı Yusuf Yaraloğlu'na da şik yette bulunan köylüler, "Ortada bir kullanılmışlık söz konusu. Biz bu şekilde tanıtılmak istemiyoruz. Bize Kafkas Lazları denilse yine bir şey demezdik. Ama Rumların soy olarak bizimle hiçbir alakası yok. Sözde 3-5 bin Rum'un göçebe hayatından bahsediliyor. Bu topraklarda o yıllarda 3-5 bin Rum'un ne işi vardı dedi. 
Yönetmen Ustaoğlu da, "Köylülerin Rum olarak gösterilmesi gibi bir durum söz konusu değil. Zaten oyuncularımızın hiçbiri de Rum'u oynamadı. Filmin içinde bir Rum oyuncumuz var o kadar" diye konuştu. 



</TEXT>
</DOC>
