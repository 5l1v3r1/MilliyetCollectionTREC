<DOC>
<DOCNO> 312272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/yazar/pulur.html </URL>
<DATE> 2005/02/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Verginin mizahı 
</HEADLINE>
<TEXT>


VERGİNİN mizahı olur mu 
Eğer Prof. Dr. Şükrü Kızılot yaparsa olur. Hani papaz vazediyormuş 
"Zinanın günahı büyüktür, kim zina yaparsa orası zangır zangır sarsılır" demiş. 
Mahallenin bıçkını kiliseden çıkarken, papaza yanaşmış metresini hatırlatmış 
"Muhterem peder, sen madam filanla yatarken, baktım, hiçbir yer zangır zangır sallanmıyor " 
Papaz gülmüş 
"Evladım, erbabı yaparsa yorgan bile oynamaz " 

ŞÜKRÜ Kızılot da verginin erbabı, mizahın l sını yapar. 
Mesele "Kiraz Kedi"nin faturası. Yaklaşım Yayın 
Kızılot Hoca'nın arkadaşının bir kedisi var, adı Kiraz. 
"Kiraz" hastalanınca veterinere götürmüşler, o da bazı tahliller istemiş, tahliller yapılmış, 17 milyon 161 bin lira. Fatura kesilecek, sormuşlar 
"Hastanın adı, soyadı " 
"Kiraz " 
"Soyadı " 
"Kiraz"ın soyadı olur mu 
Olur "Kedi" yazmışlar, olmuş. "Sayın Kiraz Kedi", ikamet adresi, sahibinin evi, fiyatlara yüzde 18 KDV de dahil, buyurun faturayı. 

BİR kadın, üç ayrı yerden üç emekli aylığı alır mı 
Erbabına düşerse alır. 
Diyelim kadın, bir devlet memuruyla evliydi, kocası öldü, kadına Emekli Sandığı'ndan dul aylığı bağlandı. 

ÖLENLE ölünmüyor ki... Kadıncağız ikinci evliliğini yaptı, tesadüf bu ya, ikinci kocası da vefat etmiş, adam SSK'lı, bu defa kadıncağıza SSK'dan da dul aylığı bağlandı. 
Bir zaman sonra kadının bir talibi daha çıktı bir evlilik daha, erkeklerin adı çıkmış, kadın "Landru" gibi, gelen gidiyor, bu adam da Bağ-Kur'lu, bir maaş da ondan, etmiş üç maaş. 
Kızılot Hoca, hukuka aykırı bir şey görmüyor, yalnız kadının kocaları aynı sosyal güvenlik kurumundan olsalardı, mesela SSK'dan, kadın ancak bir maaş alabilirdi. 

İŞADAMISINIZ, iş gezilerine gidiyorsunuz, yanınıza eşinizi almak istediniz, elbet alabilirsiniz, fakat eşinize yaptığınız harcamaları "gider" olarak yazıp vergiden düşemezsiniz. 
Ya yanınıza "yönetici sekreterinizi" alırsanız, onunla iş gezisine çıkarsanız, yapacağınız, bütün harcamalar, "gider" olarak yazılır, vergiden düşürülür. 
Şimdi tercih sizin, geziye kiminle çıkarsınız 



</TEXT>
</DOC>
