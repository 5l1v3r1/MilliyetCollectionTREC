<DOC>
<DOCNO> 315553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sonyas09.html </URL>
<DATE> 2005/02/15/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Brad Pitt'ten Jennifer Aniston'a muhteşem doğum günü partisi 
</HEADLINE>
<TEXT>

     LOS ANGELES DHA 

      YAKLAŞIK bir ay önce ayrıldıklarını duyuran Hollywood'un ünlü çifti Brad Pitt ve Jennifer Aniston, Los Angeles'ta muhteşem bir doğum günü partisi için bir araya geldi. Aniston'ın 36'ncı doğumgünü dolayısıyla cumartesi günü verilen partida, Pitt ve Aniston mutluluk tablosu çizerek, tekrar birleşebileceklerinin sinyallerini verdi. 
     Daily Mirror gazetesinin haberine göre, hazırlıkları 2 gün süren partiye aralarında ünlü aktörler Morgan Freeman, Mel Gibson, manken Cindy Crawford ve California Valisi Arnold Schwarzenegger'ın da bulunduğu çok sayıda seçkin davetli katıldı. Konuklarını birlikte karşılayan Pitt ve Aniston'ın parti için hiçbir masraftan kaçınmadığı gözlendi. Bir konuk, partide muhteşem gözüken Pitt'in partinin mükemmel olması için çok fazla özen gösterdiğini söyledi. 
     Şampanyaları soğutmak için iki kamyon dolusu buzun geldiği ev, hazırlıkların sızdırılmaması için güvenlik görevlileri tarafından adeta abluka altına alındı. Konuklara 250 gramı 745 dolara satılan Tzar Osetra havyarı da dahil çok zengin bir mönü sunulduğu belirtildi. 
     
</TEXT>
</DOC>
