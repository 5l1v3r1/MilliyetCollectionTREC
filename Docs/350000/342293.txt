<DOC>
<DOCNO> 342293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sonspo52.html </URL>
<DATE> 2005/05/13/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Tanju Çolak Aziz Yıldırım, kupa maçının tesadüf olmadığını görmüştür 
</HEADLINE>
<TEXT>

     Türk futbolunun unutulmaz golcülerinden Tanju Çolak, Manisa’da Özel Doruk Koleji öğrencileriyle buluştu. 
     Okulun davetlisi olarak Manisa’ya gelen Tanju Çolak, öğrencilerin sorularını yanıtladı. 
     Vestel Manisaspor’un Süper Lig’e çıkmasını da değerlendiren Çolak, "geç bile kaldı" dedi. 
     Çolak, Süper Lig’e çıkmanın değil, ligde kalıcı bir takım olmanın önemli olduğunu ifade ederek, siyah-beyazlıların "asansör" takım olmaması için iyi transferler yapması gerektiğini kaydetti. 
     Galatasaray’da oynadığı dönemde Avrupa kulüplerinden de teklif aldığını ifade eden Çolak, "Çok istememe rağmen korktuğum için Avrupa’da bir kulüpte oynamadım" diye konuştu. 
     Fenerbahçe Kulübü Başkanı Aziz Yıldırım’ın "Galatasaray UEFA Kupası’nı tesadüfen aldı" şeklindeki açıklamalarını da değerlendiren Çolak, sarı-kırmızılı ekibin ezeli rakibini 5-1 yendiği Türkiye Kupası karşılaşmasına değinerek, "Herhalde oynanan maçta tesadüf olmadığını görmüştür" dedi. 
     
</TEXT>
</DOC>
