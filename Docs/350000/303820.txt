<DOC>
<DOCNO> 303820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sontur46.html </URL>
<DATE> 2005/01/05/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Terörö örgütüne yönelik operasyon... 2 kişi tutuklandı 
</HEADLINE>
<TEXT>

     İstanbul ve Van jandarma komutanlıklarınca terör örgütü PKK Kongra-Gel'e yönelik düzenlenen operasyonda gözaltına alınan 3 kişiden 2'si tutuklandı. 
     İstanbul Valiliği'nden yapılan açıklamaya göre, İl Jandarma Komutanlığı'nca gerçekleştirilen istihbarat çalışmaları sonucu, Bağcılar'dan E.A. adlı kişinin terör örgütü PKK Kongra-Gel'in dağ kadrosuna katılmak istediği belirlendi. 
     İstanbul'dan 30 Aralık 2004 günü otobüsle Van'a hareket eden E.A.'nın İstanbul İl Jandarma Komutanlığı istihbarat timi tarafından takip edildiği belirtilen açıklamada, bu kişinin Van'da N.O. tarafından karşılanarak örgütün dağ kadrosuna katılmak üzere Başkale İlçesi'ne gönderildiğinin tespit edildiği bildirildi. Bu kişinin, Başkale İlçesi'nde terör örgütü PKK Kongra-Gel'in ''cephe faaliyetlerini'' yürüttüğü ileri sürülen M.R.A. tarafından karşılandığı ifade edilen açıklamada, İstanbul ve Van il jandarma komutanlıklarının yaptığı müşterek operasyonla E.A., N.O. ve M.R.A.'nın yakalandığı belirtildi. 
     Açıklamada, 3 Ocak 2005 günü Van Ağır Ceza Mahkemesi'ne sevk edilen şüphelilerden N.O. ve M.R.A.'nın tutuklanarak cezaevine konulduğu, E.A.'nın ise tutuksuz yargılanmak üzere serbest bırakıldığı ifade edildi. 
     
</TEXT>
</DOC>
