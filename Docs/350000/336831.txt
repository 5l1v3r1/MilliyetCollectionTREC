<DOC>
<DOCNO> 336831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/guncel/agun.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kız, çocuktan sayılmaz 
</HEADLINE>
<TEXT>


Doğu ve Güneydoğu'da babalar h l kızlarını çocuktan saymıyor, 14'üne geldiğinde baş göz edip rahatlıyor, okutursa da erkek çocuklarını okutuyor 

Pınar Aktaş 

Büyük şehirlerde yaşayanlar, ülkede çok şeyin değiştiğini ve değişmekte olduğunu düşünebilir. Ancak Doğu ve Güneydoğu'da aslında hiçbir şey değişmedi. Babalar h l kızlarını çocuktan saymıyor, 14'üne geldiğinde baş göz edip rahatlıyor, okutursa da erkek çocuklarını okutuyor. 
Güneydoğu Anadolu'da dolaştığımız Siirt, Şırnak, Mardin ve Diyarbakır, birbirlerine karayoluyla 2 - 3 saat mesafedeki iller. Bu dört ilde de insanların ruh halleri, kişilik özellikleri çok değişik. Ancak değişmeyen tek şey kız çocuklarının çok da önemli olmadığı. 14'ünde evlenip "küçük anne" olan kızlar, hayatlarında doğurgan oldukları yaş diliminde hep hamile geziyorlar. Bir adamın karısının sürekli hamile olması, "erkekliğin şanından" gibi oralarda. 

Devlet bile saymıyor 
Mesela Siirt'te kız çocuklarının devlet tarafından bile sayılmadığı çok açık. Çünkü ildeki 8 yatılı ilköğretim bölge okulu YİBO ve 3 pansiyonlu ilköğretim okulundan PİO sadece ikisi, yani bir YİBO ve bir PİO'da kızlara yer var. 

İmam ne derse, o 
Bölgede köy muhtarı, imamı köyün kanaat liderleri h l . Ama imamlar muhtarlardan önce geliyor. Onların ağzından çıkana bakıyor herkes. Gezdiğimiz yerlerde imamların doğum kontrolü konusundaki yanlış düşüncelerinin etkisini görüyoruz. Bazı imamların, "Hap alıp katil mi olacaksınız " dediklerini anlatıyorlar. Az da olsa bazı imamlar, çağdaş düşünceleriyle köylülerin ışığı oluyor. Önce okula onlar kızlarını gönderiyor, ardından köylüler... 

Asmin Kızımı okutmayanla evlenmem 

SİBEL KAHRAMAN 
Hakk ri'nin Üzümkıran köyünde oturan Asmin'e köyde bir düğün sırasında rastladık. "Okula gidiyor musun " diye sorduğum Asmin Erenler, yüzüme bakmakla yetindi. Arkadaşları Asmin'in hiç Türkçe bilmediğini anlatıyor. Biz de Asmin'le tercüman aracılığıyla konuştuk. Asmin, Türkçe bilmediği için çok üzgün olduğunu ve utandığını söylerken, "Ama suç bende değil, babamda" diyordu. 
Asmin'in 8 kardeşi var. Anlattığına göre günleri tandır yapmakla, ev işleriyle geçiyor. Asmin, şöyle diyordu "Babamın maddi durumu iyi değil. Bu yüzden bizi okula göndermedi. Ama bana göre ne olursa olsun öncelikle kızların okuması gerekiyor. Yoksa bu cahillikten hiç kurtulamayacağız. Belki okuyamayacağım ama kızların okumasına öncelik vermeyen biriyle de evlenmeye razı olmayacağım. Çocuklarımın cahil kalmasına izin vermeyeceğim." 

Taşımalı eğitim atağı 

ANKARA Milliyet 
MİLLİ Eğitim Bakanlığı'nca "okula gitme oranını artırmak" amacıyla, taşımalı eğitim yapılması için gereken, yerleşim birimleri ve okul arasındaki mesafenin en az 2.5 kilometre olması hükmü değiştirilerek, 2 kilometreye indirildi. Bu mesafenin, Planlama Komisyonu'nun kararıyla 1.5 kilometreye kadar indirilebileceği kaydedildi. 

Karlıova YİBO çadırda 

BİNGÖL'ün Karlıova ilçesinde 12 ve 15 Mart tarihlerinde meydana gelen depremlerin ardından hasar gören ve olası bir depremde büyük hasarın yaşanabileceği bildirilen Karlıova Yatılı Bölge İlköğretim Okulu'ndaki YİBO 325 öğrenciden 200'ü okul bahçesinde kurulan çadırlarda kalıyor. 


</TEXT>
</DOC>
