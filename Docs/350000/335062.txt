<DOC>
<DOCNO> 335062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/yazar/pulur.html </URL>
<DATE> 2005/04/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Karen Fogg kına yaksın... 
</HEADLINE>
<TEXT>


DENKTAŞ için yazılanları okuyunca aklımıza bir dörtlük geldi 
"Sağlığında nice ehl-i hünerin 
Bir tutam tuz bile yoktur aşına 
Öldürüp evvel onu açlıktan 
Sonra bir türbe dikerler başına." 
Allah uzun ömür versin, Allah gecinden versin ama Denktaş'ın şimdilik ara verdiği siyasi hayatının arkasından yazılanları okuyunca aklımıza bu dörtlük geldi 
"Kahraman Denktaş " 
"Büyük devlet adamı " 
"Efsane gidiyor " 
Demek öyle ha 
Arkasından bu destanları yazacaktınız da o halde niye onu devirmek için bu kadar uğraştınız 
Denktaş, çözümsüzlüğü sürdürüyormuş... 
Buyrun bakalım, nasıl çözecekler, görelim. 

DENKTAŞ, anılarının 26 Temmuz 1964 tarihli sayfasında şöyle yazar 
"Pazar. Herkesin ailesi, çoluğu çocuğu ile eğlendiği, dinlendiği bir gün. Senelerdir pazar ne, tatil ve ev hayatı ne, bilemedik. Her gün papazın Makarios verdiği azap içinde yeni bir endişeye düştük. Dışarıdan bakanlar, mevkilerinin sefasını sürüyorlar, dedi. Daha neler söylemediler. 
Hayat bu mudur 
Muhteris, kindar, dar görüşlü, şahsi çıkarı bahis konusu olunca her şeyi söyleyip yapabilen insanlara karşı devamlı mücadele." 

YİNE 1964 yılından bir not, "1 Kasım" tarihli... 
İki Kıbrıs'lı Denktaş'a gelirler, Denktaş o umutsuz günlerde halka moral için, demeçler vermektedir. 
Gelenlerin söylediklerini Denktaş not eder 
"Halk moral takviyesine muhtaç değildir, durumu alışkanlık hasıl olmuştur, kapılar bir açılsa Kıbrıs'ta kalacak münevver pek azdır. Elinde imk n olanlar adayı terk edecektir." 
Ne tuhaf değil mi 
Demek, tarih tekerrürden ibarettir diyenler doğru söylemiş... 
Denktaş kendisine söylenenleri not almaya devam eder 
"Neticeden herkes umudunu kesmiştir. Ümidini kesmeyen ve er geç kazanacağız diyen ve teşkilatın belkemiği bir küçük zümre vardır. Bunların imanı, inancı sayesinde mücahitler ayakta durmaktadır." 
Bugün onlar da yok artık... 

"KINA yaksınlar " diye bir deyim vardır. 
Kime söylenir, kimlere söylenir, niye söylenir 
Olan bitenler hasmın ya da düşmanın istediği gibiyse, "Felaketimize sevinsin, düğün bayram etsin " anlamına gelir... 
Bir zamanlar Türkiye'de Avrupa komiserliği yapar Karen Fogg'un tam kına yakacağı gün bugündür. 
26 Şubat 2001'de "mahdumlarından" birine gönderdiği "e-posta"da şu talimatı vermişti 
"Bana göre, bundan sonra izlenecek yol, Kuzey Kıbrıs'ta Türklerin sesi olan Denktaş'ın itibarını azaltmak ve onun Ankara'daki hiyerarşiyi askeri temsil ettiğini AB'ye göstermektir." 
Dedik ya, bu günler Karen Fogg'un kına yakacağı günlerdir. 
İster başına, ister başka yerine... 



</TEXT>
</DOC>
