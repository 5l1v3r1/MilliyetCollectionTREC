<DOC>
<DOCNO> 346951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/son/sonspo03.html </URL>
<DATE> 2005/05/29/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Sun gazetesi Devler Ligi'ne Fener değil Liverpool katılmalı... 
</HEADLINE>
<TEXT>

     The Sun Gazetesi, Şampiyonlar Ligi’ne direkt olarak Fenerbahçe değil, Liverpool’un katılması gerektiğini iddia ederek, kampanya başlattı. 
     
     En düşük puanlı’ 

     Liverpool’un, Atatürk Olimpiyat Stadı’nda oynanan final maçında Milan’ı devirerek, Şampiyonlar Ligi Şampiyonu olmasının ardından, önümüzdeki sene Devler Ligi’nde 4 yerine 5 takımla mücadele etme hayalleri kuran İngilizler hemen yaygaraya başladı. İngiltere’nin yüksek tirajlı bulvar gazetelerinden The Sun, dünkü sayısında bu konuyu işleyip, ligi 5. sırada bitiren Liverpool’un, Fenerbahçe’nin yerine Devler Ligi’ne direkt olarak katılması gerektini ileri sürdü. 
     
     Türkiye’den ret 

     Temsilcimizin, gruplarda mücadele edecek 16 takım içinde en düşük puana sahip olduğuna dikkat çekilerek, Liverpool, Kupa 1’de mücadele etmesi halinde ön eleme oynamayacakö denildi. The Sun, Türkiye’nin UEFA lobisinin iyi olduğunu, ancak UEFA Başkanı Lennart Johansson ve Alman Franz Beckenbauer’in kendilerini desteklediğini iddia etti. Bu arada İngiliz gazetesinin düzenlediği, Liverpool, Şampiyonlar Ligi’ne katılsın mı ö sorusuna sadece Türkiye ve Danimarka’dan red oyu geldiği belirtildi. 

     
</TEXT>
</DOC>
