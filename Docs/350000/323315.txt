<DOC>
<DOCNO> 323315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/guncel/gun08.html </URL>
<DATE> 2005/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kumar uyarısı yaptık' 
</HEADLINE>
<TEXT>


İSTANBUL Milliyet 

Darüşşafaka Cemiyeti Genel Sekreteri Kayhan Özel, özel kumarhanenin varlığını 1 ay önce bildiklerini kaydederek, uyarıda bulunduklarını ifade etti. Bağışçılar Sitesi'ndeki yolsuzluk iddialarıyla ilgili dün açıklama yapan Özel, nisanda imzasız bir ihbar mektubu üzerine Kadıköy Savcılığı'nca soruşturma açıldığını, duruşmanın beraatla sonuçlandığını kaydetti. İçişleri'nin de konuyla ilgili soruşturma başlattığını ifade eden Özel, Maslak'taki tesislere düzenlenen kumar operasyonuyla ilgili de şunları bildirdi 

'5 yıl kiralandı' 
"Tesislerdeki bir bölüm, kulüp ve lokal yapılmak üzere bir şirkete 5 yıllığına kiralandı. Şubatta 'burada kumar oynatıldığı' duyumunu aldık. Yönetim olarak, kulüp yetkililerine uyarıyı 10 Şubat'ta yaptık. Kulüp yönetimi, kontrattaki, 'Kumar oynatılamaz' maddesine uyulmadığı gerekçesiyle boşaltılmasını istedi. Yasal yollara başvurmaya hazırlanırken operasyon yapıldı." 


</TEXT>
</DOC>
