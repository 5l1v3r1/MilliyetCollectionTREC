<DOC>
<DOCNO> 322345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/ekonomi/eko06.html </URL>
<DATE> 2005/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Fon'la tasfiyeye artık gerek yok' 
</HEADLINE>
<TEXT>


EKONOMİ SERVİSİ 

Türkiye Bankalar Birliği TBB Başkanı Ersin Özince, sorunlu banka tasfiyesinde, Tasarruf Mevduatı Sigorta Fonu'na TMSF alma yerine, AB uygulamalarındaki gibi tasfiye olması gerektiğini söyledi. Bankacılık Düzenleme ve Denetleme Kurumu'nun BDDK hazırladığı yasa tasarısının IMF görüşleri doğrultusunda değiştirilmesini eleştiren Özince, şöyle dedi 
"Sermaye kuralları açısından bankacılık, artık AB normlarına yaklaştığına göre, tasfiye ile ilgili kuralları da o doğrultuda belirlemekte yarar var. BDDK, tasarıyı sundu, işaret ettiğimiz hususlar uygun görüldü. Bu konuda değişikliğin arkasında başka bir neden var mı bilmiyorum. BDDK, Fon'a banka alınmasına son veren bir uygulama içinde olduklarını belirtti. Bizden de bir tane banka çıkıp devam etsin demedi. Biz de böyle bir gereklilik kalmadığını ifade ettik. Bizim bilmediklerimiz olabilir. Otoritenin elindeki verileri bilmiyoruz. Herhalde bunları değerlendirerek, otorite koymuştur. Hükümetimiz de başka bir değerlendirmeyle Fon'a banka alınmasını sürdürmeyi düşünebilir. Bu değerlendirmelerin içinde IMF'nin de bazı görüşleri olabilir." 
Kredi kartlarıyla ilgili yapılacak özel düzenlemelerin sektör genelinde yapılmasına ihtiyaç olmadığını belirten Özince, "Kredi kartı yazar kasa olmuş bir ürün. Sistemle ilgili ayarların, bankalarımızın özelinde alınacak önlemlerle düzenlenmesine kimse karşı değil" diye konuştu. 


</TEXT>
</DOC>
