<DOC>
<DOCNO> 307339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/ekonomi/eko03.html </URL>
<DATE> 2005/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Vestel, 'cep'e girecek 
</HEADLINE>
<TEXT>



Vestel AR - GE Genel Müdürü İhsan Alkım, eğlence elektroniği alanında yeni ürünler çıkaracaklarını bildirdi. Vestel'in, elektroniğin eğlence bölümünde faaliyet gösterdiğini ve oturma odasında bulunan tüm cihazları üretebildiğini ifade eden Alkım, gelecek dönemde "odanın dışına çıkarak" taşınabilir eğlence cihazları ve otomobil eğlence elektroniğine de giriş yapacaklarını söyledi. 
Bu ürünler için yönetim kurulu kararının çıktığını belirten Alkım, "Taşınabilir eğlence cihazları bu yaz piyasaya çıkar" dedi. 
Eğlence elektroniği dışında da projeleri bulunduğunu anlatan Alkım, "Bu bir cep telefonu olabilir. Bu konuda da incelemeler sürüyor ancak henüz alınmış bir karar yok. Cep telefonu için yönetim kurulu kararını bekliyoruz. Grup karar alırsa Ar - Ge'nin bu konuda da yapılanması olabilir" diye konuştu. Alkım, Vestel'in tüm üretim yatırımlarını tamamladığını ve altyapısının her türlü elektronik cihazı üretebilecek durumda olduğunu bildirdi. 


</TEXT>
</DOC>
