<DOC>
<DOCNO> 341372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/ekonomi/eko05.html </URL>
<DATE> 2005/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Balduk 'fenalaştı...' 
</HEADLINE>
<TEXT>


ANKARA Milliyet 

Türkiye Odalar ve Borsalar Birliği'nin TOBB 60. Genel Kurulu'nda Rifat Hisarcıklıoğlu, tek listeyle girdiği seçimlerden bin 257 geçerli oyun tamamını alarak yeniden başkanlığa seçilirken, 15 kişilik Yönetim Kurulu'nun YK üçte biri değişti. Hisarcıklıoğlu'nun sağ kolu olarak tanımlanan, başkan vekili, Kahramanmaraş Sanayi ve Ticaret Odası Başkanı Mehmet Balduk'un liste dışı kalması ise seçimin sürprizi oldu. Balduk'un listede ismini göremeyince fenalaştığı ve seçim mahallinden uzaklaştırıldığı da öğrenildi. 
Hisarcıklıoğlu'nun iştişarelerde bulunduktan sonra tek başına belirlediği yeni YK'da ikinci kritik aşama da başkan yardımcılarının seçimi ile tamamlanmış oldu. Yeni TOBB'da YK'yla ilgili değerlendirmeler şöyle 
Bölgeler arası denge korundu YK'dan düşen 5 üye yerine her bölgeyi temsilen yeni isimler belirlendi. AKP etkisi İbrahim Çağlar'ın YK'ya girmesi Hisarcıklıoğlu'nun hükümetin talebini dikkate aldığını gösterdi. Hisarcıklıoğlu'nun Çağlar'ı yönetime alırken, İstanbul Ticaret Odası'ndaki muhalif akımın güçleneceği baskısını da gözönüne aldığına dikkat çekildi. Balduk, kritik isim Hisarcıklıoğlu'nun Balduk'u liste dışı bırakması bir yandan sürpriz olarak nitelenirken, "Balduk iki yıldır ciddi biçimde sıkıntıdaydı" değerlendirmeleri de gündeme geldi. Balduk, Fuat Miras'ın devrilerek Hisarcıklıoğlu'nun başkan seçilmesinde önemli rol üstlenmiş, TOBB'un ABD yönetimi ile temaslarında kritik rol oynamıştı. 
TOBB'da yeni yönetimi görev dağılımı yaptı. Yönetim Kurulu toplantısında Zafer Çağlayan, Bülent Koşmaz, Faik Yavuz, Halim Mete ve Hüseyin Üzülmez başkan yardımcılıklarına getirildiler. Sayman üyelik görevini İbrahim Çağlar yürütecek. Nejat Koşer, Fethi Coşkuntuncel, İlhan Parseker, Fahrettin Akyıl, Tamer Taşkın, Şadan Ere, Mustafa Yardımcı ve Kemal Özen ise Yönetim Kurulu üyesi oarak görev yapacaklar. 


</TEXT>
</DOC>
