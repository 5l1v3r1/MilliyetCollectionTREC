<DOC>
<DOCNO> 332735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonyas05.html </URL>
<DATE> 2005/04/12/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Kızı çıplak poz vermeye kalkışınca Mig Jagger çileden çıktı 
</HEADLINE>
<TEXT>

     Efsanevi rock grubu Rolling Stones’un solisti Mick Jagger, Playboy’a çıplak poz vermeyi düşünen manken kızı Elizabeth Jagger yüzünden çileden çıktı. 
     Ünlü erkek dergisine çırılçıplak soyunmayı ciddi ciddi düşünen’ Elizabeth Jagger, babasına neredeyse kalp krizi geçirtecekti. 
     Playboy’un Liz’e çıplak poz vermesi için 375 bin dolar teklif ettiği bildiriliyor. Bunu öğrenince öfkeden deliye dönen Mick Jagger’ın yakın bir arkadaşı, Elizabeth ile kızkardeşi Jade’in podyuma çıkmalarından bile hoşlanmayan Mick Jagger’ın çıplak poz konusunu duyunca sinir krizleri geçirdiğini söyledi. 
     Playboy kaynakları, Liz’e teklif yaptıklarını doğruladılar, ancak henüz cevap alamadıklarını bildirdiler. Bir Playboy yöneticisi Liz’in soyunmayı kabul etmesini çok istiyoruz. Çok nefis bir fotoğraf seti olurdu’ dedi. 

     
</TEXT>
</DOC>
