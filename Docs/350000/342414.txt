<DOC>
<DOCNO> 342414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/spor/axspo01.html </URL>
<DATE> 2005/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'nın Yıldız'ı Aras 
</HEADLINE>
<TEXT>


Milli karatecimiz, İspanya'da başlayan şampiyonada fırtına gibi esti, altın madalyayı boynuna geçirdi. Yavuz Karamollaoğlu gümüşte kaldı, Vildan Doğan da bronz aldı 


İspanya'nın Tenerife kentinde dün başlayan Avrupa Karate Şampiyonası'na Milli Takımımız damgasını vurdu. 
İlk gün bayanlar 60 kiloda tatamiye çıkan Dünyaca ünlü karatecimiz Yıldız Aras göğsümüzü kabarttı. Aras, rakiplerini birer birer saf dışı bırakarak altın madalyayı boynuna taktı. Erkekler 75 kiloda ter döken Yavuz Karamollaoğlu ise çok başarılı maçlar çıkararak geldiği finalde umduğunu bulamadı. Karamollaoğlu rakibine yenilerek, ikincilikle yetinmek zorunda kaldı. 
Ay - Yıldızlı ekibimizde bayanlardaki ikinci, toplamdaki üçüncü madalyamız da Vildan Doğan'dan geldi. 60 kiloda mücadele eden Vildan Doğan üçüncü olarak, bronz madalyaya ulaştı. 


</TEXT>
</DOC>
