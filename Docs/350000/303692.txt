<DOC>
<DOCNO> 303692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/soneko38.html </URL>
<DATE> 2005/01/05/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Tüpraş, benzin çıkış fiyatlarını düşürdü... 
</HEADLINE>
<TEXT>

     Türkiye Petrol Rafinerileri A.Ş. TÜPRAŞ , benzinler ve fueloil-6 rafineri satış fiyatlarında, yarından geçerli olmak üzere indirime gitti. 
     Yeni ayarlamayla İzmit rafinerisi çıkışlı benzin fiyatları yüzde 4,6-4,7, altı numaralı fuel oil fiyatı ise yüzde 9 düşürüldü. 
     Bu arada dağıtım şirketlerinin, söz konusu indirimi pompa fiyatlarına hangi ölçüde yansıtacağı, listeler açıklandığında belli olacak. 
     Tüpraş'tan yapılan yazılı açıklamada, söz konusu ayarlamanın ''CIF Akdeniz fiyatlarındaki değişiklik ve şirketin yeni fiyatlandırma sistemi'' gereğince yapıldığı vurgulandı. 
     Öte yandan rafineri çıkış fiyatı, tüketiciye ulaşan fiyat anlamına gelmiyor. 
     Bu fiyatın üzerine ÖTV, dağıtım şirketi payı, nakliye giderleri deniz-kara , EPDK geyin payı eklenip KDV matrahı bulunuyor. Bunun üzerine KDV eklenip, KDV'li pompa satış fiyatına ulaşılıyor. 
     Rafineri çıkış fiyatındaki ayarlamadan sonra, dağıtım şirketlerinin söz konusu indirimi hangi oranda yansıtacağı ise ilerleyen saatlerde ya da yarın belli olacak. 
     Dağıtım şirketlerinin tavsiye niteliğindeki tavan pompa fiyatlarını belirleyip, EPDK'ya göndermeleri bekleniyor. 
     
</TEXT>
</DOC>
