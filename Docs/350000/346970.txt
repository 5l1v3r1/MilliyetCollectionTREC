<DOC>
<DOCNO> 346970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/son/sontur04.html </URL>
<DATE> 2005/05/29/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Cıva zehirlenmesine bir halka daha 
</HEADLINE>
<TEXT>

     Yavuz KUŞDEMİR DHA 

      UŞAK'ın Ulubey İlçesi Hasköy Beldesi'nde ilköğretim okulu 7'nci sınıf öğrencisi 14 yaşındaki Ahmet Çetinkılıç, laboratuvardaki cıvadan içince fenalaştı. Çetinkılıç, Ankara'da hastanede tedaviye alındı. 
     Hasköy Beldesi İlköğretim Okulu 7'nci sınıf öğrencisi 14 yaşındaki Ahmet Çetinkılıç'ın, geçen perşembe günü okul laboratuvarında bulunan cıvayı içtiği ve rahatsızlandığı belirlendi. Durumu ailesine bildirilen Ahmet Çetinkılıç, Uşak Devlet Hastanesi'ndeki ilk müdahale ardından Ankara Hıfzısıhha Kurumu'na sevk edildi. Tedavi altına alınan öğrencinin kan ve idrar örneklerinin alındığı, henüz kesin bir tanı konulmadığı belirtildi. 
     
     ZEHİRLİ MADDELER KORUNMALI 
     İki ay önce Avgan İlköğretim Okulu laboratuvarındaki cıvanın kaybolması ardından, bölgedeki ölüm ve zehirlenme olaylarında cıva zehirlenmesi şüphesi üzerinde durulmaşa başlandı. Uşak Vali Vekili Mustafa Güney, Milli Eğitim Bakanlığı'ndan görevlendirilen iki müfettişin soruşturmalarına devam ettiğini söyledi. Vali Vekili Mustafa Güney, okullardaki laboratuvarlarda bulunan cıva ve benzeri zehirli maddelere sahip çıkılması gerektiğini belirterek, şöyle dedi 
     Bununla ilgili Türkiye genelindeki okullarda mevzuat da var. Yaşanan olaylar okul idaresinin sorumluluğudur. Soruşturma sonrası gerekli olan yasal işlem yapılacaktır. Hasköy'de meydana gelen olayda Ahmet Çetinkılıç isimli öğrencinin cıva içtiği henüz kesinlik kazanmadı. Hıfzısıhha Kurumu'ndan verilecek rapor bunu ortaya çıkaracak. Burada da aynı olay söz konusu ise Hasköy İlköğretim Okulu ile ilgili olarak soruşturma yapılacak.ö 
     
     İÇMEK VE SOLUMAK ZEHİRLER 
     Uşak İl Sağlık Müdürlüğü'nden bir yetkili, Doğrudan cıva içilmesi veya cıva buharının solunması durumunda, tedavi edilmediği takdirde böbrek ve karaciğer yetmezliğinden ölüm meydana gelir. Solunum yolu ile cıvanın vücuda alınmasında sürekli kapalı bir ortamda durursanız ölüm olayı çabuk gerçekleşir. Birkaç saatini kapalı yerde cıva buharı soluyarak geçirir, kalan zamanda dışarıda olursanız zehirlenme yavaş olurö dedi. 
     
     OLAYIN GELİŞİMİ 
     İki ay önce de Avgan Beldesi'nde yine ilköğretim öğrencisi 11 yaşındaki Gazme Aslan'ın okuldan evine getirdiği cıvadan etkilendikleri sanılan 5 yaşındaki Sevim Aslan ile annesi 35 yaşındaki Aynur Aslan peş peşe öldü. Cıva zehirlenmesinden şüphelenilen Gamze Aslan ile ağabeyi 16 yaşındaki Gökhan, babası 37 yaşındaki Mustafa Aslan ve kendilerine konuk olarak gelen akrabaları 11 aylık İrem Üstün de Ankara'daki hastanelerde tedaviye alınmıştı. Evde yapılan aramada cıva bulunurken, yapılan araştırmada, Avgan İlköğretim Okulu laboratuvarındaki cıvanın 2 ay önce kaybolduğu belirlenmişti. 
     Kaybolan cıvanın 6 öğrenci tarafından paylaşıldığı, bunlardan birinin de Arslan ailesinin 11 yaşındaki kızı Gamze Arslan olduğu anlaşılmış, okul yönetimi ve öğretmenlerin cıvanın kaybolması olayını sakladıkları öne sürülmüştü. 
     Ailedeki kuşkulu ölümler nedeniyle, çocukları ile birlikte Ankara'daki yakınlarının yanına giden baba 37 yaşındaki Mustafa Arslan ile oğlu 16 yaşındaki Gökhan Arslan, Keçiören Meslek Hastalıkları Hastanesi'nde, kızı Gamze Arslan ile bu olaydan önce kendilerine konuk gelen akrabalarının çocuğu 11 aylık İrem Üstün'ün de Ankara Doktor Sami Ulus Hastanesi'nde tedavi altına alınmıştı. 
     Türkiye'de bulunmayan cıva zehirlenmelerinde kullanılan bir kutusu 40 Euro yaklaşık 75 YTL değerindeki Supsumar’ adlı ilacın Sağlık Bakanlığı tarafından yurt dışından iki kutu siparis edildiği ve ilacın bugün Ankara Meslek Hastalıkları Hastanesi'ne teslim edileceği açıklanmıştı. 
     
</TEXT>
</DOC>
