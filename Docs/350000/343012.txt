<DOC>
<DOCNO> 343012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sonspo11.html </URL>
<DATE> 2005/05/16/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
İtalya'da Juve şampi... 
</HEADLINE>
<TEXT>

     Juventus, Delle Alpi'de Parma'yı 2-0 yenerken Milan'la arasındaki puan farkını da beşe çıkardı. 
     Geçen hafta Milano'da ezeli rakibi Milan'ı 1-0 yenerek aradaki puan farkını üçe çıkaran Juventus, dün de evinde düşme bölgesi takımlarından Parma'yı 2-0 mağlup etti. Lecce'den gelen Milan'ın beraberlik haberi de, Siyah-Beyazlıları son iki haftaya girerken şampiyonluğa daha da yaklaştırdı. Torino ekibini galibiyete taşıyan goller Del Piero ve Ibrahimovic'ten geldi. Milan ise Lecce deplasmanında Kaledze ve Shevchenko'nun golleriyle 2-1 önde götürdüğü maçta, 10 kişi kalan rakibine engel olamadı ve mücadeleyi 2-2 beraberlikle kapadı. Lecce'nin ilk golünü atan Konan, maçın 73. dakikasında kırmızı kart gördü. Ev sahibi takımın beraberlik golü de Vucinic'ten geldi. Inter ise Emre'nin forma giymediği maçta Livorno'yu Vieri'nin golüyle 1-0 yendi. 
     
     Günün sonuçları ise şöyle 

     Roma-Lazio 0-0. 
     Bologna-Brescia 1-2. 
     Messina-Cagliari 2-1. 
     Palermo-Reggina 1-1. 
     Siena-Chievo 0-1. 
     Udinese-Sampdoria 1-1. 
     Fiorentina-Atalanta 0-0. 
     Öte yandan dünkü sonuçların ardından Serie A'da düşme bölgesi takımlarının sayısı arttı. Sekizinci sıradaki Cagliari'den itibaren içlerinde iki ezeli rakip Lazio ve Roma'nın da bulunduğu 13 takım, son iki haftada düşmemek için mücadele edecek. 
     
     Southampton, C. Palace ve Norwich düştü 

     İngiltere'de ise dünkü maçlar sonucu lige veda edenler belli oldu. Southampton, Crystal Palace ve Norwich City, önümüzde sezon bir alt ligde mücadele edecek. Premier Lig'de dünkü sonuçlar şöyle Birmingham-Arsenal 1-1, Bolton-Everton 3-2, Charlton-C. Palace 2-2, Fulham-Norwich 6-0, Liverpool-A. Villa 2-1, Manchester City-Middlesbrough 1-1, Newcastle-Chelsea 1-1, Southampton-Manchester United 1-2, Tottenham-Blackburn 0-0, West Bromwich-Portsmouth 2-0. 
     
</TEXT>
</DOC>
