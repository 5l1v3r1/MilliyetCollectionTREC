<DOC>
<DOCNO> 319686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sonspo27.html </URL>
<DATE> 2005/03/01/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Cordoba Niyetim futbol hayatımı Beşiktaş'da noktalamak... 
</HEADLINE>
<TEXT>

     Beşiktaş'ın Kolombiyalı kalecisi Oscar Cordoba, niyetinin futbol hayatını siyah-beyazlı takımda noktalamak olduğunu söyledi. 
     Cordoba, Futbol Federasyonu'nun resmi dergisi Tam Saha'ya yaptığı açıklamada, Beşiktaş ile 1 yıl daha opsiyonlu anlaşmasının bulunduğunu belirterek, şunları söyledi 
     ''Niyetim futbol hayatımı Beşiktaş'ta noktalamak. Ne yazık ki altı ay oynayamadım. Sahada kendimi çok mutlu hissediyorum, çok eğleniyorum ve daha fazlasını verebilmek istiyorum. Yarın Beşiktaş bana dese ki Tamam Oscar çok teşekkür ederiz, bundan sonra sensiz devam edeceğiz , ben biliyorum ki başka bir takım bulup devam edebilirim. Ama bir sene daha Beşiktaş'ta kalmak isterim. Öyle ya da böyle bugüne kadar bana verdikleri herşey için Beşiktaş'a ve Beşiktaşlılar'a müteşekkirim.'' 
     
     GEÇEN SENEKİ DÜŞÜŞÜN NEDENİ 

     Cordoba, geçen sezonun ikinci yarısında yaşadıkları düşüşün nedenleri konusunda ise şöyle konuştu 
     ''Geçen sene basında, biz kazanmayalım diye bütün takımlar birlik oldular diye konuşuluyordu. Aradaki 11 puan fark var diye bunlar söyleniyordu. Ama ben bu görüşe katılmıyorum. Çünkü sonradan maçları seyrettiğim zaman görüyorum ki, futbolcu olarak asıl bizler bu başarısızlığın gerçekleşmesini sağladık. Kırmızı kartlar, sarı kartlar, takımda genel olarak yapılan hatalar. Nasıl olabilir böyle birşey Samsunspor maçında 5 oyuncumuzu kaybettik. Niye Çoğu sinirden ve profesyonel olmayan davranışlar yüzünden. İkinci maç Gaziantep'deydi 2 oyuncumuz daha gitti. Yetmedi, bu iki maçta bir sürü oyuncu, sırf protesto etmek için sarı kart gördü. Bir hakem durduk yere niye sarı kart göstersin ki Kara kaşına kara gözüne mi gıcık Bu kartları hak ettiğimiz için gördük bence. '' 
     
     ''HAKEMLER HATA YAPABİLİR AMA BİZ DE YAPIYORUZ'' 

     Kolombiyalı kaleci, kart preblemlerinin bu sene de devam ettiğinin hatırlatılması üzerine, ''Benim anladığım kadarıyla biz çok sinirliyiz. Evet hakemler hata yapıyor olabilir ama maç sırasında biz de çok hata yapıyoruz'' dedi. 
     ''Protesto ettiğimiz için kaç tane sarı kart gördüğümüze bakalım'' diyen Cordoba, ''Denizlispor maçı mesela. Hepimiz biliyoruz ki maçta formayı çıkardığınızda sarı kart görürsünüz. Hakem olarak ben ne yapayım sana Kırmızı yersin ve gidersin. O zaman suç kimde, hakemde mi biz de mi Sakin olamadıkça başımıza bunlar gelir ve gelmeye de devam eder'' şeklinde konuştu. 

     
</TEXT>
</DOC>
