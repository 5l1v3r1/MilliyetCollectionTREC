<DOC>
<DOCNO> 313454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/soneko15.html </URL>
<DATE> 2005/02/08/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Sanayi üretimi yüzde 4.7 arttı... 
</HEADLINE>
<TEXT>

     Türkiye'de sanayi üretimi 2004 Aralık ayında, önceki yılın aynı ayına kıyasla yüzde 4.7 arttı. 
     12 aylık ortalamalara göre 2004 yılı toplamında sanayi üretim artışı ise yüzde 9.8 olarak belirlendi. 
     DİE, aylık sanayi üretim endeksi 2004 Aralık ayı sonuçlarını açıkladı. 
     Buna göre, önceki yılın Aralık ayında yüzde 20.4 olan toplam sanayi üretimindeki artış, 2004'ün Aralık ayında yüzde 4.7 olarak gerçekleşti. 
     Toplam sanayi üretimindeki artış on iki aylık ortalamalara göre 2003 yılında yüzde 8.5 olurken, 2004 yılında yüzde 9.8'i buldu. 
     Oniki aylık ortalamalara göre sanayi üretimi, 'sektörel bazda' 2004'te imalat sanayiinde yüzde 10.4, elektrik, gaz ve su sektöründe yüzde 6.8, madencilik sektöründe de yüzde 3.7 oranında arttı. 
     2003 yılında 12 aylık ortalamalara göre üretim artışı, toplam sanayide yüzde 8.5, imalat sanayiinde yüzde 9, elektrik, gaz ve su sektöründe yüzde 8.4 olurken, madencilik sektöründe yüzde 4.1 azalış gerçekleşmişti. 
     2004'te imalat sanayi alt sektörlerinde en fazla artış yüzde 226.7 ile büro, muhasebe bilgi işlem makinaları imalatında yaşandı. 
     Aynı dönemde tekstil ürünleri imalatı yüzde 4.2, giyim eşyası imalatı yüzde 5.5, derinin işlenmesi bavul ve çanta üretimi yüzde 0.5, ağaç ve mantar ürünleri imalatı yüzde 21.9, kağıt ve kağıt ürünleri imalatı yüzde 8.6, basım ve yayım imalatı yüzde 27.4, kimyasal madde ürünleri imalatı yüzde 13, plastik, kauçuk ürünleri imalatı yüzde 5.9, metalik olmayan diğer mineral madde ürünleri imalatı yüzde 9.5, ana metal sanayi yüzde 7.8, metal eşya sanayi yüzde 12 oranlarında arttı. 
     Geçen yıl 12 aylık ortalamalara göre artış oranları, makina ve techizat imalatında yüzde 21, elektrikli makina cihazları imalatında yüzde 20.8, radyo, TV haberleşme cihazları imalatında yüzde 34.6, tıbbi, hassas optik aletleri, saat imalatında yüzde 20.8, taşıt araçları ve karoseri imalatında yüzde 50.2, diğer ulaşım araçları imalatında yüzde 15.1, mobilya imalatında yüzde 22.7 oldu. 
     Aynı dönemde, kok kömürü, rafine edilmiş petrol ürünleri imalatı yüzde 4.9, tütün ürünleri imalatında yüzde 1.4, tekstil ürünleri imalatı yüzde 4.6 oranlarında azaldı 
     
     2004 ARALIK AYINDA ARTIŞ YÜZDE 4.7 

     Bu arada 2004 Aralık ayında sanayi üretimindeki artış yüzde 4.7 oldu. 
     Üretim artışı sektörel bazda değerlendirildiğinde, imalat sanayinde yüzde 4.6, madencilik sektöründe yüzde 4.4, elektrik, gaz ve su sektöründe de yüzde 5.8 artış gerçekleşti. 
     Önceki yılın Aralık ayında sanayi üretimindeki artış yüzde 20.4, sektörler itibarıyla artış oranı imalat sanayiinde yüzde 21.8, madencilik sektöründe yüzde 19.3, elektrik, gaz ve su üretiminde yüzde 9.6 olmuştu. 
     
     ARALIK'TA ÜRETİMİ ARTANLAR 

     2004 Aralık ayında, imalat sanayiinde alt sektörler itibarıyla en fazla üretim artışı, yüzde 300 ile diğer ulaşım araçları imalatında yaşandı. 
     Aralık ayında büro, muhasebe bilgi işlem makinaları imalatı yüzde 178, elektrikli makina cihaz imalatı yüzde 87.7, basım ve yayım imalatı yüzde 37, ağaç ve mantar ürünleri imalatı yüzde 34.8, metalik olmayan diğer ürün imalatı yüzde 19.3, tıbbi, hassas optik aletleri, saat imalatı yüzde 12,2, kağıt ve kağıt ürünleri imalatı yüzde 12.1, mobilya imalatı yüzde 11.3, ana metal sanayi yüzde 8.2, makina ve techizat imalatı yüzde 7.7, radyo, TV haberleşme cihazları imalatı yüzde 4.9, taşıt araçları karoseri imalatı yüzde 4.2, metal eşya sanayi yüzde 3.6 oranında arttı. 
     Aynı ay, gıda ürünleri ve içecek imalatı yüzde 7.3, tütün ürünleri imalatı yüzde 3.2, tekstil ürünleri imalatı yüzde 5.3, giyim eşyası imalatı yüzde 0.5, derinin işlenmesi, bavul, çanta vb. imalatı yüzde 45.4, kok kömürü, rafine edilmiş petrol ürünleri imalatı ise yüzde 8.1 azaldı. 
     
</TEXT>
</DOC>
