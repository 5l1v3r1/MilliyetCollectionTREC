<DOC>
<DOCNO> 319863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/spor/ydemirkol.html </URL>
<DATE> 2005/03/02/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Horrr 
</HEADLINE>
<TEXT>



Galatasaray'la deplasmana gittiğimizde takım uçağıyla seyahat ettiğimizden bir gün önce yola dökülürüz. Diyarbakır'a da öyle gidecektim, ama pazartesi CNN Türk'de İleri Üçlü'nün yayını olduğu için gidemedim. İşte bu sebeple yukarıda gözlem yazmakta. Zira evimde televizyondan takipteyim. Bu tip durumlarda içim rahat etmez. Bir zorunluluk olmadığı sürece de yapmadığım iştir. Çünkü televizyondan gördüklerinle, sahada gördüklerin çok farklıdır. TV'den yazılan yazılara da çok güvenmem. Bu yazıların sağlıklılığı tartışılır. Sahanın tamamı görünmüyorsa iyi olmaz. Çünkü futbol aslında topun olmadığı yerde kurulur, topun olduğu yerde ise sahnelenir. Arka planını, hazırlığını bilmezsen de yazamazsın. Antrenman yapmamış topçunun maça çıkması gibidir TV'den yazmak. 
Ama konu dünkü maçsa, değil tribünden, sahanın içinden, bir elimde teleskop diğer elimde tekrarları gösteren bir televizyonla seyretsem, altı kişilik bir ekip benim için istatistik tutsa, Ercan Taner maçı kulağıma anlatsa, Gary Lineker ve Rıdvan şemalarla oyunu açıklasa, Hagi ve Oğuz Çetin'in yardımcılarıyla konuşmalarının metinleri elimde olsa bir şey fark etmezdi. Çünkü bir şey olmuyordu. 
Maç boyunca Ayhan'ın yok artık Lebron James Murat Murathanoğlu lehçe ve aksanıyla okuyunuz golünden başka hiçbir şey yoktu. Hiçbir şey. Uyumamı kendi horlamam önledi. Ne diyeyim Gidemediğim için meslektaşlarımdan ve sizden özür diliyorum. Üzgünüm, ama ne yalan söyleyeyim televizyon programımı seviyorum, beni bir zulümden kurtardı. 
Oyun hakkında bir şeyler söylemeye gerek var mı bilmiyorum Ama ekrandan gördüğüm kadarıyla Galatasaray, Hakan Şükür olmayınca ve orta sahada da bir oyun kurucusu olmadığından, kontratak dışında hiçbir oyuna uymaz ekip oluyor. İkinci yarıda - Allah rızası için - biraz olsun hareketlenişleri, öne geçişleriyle Diyarbakır'ın biraz açılmasından. Ve Oğuz Çetin Sahada böylesine dahi olup, kulübede bu kadar ama bu kadar olmamak. Anlaşılır şey değil. Farkında mı bilmiyorum. İlk ve son pozisyonu 88'de bulabildi. 



</TEXT>
</DOC>
