<DOC>
<DOCNO> 346161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sonyas03.html </URL>
<DATE> 2005/05/26/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Sigara dumanı gebeliği önlüyor .. 
</HEADLINE>
<TEXT>

     BBC 

      "Sigara içenler kadar, pasif içici kadınların da hamile kalma şansı düşüyor". Bu iddia, Human Reproduction adlı bir bilimsel dergide yayımlanan bir araştırmaya ait. 
     BBC bilim muhabiri Ania Lichtarowicz'in haberine göre, sigara içmenin, hamile kalma ihtimalini azalttığı biliniyordu, ancak şimdi sadece sigara içen değil, aynı zamanda sigara içen biriyle birlikte yaşayan kadının da risk altında olduğu ortaya konuldu. 
     Kanada'da doktorlar, kısırlık tedavisi gören iki yüz kadın üzerine incelemerde bulundular ve bir sigara tiryakisiyle birlikte yaşayan kadınların, sigara dumanına hiç maruz kalmamış kadınlara oranla hamile kalma şanslarının çok daha düşük olduğu sonucuna vardılar. 
     Araştırmacılara göre, pasif içici kadınların hamile kalma şansları, sigaradan uzak yaşayan kadınlardan yüzde 50 daha düşük. 
     Bu oranın neden bu kadar yüksek olduğu bilinmiyor. Yapılan deneylerde, her türlü ortam ve değişken denekler için aynı tutuldu. Dolayısıyla kadınların gebe kalıp kalmamalarını belirleyen etmen sigaranın etkisi idi. 
     Şimdi araştırmacılar, kısırlık tedavisine başvuran kadınlara pasif içiciliğin tehlikeleri hakkında uyarılarda bulunuyor ve hatta sigara dumanına maruz kalmamak için çaba göstermeleri çağrısı yapıyor. 
     
</TEXT>
</DOC>
