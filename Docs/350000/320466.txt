<DOC>
<DOCNO> 320466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sontur38.html </URL>
<DATE> 2005/03/03/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Üniversiteli kızı, kendi apatmanında yumruklayarak gasp ettiler .. 
</HEADLINE>
<TEXT>

     İzmir'in Buca İlçesi'nde, üniversite öğrencisi genç kızı bıçakla etkisiz hale getirerek yumruklayan gaspçı, para ve çantasını alarak kaçtı. 
     Alınan bilgiye göre, Dokuz Eylül Üniversitesi Büro Yönetimi Bölümü 2. sınıf öğrencisi Ayşegül Pirin 20 , Menderes Caddesi üzerindeki evine giderken, apartmana girdiği sırada arkasından gelen kimliği belirsiz kişi, bıçak çekerek çantasını vermesini istedi. Şaşkınlık yaşayan genç kızın yüzünün sağ tarafına yumruk atan gaspçı, içinde 50 YTL para ve kimlik kartlarının bulunduğu çantayı aldı. Olay sırasında gaspçının elindeki bıçak, genç kızın sol elini kesti. 
     Gaspçı, daha sonra yaya olarak olay yerinden kaçtı. 
     Yardım çağrıları üzerine evlerinden çıkan apartman komşuları, Pirin'i hastaneye kaldırdı. Genç kızın yüzünün sağ bölümü morarırken, sol elinde yüzeysel kesik bulunduğu bildirildi. 
     Pirin, tedavisinin ardından polise başvurarak olayı anlattı. Eşkali belirlenen gaspçının kimliğinin belirlenmesi ve yakalanması için çalışmaların sürdüğü bildirildi. 
     
</TEXT>
</DOC>
