<DOC>
<DOCNO> 314045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sondun06.html </URL>
<DATE> 2005/02/10/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Danimarka'da bir Türk parlamenter 
</HEADLINE>
<TEXT>

     Danimarka'da yapılan genel seçimi Başbakan Anders Fogh Rasmussen'in sağ kanat ittifakı kazandı. Sekiz Türk adaydan biri de parlamentoya girmeyi başardı. 
     Seçime Sosyal Demokrat Parti'den giren Hüseyin Araç, Danimarka meclisine giren ilk Türk milletvekili oldu. 
     Değişik partilerden aday olan üç Türk kökenli aday meclise giremezken, diğer üç Türk adayın durumu henüz kesinleşmedi. Yıldız Akdoğan, Özlem Çekiç ve Turan Kandemir'in durumu tercihli oyların sayımına kaldı. 
     Resmi sonuçlara göre seçimi, Başbakan Anders Fogh Rasmussen'in sağ kanat koalisyonu kazandı. İktidardaki liberal-muhafazakar koalisyonu ve onları destekleyen aşırı sağcı Popüler Halk Partisi, 179 sandalyeli meclise 95 milletvekili sokmayı başardı. 
     Böylece, sağ kanat çoğunluğunu korumuş oldu. Sosyal-demokrat muhalefetse 80 sandalyede kaldı. 
     
</TEXT>
</DOC>
