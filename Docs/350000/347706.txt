<DOC>
<DOCNO> 347706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/spor/spo20.html </URL>
<DATE> 2005/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Kare Ası 
</HEADLINE>
<TEXT>


YAKAN TOP Nilay YILMAZ 


Bir sezon daha bitti. Biraz daha büyüdük ya da yaşlandık. Transfer haberleriyle geçecek iki ay bizi bekliyor. Ziya Abi, Aziz Yıldırım'ın Konya-Fenerbahçe maçıyla ilgili neler yazabileceğini merak etmiş, Turgay Abi ise "UEFA'ya da şükür" demiş. Bu köşede ilk defa konuk ettiğimiz Kanat Atkaya, Gerets'in içine sinmediğini dile getirmiş, Gökmen Özdenak ise futbolu yöneten güçlerden bahsetmiş. İşte Haftanın Kare Ası 
Ziya Şengül Bu ayıp şampiyon Fener'e yakışmadı - Star Başkan Aziz Yıldırım, takımı eleştirdiğimiz zaman bizlere kızıyor. Hatta daha da ileri gidip tavır bile koyabiliyor. Saygıdeğer Başkan Aziz Yıldırım, gazetenin bir köşesine bu maçın kalemşörü olarak yazsa, nasıl bir anlatım gösterirdi bilemiyorum. Ama dün gece Şampiyon Fener'in kravatı sarı-lacivert olması gerekirken, simsiyah oldu. 
Turgay Şeren Üçüncülük de başarı - Akşam Galatasaray şampiyon olacağım derken üçüncü oldu. Futbolda bu da vardı, en azından Avrupa'da, UEFA'da boy gösterecek Sarı Kırmızılılar. Ne yapalım buna da hamdolsun demek lazım... 
Kanat Atkaya Züğürt Tesellisi - Hürriyet Hagi'nin gideceği belliydi. Ve bu gerçekleşti. Şimdi top yönetimde. Yıllar önce Mustafa Denizli Galatasaray'ın hocasıyken bir PSV maçında Gerets'in kendisini itelediği sahneyi dün gibi hatırlıyorum. G.Saray şimdi bu Gerets'i düşünüyormuş. Benim içime sinmiyor. 
Gökmen Özdenak Uyarı benden seçim sizden - Star Futbolun üzerindeki güçlerin, sıra belirleme, kupa dağıtma gibi organizasyonlarını üstlenenlerin, bu görevlerini yerine getirdiği görüldü. Getirirken de futbola en ağır darbelerden birini vurdular. Bu güçlerin artık aradan çekilmesi gerekiyor. Bunları neden yaptıkları da aşikar Aman reyting düşmesin... 

Spor, sanayiye dönüştükçe, oynamak için oynamanın neşesinden doğan güzelliği sınır dışı etti. 
Eduardo Galeano 


Haberiniz var mı 

Eğer kaleci olmayı düşünüyorsanız, üstünüzün başınızın kirlenmesini hiç dert etmemelisiniz. Uluslararası İspanyol kaleci Zamora'ya hiç benzememelisiniz. 1930'lu yıllarda oynayan Zamora, çamur ve kirden öylesine nefret ederdi ki, kale ağzını bir süpürgeyle her zaman temizlerdi. Anlaşılan kendisine çok yanlış bir meslek seçmişti. 



Frene bas Ulueren, frene bas 
Madem çok isteyenler var seni. Almak için kapına gelmiş ya. Kim alacak Hagi'yi Gider Romanya'da 2. şeyde takımları çalıştırır. Steaua Bükreş bile değil yani. Orada bile çalıştıramaz ya tahmin ediyorum. Daha altta böyle, Farul Köstence filan gibi, o tür takımları çalıştırabilir. Hadi çalıştırsın bakalım, iyi bir takım çalıştırsın da görelim. 
Serhat Ulueren - Telegol, Star 

Ona da prim versinler 
Hasan Ali burada, 2. devre boyunca yaptığımız canlı yayın Futbol Ateşi'nde Fenerbahçe'yi aslanlar gibi savundu. Aslanlar gibi savunmasının sonucunda da Fenerbahçe şampiyon oldu. 
Reha Muhtar- Futbol Ateşi, ATV 

Geç öğrenmişsiniz 
Biz Türkiye Ligi'nde saha dışında maçların kazanıldığına inanmıyorduk ama acı bir şekilde öğrendik. 
Sakaryaspor Başkanı Selahattin Aydın 

Sıra kollara geldi 
Tribündeki Fenerli'de tırnak kalmadı. Tırnağı geçin, parmaklarını bile bitirdiler. 
Gökmen Özdenak - Star 

Ne de olsa Aziz Başkan 
Eğer Aziz Yıldırım, ısrarla "Ben bunu istiyorum, bırakmıyorum" diyorsa, Allah'ın emri biter o iş. 
Ziya Şengül - Telegol, Star 



Geçmiş zaman olur ki... 

O, sahalarımızın en centilmen oyuncusu olarak futbolseverlerin kalbindeki yerini almıştır. Milli Takım' la Dünya 3.'lüğü coşkusunu da yaşayan Ergün Penbe anlatıyor 

Sezonun son maçıydı. Trabzonspor'la oynuyorduk. İlerleyen dakikalarda çekişme iyice arttı. Trabzonspor benim kanadımdan sürekli üzerimize geliyordu. Zorlanıyordum. Hasan Şaş ortalıkta görünmüyordu. Bana yardım etmiyordu. Bittim, tükendim, çok yoruldum. Sonunda 90 dakika bitti. 
Akşam bir lokantaya gittik. Bir adam yanıma gelerek sordu "Hasan Şaş niye oyundan atıldı " Şaşırdım. Anlayamadım. Hasan Şaş oyundan atılsa benim haberim olmaz mıydı Hemen Hasan'ı arayarak, "Sen oyundan mı atıldın " dedim. Hasan önce sessiz kaldı. Birden bağırmaya başladı "Kardeşim, biz kimlerle top oynuyoruz. Benim atıldığımdan haberin yok mu senin Ayıp ya Ölsek haberin olmayacak..." 
Bir süre daha bağırdı, çağırdı. Sonra telefonu kapadı. 
Ne yapayım. Kırmızı kartı görmemiştim... 


</TEXT>
</DOC>
