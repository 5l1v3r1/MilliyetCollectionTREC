<DOC>
<DOCNO> 310525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sonsiy01.html </URL>
<DATE> 2005/01/29/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
CHP'de kurultay heyecanı 
</HEADLINE>
<TEXT>

     CHP 13'üncü Olağanüstü Kurultayı'na, gergin bir havada ve bir kutuplaşma ortamında giriyor. CHP tüzüğüne göre, kurultayda aday olmak için en az 251 delegenin imzası gerekiyor. Sarıgül'ün bu imzayı bulmasına kesin gözüyle bakılıyor. 
     Muhalefetin tek aday üzerinde uzlaşamamasının ardından adaylıktan ilk çekilen Hurşit Güneş oldu. Adaylıktan vazgeçen Güneş, kurultayın kişisel kavga ve tasfiye harekitine dönüştüğünü söyledi. 
     
     Livaneli de aday olmadı 
     Daha sonra aday olması beklenen Zülfü Livaneli, kendisini destekleyen milletvekilleri ve bazı delegelerde kameraların karşısına geçti ve "bizi kaygılandıran gelişmelerin yaşanmaması dileğiyle taraf tutmadan mevcut adaylara başarılar diliyoruz. Kurultaya aday olarak katılmıyoruz" açıklamasını yaptı. 
     Livaneli adaylıktan çekilirken kismsenin lehinde ya da aleyhihde blok olarak olarak hareket etmeyeceklereni söyledi ve "kaybeden tarafça suçlanmak da kavgada taraf olmak da istemiyoruz" dedi. 
     
     CHP'de dün yaşananlar 
     CHP genel merkezinde günboyu il başkanları ve delegeler vardı. Deniz Baykal, il başkanları ile biraraya geldi. bir kez daha nabız yokladı. İstanbul İl Başkanı Şinasi Öktem'in kurultay başkanlığına teklif edilmesini istedi. İl başkanları kabul etti. 
     Mustafa Sarıgül de kendi bürosunda delegelerin nabzını tuttu. Kurultay başkanlığına Samsun Delegesi Şahap İnce'nin aday olarak gösterilmesini kararlaştırdı. Parti Meclisi'nin çarşap liste esasına göre seçilmesi için önerge hazırlandı. 
     Sarıgül ardından da bir koktely ile gövde gösterisi yaptı. Konuklar arasında Altan Öymen ve Mehmet Moğoltay gibi isimlerin yanısıra, şu ana kadar Sarıgül'e destek verdiğini açıklamayan Yakup Kepenek ve Naci Aslan gibi CHP milletvekilleri ve bazı delegeler vardı. 
     
     Kurultay nasıl başlayacak 
     Bin 2 delegenin oy kullanabileceği kurultayda, Baykal'ın açılış konuşmasının ardından kurultay başkanlığı için seçim yapılacak. Daha sonra da genel başkan adayları için delegeler imza atacak. 
     Genel başkan seçimi gizli oyla yapılacak. Kurultayda ilk iki turda seçilebilmek için en az 628 delegenin oyu gerekiyor. 
     
</TEXT>
</DOC>
