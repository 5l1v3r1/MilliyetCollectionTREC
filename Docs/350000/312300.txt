<DOC>
<DOCNO> 312300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sondun23.html </URL>
<DATE> 2005/02/04/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
İsrail Filistinlilerle anlaşmak için risk almalıyız 
</HEADLINE>
<TEXT>

     İsrail Başbakan Yardımcısı Ehud Olmert, Filistinlilerle bir anlaşmaya varma şansını artırmak için risk almalarının gerektiğini söyledi. 
     Olmert, İsrail radyosuna yaptığı açıklamada, ''Görüşmelerde Filistinlilerle risk alacak kadar güçlüyüz. Güvenlik servislerimizdeki tüm yetkililer Filistin yönetimi bünyesinde önemli değişimlerin olduğunu tahmin ediyorlar, çünkü ilk kez bir Filistinli lider Mahmud Abbas terörizme karşı konuşuyor'' dedi. 
     Olası bir saldırı nedeniyle 8 Şubatta Mısır'da yapılacak zirvenin iptal edilmesi olasılığının az olduğunu söyleyen Olmert, ''Filistinlilerle bir anlaşmaya varma şansını artırmak için risk almalıyız'' diye konuştu. 
     Bu arada, iki günlük bir ziyaret için pazartesi günü İsrail ile Filistin'e gelecek Fransa Dışişleri Bakanı Michel Barnier, İsrail ile Filistin'in uzlaşacağı konusunda ümitli olduğunu belirtti. 
     Barnier, Yediot Aharonot gazetesine verdiği demeçte, uzlaşının olabileceği ümidini taşıdığını kaydederek, ''Bunun en kısa sürede gerçekleşmesi daha iyi olacaktır'' dedi. 
     Barnier, İsrail Başbakanı Ariel Şaron'un Gazze Şeridi'nden çekilme planının, Ortadoğu sorununun çözümü için hazırlanan ''yol haritası'' çerçevesinde olması gerektiğini de kaydetti. 
     
</TEXT>
</DOC>
