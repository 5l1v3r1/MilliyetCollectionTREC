<DOC>
<DOCNO> 331216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sontur19.html </URL>
<DATE> 2005/04/07/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Yorgun düşen atletler ambulans ve emniyetin araçları ile toplandı 
</HEADLINE>
<TEXT>

     Erhan GÖGEM KIRIKKALE, DHA 

      EMNİYET Teşkilatının 160'ıncı kuruluş yıldönümü nedeniyle Kırıkkale Emniyet Müdürlüğü tarafından Millet Caddesi üzerinde halk koşusu yapıldı. Koşu sırasında yorgun düşen atletler ambulans ve emniyetin araçları ile toplanırken, ilk kez eline silah alan Sevgi Kaplan, heyecandan ateşleyemeyerek koşuyu başlatamadı. 
     Kırıkkale Valisi Mustafa Bahrettin Demirer, Milli Eğitim Müdürü Ahmet Tevfik Arslan, Gençlik ve Spor il Müdürü Remzi Arkaltı, Emniyet Müdürü Murat Aykaç birlikte koşunun startını verdiler. Koşu sonunda Büyük erkekler 3000 metrede Yasin Ceylan, Halil Akküçük, Halil Doğan, Küçük Bayanlar 1500 metrede Nurbahar Karademir, Sevda Arpacı, Sultan Bozboğa, Küçük Erkekler 1500 metrede Abdullah Yayla, Önder İleri, Yasin Celebi ilk üç dereceyi paylaştılar. 
     200 kişinin katıldığı yarışmalarda ilk üç dereceye girenler Kırıkkale Emniyet Müdürü Murat Aykaç tarafından tebrik edilirken, 10 Nisan Pazar günü düzenlenecek törende madalya ile ödüllendireceğini söyledi. 
     
</TEXT>
</DOC>
