<DOC>
<DOCNO> 319078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/sontur02.html </URL>
<DATE> 2005/02/27/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Ümraniye'de silahlı yaralama... 
</HEADLINE>
<TEXT>

     Ümraniye'deki çöp aktarma merkezi yakınında bir kişi bacaklarından 8 kurşunla vurulmuş halde bulundu. 
     Alınan bilgiye göre, Hekimbaşı Yolu'ndaki çöp aktarma merkezi yakınında bulunan yaralı Mesut Sungur 28 , ambulansla Haydarpaşa Numune Hastanesi'ne kaldırıldı. 
     Bacaklarında 8 kurşun yarası olduğu belirlenen Sungur, çok kan kaybettiği için daha sonra Dr. Siyami Ersek Göğüs, Kalp ve Damar Cerrahisi Eğitim ve Araştırma Hastanesi'ne nakledildi. 
     Burada tedavi altına alınan Sungur'un, Bakırköy'de 3 kişi tarafından bir otomobile bindirilerek ormanlık alana götürüldüğü, bir ağaca bağlanıp dövüldüğü, ardından da bacaklarından vurularak bulunduğu yere atıldığı belirlendi. 
     Polis, olay faillerinin yakalanması amacıyla çalışma başlattı. 
     
</TEXT>
</DOC>
