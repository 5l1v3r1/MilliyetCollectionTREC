<DOC>
<DOCNO> 328659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sontur22.html </URL>
<DATE> 2005/03/30/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Şaka gibi Nisan ayı karla geliyor... 
</HEADLINE>
<TEXT>

     Milliyet İNTERNET 

Hafta içinde yağmur şeklinde görülen yağışlar, yarından itibaren iç bölgelerde kar yağışına dönüyor. Önümüzdeki 3 gün yağmur alacak İstanbul'da yağışlar karla karışık yağmura dönüşebilir. Yarın Ankara, İzmir ve Antalya sağanak yağışlı, Samsun yağmurlu, Erzurum karla karışık yağmurlu. Cuma günü Adana ve Antalya sağanak yağışlı, Samsun yağmurlu, Ankara kar yağışlı, Erzurum yine karla karışık yağmurlu olacak. Cumartesi ise Adana sağanak yağışlı, Samsun yağmurlu, Erzurum kar yağışı altında. 
     Hava sıcaklığı yarından itibaren batı bölgelerden başlayarak tüm yurtta 8 derece kadar düşecek. En düşük gündüz hava sıcaklıkları İstanbul ve Samsun'da 8, Ankara'da 7, İzmir, 16, Antalya, 15, Adana 17, Erzurum 5 derece olacak. Gece sıcaklıkları ise İstanbul'da 2, Ankara'da -2, Erzurum'da -1, İzmir'de 6, Antalya'da 9, Adana'da 7 ve Samsun'da 3 derece. 
     YARIN Trakya, Güneydoğu Anadolu ve Hatay çevresi dışında tüm yurt yağış altında. Kıyı Ege ve Akdeniz'de sağanak yağış görülürken, dier yerler yağmurlu. Yağmur özellikle Ankara ve Doğu Karadeniz'in iç kesimlerinde şiddetli yağacak. Marmara'da poyraz esiyor. 
     CUMA günü Marmara'nın doğusu, İç Ege, İç Anadolu, Karadeniz'in iç kesimleri ve Erzurum-Kars bölümü kar yağışlı olacak. Karadeniz'in kıyı kesimi ve Van çevresi karla karışık yağmurlu, Trakya ve Çanakkale dışında diğer bölgelerin tamamı yağmurlu. 
     
CUMARTESİ günü ise Marmara, Karadeniz'in iç kesimleri, Eskişehir-Ankara dışında İç Anadolu'nun tamamı, Elazığ-Malatya dışında Doğu Anadolu ve Karadeniz'in iç kesimlerinde kar yağışı var. İstanbul ve Karadeniz'in kıyısında karla karışık yağmur görülecek, Doğu Akdeniz ve Güneydoğu Anadolu ile Elazığ-Malatya çevresi yağmurlu. Ege, Batı Akdeniz ve İç Anadolu'nun batısı parçalı bulutlu. 


     
</TEXT>
</DOC>
