<DOC>
<DOCNO> 320790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sontur02.html </URL>
<DATE> 2005/03/04/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Sıcaklık yurt genelinde artıyor 
</HEADLINE>
<TEXT>

     Bugün Marmara bölgesinde hava açmaya, sıcaklıklar artmaya başlıyor. 10 derecenin üzerindeki sıcaklık yarın daha da yükselecek. 
     Ege bölgesinde de güneş bolca görülüyor. Hafta sonunda sıcaklıklar 2-3 derece daha artacak ancak beraberinde sağanak yağış da görülebilecek. 
     Akdeniz parçalı bulutlu. Yağışın bölgeye girmesinin haftanın son günün bulacağı tahmin ediliyor. 
     İç Anadolu'nun doğusunda yer yer kar bekleniyor. Batı kesimlerinde ise yer yer sis var. Sıcaklıklar hafta sonunda İç Anadolu'da da 10 dereceye ulaşabilecek. 
     Karadenizin orta ve doğu kesimleri yağışlı. Karla karışık yağmur ve kar şeklinde görülen yağışlar cumartesi günü bölgeyi terk edecek. Orta Karadeniz'de sıcaklıklar 5-6 derecelerden, 15-16 derecelere yükselecek. 
     Doğu Anadolu'nun hemen hemen tamamında yağış var. Ağırlıkla kar şeklinde görülecek yağışlar hafta sonunda etki alanın daraltacak. 
     Güney Doğu Anadolu da yağmurlu. Yarın güneşin görülmesi ile sıcaklıkta 5 derecelik artış olacak. 
     
</TEXT>
</DOC>
