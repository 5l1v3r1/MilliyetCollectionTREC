<DOC>
<DOCNO> 315146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sonspo23.html </URL>
<DATE> 2005/02/14/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Trabzonspor'da Gençlerbirliği maçı hazırlıkları... 
</HEADLINE>
<TEXT>

     Birinci Süper Futbol Ligi'nde dün sahasında Malatyaspor'u 3-0 yenen Trabzonspor'da, Gençlerbirliği maçı hazırlıkları başladı. 
     Teknik direktör Şenol Güneş yönetiminde, Mehmet Ali Yılmaz Tesisleri'nde yapılan çalışmaya, yeni transfer Szmykowiak ile dünkü maçta ilk 11'de forma giymeyen oyuncular katıldı. 
     Kulüp başkanı Atay Aktuğ, bordo-mavili takımın antrenmanını izledi. Antrenman sırasında ve antrenmanın ardından olmak üzere başkan Aktuğ, teknik direktör Güneş ile yaklaşık 30 dakikalık bir görüşme yaptı. 
     
     TÜM FUTBOLCULAR GÖTÜRÜLÜYOR 
     Teknik direktör Şenol Güneş'in Gençlerbirliği deplasmanına tüm futbolcuları götüreceği bildirildi. 
     Güneş'in 21 kişilik futbolcuyu götüreceği ve bordo-mavililerin başkente büyük olasılıkla Cuma günü gideceği öğrenildi. 
     Trabzonspor, yarın tüm futbolcuların katılımıyla çift antrenman gerçekleştirecek. 
     
</TEXT>
</DOC>
