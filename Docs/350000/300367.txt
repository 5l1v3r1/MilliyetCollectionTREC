<DOC>
<DOCNO> 300367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sonyas12.html </URL>
<DATE> 2004/12/23/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
İşte yılın en iyi video klipleri... 
</HEADLINE>
<TEXT>

     Yıl boyunca evlilikleri, skandalları ve özel hayatıyla gündemden düşmeyen Britney Spears, bu kez mesleki bir başarıya imza attı. Dünyaca ünlü müzik dergisi Rolling Stone'un okurları Spears'ın ''My Prerogative'' adlı çalışmasını yılın en iyi video klibi seçti. 
     Rolling Stone dergisi tarafından düzenlenen ''2004 Yılının En İyi 20 Video Klibi'' anketi sonuçlandı. 
     Anket sonuçlarına göre, eşi Kevin Federline ile nişanlılık döneminde ''My Prerogative'' adlı klipte kamera karşısına geçen Spears'a kocası uğurlu geldi. Kliple birinciliği kazanan Spears, bütün rakiplerini geride bıraktı. 
     
     MICHAEL JACKSON'I KIZDIRDI AMA... 
     Hip hop müziğin hırçın çocuğu Eminem'in son albümü ''Encore''da yer alan ''Just Lose It'' adlı parçasının video klibi televizyon ekranlarında boy göstermeye başladığı günden itibaren çok konuşuldu. 
     Klibinde ünlü şarkıcı Michael Jackson'ı kucağında çocuklarla ve burnu düşerken hicveden Eminem hızını alamayıp Madonna'yı da üzerinde iç çamaşırlarıyla klibine konu etti. 
     Her iki yıldızı da küplere bindiren Eminem'in klibinin gösterilmemesi için çalmadık kapı bırakmayan Jackson, sadece bir kanalın yasaklamasını sağlayabildi. Eminem, herşeye rağmen bu tartışmalı çalışmayla ankette ikinciliği kazandı. 
     Satış rekorları kıran çalışmalara imza atan Usher'ın Alicia Keys ile düet yaptığı ''My Boo'' adlı klibin üçüncü olduğu ankette yer alan klipler şöyle 
     
     
1. Britney Spears - ''My Prerogative'' 2. Eminem - ''Just Lose It'' 3. Usher Alicia Keys - ''My Boo'' 4. Avril Lavigne - ''My Happy Ending'' 5. Black Eyed Peas - ''Hey Mama'' 6. Fabolous - ''Breathe'' 7. Chingy - ''Balla Baby'' 8. Simple Plan - ''Welcome to My Life'' 9. Jadakiss - ''Why'' 10. Korn - ''Word Up'' 11. Ciara - ''Goodies'' 12. Destiny's Child - ''Lose My Breath'' 13. Evanescence - ''Everybody's Fool'' 14. Linkin Park - ''Lying From You'' 15. Bowling For Soup - ''1985'' 16. U2 - ''Vertigo'' 17. Hoobastank - ''The Reason'' 18. Yellowcard - ''Only One'' 19. Jay-Z Linkin Park - ''Numb Encore'' 20. Gwen Stefani - ''What You Waiting For'' 
     
</TEXT>
</DOC>
