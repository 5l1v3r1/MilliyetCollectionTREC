<DOC>
<DOCNO> 325425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/spor/spo15.html </URL>
<DATE> 2005/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



ANTALYA 

Trabzon Lisesi şampiyon oldu 
Türkiye Liselerarası Gençler Futbol Birinciliği'nde Trabzon Lisesi, finalde İstanbul Hacı Hatice Bayraktar Lisesi'ni 2-0 yenerek, şampiyon oldu. Trabzon Lisesi, Danimarka'da düzenlenecek Dünya Şampiyonası'nda Türkiye'yi temsil edecek. Üçüncülüğü ise İstanbul Alibeyköy Lisesi'ni 1-0 mağlup eden İstanbul Şehremini Lisesi aldı. 

KASTAMONU 

Amatör kümede olaylı final 
Köy Hizmetlerispor ile Bozkurt Belediyespor arasında oynanan 1. Amatör Küme futbol maçının ardından Bozkurt Belediyespor taraftarları polisle tartıştı. Yaşanan gerginlik kısa sürede kavgaya dönüştü. Dört kişi gözaltına alındı, kulüp başkanının oğlu ve yeğeni ise yaralandı. Köy Hizmetleri rakibini 3-1 yenerek şampiyon oldu. 

ATLETİZM 

Yeliz Ay 7. oldu 
Meksika'nIn Tijuana'da kentinde yapılan IAAF Dünya Yürüyüş Grand Prix'inde mücadele eden Yeliz Ay, 20 kilometre yarışında yedinci sırayı aldı. 39 sporcunun katıldığı yarışmada 1.38.37 ile yürüyen Ay, 4 puanın sahibi oldu. Atina Olimpiyatları'nda birinci olan Alman Seeger 1.30.48 ile altın madalyanın sahibi olurken, Avustralyalı Saville 1.32.08'le ikinci, İtalyan Rigaudo da 1.32.24'lük derecesiyle üçüncülükte kaldı. 

ATLETİZM 

Binnaz Uslu tecrübe edindi 
2005 sezonuna Avrupa Gençler Şampiyonası'nda altın kazanarak başlayan Binnaz Uslu, ilk kez yarıştığı Büyükler Dünya Şampiyonası'nda 24. oldu. Etiyopyalı Dibaba'nın 13.15'le ilk sırayı aldığı yarışta, milli atletimiz 14.11 ile koştu. 100 atletin mücadele ettiği kısa parkurda Kidane 13.16'lık derecesiyle ikinci, Ngetich de 13.25'le bronz madalya kazandı. 

BASKETBOL 

Engelliler hız kesmiyor 
TÜRKİYE Tekerlekli Sandalye Basketbol Birinci Ligi'nde dün 4 maç oynandı. Alınan sonuçlar şöyle Fatih-Samsun 78-65, İstanbul-Beşiktaş 64-73, İzmir Bld-Antalya Bld 104-41, İzmir-Adana Engelliler 52-68. Öte yandan, milli takım kampları nedeniyle önümüzdeki haftasonu ligde maç oynanmayacak. 

BAYAN BASKETBOL 

Erdemir'in affı yok 
ŞAMPİYONLUĞUN güçlü adaylarından Erdemirspor, kümede kalmak için çırpınan Burhaniye Belediyesi'ni 98 - 70 mağlup etti. Günün diğer maçında Migrosspor, Orimcam'ı rakip sahada 85 - 56 yendi. 

EFES PİLSEN 

Bosnalı Domercant 
EFES Pilsen'in ABD'li forveti Henry Domercant'ın, Bosna Hersek vatandaşlığı için başvuru yaptığı öğrenildi. 25 yaşındaki yıldız, kabul edildiği taktirde Bosna Hersek Milli Takımı'nın da formasını giyebilecek. Domercant, Bosman B statüsü kazanacağından Efes'e bir ABD'li oyuncu transfer etme şansı doğacak. 

ASVEL 

Kunter 8 köşe 
FRANSA Ligi'nde 25. hafta geride kalırken, Türk coach Erman Kunter'in çalıştırdığı ASVEL, ligde üst üste sekizinci galibiyetini alarak lider Le Mans'ı takibe devam etti. Reims deplasmanında 97 - 67'lik skorla galip gelen ASVEL'de forma giyen Türk pivot Hüseyin Beşok da 11 sayı ile başarılı bir oyun ortaya koydu. 

OPEL 

Didin'e özel hediye 
ALMAN Ligi'nde Opel Skyliners ile başarıdan başarıya koşan Türk coach Murat Didin, doğumgününü Wurzburg galibiyetiyle kutladı. Wurzburg deplasmanında 89 - 87'lik skorla galip gelen Opel coachu Didin, 50. yaşgününde en güzel hediyeyi bu galibiyetle aldığını söyledi. Opel 4. sırada bulunuyor. 

NBA 

Efsane söndü 
NBA tarihinin "yaşayan efsanesi" ünlü coach Don Nelson, şok kararla Dallas Mavericks'teki görevinden istifa ettiğini açıkladı. Lenny Wilkens'ın ardından NBA'de en çok galibiyet alan ikinci coach unvanını elinde bulunduran 64 yaşındaki Nelson'ın yerine görevi yardımcısı Avery Johnson devraldı. 

Potada bugün 

Erkekler Ligi 
Abdi İpekçi Salonu 
16.00 Fenerbahçe - Banvit 
İzmir Atatürk Salonu 
18.00 Tuborg - Beşiktaş 

Filede dün B 

Şişli - Şahinbey Bld. 0-3 
Yeşilyurt - T.Telekom 0-3 
A. İhtisas - Göztepe 0-3 
SSK - Emlak Bankası 3-0 
DYO K.Yaka - İller Bank. 2-3 
Numune - E.Toki 0-3 

Filede bugün 

Ankara S.Sırrı 
13.00 Çankaya Bld.-Arkas E 

FUTBOL 

Uğur'dan altın gol 
Marco Van Basten'in Hollanda Milli Takımı kadrosuna almadığı Uğur Yıldırım performansıyla göz dolduruyor. Başarılı sağ kanat oyuncusu, Heerenveen'in deplasmanda Utrecht'i 1-0 yendiği maçın 24. dakikasında takımına 3 puan getiren golü attı. PSV Eindhoven da Ajax'ı deplasmanda 4-0 mağlup ederek, ezeli rakibini bozguna uğrattı. Golleri Bommel 3 ve Cocu attı. 

FUTBOL 

Emre 7 dakika 
İtalya Ligi'nde Inter sahasında Fiorentina'yı zor da olsa 3-2 yenmeyi başardı. Cambiasso, Veron ve Cordoba'nın gollerine konuk ekip, Pazzini ile yine Cordoba'nın kendi kalesine attığı gollerle cevap verdi. Emre maçın 83. dakikasında Van der Meyde'nin yerine oyuna girdi. Inter Sampdoria'nın evinde Atalanta'ya kaybetmesi üzerine Serie A'da 3. sıraya yükseldi. 

FUTBOL 

Hamit'e derin darbe 
Alman Ligi'nde şampiyonluk mücadelesi veren Hamit Altıntop'un takımı Schalke dün Mainz deplasmanında 2-1'lik ummadığı bir yenilgi aldı. Gerber'in golüyle yenik duruma düşen konuk ekip, Lincoln'un penaltısıyla eşitliği yakaladı. Ancak son sözü Thurk söyledi. Maça 11'de başlayan Hamit, 69. dakikada yerini Poulsen'e bıraktı. Schalke, lider Bayern Münih'in averajla gerisinde ikinci sırada yer alıyor. 

FUTBOL 

Lig Kupası G.Rangers'ın 
İskoçya'da sezonun ilk kupasını müzesine götüren takım Glasgow Rangers oldu. Mavi - Beyazlılar, Lig Kupası Finali'nde Motherwell'i 5-1'lik skorla hezimete uğrattı. Glasgow'un gollerini Ross, Kyrkgakos, Novo ve Ricksen atarken, Motherwell'in sayısı Petridge'dan geldi. G.Rangers, Lig Kupası'nı 24. kez kazandı. 

FUTBOL 

Son bilet Villarreal'in 
UEFA Kupası'nda son çeyrek finalist Steaua Bükreş'i evinde 2-0'la geçen Villarreal oldu. İki takım arasındaki ilk maç kar yağışı nedeniyle oynanamamış hafta içindeki tehir karşılaşması 0-0 sonuçlanmıştı. Dün geceki randevuda ise İspanyol ekibi 6'da Marin ve 62'de Riquelme'nin penaltı golü ile sonuca gitti, çeyrek finalde Hollanda'nın AZ Alkmaar takımı ile eşleşti. 

Toto'da 15 bilen yok 

1-1-1-1-1-2-1-0-1-1-0-1-2-1-0 
15 bilen yok, 317.016 YTL 08 YKRŞ devir 
14 bilen 14 adet, 2.735 YTL 35 YKRŞ 
13 bilen 392 adet, 97 YTL 69 YKRŞ 
12 bilen 4.241 adet, 11 YTL 29 YKRŞ 


</TEXT>
</DOC>
