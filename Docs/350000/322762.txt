<DOC>
<DOCNO> 322762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/yasam/yas15.html </URL>
<DATE> 2005/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



İZMİR 

Ailesi Nuriye'ye böbrek arıyor 
29 yaşındaki diyaliz hastası kızına böbrek vermeye hazırlanan anne Seniha Bayraktar'ın trafik kazasında ölmesi ve böbreğinin kullanılamaması üzerine ailesi organ arayışına başladı. Yaşadıkları acıyı kalplerine gömmek zorunda kaldıklarını belirten Nuriye Dönmez'in abisi Ramazan Bayraktar, "Kız kardeşimizi, vaktinden çok önce annemizin yanına göndermek istemiyoruz" dedi. 

KOCAELİ 

Lise öğrencisine bıçak 
Kocaeli'nin Gebze İlçesi'ndeki Fevzi Çakmak Lisesi'nin öğrencisi Tayfur Yalta 15 , Yenimahalle'de boş bir arazide vücudunun çeşitli yerlerinden bıçaklanarak öldürülmüş halde bulundu. Tayfur'un babası Mürsel Yalta'nın, daha önce Yenimahalle Polis Merkezi'ne oğlunun kayıp olduğunu bildirdiği öğrenildi. Yalta'nın kameralı cep telefonunun üzerinde bulunamadığı, cesedin incelenmek üzere İstanbul Adli Tıp Kurumu'na gönderildiği bildirildi. 

ADANA 

Kırmızı ışıkta geçen yayaya ceza 
FATİH KARAÇADHA 
Trafik Şube Müdürlüğü ekipleri, kent merkezinde kırmızı ışıkta geçen yayalara ceza uyguladı. 45 YTL ceza kesilen emekli memur Mustafa Yavuz, haksızlığa uğradığını belirterek, "10 kişi geçti, 3 kişiye ceza yazıldı" dedi. Polisleri görmesine rağmen kırmızıda geçen bir bankanın özel güvenlik görevlisi ise cezaya itiraz etmedi. 30 dakikada 7 yayaya ceza yazıldı. 

İSTANBUL 

2 Rus turiste kapkaç 
SİNAN TOROS 
Atatürk Havalimanı'nda dün Vera Simeonova ve Marina Protasova adlı iki Rus turiste kapkaç yapılmak istendi. El çantalarını alan 15 yaşındaki kız kapkaççının peşine düşen ve yerlerde sürüklenen iki kadın yaralandı. Kapkaççı, yanındaki 6 yaşındaki M.T.'yi havalimanında bırakarak çalıntı bir otomobille kaçtı. Küçük çocuğu almaya gelen baba Kemal T.'nin 17 sabıkası bulunduğu belirlendi ve gözaltına alındı. 

KOCAELİ 

Ehliyetsiz dehşeti 
DHA 
Gebze'de, babasına ait otomobili alarak gezmeye çıkan B.P. 16 , dün 01.00 sıralarında Yılmaz Erkan 40 ve Can Kılıç'a 28 çarptı. Kazanın ardından P. otomobili bırakarak kaçtı. Erkan yaşamını yitirirken, ağır yaralanan Kılıç hastaneye kaldırıldı. Kazadan 2 saat sonra Dilovası Polis Merkezi'ne gelen P. "Kaza yaptım. Teslim oluyorum" dedi. 



</TEXT>
</DOC>
