<DOC>
<DOCNO> 303959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sondun15.html </URL>
<DATE> 2005/01/06/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Acil yardım ulaşmazsa ölü sayısı 300 bine çıkabilir 
</HEADLINE>
<TEXT>

     Birleşmiş Milletler BM , Güney Asya'daki tsunami felaketinden kurtulmayı başaranların tümüne hafta sonuna kadar temiz su ve diğer acil yardımlar sağlanamazsa, ölü sayısının 300 bine ulaşabileceği uyarısında bulundu. 
     BM'ye bağlı Dünya Sağlık Örgütü DSÖ , internette yayımladığı açıklamada, felaket bölgelerindeki sağlık koşullarına ve salgın hastalık tehlikesine işaret ederek, salgın hastalıkların önlenmesi için hafta sonuna dek tüm felaketzedelere temiz su ve acil yardımın ulaştırılmasının önemini vurguladı. 
     Kolera ve dizanteri gibi hastalıkların önlenmesi için çok sayıda bölgeye acil yardım ulaştırıldığı belirtilen açıklamada, ancak bunun yetersiz olduğu ve özellikle bazı bölgelerde temiz içme suyu gereksiniminin had safhada olduğu kaydedildi. 
     DSÖ açıklamasında, ''Hafta sonuna kadar tüm felaketzedelere temel gereksinimleri ulaştırılamazsa, enfeksiyonlu salgın hastalıkların tsunami kadar doğrudan etki yapacağı ve ölü sayısının ikiye katlanabileceğinden endişe ediliyor'' denildi. 
     
     İSVİÇRE'DEN 98 MİLYON DOLAR 
     Öte yandan İsviçre, felaket bölgelerine 98 milyon dolarlık yardım taahhüdünde bulundu. 
     AB'ye üye diğer ülkelerle birlikte dünü yas günü ilan eden ve 3 dakikalık saygı duruşunda bulunulan İsviçre'de, televizyon aracılığıyla yapılan yardım kampanyasında milyon dolar toplandığı ve bu ülke tarafından yapılacak yardım miktarının 98 milyona ulaştığı bildirildi. 
     
</TEXT>
</DOC>
