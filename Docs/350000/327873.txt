<DOC>
<DOCNO> 327873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sonspo16.html </URL>
<DATE> 2005/03/28/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Trabzonspor, 11 futbolcuyla çalıştı... 
</HEADLINE>
<TEXT>

     Trabzonspor, hafta sonunda sahasında Büyükşehir Belediyesi Ankaraspor ile yapacağı maçın hazırlıklarına 1 günlük iznin ardından yeniden başladı. 
     Futbolcu izlemek üzere gittiği Polonya'dan dün gece dönen teknik direktör Şenol Güneş, sabahki antrenmana katıldı. 
     Mehmet Ali Yılmaz Tesisleri'nde yapılan çalışmada, milli takım kamplarında bulunan Fatih, Gökdeniz, Tolga, Hüseyin, Tayfun, Adem Koçak, Tolga Zengin, Szymkowiak'ın yanı sıra gribal enfeksiyon geçiren Özgür ile İbrahim Ege katılmadı. 11 kişiyle antrenmana çıkan bordo-mavili takımda, sakatlığı nükseden Hasan Üçüncü'de çalışmayı yarıda bıraktı. 
     
     SAHA KENARI DAHA KALABALIK 
     Trabzonspor'un antrenmanına 11 futbolcu katılırken, saha kenarında takımla ilgili görevli sayısı futbolcu sayısını geçti. 
     Bordo-mavili takımın antrenmanında Şenol Güneş'in haricinde, 4 yardımcı antrenör, 3 malzemeci, 2 doktor ve 2 masör, 1'er de fizyoterapist, tercüman, basın danışmanı olmak üzere 14 görevli yer aldı. 
     
</TEXT>
</DOC>
