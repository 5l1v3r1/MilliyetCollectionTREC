<DOC>
<DOCNO> 339091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/spor/spo11.html </URL>
<DATE> 2005/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Murat Yakınlı Basel mutlu sona yakın 
</HEADLINE>
<TEXT>


İsviçre'de bitime 7 hafta kala şampiyonluğun en güçlü adayı olan Murat Yakınlı Basel, Neuchatel deplasmanında da kazanacak güçte. Son 3 maçta 7 gol atan Gimenez, yine skor tablosunu doldurur 


Son 8 maçta namağlup 20 puan toplayan Basel, bu dönemde bütün maçlarını kazanan Thun'un Grasshoppers'a takılmasıyla rahatladı. Son iki ayda tek galibiyet alan ve büyük bir düşüş yaşayan Xamax'ın şansı yok. 

Schaffhausen-Aarau 
Servette'in iflasıyla ligde düşme sıkıntısının kalmaması birçok takımı iddiasız ve hedefsizleştirdi. Ama Schaffhausen ve Aarau, sondan ikinci olup play-out oynama korkusu yaşayan iki takım. Siyah-Beyazlı ev sahibi ekip kazanıp rakibine yaklaşmak zorunda. Favori Schaffhausen. 

St.Gallen-Thun 
Bu sezon rakibini bir kez yenip, bir kez de berabere kalan Saint Gallen'in bu kez şansı az. Zira 7 hafta üst üste kazanarak şampiyonluk potasına giren Thun, hafta sonu aldığı Grasshoppers mağlubiyetinin yaralarını sarmak için kazanmak zorunda. Banko Thun. 

İsveç Ligi 
Hammarby-Malmö 
Son şampiyon Malmö, sezona ezeli rakibi Göteborg'a yenilerek başlamanın yaralarını çabuk sardı. Dipteki iki takımı peş peşe mağlup eden Malmö, bu kez de orta sıralardaki Hammarby deplasmanında galibiyete yakın. Ama beraberlik ihmal edilmemeli. 

İsveç Kupası 
Assyriska-Gefle 
Bu sezon İsveç 1. Ligi'ne terfi eden iki takım İsveç Kupası'nda karşı karşıya. Geçtiğimiz yıl Superatten'de birbirlerini iç sahada birer golle geçmişlerdi. Bu kez de Assyriska'nın tek farklı galibiyeti mümkün görünüyor. 
İsveç Kupası'nda diğer maçlarda 1. lig takımları Halmstad, Djurgarden ve Hacken ikinci lig temsilcilerine karşı favori ekipler. Lider Kalmar, Hammarby karşısında zorlanabilir. Uzak durulması gerek. 


</TEXT>
</DOC>
