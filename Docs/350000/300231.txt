<DOC>
<DOCNO> 300231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/soneko34.html </URL>
<DATE> 2004/12/23/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Tüketici Kredileri, bir haftada 27.7 trilyon lira azaldı... 
</HEADLINE>
<TEXT>

     Mevduat bankalarının verdiği tüketici kredilerinin toplamı, bir haftada yaklaşık 27.7 trilyon lira azalarak, 17 Aralık itibariyle 12 katrilyon 604.4 trilyon liraya indi. 
     Tüketici kredilerinin toplamı, 10 Aralık'ta 12 katrilyon 632.2 trilyon lira düzeyindeydi. 
     Mevduat bankalarından TL cinsinden kullanılan kredilerin dağılımına bakıldığında, 2 katrilyon 559.8 trilyon lirası konut, 4 katrilyon 206.2 trilyon lirası taşıt, 5 katrilyon 838.4 trilyon lirası da diğer kalemlerden oluşuyor. 
     Tüketici kredilerinin banka gruplarına göre dağılımına bakıldığında ise 17 Aralık itibariyle TL cinsinden kredilerin 4 katrilyon 173.8 trilyon lirası kamu bankalarından, 7 katrilyon 412.7 trilyon lirası özel bankalardan, 1 katrilyon 17.9 trilyon lirası da yabancı bankalardan alındı. 
     
     KREDİ KARTI KULLANIMI 
     Mevduat bankaları tarafından sağlanan bireysel kredi kartlarının kullanım tutarı da bir haftada yaklaşık 125.3 trilyon lira arttı. Bankaların kullandırdığı kredi kartlarının tutarı 10 Aralık'ta 13 katrilyon 30.5 trilyon lira iken, 17 Aralık'ta 13 katrilyon 155.8 trilyon liraya çıktı. 
     Bireysel kredi kartlarının Türk Lirası cinsinden 3 katrilyon 469.3 trilyon lirası taksitli, 9 katrilyon 636 trilyon lirası da taksitsiz cinsten oluştu. 
     Aynı dönemde TL cinsinden kullandırılan taksitli kredi kartlarının yaklaşık 2 katrilyon 964.4 trilyon lirası özel bankalara, 455.3 trilyon lirası da yabancı bankalardan oluştu. 
     Taksitsiz kredi kartları kapsamında, 1 katrilyon 72.2 trilyon lirası kamu bankalarına, 7 katrilyon 954 trilyon lirası özel bankalara ve 609.7 trilyon lirası da yabancı bankalara ait bulunuyor. 
     
     TASFİYE OLACAKLAR... 
     10 Aralık itibariyle yaklaşık 651.1 trilyon lira olan tasfiye olunacak tüketici kredileri ve kredi kartlarının tutarı, 17 Aralık'ta 663.5 trilyon liraya çıktı. 
     Söz konusu tutarın 83.7 trilyon lirası tasfiye olunacak tüketici kredileri, yaklaşık 579.7 trilyon lirası da tasfiye olunacak kredi kartları alacaklarından oluşuyor. 
     
</TEXT>
</DOC>
