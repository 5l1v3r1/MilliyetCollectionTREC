<DOC>
<DOCNO> 309684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sontur58.html </URL>
<DATE> 2005/01/26/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Caddeye asılan afişler yangına yol açtı 
</HEADLINE>
<TEXT>

     Antalya'nın Kumluca İlçesi'nde, caddelere asılan reklam afişlerinden biri rüzgarın etkisiyle elektrik tellerine dolanınca yangın çıktı. 
     Kumluca'nın en işlek caddelerinden birinde asılı olan reklam afişleri, rüzgarın da etkisiyle elektrik tellerine dolandı. Tellerin birbirine değmesi sonucu çıkan kıvılcımlardan afişin ateş alması nedeniyle yanan elektrik telleri koparak yere düştü. 
     Plastik olan reklam afişinin bir anda alev topuna dönmesiyle, çevrede bulunan vatandaşlar kısa süreli panik yaşadılar. Yanan reklam afişi ve refüjde bulunan çiçekler, olay yerine gelen itfaiye tarafından güçlükle söndürüldü. 
     Elektrik tellerinin yanması nedeniyle Yeni Mahalle'nin elektrikleri yaklaşık yarım süreyle kesildi. 
     
</TEXT>
</DOC>
