<DOC>
<DOCNO> 320682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/soneko21.html </URL>
<DATE> 2005/03/04/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
ÖİB, Tüpraş'ın yüzde 14.76'lık bölümünü borsada sattı... 
</HEADLINE>
<TEXT>

     Özelleştirme İdaresi Başkanlığı'nın ÖİB elindeki TÜPRAŞ hisselerinin yüzde 14.76'lık bölümü, Borsa Toptan Satışlar Pazarı'nda TSP , yurt dışında yerleşik kurumsal yatırımcılara satıldı. 
     TSP'deki işlemde, şirketin yüzde 14.76 oranındaki hisseleri toplam 569 milyon 333 bin 349 YTL Yaklaşık 446 milyon dolar karşılığında el değiştirdi. 
     Satışın ardından ÖİB'nin TÜPRAŞ'ta sahip olduğu yüzde 65.76'lık hisse oranı, yüzde 51'e geriledi. 
     İstanbul Menkul Kıymetler Borsası'ndan İMKB konuyla ilgili yapılan açıklamada, ÖİB'nin sahip olduğu yüzde 14,76'lık, toplam 36 milyon 969 bin 698 YTL nominal bedelli A Grubu hamiline yazılı hisse senetlerinin, 1 YTL nominal değerli hisse için 15,40 YTL fiyatla satışının yapılacağı bildirilmişti. 
     Açıklamada, hisselerin yurt dışında yerleşik Global Securities USA , Inc., Nordic Pacific, Singapore Investments, Viclov Holdings Ltd., Baer Emerging Markets, Diversified Markets'a satışının, satıcı üye İş Yatırım Menkul Değerler A.Ş. ve alıcı üye Global Menkul Değerler A.Ş. aracılığıyla gerçekleştirileceği kaydedilmişti. 
     
</TEXT>
</DOC>
