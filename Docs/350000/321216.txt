<DOC>
<DOCNO> 321216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sondun04.html </URL>
<DATE> 2005/03/06/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Tayvan'da 5.9 büyüklüğünde depremler... 
</HEADLINE>
<TEXT>

     Tayvan'ın kuzeydoğusunda Richter ölçeğine göre 5.9 büyüklüğünde 2 deprem ile artçı sarsıntılar meydana geldiği, yaralananlar olduğu bildirildi. 
     Tayvan'daki Merkezi Meteoroloji Bürosu'ndan yapılan açıklamada, yerel saatle 03.06'da TSİ 21.06 meydana gelen ilk depremin merkez üssünün Taipei kentinin 100 kilometre güneyinde Ilan kasabasının yakını olduğu belirtildi. 
     Yine aynı büyüklükteki ikinci depremin de birincinin hemen ardından aynı bölgede meydana geldiği, depremler nedeniyle bölgenin tam 69 saniye sallandığı kaydedildi. 
     Merkezi Meteoroloji Bürosu'ndan yapılan açıklamada, bu iki depremin ardından, büyüklükleri Richter ölçeğine göre 4 ile 5 arasında değişen artçı sarsıntılar olduğu duyuruldu. 
     Polis yetkilileri, Ilan kasabasında sarsıntılar nedeniyle yere düşen cisimler sonucu yaralananlar olduğunu, ancak önemli bir hasar meydana geldiğine ilişkin bilginin kendilerine ulaşmadığını belirttiler. 
     
</TEXT>
</DOC>
