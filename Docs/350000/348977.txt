<DOC>
<DOCNO> 348977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sontur34.html </URL>
<DATE> 2005/06/04/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Samsun'da zehirlenen ve tedavi altına alınanların sayısı 98'e yükseldi.. 
</HEADLINE>
<TEXT>

     Samsun’da, bir lahmacun salonunda yedikleri yemekten zehirlenenlerin sayısının 98’e yükseldiği bildirildi. 
     İl Sağlık Müdürü Mehmet Kılınç, AA muhabirine yaptığı açıklamada, bugün bir lahmacun salonunda yedikleri yemekten sonra fenalaşarak, çeşitli hastanelere başvuran ve gıda zehirlenmesi teşhisi konulanların sayısının 98’e yükseldiğini söyledi. 
     Kılınç, bu kişilerden 8’inin ayakta tedavi gördükten sonra taburcu edildiğini, diğerlerinin ise Samsun’daki çeşitli hastanelerde tedavilerinin devam ettiğini belirtti. 
     Olayın ardından kriz masası oluşturulduğunu ve şu anda endişe edilecek bir durumun bulunmadığını ifade eden Kılınç, şunları kaydetti 
     "Söz konusu işyerinden alınan numunelerin bakteriyolojik ve kimyasal analizi yapılıyor. Tedbir olarak da bu işyeri kapatıldı. 
     Tahlil sonuçlarına göre de gereken yasal işlemler uygulanacak." Bu arada, zehirlenme olayının meydana geldiği işyeriyle ilgili daha önce de benzer bir olay nedeniyle Cumhuriyet Savcılığı’na suç duyurusunda bulunulduğu öğrenildi. 
     
</TEXT>
</DOC>
