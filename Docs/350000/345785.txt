<DOC>
<DOCNO> 345785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sontur27.html </URL>
<DATE> 2005/05/25/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Sakık, "Apo" adlı kitabını mahkeme başkanına verdi 
</HEADLINE>
<TEXT>

     Şemdin Sakık’ın Pişmanlık Yasası’ndan yararlanmak için yaptığı başvuruyla ilgili duruşmaya devam edildi. 
     4 nolu Ağır Ceza Mahkemesi’ndeki duruşmada, hükümlü Şemdin Sakık 
     hazır bulundu. Diyarbakır’daki avukatların terör örgütü PKK’dan çekindikleri için dosyasını almadıklarını ileri süren Sakık, mahkemeden Ankara ya da İstanbul barolarından avukat tayin edilmesini talep etti. Başvurduğu bazı avukatların da "ceza aldığını" belirterek, davayı üstlenmediklerini öne süren Sakık, "Avukatların, PKK’dan çekindiği için dosyamı almadıklarını düşünüyorum. Mahkemeden İstanbul ya da Ankara barolarından bir avukat talep ediyorum. Avukat görevlendirildikten sonra savunmamı yapacağım" dedi. Bir süre önce yazdığı "Apo" adlı kitabını mahkeme başkanına veren Sakık, mahkeme başkanının kitabın içeriği ve yayınlanıp yayınlanmadığıyla ilgili sorusu üzerine de, "Apo’nun analizini yaptığım kitap, 20 bin basıldı. İmzaladığım bir tanesini de size veriyorum" dedi. Mahkeme, sanığın talebi üzerine Diyarbakır Barosu’ndan avukat tayin edilmesi için baroya yazı yazılmasına karar vererek duruşmayı erteledi. 
     
</TEXT>
</DOC>
