<DOC>
<DOCNO> 336140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/yazar/asik.html </URL>
<DATE> 2005/04/23/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ulusal Egemenlik 
</HEADLINE>
<TEXT>


Bugün Ulusal Egemenlik ve Çocuk Bayramı... "Ulusal egemenlik her şeyden önce bir ülkenin iç işlerine kimseyi karıştırmama hakkı, bir halkın kendisine en uygun hükümet biçimini ve hayat tarzını seçme hakkıdır. Bu, ulusun iradesine bağlıdır ve bir hükümetin kalmasına ya da gitmesine ancak bu ulus karar verebilmelidir. Fakat ulusal egemenlik ilkesi, ekonomik bağımsızlıkla birlikte ele alınmazsa boş laftan ileri gidemez..." 
Bu sözler Mustafa Kemal'e aittir... 
Çağımızda bir ülkenin politik egemenliğini geçmişte olduğu gibi kaba kuvvetle boğmak çok güçleşti. Emperyal devletler ülkenin ekonomisini çökertiyor, kaleyi içten fethediyorlar... Ordular savaş uçaklarıyla saldırmıyor artık. Ülkenin başkentine yolcu uçaklarıyla bond çantalı ekonomistler indirerek fethediyorlar ülkeyi. Ekonomisi dışarı bağlanan ülkenin kendi yöneticilerini özgürce seçmesi, halkın halk tarafından yönetilmesi mümkün olmuyor... Görünüşte demokrasi bütün kurallarıyla işliyor, yöneticiler sandıkta belirleniyor. Ama bu sadece görünüşte. Halkın özgürce seçtiğini sandığı adayları onun önüne emperyal ülkeler koyuyor. Ülkesinin çıkarlarını korumaya azimli, sömürüye karşı siyasetçilerin ayakta kalma şansı azalıyor... 
Bir ülkede yabancı güçlere askeri üs veriliyor ve koşulları halktan saklanıyorsa, o ülkede ulusal egemenlikten söz etmek güçleşir. 

AKP'nin hazırladığı yasaya göre, TÜBİTAK Bilim Kurulu'nun 14 üyesinden 7'sini Başbakan belirleyecekmiş. 
Başbakan'ın çevresinde pozitif bilimle uğraşan 7 kişi var mı 
Haldun Ertem 

Demokrasi zamanı Genelkurmay Başkanı Hilmi Özkök'ün son konuşması, has demokratları rahatsız etti "Bir genelkurmay başkanı siyasetin içine bu kadar girer mi Herhangi bir AB ülkesinde böyle bir şey olur mu " diye soruyorlar. Doğrudur olmaz. İyi ama... Demokrasi sadece Genelkurmay Başkanı laikliği korumaktan söz edince mi akla gelir Üçte bir oyla, TBMM'nin üçte ikisinin ele geçirildiği, milletvekillerinin liderler tarafından belirlendiği, suçluların dokunulmazlık zırhına büründüğü sisteme demokrasi denir mi 

Rotayı düzeltelim Meclis Başkanı Bülent Arınç'ın, Ulusal Egemenlik Yürüyüşü'nde Taksim Atatürk Anıtı'na çelenk koymamasını ve saygı duruşunda bulunmamasını eleştirmiştik. Arınç diyor ki 
- Eğer böyle bir gerek olsa Atatürk Kültür Merkezi'nde her konsere veya etkinliğe giden adamın, önce anıta çelenk koyup saygı duruşunda bulunması gerekir. 
Yineleyelim... Arınç basit bir konsere gitmiyor, orada "Ulusal Egemenlik Yürüyüşü" yapıyordu. Ve Atatürk, "Ulusal Egemenlik"in mimarıydı. 

Gizli karar Hükümet, İncirlik Üssü'nün Amerika ve İngiltere tarafından daha geniş amaçlı kullanımına izin verdi. İznin kapsamı dün ABD Ankara Büyükelçiliği'nin internet sitesinde yayımlandı. Ayrıntıları bugün gazetemizde okuyabilirsiniz. 
Siz kendi topraklarınızda bir başka ülkeye üslenme imk nları veriyorsunuz ve bunun koşulları sizin değil, izni verdiğiniz ülke tarafından açıklanıyor. 
Neden Acaba Ulusal Egemenlik Bayramı'nda ülkemizin ulusal egemenliğinin ne durumda olduğunun bir gösterisi mi bu Yoksa ne anlama geliyor 
AB'ye imzalama sözü verdiğimiz Ek Protokol'de de benzer komedinin yaşandığını anlatıyor Doç. Hasan Ünal 
"Hükümet Ek Protokol'de neler olduğunu açıklamaktan israrla kaçıyor. Oysa protokolü yakında imzalayacak ve imzalar imzalamaz metnin tümü AB'nin internet sitesinde yayımlanacak. Ben gizli protokoldeki kritik maddelerden birini öğrenme fırsatını buldum. Hükümet Kıbrıs'la yapılan ticarette menşe şahadetnamesi ki malla ilgili bütün bilgiler bu şahadetnamede yer alır verme yetkisini Rumlara tanımış. Yani Türkiye bu protokolü imzaladığı andan itibaren KKTC'den yapacağı her türlü mal alışverişlerinde dahi Rumlardan izin almak zorunda kalacaktır. Onlar izin vermezse biz KKTC'ye ne bir şey satabileceğiz ne de oradan bir şey alabileceğiz. Sadece bu bile bana göre hükümetin Ek Protokol'ü şimdiye kadar neden halktan gizlediğini açıklamaya yeter." 



</TEXT>
</DOC>
