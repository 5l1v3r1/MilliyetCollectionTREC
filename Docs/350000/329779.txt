<DOC>
<DOCNO> 329779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/guncel/gun01.html </URL>
<DATE> 2005/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu paraya minnet etmez' 
</HEADLINE>
<TEXT>


İngilizlerin, 1. Dünya Savaşı'nda Enver Paşa'ya rüşvet verdiği iddialarını tarihçiler asparagas olarak nitelendirdi 

İSTANBUL Milliyet 

İngiliz Daily Telegraph gazetesi tarafından İngiliz Gizli Belgeleri'ne dayandırılarak, "Enver Paşa'ya 1. Dünya Savaşı'nda kendi yanlarına geçmesi için 1,5 milyon dolar rüşvet verildiği" iddiası, tarihçiler tarafından asparagas olarak değerlendirildi. Bazı tarihçiler iddiaları şöyle yorumladı 
Prof. Dr. Yusuf Halaçoğlu Türk Tarih Kurumu Başkanı "Doğru olacağını zannetmiyorum. Onların rüşvet dedikleri farklı bir durum olabilir. Koskoca Enver Paşa 1,5 milyon dolara neden minnet etsin. Osmanlı'nın her türlü imk nı elinde. Tüm yetkiler elinde. Enver Paşa'yı, almadığı halde almış gibi gösterebilirler." 
Prof. Dr. Mehmet Ali Kılıçbay Emekli Tarihçi "Rüşvet, Osmanlı geleneğidir. O dönemde padişaha bile rüşvet verilir. Devlet ricali açısından çok tuhaf bir durum değil. Bunun adı, o dönemde de hediye olarak adlandırılırdı. O zamanın 1,5 milyon doları bugünün tahminen 100 katı fazla değerindedir. Bu rakamın palavra olduğunu düşünüyorum. Böyle bir rüşvet görülmüş şey değildir. Haber asparagas gibi geliyor bana." 
Yrd. Doç. Dr. Yavuz Özdemir Atatürk Üniversitesi-Enver Paşa'nın 3. Ordu Günleri isimli doktora tezini hazırladı "Enver Paşa ile ilgili tüm belgeleri araştırdım. Hiç bugüne kadar böyle bir bilgiye rastlamadım. İngiliz istihbaratının dezenformasyon için yaptığı bir çalışma olabilir. Komuta kademesini bölmek için yapılmıştır." 


</TEXT>
</DOC>
