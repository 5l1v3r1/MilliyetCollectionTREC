<DOC>
<DOCNO> 324239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/magazin/amag.html </URL>
<DATE> 2005/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yetiş Beyaz Şövalye 
</HEADLINE>
<TEXT>


İspanyol yönetmen Vicente Aranda, 'Beyaz Şövalye' filminin yarısını Türkiye'de çekmek istiyor. Türkiye bütçesi 2.5 milyon dolar olan film için, Türk oyuncu ve 2 bin figüran istendi 

Birsen Altuntaş 

'Çılgın şık', 'Türk Tutkusu', 'Carmen' gibi filmlerin İspanyol yönetmeni Vicente Aranda, 'Beyaz Şövalye' isimli yeni filminin yarısını Türkiye'de çekecek. 
Başrollerini Casper Zafer, Esther Nubiola ve Victoria Abril'in oynayacağı filmin Türkiye prodüksiyonunu, Pan Film'in sahibi Ali Akdeniz yapacak. 'Beyaz Şövalye'nin çekimleri 28 Mart'ta İspanya'da başlayacak, Türkiye çekimleri mayısta yapılacak. Filmin Türkiye çekimleri için istenen mek nlarla ilgili kısıtlı imk nlar tanındığını belirten Akdeniz, şöyle konuştu 


"Film İspanya, İtalya, İngiltere ortak yapımı. Türkiye'de Ayasofya, Topkapı Sarayı, Yedikule Hisarı'nda çekim yapmak istiyorlar. Ancak yetkililer sarayın içini değil bahçesini uygun görüyor. Oysa iç mek n görüntülerini de hesap edersek, filmin tamamı ülkemizde geçiyor ve bu da Türkiye'nin reklamı için çok önemli. Bunlara ek olarak Türkiye'den oyuncu, 2 bin figüran ve at talebinde bulundular." 
Filmin bütçesinin 15 milyon dolar olduğunu, bunun 2.5 - 3 milyon dolarının Türkiye'de harcanacağını ifade eden Akdeniz, 'Beyaz Şövalye'nin, 14. yüzyılda geçen tarihi bir aşk hik yesi olduğunu da sözlerine ekledi. 



</TEXT>
</DOC>
