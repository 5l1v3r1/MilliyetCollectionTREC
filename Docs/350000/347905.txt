<DOC>
<DOCNO> 347905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sonspo14.html </URL>
<DATE> 2005/06/01/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Ginnakopoulos Gruptaki en zorlu maç 
</HEADLINE>
<TEXT>

     HİLAL YILMAZ Londra DHA 

      İNGİLTERE Premier Ligi takımlarından Bolton Wanderers'un Yunanlı oyuncusu Stelios Ginnakopoulos, Türkiye-Yunanistan maçına değinirken, Gruptaki en zorlu maç dedi. 
     Doğan Haber Ajansı’nın DHA sorularını yanıtlayan Giannakopoulos, İnönü Stadı’nda oynanacak karşılaşmanın zorlu geçeceğini belirtti. Türkiye'nin 3 puan almak zorunda olduğunu hatırlatan Giannakopoulos, Çünkü bu galibiyet gruptan ikinci olarak çıkmasını sağlayabilir. Bu yüzden deplasmadaki en zorlu maçı oynayacağımızı düşünüyoruz. Biz ise puan alıp Dünya Kupası’na gitmek için elimizden geleni yapacağız diye konuştu. Yunanistan'da oynanan ilk karşılaşmanın dostane biçimde sonuçlandığını hatırlatan Giannakopoulos, açıklamasını şöyle sürdürdü 
     İlk maçta her iki tarafın da dostça davrandığına sahit olduk. Atmosfer çok güzeldi, çok centilmence ve konuksever davrandık. Türkiye’de de aynı misafirperverliği göreceğimizi umuyoruz. Giannakopoulos, hangi takımın grupta şansının daha yüksek olduğu sorusuna ise şu cevabı verdi 
     Bulunduğumuz grup, tüm takımlar için oldukça zor bir grup. Özellikle Türkiye, Ukrayna ve bizim için. Türkiye maçı, Dünya Kupası biletini almak için yarışacak 2 takım için büyük bir çekişmeye sahne olacak. İki taraf için de oldukça zorlu bir karşılaşma olacağını düşünüyorum. Daha önce de söylediğim gibi, kazanmak için elimizden geleni yapacağız. Türk ve Yunan taraftarları arasındaki benzerliğe de dikkati çeken Giannakopoulos, bu kınuda şunları söyledi 
     Her iki ülkenin taraftarı da oldukça ateşli. Özellikle Galatasaray, Beşiktaş ve Fenerbahçe gibi büyük takımların maçlarında muhteşem bir atmosfer yaşanıyor. Biz bu ateşli atmosfere zaten alışığız. Bu yüzden Türkiye’deki atmosferden çekinmiyoruz. Biz maçın ta centilmence geçmesini diliyoruz. Yunanistan’ın Olimpiakos takımında 7 yıl oynadığını da hatırlatan Giannakopoulos, bu süreç içinde Türk futbolunu yakından takip etme fırsatı bulduğunu belirtti. Türk futbolunun dünya çapında oyuncular yetiştirdiğine dikkat çeken Giannakopoulos, Türkiye’deki genç oyuncuların son derece kabiliyetli olduğunu açıklarken şöyle konuştu 
     Nihat, Emre, Hakan Şükür, Ümit Davala, Hasan Şaş ve Rüştü Rençber, dünya çapında oyuncular. Özellikle kafası benim gibi kel olan Hasan Şaş’ı beğeniyle izliyorum. Türkiye’de özellikle yeni jenerasyon çok kabiliyetli. Gelecek vaadeden bir çok genç oyuncu var. Galatasaray, Beşiktaş ve Fenerbahçe’nin Avrupa’da Türk futbolunu çok iyi temsil ettiğini de kaydeden Giannakopoulos, Üç büyüklerin maçlarını keyifle izliyorum. Bence onlar Türk futbolunun dünya arenasındaki aynası dedi. 
     
</TEXT>
</DOC>
