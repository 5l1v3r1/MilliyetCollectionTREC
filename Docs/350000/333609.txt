<DOC>
<DOCNO> 333609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sondun13.html </URL>
<DATE> 2005/04/15/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Endonezya'da iki deprem daha... 
</HEADLINE>
<TEXT>

     Endonezya bu sabah yine iki depremle sarsıldı. 
     Sismologlar, Richter ölçeğine göre 6-6,5 büyüklüğündeki ilk sarsıntının, Cava adasının batısındaki Sonde boğazında deniz dibinde meydana geldiğini ve başkent Cakarta'dan da hissedildiğini bildirdiler. 
     Sarsıntı can ve mal kaybına yol açmadı. 
     Büyüklüğü belirtilmeyen ikinci sarsıntı, Cava'nın Bandung kentinin 19 km güneyinde meydana geldi. O da can ve mal kaybına yol açmadı. 
     Cava ve Sumatra adalarını ayıran Sonde boğazında, 1883'te şimdiye kadar bilinen en büyük yanardağ patlaması olmuştu. 
     Uzmanlar, iki depremin Sumatra adasındaki sismik faaliyetin yarattığı gerilimden kaynaklandığını düşünüyor. 
     Bölgede bir düzine kadar volkan yakından izleniyor, zira bazı yanardağlar son bir hafta içinde tekrar uyandı. Uzmanlar, sismik faliyetlerin, takımadalarda müthiş bir yanardağ patlamasına neden olabileceğini düşünüyor. 
     
</TEXT>
</DOC>
