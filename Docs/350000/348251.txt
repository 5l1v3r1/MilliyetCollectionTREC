<DOC>
<DOCNO> 348251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sonsiy02.html </URL>
<DATE> 2005/06/02/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
"Sarı Öfke"den Baykal'a teşekkür mesajları 
</HEADLINE>
<TEXT>

     İstanbul başta olmak üzere özellikle büyük şehirlerde artış gösteren taksici cinayetlerini TBMM’de gündeme getiren CHP Genel Başkanı Deniz Baykal’a taksicilerden ve esnaf odalarından teşekkür mesajları geldi. 
     Son dönemde özellikle büyük kentlerde taksici cinayetlerinde artış görüldü. İstanbul’da 83, İzmir’de 34, Ankara’da ise 9 taksici değişik saldırılarda hayatını kaybetti. TBMM’deki konuşmalarında, taksici cinayetlerini gündeme getiren ve AKP’nin şoför esnafının can güvenliğiyle ilgilenmek yerine esnaf örgütlerini ele geçirmeye yönelik girişimler yaptığını iddia eden Baykal’a şoförlerden destek geldi. 
     Türkiye’nin değişik il ve ilçelerinde görev yapan taksicilerden gelen mesajlar, internet ve posta yoluyla CHP’ye ve Baykal’a iletildi. Mesajlardan bazıları şöyle 
     "Ahmet Çiçek Ankara Umum Otomobilciler ve Şoförler Odası Başkanı Şoför esnafının sorunlarına sahip çıkmanızdan yapılmak istenen yanlışlıkların önlenmesine yönelik çabalarımızdan dolayı minnet ve şükranlarımızı sunarız. CHP grubunda şoför esnafının can güvenliği sorununu açık ve net bir şekilde dile getirmeniz, önerdiğimiz çözümleri de desteklemeniz bizlere güç, kuvvet ve umut vermiştir. 
     Ahmet Yolgeçmez Taksici Nihayet sayenizde biraz olsun şoför esnafının sesini duyurma imkanı bulduk. Gasp olayları bizi çok korkutuyor. Can ve mal güvenliğimiz yok, bizi kimse duymuyor. 
     Çiğdem Erdoğan İzmir Taksi şoförlerinin eşleri olarak, mecliste yapmış olduğunuz taksi şoförlerinin can ve mal güvenliğiyle ilgili konuşmanızdan dolayı minnettarız. 
     Özkan Özbay İnönü Park Taksi-Hatay Geçimini taksi şoförlüğü yaparak sağlayan bizlere değer veren sözlerinizi gözyaşlarıyla izledim. 
     Ahmet Koldaş Foça Esnaf ve Sanatkarlar Odası Başkanı 
     Esnaf ve sanatkarlarımıza destek olduğunuzdan dolayı teşekkürlerimi sunar, her zaman bütünlük içerisinde desteklerinizin devamını bekleriz. 
     Sedat Öner İzmir Şoförler ve Otomobilciler Odası Başkanı Şoför esnafına verdiğiniz destekten dolayı şükranlarımızı sunuyoruz, daima yanımızda olacağınıza inancımız tamdır. 
     Aykut Bilal Prens Taksi-İzmir Can ve mal güvenliğimizi sürekli tehdit eden canilere karşı, sizlerin yanımızda olmanız bizi çok duygulandırdı." 
     
</TEXT>
</DOC>
