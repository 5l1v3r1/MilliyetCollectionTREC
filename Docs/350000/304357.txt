<DOC>
<DOCNO> 304357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/soneko41.html </URL>
<DATE> 2005/01/07/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
2005 yıl sonu dolar kuru beklentisi 1.51573 YTL 
</HEADLINE>
<TEXT>

     Merkez Bankası tarafından düzenlenen beklenti anketine göre, yıl sonu enflasyon beklentisi tüketici fiyatları endeksi TÜFE bazında yüzde 8.4'e indi. 
     Merkez Bankası tarafından her ay iki kez düzenlenen Beklenti Anketi'nin, Ocak ayına ilişkin ilk anket sonuçları açıklandı. 
     Buna göre, Aralık ayının ikinci anket sonuçlarına göre yüzde 10 olan TÜFE bazında yıl sonu enflasyon beklentisi, Ocak ayının ilk anketinde yüzde 8.4'e geriledi. 
     Merkez Bankası'nın Beklenti Anketi'ne göre, cari işlemler dengesinde açık beklentisi, yıl sonu itibarıyla 12 milyar dolara geriledi. 
     Aralık ayının ikinci anketinde, yıl sonu cari açık beklentisi 14 milyar dolar idi. 
     Aralık ayının ikinci anketinde yıl sonu gayri safi milli hasıla GSMH uygun ortalama büyüme beklentisi yüzde 8,4 iken, 2005 yılı Ocak ayının ilk anketinde yüzde 5.5 oldu Birinci ankette yıl sonu TÜFE'de yüzde 8.4, cari ay ile iki ay sonrası TÜFE'de yüzde 0.8, gelecek 12 aylık dönem TÜFE'de yüzde 8.2 olarak belirlendi. 
     Cari ay sonu bileşik faiz oranı beklentisi yüzde 19.4'den yüzde 19'a, yıl sonu bileşik faiz oranı beklentisi de yüzde 19.4'den yüzde 15.7'ye indi. 
     Ocak ayının ilk anketinde, cari ay dolar kuru beklentisi 1.39773 YTL, yıl sonu dolar kuru beklentisi de 1.51573 YTL olarak belirlendi. 
     Söz konusu ay büyüme beklentisi yüzde 5.5 olarak öngörüldü. 
     
</TEXT>
</DOC>
