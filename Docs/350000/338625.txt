<DOC>
<DOCNO> 338625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/yazar/pulur.html </URL>
<DATE> 2005/05/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Adam gibi adamlar da hata yapar... 
</HEADLINE>
<TEXT>


ARTIK yazabiliriz, okurların "Bu mu senin adam gibi adam dediğin" diye sitem dolu, biraz da kışkırtıcı mektuplarına cevap verebiliriz. 
Her şey, Fenerbahçe Kaptanı Ümit Özat'ın, Denizli Teknik Direktörü Giray Bulak'la yaptığı tartışmadan ve hakem tarafından sahadan atılmasından sonra başladı. 
Bu olaydan sonra "Bu mu senin adam gibi adamın " diye okur tepkileri yağmaya başladı. 
Biz, Futbol Federasyonu Ceza Kurulu'nu ve Tahkim Kurulu'nu etkilememek için sustuk, bekledik. 
Ne zaman ki Tahkim Kurulu da, Ümit Özat'a verilen dört maçlık cezayı onayladı, o zaman yazmamız şart oldu. 

PEŞİN söyleyelim, Ümit Özat bu olayda hatalıdır... 
Lakin, "Adam gibi adamlar hata yapmaz" diye de bir kural yoktur. 
Hata yapmayan kim vardır ki 

BİZE Ümit Özat için "Adam gibi adam" dedirten neydi 
Uzun süredir sahalardaki efendiliği ve TRT'de yayımlanan bir söyleşisi... 
Ümit Özat, o söyleşide "Fenerbahçe şampiyon olacak diye, hiçbir takım kalesini açmaz. Çıkarız, oynarız yenersek şampiyon oluruz. Küçük takımlarda oynayan futbolcuların da onuru, meslek ahlakı vardır, biz de o takımlardan geldik " diyordu. 
Ümit Özat'ın davranışlarını seyredip bu düşüncelerini öğrenince, onun için "Adam gibi adam " demez misiniz 

PEKİ, Ümit Özat bunu niye yaptı, Giray Bulak'la niye tartıştı 
Altan Tanrıkulu geçenlerde yazdı... 
Denizli'nin Fenerbahçe'yi 2-0 yendiğinin ertesi günü havaalanında Giray Bulak'la karşılaşmış, sohbet başlamış. Fenerbahçe'nin yediği ikinci golde ofsaytı bozan Ümit Özat eleştiriliyormuş. Gürcan Bilgiç, Ümit'i savunmuş 
"Ama bir ağabey gibi takımı toparlıyor. Bitti denilirken Milli Takım'a girdi." 
Giray Bulak hemen müdahale etmiş 
"Bakmayın siz onun öyle göründüğüne... İşler kötüye gittiğinde nasıl bir mikrop olduğunu görürsünüz." Sabah, 28 Nisan 2005 
Altan Tanrıkulu, bu konuşmanın tanıklarını da sıralıyor. Gürcan Bilgiç, Mehmet Demirkol, Ali İsmet Ural, Deniz Derinsu ve Aygün Özipek... 
Ve Altan Tanrıkulu, yazısını Giray Bulak'a hitap ederek noktalıyor 
"Aman hocam el insaf Sen ligde bir takımın başında bulunup gönlüm Trabzonspor'un şampiyon olmasından yana, diyeceksin. Ondan sonra o takımın kaptanı hakkında, kimse sana bir şey sormadığı halde mikroptur ifadesini kullanacaksın. Ardından kalkıp maçtaki ilk kararında, hakemin üzerine yürüyüp nerede kartın, diye bağıracaksın..." 

NE Altan Tanrıkulu, ne de biz Ümit Özat hatalı değildir, demiyoruz. 
Nasreddin Hoca'nın evine hırsız girmiş soyup soğana çevirmiş. Ertesi gün komşular ahk m kesmeye başlamış 
"Kapıya çift kilit vursaydın, pencereye kepenk koysaydın, köpeği bağlamasaydın " 
Hoca dayanamamış 
"Be muhteremler, anladık bizim hatamız çok, lakin hırsızın hiç mi kabahati yok " 



</TEXT>
</DOC>
