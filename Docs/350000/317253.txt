<DOC>
<DOCNO> 317253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonsiy17.html </URL>
<DATE> 2005/02/21/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
AKP Malatya Milletvekili Süleyman Sarıbaş partisinden istifa etti... 
</HEADLINE>
<TEXT>

     AK Parti Malatya Milletvekili Süleyman Sarıbaş, partisinden istifa etti. 
     Erkan Mumcu'ya destek veren isimlerden biri olarak bilinen Sarıbaş, TBMM Başkanlığı'na gönderdiği istifa delikçesinde, ''Gördüğüm lüzum üzerine AK Parti'den istifa ediyorum'' dedi. 
     Süleyman Sarıbaş, yaptığı yazılı açıklamada ise uzunca bir süredir AK Parti içerisindeki ciddi düşünce ve görüş ayrılıklarının devam ettiğini bildirdi. Sarıbaş, şöyle dedi 
     ''Zaman zaman Meclis kürsüsünden, bazen de sizler aracılığıyla samimi uyarılarımızı yapmamıza rağmen maalesef gerek hassasiyet gösterdiğimiz milli meselelerde ve gerekse çözüm bekleyen temel ülke meselelerinde bu yapı içerisinde katkı sağlamanın zor olduğu ortaya çıkmıştır. 
     Katılımcı ve demokratik olmayan, kendilerinden olmayanı dinleme tahammülü göstermeyen yapılanma ve anlayışa, karşılıklı olarak daha fazla katlanma lüksümüz olmadığını bütün kamuoyu ile paylaşıyorum.'' . 
     
     BEŞ İSTİFA DAHA BEKLENİYOR 

     Erkan Mumcu ile birlikte hareket eden Malatya milletvekili Süleyman Sarıbaş’ın AKP’den istifa etmesinin ardından, beş AKP milletvekilinin daha istifası bekleniyor. Malatya milletvekili Miraç Akdoğan, Muğla milletvekili Hasan Özyer, Hatay milletvekili Fuat Geçen, Yozgat milletvekili Mehmet Erdemir ve Isparta milletvekili Mehmet Saim Armağan'ın Erkan Mumcu ile birlikte hareket ettikleri belirtiliyor. Bu isimlerden ikisinin daha bu hafta istifası bekleniyor. 
     Sarıbaş'ın istifasıyla TBMM'deki yeni sandalye dağılımı şöyle 
     

MECLİS'TE DAĞILIM AK PARTİ 365 CHP 171 DYP 5 HYP 1 BAĞIMSIZ 7 BOŞ 1      
</TEXT>
</DOC>
