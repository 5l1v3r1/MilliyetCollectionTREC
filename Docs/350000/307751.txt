<DOC>
<DOCNO> 307751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sondun12.html </URL>
<DATE> 2005/01/19/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Bush'tan ABD ordusuna Sizden daha çok şey istenecek 
</HEADLINE>
<TEXT>

     ABD Başkanı George W. Bush, Amerikan silahlı kuvvetlerinden gelecek zamanlarda ''daha çok sey isteneceğini'' söyledi. 
     İkinci başkanlık dönemi için Washington'da yarın yemin edecek olan Bush, kutlama törenleri çerçevesinde silahlı kuvvetlerin eski mensuplarına ve savaş gazilerine konuşurken, orduya hitaben ''gelecek aylarda ve yıllarda sizlerden çok daha fazlası istenecek'' dedi. 
     Bush, ''Irak ve Afganistan'da büyük bir bedel ödenerek elde edilen özgürlüğün şimdi korunması gerek. Hala bizi öldürmek isteyen terörist düşmanlarımız var. Bu düşmanların durdurulması gerek ve onları durduracak olan sizlersiniz'' diye konuştu. 
     ABD'nin, nükleer faaliyetini sürdüren İran'a karşı askeri müdahalede bulunabileceği yönünde söylentilerin son günlerde arttığına dikkat çekiliyor. 
     
</TEXT>
</DOC>
