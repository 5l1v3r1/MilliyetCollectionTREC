<DOC>
<DOCNO> 318791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/yazar/theper.html </URL>
<DATE> 2005/02/26/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Artık bu tehlikeyi görün 
</HEADLINE>
<TEXT>


Bilen bilmeyen, yalan yanlış ortaya bir laf atıyor, ondan sonra günlerce tartış, doğru nedir, eğri nedir toplumun kafasını karıştır. 
Son günlerde biri böyle saçma sapan bir laf attı ortaya şimdi size onu hatırlatacağım. Biri demiş ki 
"Yatak odanda hırsızı görürsen öldürebilirsin, suç değil, ama salonda öldürme." 
Bu ne demek 
Bunun üzerine başka biri de, "Hırsızı yatak odasına götürebilirsem, ben orada yapacağımı bilirim" dedikten sonra yatak odasında yapacakları hakkında mantıklı bir açıklık getirdi, "Yani demek istiyorum ki yatak odasında döverim." 
Bu tartışmalar nereden çıkıyor Hırsızlar ve soygunların çoğalması, birkaç kuruş için insanların öldürülmeye başlaması ve bunların yaygınlaşması nedeniyle de vatandaşın paniklemesinden. 
Evde hırsızı görürseniz ne yaparsınız 
Bunun için hırsızı hemen öldürün veya öldürmeyin de sadece yaralayın demek mümkün olmadığı gibi salonda yaralayın da, yatak odasında başka şey yapın gibi laflar da söylenemez. Nisan başında yeni bir ceza kanunu yürürlüğe girecek. Bu konuda meşru müdafaa şöyle tanımlanıyor 
"Gerek kendisine ve gerek başkasına ait bir hakka yönelmiş, gerçekleşen, gerçekleşmesi veya tekrarı muhakkak haksız bir saldırıya o anda hal ve koşullara göre saldırıyla orantılı biçimde def etmek zorunluluğuyla işlenen fiillerden dolayı faile ceza verilmez." 
Görüldüğü üzere, işlenen cinayetten veya yaralamadan diye bir ayrım yapılmamış, tüm fiillerden söz edilmiş. Öyleyse tehlikenin büyüklüğüne göre saldırıyla orantılı olarak def etmek, silahla olabilir, silah olarak kullanılacak bir aletle örneğin bir sopayla veya sopa gibi kullanılacak bir aletle olabilir. Ancak kesin olan bir şey var ki, olayı yorumlamak önemlidir ve yorumu da h kim yapacaktır. 



</TEXT>
</DOC>
