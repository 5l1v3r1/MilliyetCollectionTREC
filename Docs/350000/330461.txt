<DOC>
<DOCNO> 330461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sonspo25.html </URL>
<DATE> 2005/04/05/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Daum Gazeteciler uyduruk haberlerle ek para kazanmaya çalışıyor 
</HEADLINE>
<TEXT>

     Fenerbahçe Teknik Direktörü Christoph Daum, Almanya 1. Futbol Ligi takımlarından FC Köln'e geleceği şeklinde hakkında çıkartılan haberleri yalanladı. 
     Daum, Stuttgarter Zeitung adlı gazeteye yaptığı açıklamada, ''Türkiye'de yaşayan gazeteciler her zaman uyduruk haberlerle biraz daha ek para kazanmaya çalışıyorlar. Bu nedenle haberler ile ilgili ciddiyet düzeyi sürekli düşüyor. Hakkımdaki iddialar da böyle ortaya çıktı'' dedi. 
     Fenerbahçe ile sözleşmesinin uzatılması konusunda görüşmelere başladığını belirten Daum, ''Kısa zamanda ulaştığımız hedefler çok olumlu. Biz, şampiyonluk unvanını koruyabilen Avrupa'daki nedir takımlardan biriyiz'' açıklamasını yaptı. 
     Yine de günün birinde Almanya'ya gelebileceğini kaydeden Daum, ''Neden herhangi bir olasılığı dışlayayım. Her ne kadar mümkün olmasa bile Fiji adalarından çağırsalar da düşünürüm. Çünkü ben futbol aşığıyım'' dedi. 

     
</TEXT>
</DOC>
