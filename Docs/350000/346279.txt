<DOC>
<DOCNO> 346279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/yazar/tamer.html </URL>
<DATE> 2005/05/27/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
"7 Çok Geç" ise 10, daha da geç olmuyor mu 
</HEADLINE>
<TEXT>

Önce anne - babasına nik h, sonra kız çocuklara kimlik. Ve ayda 30 YTL de burs bulundu mu, 10 - 11 yaşında da olsa okula gidebilme sevinci... 

Dün Radikal'de "Okul öncesi eğitim şart" başlığıyla AÇEV'in Ana Çocuk Eğitim Vakfı "7 Çok Geç" kampanyasını tanıtan yarım sayfalık yazıyı görünce, birden Tayfun Ertan'ın CNN Türk'teki Söz Sizde programına dönüverdim. 
AÇEV adına Prof. Dr. Çiğdem Kağıtçıbaşı, Çağdaş Yaşamı Destekleme Derneği ÇYDD adına Kırsal Alan Birimi Yöneticisi Alev Ocaktar ve gazetemizin "Baba Beni Okula Gönder" kampanyası adına Genel Yayın Yönetmenimiz Sedat Ergin ve ben, Ertan'ın konuğuyuz. Arkamızda Bağcılar Yıldıztepe İlköğretim Okulu'nun birbirinden şeker kız öğrencileri ile Kültür Üniversitesi'nden üniversiteli genç kızlarımız 3 sıra halinde oturuyorlar... 

Milliyet koordinatör 
Tayfun hepimizi birer kez konuşturuyor. Prof. Kağıtçıbaşı okul öncesi eğitimin ilkokulda başarıyı arttırdığına, ÇYDD yetkilisi Ocaktar kırsal kesimde kız çocuklarının okula taassuptan çok parasızlıktan ve derslik olmadığı için gönderilmediğine işaret ediyor. Ergin ve ben, Milliyet'in kız çocukları için başlattığı eğitim seferberliğinin, okumayan tek kızımız kalmayıncaya kadar yıllar boyu sürecek ucu açık bir kampanya olduğunun altını çiziyoruz. Milliyet'in "Hangi bölgede kızların neden okula gidemediğini saptayıp burssa burs, yurtsa yurt, derslikse derslik, eksik neyse ortaya koyup, eğitim destekçileriyle ihtiyaç sahiplerini buluşturan koordinatör" olduğunu anlatıyoruz. 

Kimlik yoksa, okul yok 
Ertan birden ilkokul öğrencisi kızlara dönüp "Aranızda okula gidemeyen var mı demiyorum, çünkü hepiniz öğrencisiniz. Aranızda okula geç giden var mı " diye soruyor. Dünkü gazetemizde de haberini görmüşsünüzdür, küçük izleyicilerin yanıtları peşpeşe dökülüyor 
Siyah saçları ensesinden atkuyruklu 13 yaşındaki Zelal, 3. sınıfta olduğunu söylüyor. "Maddi durumumuz olmadığı için bugüne kadar okuyamadım" diyor. Gaziantep'ten gelmişler. "6 - 7" kardeşmişler. Maddi durum yüzünden diğer çocuklar gecikmeli okuyormuş. Arka sıradan mikrofona uzanan pembe - beyaz yüzlü Rahşan, 10 yaşında olduğunu söylüyor. Henüz 1. sınıftaymış. Nedeni kimliğinin olmaması. Batman'dan gelmişler. 4 kardeşmişler. Acaba ailesi ihmal ettiği ya da kızdır diye okumasına gerek görmediği için mi kimlik çıkartmamış, yoksa ... Tayfun'un izniyle araya girip neden kimliğinin olmadığını soruyorum. Cevap vermekte tereddüt edince, ekran önünde olduğumuzu unutup "Annenle babanın nik hı mı yoktu " diye bir münasebetsizlik de ediyorum. Zorlanarak "evet" diyor. 11 yaşındaki Dilan, İstanbul'a göç ettikten sonra "maddi durum" yüzünden babasının 7 yaşında kendisini konfeksiyona verdiğini anlatıyor. Bağcılar Yıldıztepe İlköğretim Müdürü Ömer Azmi Tuğrul eve kadar gelip burs imk nından da söz edince, 8 yaşında konfeksiyondan ilkokula geçiş yapmış. Şimdi 3. sınıfta. Okuyabildiği için çok mutlu. 

Anne - baba nik hsızsa... 
Büyük paralar harcayıp uzun uzadıya araştırmalar yapmaya gerek yok. 10 dakikada İstanbul'un göbeğinden Türkiye'nin dört bir yanını kucaklayıveren insan manzaraları... Parasızlık nedeniyle ilkokula başlaması gereken kız çocuğu ailesi tarafından konfeksiyona gönderiliyor, ama çevredeki ilkokulun müdürü kapıyı çalıp da ayda 30 YTL burs karşılığı kızı isteyince hiç direnme yok. Demek ki ÇYDD Başkanı Prof. Dr. Türkan Saylan'ın ısrarla vurguladığı gibi kız çocuklarının okula gönderilmemesinin ana nedeni muhafazak rlık değil parasızlık. Anne babanın resmi nik h yapamamasının nedeni de parasızlık. Nik h olmayınca çocuklara kimlik yok, kimlik olmayınca okul yok... 
Söz Sizde programından ayrılırken, 10 yaşındaki 1. sınıf öğrencisinin, okul özlemi çektiği yıllardaki halini de yüreğimde eve götürdüm. Sabaha kadar gözüme uyku girmedi. Gelin, okul çağı geldiği halde, anne babaları nik hsız olduğu için kimliği olmayan tüm kız çocuklarının ailelerini evlendirelim. Toplu nik hlar yapalım. 
"7 Çok Geç" ise "10 - 12 çok daha geç" olmuyor mu 



</TEXT>
</DOC>
