<DOC>
<DOCNO> 307578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sontur15.html </URL>
<DATE> 2005/01/18/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Ayağı asansöre sıkıştı 
</HEADLINE>
<TEXT>

     
     Şahismail GEZİCİ ELAZIĞ, DHA 
     

ELAZIĞ'da, 5 yaşındaki Cansu Kantekin'in ayağı asansöre sıkıştı. Ayağı kırılan küçük kızı, itfaiyeciler kurtardı. 
     Evlerden dilencilik yapan Müjde Kantekin kızı Cansu ile birlikte Gazi Caddesi Köfteciler Sokak'taki bir apatmana girdi. Annesiyle birlikte asansöre binen Cansu'nun ayağı aşağı inerken, üçüncü katta asansör ile kapı arasına sıkıştı. Anne kızın çığlıkları üzerine olayı öğrenen apartman sakinleri, itfaiye ve 112 Acil Servis'e haber verdi. Olay yerine gelen itfaiye ekibi, Küçük Cansu'nun ayağını sıkıştığı yerden kurtardı. Acil Servis doktorları tarafından kucakta ambulansa taşınan Cansu "Ayağım koptu'' diye çığlık attı. 
     Kaldırıldığı Elazığ Devlet Hastanesi'nde ayağında kırık olduğu belirlenen Cansu Kantekin tedavi altına alındı. 
     
</TEXT>
</DOC>
