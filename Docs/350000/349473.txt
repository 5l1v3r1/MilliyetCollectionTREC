<DOC>
<DOCNO> 349473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sontur41.html </URL>
<DATE> 2005/06/06/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Rize'de trafik kazalarında 1 kişi öldü, 3 kişi yaralandı... 
</HEADLINE>
<TEXT>

     Rize’de trafik kazasında yaralanan kızlarını taşıyan ambulansı taksisiyle takip eden baba, bir yaya çarptı. Babanın çarptığı yaya ölürken, otomobilde ön koltukta oturan oğlu camdan fırlayarak yaralandı. 
     Merkeze bağlı Gündoğdu Beldesi Sahil Caddesi’nde, sürücüsü belirlenemeyen yabancı plakalı otomobil, yolun karşısına geçmeye çalışan Emine Budak 14 ile kardeşi Zeynep Budak’a 12 çarptı. 
     Kazada yaralanan Zeynep ve Emine Budak, Rize Devlet Hastanesi’ne kaldırıldı. 
     Kazayı öğrenen baba Engin Budak, oğlu Sezgin Budak’ı 8 da yanına alarak T 0303 plakalı taksisiyle kızlarını taşıyan ambulansı takip ederken Menderes Bulvarı’nda, yolun karşısına geçmeye çalışan Hakan Berber’e 35 çarptı. 
     Berber olay yerinde öldü, Budak’ın oğlu Sezgin Budak ise otomobilin camından fırlayarak yaralandı. 
     Kazalarda yaralanan Zeynep, Emine ve Sezgin Budak, Rize Devlet Hastanesi’nde tedaviye alındı. 
     
</TEXT>
</DOC>
