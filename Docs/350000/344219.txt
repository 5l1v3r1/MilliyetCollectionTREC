<DOC>
<DOCNO> 344219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sondun36.html </URL>
<DATE> 2005/05/20/ </DATE>
<TIME> 22.40 </TIME>
<AUTHOR>  </AUTHOR>
<HEADLINE>
Kuran-ı Kerim'e hakaret iddiları... Hindistan'da ADB'de bayrağı yakıldı 
</HEADLINE>
<TEXT>

     Guantanamo’daki sorgu memurlarının Kuran-Kerim’e hakaret ettiği iddiaları, Hindistan, Somali ve İngiltere’de de gösterilere yol açtı. 
     Hindistan’ın doğusundaki Kalküta kentinde cuma namazından sonra toplanan 500 kadar gösterici, ABD karşıtı sloganlar atarak, Amerikan bayrağı yaktı. 
     Somali’nin başkenti Mogadişu’da da binlerce kişi, protesto amacıyla sokaklara döküldü. ABD karşıtı sloganlar atılan ve açıklamalar yapılan gösterinin olaysız geçtiği belirtildi. 
     İngiltere’de ABD’nin Londra Büyükelçiliği önünde toplanan 300’den fazla gösterici, Bush ve ABD karşıtı sloganlar attı. Tahtadan bir haç ve Amerikan bayrağı yakan, çoğu yüzleri örtülü göstericilerden eski bir Guantanamo tutuklusu olan Martin Mubanga, üsteki Amerikan personelinin Kuran’a hakaret ettiğinin doğru olduğunu söyledi. 
     Mubanga, üsteki Amerikan personelinin, kendisine ait Kuran’ı hücresinde yere fırlattığını, benzer şeylerin diğer mahkumlara da yapıldığını savundu. 
     Newsweek’in sonradan geri çekmek zorunda kaldığı haberinde ve Kızılhaç’ın Pentagon’a ilettiği bilgilerde, terör zanlılarının tutulduğu Guantanamo’da Amerikalı personelin Kuran-ı Kerim’e saygısız davrandığı iddia edilmiş, Guantanamo’ya girme izni verilen insan hakları örgütü üyelerinin ise iddiaları doğrulayan kanıt bulamadıkları bildirilmişti. 
     
</TEXT>
</DOC>
