<DOC>
<DOCNO> 314924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/son/sontur09.html </URL>
<DATE> 2005/02/13/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Aldatılan eşin öfkesi 
</HEADLINE>
<TEXT>

     Şevket ERZEN DHA 

      ÇORUM'un Bayat İlçesi'nde 27 yaşındaki Bayram Vural, kendini aldattığını öne sürdüğü 2 yıllık eşi aynı yaştaki Fadime Vural'la, ilişkisi olduğunu iddia ettiği 59 yaşındaki Halil Karaboya'yı av tüfeğiyle vurarak öldürdü. 
     Önceki gün Ahacık Köyü'nde meydana gelen olayda Bayram Vural, eşi Fadime Vural'la ilişkisi olduğu iddia ettiği Halil Karaboya'yla köy meydanında tartıştı. Kavgaya dönüşen tartışmada Bayram Vural, yanındaki av tüfeğiyle Halil Karaboya'ya 6 el ateş etti. Öldüğünü düşündüğü Halil Karaboya'yı kanlar içinde yerde bırakan Bayram Vural, evine giderek eşi Fadime Vural'a da üç el ateş etti. 
     Fadime Vural olay yerinde ölürken, ağır yaralanan Halil Karaboya da, kaldırıldığı Bayat Devlet Hastanesi'nde can verdi. Jandarma tarafından gözaltına alınan Bayram Vural, sevk edildiği adliyede çıkarıldığı nöbetçci mahkeme tarafından tutuklanarak cezaevine gönderildi. 
     
</TEXT>
</DOC>
