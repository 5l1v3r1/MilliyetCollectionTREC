<DOC>
<DOCNO> 323266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sontur31.html </URL>
<DATE> 2005/03/12/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Deprem bölgesine 16.30 itibariyle yapılan yardımlar... 
</HEADLINE>
<TEXT>

     Bingöl'deki deprem bölgesine saat 16.30 itibariyle, Kızılay tarafından 240 çadır, 240 katalitik soba, 260 uyku tulumu, 2 bin 250 battaniye, bin 500 kişilik kumanya gönderildiği bildirildi. 
     Türkiye Kızılay Derneği'nden yapılan yazılı açıklamada, Kızılay'ın, Erzurum'un Çat İlçesi ile Bingöl'ün Karlıova ilçesinde meydana gelen 5.7 büyüklüğündeki depremden sonra, afetlerin yaşandığı ilçelerde kurulan kriz merkezlerinin belirlediği ihtiyaç malzemelerini deprem bölgesine ulaştırdığı kaydedildi. 
     Bölgeye gönderilen yardım malzemelerinin dağıtımının, ilçelerde kurulan kriz merkezlerinin yönlendirmeleri ile gerçekleştirildiği ifade edilen açıklamada, ''Ayrıca olası ihtiyaçlara karşı Elazığ ve Erzurum'da bulunan Bölgesel Afet Müdahale ve Lojistik Merkezleri depolarındaki acil yardım malzemesi stoklarından yeterli miktarı, tırlara yüklenmiş ve harekete hazır hale getirilmiştir'' denildi. 
     Kızılay tarafından deprem bölgesine saat 16.30 itibariyle ulaştırılan malzemelerin listesi şöyle 
     ''Erzurum Çat 130 çadır, 130 katalitik soba, 150 uyku tulumu, bin 250 battaniye, bin kişilik kumanya. 
     Bingöl Karlıova 110 çadır, 110 katalitik soba, 110 uyku tulumu, bin battaniye, 500 kişilik kumanya.'' 
     
</TEXT>
</DOC>
