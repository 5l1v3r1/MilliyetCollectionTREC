<DOC>
<DOCNO> 344005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sonspo08.html </URL>
<DATE> 2005/05/19/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
FİFA, transferde köklü değişiklikler yaptı 
</HEADLINE>
<TEXT>

     Uluslararası Futbol Federasyonları Birliği FIFA , transfer talimatında köklü değişiklikler yaparken, ülke federasyonlarına gönderdiği talimatta, yapılan özel sözleşmelerin mutlaka dikkate alınmasını istedi. 
     FIFA, talimatlarda yaptığı değişiklerde futbolcuların haklarını koruyan ve ön plana alan yenilikler yaparken, en önemli değişiklik ise şu ifadelerle yer aldı 
     "Usulüne uygun ibraz edilmeyen sözleşme tadilleri ve ek sözleşmeler ulusal federasyonlarca dikkate alınmalıdır. Özel sözleşmeler mutlaka dikkate alınacaktır." Transfer dönemi yine sezon başı ve sezon ortasına gelecek biçimde 2 transfer dönemi olarak gerçekleştirilecek. 
     Geçen yıllarda en az 12 ay olarak yapılabilen sözleşmeler ise yine köklü bir değişiklikle "sezonluk sözleşme dönemi" olarak uygulanacak. Futbolcular, yeni sezonda bir futbol sezonunu kapsayan sözleşmeler imzalayabilecekleri gibi, bir sözleşme döneminde 3 kulübe imza atabilecekler, ancak bu kulüplerden ancak 2’sinde forma giyebilecekler. 
     Bir kulüp, transfer ettiği oyuncuyu transfer dönemlerinde istediği an kiralık olarak başka kulüplere verebilecek. 
     Ayrıca profesyonel futbolcuların transferlerinde ödenen yetiştirme tazminatının son kulübüne ödenmesi hükmü de getirildi. 
     
     YABANCI OYUNCU TRANSFERİNDE ALTYAPI FONUNA YÜKLÜ PAY 
     Bu arada Futbol Federasyonu’nun, yeni sezon için yabancı oyuncu kontenjanı konusunda çalışma yaparken, kulüplerin kadrolarına dahil ettiği 3. yabancı oyuncudan sonrası için yüklü miktarda altyapı fonu payı almayı planladığı öğrenildi. 
     
</TEXT>
</DOC>
