<DOC>
<DOCNO> 331449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/soneko45.html </URL>
<DATE> 2005/04/08/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Merkez Bankası yıl sonu eflasyon beklentisi TÜFE bazında geriledi 
</HEADLINE>
<TEXT>

     Merkez Bankası tarafından düzenlenen beklenti anketine göre, yıl sonu enflasyon beklentisi tüketici fiyatları endeksi TÜFE bazında yüzde 7.5'a indi. 
     Merkez Bankası, Nisan ayının ilk dönemine ilişkin beklenti anketi sonuçlarını açıkladı. 
     Buna göre, Mart ayının ikinci anket sonuçlarına göre yüzde 7.6 olan TÜFE bazında yıl sonu enflasyon beklentisi, Nisan ayının ilk anketinde yüzde 7.5'a geriledi. 
     
     CARİ AÇIK BEKLENTİSİ, YIL SONU İTİBARIYLA 15 MİLYAR 50 MİLYON DOLARA YÜKSELDİ 

     Merkez Bankası'nın Beklenti Anketi'ne göre cari açık beklentisi, yıl sonu itibarıyla 15 milyar 50 milyon dolara yükseldi. 
     Merkez Bankası tarafından her ay iki kez düzenlenen Beklenti Anketi'nin, Nisan ayına ilişkin ilk dönem sonuçları açıklandı. 
     Mart ayının ikinci anketinde, yıl sonu cari açık beklentisi 14 milyar 940.9 milyon dolar idi. 
     Mart ayının son anketinde yıl sonu TÜFE'de yüzde 7.6, cari ay TÜFE'de yüzde 0.6, iki ay sonrası TÜFE'de yüzde 0,3, gelecek 12 aylık dönem TÜFE'de yüzde 7.2 olan beklentiler, Nisan ayının ilk anketinde yıl sonu TÜFE'de yüzde 7.5'e, iki ay sonrası için yüzde 0.3'e indi. 
     TÜFE'de gelecek 12 aylık dönem için yüzde 7.2, cari ay için yüzde 0.6 olan beklenti oranı ise değişmedi. 
     Cari ay sonu bileşik faiz oranı beklentisi yüzde 16.3'den yüzde 15.9'a inerken, yıl sonu bileşik faiz oranı beklentisi uygun ortalamada yüzde 14.2'den yüzde 14.3'e çıktı. 
     Nisan ayının ilk anketinde, cari ay sonu uygun ortalama dolar kuru beklentisi 1.3266 YTL'dan 1.3598 YTL'ye, yıl sonu dolar kuru beklentisi de 1.4311 YTL'den 1.4510 YTL'e yükseldi. 
     Mart ayının ilk ve son dönemde yüzde 5,5 olan cari yıl sonu GSMH büyüme beklentisi ise Nisan ayının ilk anketinde değişmedi. 

     
</TEXT>
</DOC>
