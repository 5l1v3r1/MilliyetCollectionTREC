<DOC>
<DOCNO> 336550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/spor/spo07.html </URL>
<DATE> 2005/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Pistlerin boğası 
</HEADLINE>
<TEXT>


Formula 1'de Renault pilotu Fernando Alonso, bu sezon üst üste üçüncü kez mutlu sona ulaştı. Imola Pisti'nde 13. sıradan yarışa başlayan Michael Schumacher ise adeta uçarak ikinci oldu 


Formula 1'in San Marino Grand Prix'si, nefes kesen bir zirve mücadelesine sahne olurken, Renault'dan Fernando Alonso, Ferrari'nin şampiyonu Michael Schumacher'in sadece 0.215 saniye önünde üst üste üçüncü zaferine ulaştı. 
Schumacher yarışa 13. sıradan başlamasına rağmen muhteşem performansıyla göz kamaştırdı. İlk pit stop öncesi en hızlı tur zamanlarını elde eden Schumi, önündeki BAR pilotu Jenson Button ve pole pozisyonda kalkmasına rağmen erken yarış dışı kalan Kimi Raikkonen'nin yerine ilk sıraya oturan Alonso ile arasındaki farkı hızla kapadı. 16 tur kala önce Button'u geçen Alman pilot ile Alonso arasında müthiş bir çekişme başladı. Ancak İspanyol, 13 tur boyunca ensesindeki Schumi'ye geçiş izni vermedi. Button ise rahat bir 3.'lük aldı. 

SÜRÜCÜLER KLASMANI 1. F. Alonso Renault 36 puan 2. J. Trulli Toyota 18 puan 3. G. Fisichella Renault 10 puan 4. M.Schumacher Ferrari 10 puan 5. R. Schumacher Toyota 10 puan 6. D. Coulthard Red Bull 9 puan 7. R. Barrichello Ferrari 8 puan 8. J.P.Montoya McLaren 8 puan 

MARKALAR KLASMANI 1. Renault 46 puan 2. Toyota 28 puan 3. McLaren 24 puan 4. Ferrari 18 puan 5. Williams 13 puan 6. Red Bull 12 puan 7. BAR 10 puan 8. Sauber 5 puan 


</TEXT>
</DOC>
