<DOC>
<DOCNO> 319461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/guncel/gun03.html </URL>
<DATE> 2005/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürültüye 50 YTL ceza 
</HEADLINE>
<TEXT>


Hükümetin hazırladığı Kabahatler Kanun Tasarısı ile gürültü yapanlar 50 YTL, dilenciler 100 YTL ile cezalandırılacak. Tasarı, yeni TCK'nin dışında hazırlandı 

ANKARA Milliyet 

Hükümet, hazırladığı "Kabahatler Kanun Tasarısı" ile gürültü yapanlara 50 YTL, dilencilere ve kumar oynayanlara 100 YTL ceza verilmesini öngördü. 
1 Nisan 2005'te yürürlüğe girecek yeni Türk Ceza Kanunu TCK dışında tutulan ve genel ahlak, çevre ve sağlık gibi toplum düzenini ihlal eden kabahatlere idari para cezası ve idari tedbir öngören tasarı, Bakanlar Kurulu'nda imzaya açıldı. Tasarıya göre, kabahat, failin icrai veya ihmali davranışı gerçekleştirdiği zaman işlenmiş sayılacak. Tasarıdaki kabahatler ve cezaları şöyle 
Sarhoş olup huzuru bozanlara 50 YTL, ticari işletmeye 1000 YTL'den 5 bin YTL'ye kadar idari para cezası verilecek.İzin almaksızın, meydan, cadde, sokak veya yayaların gelip geçtiği kaldırımları işgal eden veya buralarda mal satanlara 100 YTL para cezası verilecek.Kamu hizmet binalarının kapalı alanlarında ve toplu taşım araçlarında sigara içenlere 20 YTL para cezası verilecek.Hayvanlara eziyet edenler 100 YTL ceza verilecek, ayrıca evcil hayvanlar muhafaza altına alınacak.Evsel atık ve artıkları, bunların toplanmasına veya depolanmasına özgü yerler dışına atan kişiye 100 YTL, fiilin yemek pişirme ve servis yerlerinde işlenmesi halinde, işletme sahibi gerçek veya tüzel kişiye 500 YTL'den 5 bin YTL'ye kadar para cezası verilecek.Hayvan kesimine tahsis edilen yerler dışında hayvan kesen veya kesilen hayvan atıklarını sokağa veya kamuya ait sair bir alana bırakan kişi de 100 YTL para cezası ödeyecek.Meydanlara veya parklara, cadde veya sokak kenarlarındaki kamuya ait duvar veya alanlara, bez, k ğıt ve benzeri afiş ve ilan asan kişiye, 100 YTL'den 3 bin YTL'ye kadar idari para cezası verilecek. 

</TEXT>
</DOC>
