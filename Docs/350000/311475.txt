<DOC>
<DOCNO> 311475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sontur51.html </URL>
<DATE> 2005/02/01/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Alev alan LPG tüpünü dışarı çıkardı ama kaçamadan patladı .. 
</HEADLINE>
<TEXT>

     Bursa'nın merkez Osmangazi İlçesi'nde bir kişi, alev aldığı için dışarı çıkardığı LPG tüpünün patlaması sonucu yaralandı. 
     Alınan bilgiye göre, Fatih Mahallesi İpek Sokak'ta Mehmet Kahraman, evde banyo yaparken, şofbene bağlı olan, ancak mutfakta bulunan tüpün alev aldığını fark etti. Tüpü sokağa çıkarıp olay yerinden uzaklaşmaya çalışan, ancak tüpün aniden patlaması sonucu giysileri ve saçı tutuşan Kahraman, yakınlarının müdahalesiyle yaralı olarak kurtuldu. 
     SSK Bursa Bölge Hastanesi'nde tedavi altına alınan Kahraman'ın sağlık durumunun iyi olduğu bildirildi. 
     Gaz kaçağından Kahraman'ın evinde de patlama olduğu, evdeki patlamanın maddi hasara yol açtığı belirtildi. 
     
</TEXT>
</DOC>
