<DOC>
<DOCNO> 305516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonspo39.html </URL>
<DATE> 2005/01/11/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Fenerbahçe taktik ağırlıklı çalışma yaptı... 
</HEADLINE>
<TEXT>

     Fenerbahçe, ligin ikinci yarı hazırlıklarını bu akşam yaptığı antrenmanla sürdürdü. 
     Sarı-lacivertliler, Teknik Direktör Christoph Daum yönetiminde, kaldıkları otelin sahasında gerçekleştirdikleri idmanda taktik ağırlıklı bir çalışma yaptı. Sakatlığı süren Deniz takımdan ayrı çalışırken, kasığında ağrıları bulunan Kemal ise antrenmana katılmadı. 
     İkinci yarı hazırlıklarını yarın sabah yapacakları antrenmanla sürdürecek sarı-lacivertliler, ilk hazırlık maçını da yarın akşam Almanya'nın Werder Bremen takımıyla yapacak. Aksu'daki Topkapı Palace Oteli'nin sahasında oynanacak karşılaşma saat 20.30'da başlayacak. 
     Öte yandan, sarı-lacivertlilerin bu akşam yaptığı antrenmanı İstanbul'dan gelen yönetim kurulu üyesi İlhan Ekşioğlu da izledi. 
     
</TEXT>
</DOC>
