<DOC>
<DOCNO> 338967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sontur04.html </URL>
<DATE> 2005/05/02/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
İlköğretimde kitaplar gelecek yıl da bedava verilecek... 
</HEADLINE>
<TEXT>

     Milli Eğitim Bakanlığı, gelecek eğitim döneminde de ilköğretim öğrencilerine kitaplarını ücretsiz vermeye devam edecek. Bakanlığın, bu amaçla 250 trilyonu aşkın bir para ayırdığı kaydedildi. 
     Edinilen bilgilere göre, Milli Eğitim Bakanlığı’nca son iki yıldır gerçekleştirilen ilköğretim öğrencilerine bedava kitap uygulaması gelecek eğitim-öğretim döneminde de sürdürülecek. İlköğretimde eğitim gören 10.5 milyon dolayındaki öğrencinin ders kitapları için yine bütçe ayrıldı. MEB, 250 trilyon liraya aşan bir bütçeyle 2005-2006 yılında 70’i aşkın ders kitabını ilköğretim öğrencilerine ücretsiz vermeyi öngörüyor. 
     
     DURUMU İYİ OLAN PARAYLA ALSIN 
     Öte yandan Milli Eğitim Bakanlığı’nın bu yılki uygulamada farklılığa gitmesi de bekleniyor. MEB yetkilileri, 2005-2006 eğitim-öğretim yılında üçüncüsünü gerçekleştirecekleri uygulamada velilere bir uyarıda bulunacakları ve ekonomik durumu iyi olan ailelerden, uygulamadan yararlanmadan çocuklarına kitaplarını ücret karşılğı almalarının isteneceği kaydedildi. 

ANKA 
     
</TEXT>
</DOC>
