<DOC>
<DOCNO> 301228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sondun28.html </URL>
<DATE> 2004/12/27/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Japonya'da kadınlara taht yolu açılıyor mu 
</HEADLINE>
<TEXT>

     Japon hükümeti, kadınların tahta çıkabilmesini sağlayacak anayasa değişikliği konusunda araştırma yapılmasına karar verdi. 
     Hükümet kararı uyarınca, bir grup hukukçu ve akademisyen, ocak ayında ilk kez bir araya gelerek rapor hazırlayacak, rapor sonbaharda Başbakan Juniçiro Koizumi'ye takdim edilecek. 
     Hükümet sözcüsü, ''Anayasa uyarınca imparator, Japonya'nın ve Japon halkının simgesidir. Tahta çıkma konusu, bütün ulusu ilgilendiren bir konu'' dedi. 
     Kamuoyu araştırmaları, Japon halkının kadınların tahta çıkabilmesine sıcak baktığını gösteriyor. 
     Dünyanın en eski monarşisi Japonya'da, yaklaşık 40 yıldır erkek varis gelmiyor. Veliaht Prens Naruhito'nun karısı Prenses Masako'nun 3 yıl önce kız çocuğu doğurması üzerine konu kamuoyunda tartışılır hale gelmişti. 
     Japonya'da 18. yüzyılda son olarak imparatoriçe Go-Sakuramaçi tahta çıkmıştı. 
     
</TEXT>
</DOC>
