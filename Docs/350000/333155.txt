<DOC>
<DOCNO> 333155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/guncel/gun02.html </URL>
<DATE> 2005/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu bıyıkla mı AB'ye gireceksiniz ' 
</HEADLINE>
<TEXT>


CHP'li Milletvekili Tacidar Seyhan, Hollandalı öğrencilerin sorusuna, "Bizim geleneklerimize göre bıyık, mertliğin simgesidir" yanıtını verdi 


SALİHA ÇOLAK Ankara 

Avrupa'da, Türklere yönelik önyargıların bir parçası olan "bıyıklı Türk" imajı, CHP Milletvekili Tacidar Seyhan'ı da zor durumda bıraktı 
Dışişleri Bakanlığı'nın davetlisi olarak Ankara'ya gelen Hollandalı siyasal bilgiler öğrencileri CHP Genel Merkezi'ni de ziyaret etti. 


Çağdaşlık beyindedir 
Demokrasi, derin devlet, terör ve AB konularındaki soruları yanıtlayan Tacidar Seyhan, bıyıkları da gündeme gelince şaşırdı. Seyhan, "AB'ye bu bıyıklarla mı gireceksiniz " sorusuna, "Çağdaşlık görüntüde değil, beyindedir. Türk insanının çağdaşlığından şüpheniz olmasın. Bizim geleneklerimize göre bıyık, mertliğin, dürüstlüğün simgesidir. Ben de AB'ye bıyıklarımla mertliği, dürüstlüğü, şeffaflığı taşıyacağım" yanıtını verdi. Seyhan'ın bu sözleri üzerine, kızların büyük çoğunluğunun "very good" çok iyi demesi, gülüşmelere neden oldu. 
TBMM'ye de giden gençler, daha çok "Türbanlı milletvekili olur mu ", "MGK Meclis'e emir verebilir mi " gibi soruları gündeme getirdi. 


</TEXT>
</DOC>
