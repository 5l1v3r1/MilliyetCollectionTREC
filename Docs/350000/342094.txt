<DOC>
<DOCNO> 342094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/spor/spo08.html </URL>
<DATE> 2005/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahşerin beş atlısı 
</HEADLINE>
<TEXT>


Önceleri kopuk gibi görünen ligin dibi, sezon sonu geldikçe karmaşıklaştı. İstanbulspor, Sakarya'da yeniden dirildi. Boğalar'ın Beşiktaş karşısında da kazanması sürpriz olmaz 


5 haftadır kaybederek düşme korkusunu çok yakından hissetmeye başlayan Diyarbakırspor'un fikstür avantajı da göz önüne alınırsa Konya deplasmanında bir puanı hedeflemesi beklenebilir. 8 haftadır kaybetmeyen Kayserispor'sa evinde Sakaryaspor'la puanları paylaşabilir. Bu sezon bu durumdaki takımların birçok kapışması da beraberlikle sonuçlanmıştı. 
Fenerbahçe'nin kupa hezimetinin ardından can çekişen Ankaragücü'ne konuk olması kafaları karıştırıyor. Ama ligde bu sezon ilk 6 dışındaki takımlara sadece bir kez puan kaybeden Fenerbahçe'nin yine kazanacağını tahmin ediyoruz. Sarı-Lacivertlilerin takipçisi Galatasaray, Ali Sami Yen'de Gençlerbirliği'ni tek farkla da olsa geçecek güçte. Üçüncü Trabzonspor da yerini koruyabilmek için Rize'ye puan vermez. 
Son beş maçta dört galibiyetle büyük bir çıkış yakalayan Ankaraspor, istikrarsız Samsunspor'dan en az 1 puan alacaktır. 


</TEXT>
</DOC>
