<DOC>
<DOCNO> 341890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonsiy21.html </URL>
<DATE> 2005/05/12/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Genelkurmay'dan Öcalan kararı yorumu TSK olarak bu konuda tarafız 
</HEADLINE>
<TEXT>

     Genelkurmay 2. Başkanı Orgeneral İlker Başbuğ, AİHM’in terörist başı Abdullah Öcalan’ın yargılanmasıyla ilgili bugün verdiği karara ilişkin, "’Türk Silahlı Kuvvetleri TSK 
     binlerce şehit verdi. Binlerce şehit veren bir kurumun, tabii ki bu konuda tarafsız olmasını bekleyemezsiniz. Elbette biz TSK olarak bu konuda tarafız" dedi. Orgeneral Başbuğ, Harp Akademileri Komutanlığı’nda gerçekleştirilen sempozyuma verilen arada, basın mensuplarının AİHM’in kararına ilişkin soruları üzerine şunları söyledi "Biz bu konuyla ilgili görüşlerimizi daha önceden belirttik. TSK, terörizmle mücadelede 1984’ten beri 20 yıldır mücadele içinde. Başlangıçtan bugüne kadar TSK, binlerce şehit verdi. Binlerce şehit veren bir kurumun, tabii ki bu konuda tarafsız olmasını bekleyemezsiniz. Elbette biz TSK olarak bu konuda tarafız. TSK, bu mücadelenin içinden 1984’ten 2005’e geldi. Binlerce şehit veren bir kurumun bu konuda, TSK’nın düşüncesini çok net biliyorsunuz, açıklamaya gerek yok. Biz bu konuda tarafız sadece." 
     
     C4 PATLAYICILARI 

     Bir gazetecinin "Kara Kuvvetleri Komutanı Orgeneral Yaşar Büyükanıt’ın ’Irak’tan C4 girmesiyle ilgili metropollerde saldırılar beklenebilir’ dediğini" söylemesi üzerine Orgeneral Başbuğ, şunları kaydetti 
     "Alınan istihbarat bilgilerine göre, Kara Kuvvetleri Komutanı’nın dediği doğru. Elimizdeki bilgiler onu gösteriyor. Son dönemlerde özellikle patlayıcı maddelerin, C4 tipi patlayıcı maddelerin büyük ölçüde girdiğine yönelik bilgiler var. Bu konuda bütün kurumlar, güvenlikle sorumlu bütün kurumların dikkatli olması lazım. Gerekli tedbirleri alması lazım." Genelkurmay 2. Başkanı Orgeneral İlker Başbuğ, gazetecilerin "Vatandaşa yönelik uyarınız var mı " sorusu üzerine de, "Vatandaşlar normal yaşamına devam etsin. Bu, güvenlik kuvvetlerinin sorumluluğudur. Güvenlik kuvvetleri bugüne kadar olduğu gibi bundan sonra da gerekli tedbirleri alacaktır. Bütün halkımız güvenlik kuvvetlerine güvensin" dedi. 
     
     1. ORDU KOMUTANI ORGENERAL TOLON’UN AÇIKLAMASI 

     1. Ordu Komutanı Orgeneral Hurşit Tolon da, AİHM’in kararıyla 
     ilgili olarak, bağımsız Türk adaletinin cezayı verdiğini ve cezanın hala infaz edildiğini vurgulayarak, "Bunu da, Türk halkının vicdani kararına uygun olarak acil bir yargılama sonunda bağımsız mahkemeler tarafından verilmiş bir karar olarak değerlendiriyorum. Kaldı ki TSK, hepimizin dediği gibi taraftır" diye konuştu. Kararın açıklanmasını önemli bulmadığını da belirten Orgeneral Tolon, "cezanın 70 milyonluk Türk halkının ve kamuoyunun vicdanında verildiğini" yineledi. 

     
</TEXT>
</DOC>
