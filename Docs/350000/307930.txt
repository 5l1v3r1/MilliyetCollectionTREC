<DOC>
<DOCNO> 307930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/ekonomi/eko01.html </URL>
<DATE> 2005/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Liman satışına iptal davası 
</HEADLINE>
<TEXT>


Liman İş Sendikası, TCDD'nin limanlarının satışı kararının iptali için dava açtı. Sendika daha önce açtığı benzer davaları kazanmıştı 

EKONOMİ SERVİSİ 

Liman İş Sendikası, Özelleştirme Yüksek Kurulu'nun ÖYK , Türkiye Cumhuriyeti Devlet Demiryolları'na TCDD ait altı limanın özelleştirilmesine yönelik olarak aldığı 30 Aralık 2004 tarihli kararının yürürlüğünün durdurulması ve iptal edilmesi için Ankara Nöbetçi İdare Mahkemesi'ne başvuruda bulundu. 
Sendika avukatlarının önceki gün yaptığı başvuruda, Resmi Gazete'nin 6 Ocak 2005 tarihli sayısında TCCD'ye bağlı Bandırma, İzmir, Samsun, Derince, Mersin ve İskenderun limanlarının özelleştirme programına alınması ve özelleştirme yönteminin belirlenmesine dair ÖYK kararının yasalara aykırı olduğu belirtildi. 
Dilekçede sendikanın başvurusu üzerine Türkiye Denizcilik İşletmelerine ait olan Tekirdağ, Hopa, Sinop, Rize, Ordu, Antalya ve Giresun limanlarının özelleştirilmesinin Anayasa'ya aykırılığının tespit edildiği hatırlatılırken, bu limanların işletilme gelirlerinin 480 milyon dolar olduğu ve limanların satışından dolayı kamunun 645 milyon dolar toplam zararı oluştuğu belirtildi. 

'Satış kamu yararına aykırı' ÖYK'nın TCDD'ye ait olan altı limanın özelleştirilmesine ilişkin hazırlıkların yapılmasına ilişkin kararının kamu zararına olduğu dikkat çekilen dilekçede, bu limanların Türk denizcilik sektöründe yüzde 90 gibi büyük bir paya sahip olduğu ifade edildi. Bu limanların demiryolları ile bağlantısı olduğuna değinilen başvuruda, yılda ortalama 35 milyon ton yük indirilip bindirilen bu limanların yıllık kazancının da 100 milyon dolar olduğu belirtildi. Dilekçede, "Bu limanların genelde k rlılık oranları yüksektir. 2003'te 111 milyon dolar k r elde etmişlerdir" denildi. 
Liman İş Sendikası, Anayasa'nın 43'üncü maddesi gereği limanların kamuya ait olması gerektiğinin altını çizerken, limanların özelleştirilmesinin Özelleştirme Kanunu'nun "satışlarda kamu yararı" ilkesine de aykırı olduğu belirtti. 


</TEXT>
</DOC>
