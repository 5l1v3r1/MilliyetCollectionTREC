<DOC>
<DOCNO> 309282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sontur13.html </URL>
<DATE> 2005/01/25/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Doğu'da Sibirya soğukları... Erzurum -34 derece... 
</HEADLINE>
<TEXT>

     Doğu Anadolu Bölgesi'nde etkili olan soğuk hava yaşamı olumsuz etkiliyor. Gece en düşük hava sıcaklığı sıfırın altında 34 dereceyle Erzurum'da yaşandı. 
     Meteoroloji Bölge Müdürlüğü'nden alınan bilgiye göre, bölgede gece en düşük hava sıcaklıkları sıfırın altında olmak üzere Erzurum'da 34, Kars'ta 25, Ağrı'da 23, Ardahan'da 22, Erzincan'da 12, Iğdır'da da 5 derece olarak ölçüldü. 
     Kar kalıklarının Erzurum'da 36, Ardahan'da 33, Kars'ta 30, Erzincan'da 4, Iğdır'da da 2 santimetre olduğu kaydedildi. Palandöken Dağı'nda kayak pistlerinde ise 1.5 metreye ulaştığı ifade edildi. 
     Soğuk havanın bölgede etkili olacağı, 29 Ocak Cumartesi gününe kadar kar yağışının beklenmediği bildirildi. 
     
     KAPALI KÖY YOLLARI 

     Köy Hizmetleri Bölge Müdürlüğü'nden alınan bilgiye göre, Bingöl'de 263, Tunceli'de 213, Erzincan'da 357, Ağrı'da 365, Iğdır'da 25, Erzurum'da 778, Kars'ta 337, Muş'ta 359, Ardahan'da da 78 olmak üzere toplam 2 bin 775 köy yolu ulaşıma kapalı. 
     
</TEXT>
</DOC>
