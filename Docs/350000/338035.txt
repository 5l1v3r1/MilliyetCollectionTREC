<DOC>
<DOCNO> 338035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sondun02.html </URL>
<DATE> 2005/04/29/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
ABD, Çin Genelkurmayı ile "kırmızı telefon" istiyor 
</HEADLINE>
<TEXT>

     ABD’nin, Çin’den iki ülkenin savunma yetkilileri arasında "kırmızı telefon" hattı kurulmasını istediği bildirildi. 
     Kimliğini açıklamayan bir Amerikan yetkilisi, Çin genelkurmayı ile ABD arasında doğrudan telefon hattı kurulması yolundaki isteğin Pekin yönetimine iletildiğini, Çin yöneticilerinin konuyu incelemekte olduklarını söyledi. 
     Pekin yönetimi, savunma bakanlıkları arasında doğrudan telefon hattı kurulması yolundaki Amerikan isteğini iki yıl önce incelemeden reddetmişti. 
     Amerikalı yetkili, dün Washington’da ikili savunma müzakereleri sırasında Çin tarafına yeniden öneri sunduklarını kaydetti. 
     Amerikalı ve Çinli liderlerle dışişleri bakanları arasında 90’ların sonunda "kırmızı telefon" hattı kurulmuştu. 
     
</TEXT>
</DOC>
