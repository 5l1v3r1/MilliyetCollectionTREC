<DOC>
<DOCNO> 307805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/soneko21.html </URL>
<DATE> 2005/01/19/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Türk yapımı üç tekerlekli motosikletin tanıtımı yapıldı... 
</HEADLINE>
<TEXT>

     Sanayi ve Ticaret Bakanı Ali Coşkun, ''Türkiye'nin ekonomik bakımdan krizlere girmesinin temelinde sanayileşme sürecinin gecikmesi yatmaktadır'' dedi. 
     Hazey Otomotiv tarafından, Hazey-Türk adı altında üretilen üç tekerlekli motosikletin tanıtımı Ankara Ticaret Odası'nda ATO yapıldı. Tanıtım toplantısına Sanayi ve Ticaret Bakanı Ali Çoşkun, ATO Başkanı Sinan Aygün, Türk Standardları Ensititüsü TSE Başkanı Kenan Malatyalı, Etimesgut Belediye Başkanı Serhat Kemal Yılmaz da katıldı. 
     Sanayi ve Ticaret Bakanı Ali Coşkun, yaptığı konuşmada, ekonominin itici gücünü sanayinin oluşturduğunu belirterek, küreselleşme sürecinde rekabet gücünün uluslararası platformlarda artması için eli nasırlı teknik insanlara ihtiyaç duyulduğunu anlattı. 
     Sanayinin büyük ölçüde istihdam doğuran ve üretim yoluyla arz-talep dengesini sağlayarak enflasyonun kontrol altında tutulmasında etkili olduğunu belirten Coşun, yine sanayinin ihracat yoluyla döviz kazandıran yapısıyla ekonominin güçlenmesinde çok önemli bir yeri bulunduğunu bildirdi. 
     Türkiye'nin ekonomik bakımdan krizlere girmesinin temelinde sanayileşme sürecinin gecikmesinin yattığına dikkat çeken Coşkun, Avrupa Birliği AB ilerleme raporunda da belirtildiği gibi Türkiye'nin sanayi stratejisinin, rekabete uygun yapısı ile en hazırlıklı kesim olan KOBİ'lerin üzerine kurulması gerektiğini kaydetti. 
     Coşkun, konuşmasında Sanayi Bakanlığı olarak yaptıkları çalışmalar hakkında da bilgi verirken, KOBİ'Lere 22 grupta 38 destek verdiklerini ve KOBİ A.Ş'yi kurduklarını bildirdi. Girişimci sermaye kuruluşlarının projelerine düşük faizli kredi sağlayarak bu kuruluşları desteklediklerini kaydeden Coşkun, 16 üniversite ile teknoloji geliştirme merkezleri oluşturduklarını söyledi. 
     Konuşmasında Ar-Ge çalışmalarına da değinen Coşkun, Türkiye'de Ar-Ge çalışmalarının hızla arttığını belirterek, şöyle dedi 
     ''Lizbon anlaşması sürecinde 2010 yılına kadar Türkiye'nin de diğer üye ülkeler gibi GSMH'sinin yüzde 10'u kadar Ar-Ge çalışmalarına pay ayırması lazım. Şu anda 2002 rakamlarına göre yüzde 0.64 pay ayrıyoruz. 2020 yılında biz yüzde 2'yi hedef aldık. İnşallah 2010 yılında bunu tutturacağız.. Kollektif akla önem verdikleri için ve bu birlikte çalışmaya örnek oluşturdukları için bu üretimi yapanları tebrik ediyorum.'' 
     
     ATO BAŞKANI AYGÜN 
     ATO Başkanı Sinan Aygün de, 2003 yılında araştırmacı sayısı olarak, 10 bin kişide 15 araştırmacı hedefleyen Türkiye'nin ancak 10 bin kişide 11 araştırmacı oranının yakalayabildiğini bildirdi. Türkiye'de Ar-Ge harcamalarının GSMH içindeki payının sadece binde 6, Japonya'da ise bu oranın yüzde 3 olduğuna dikkat çeken Aygün, ileri teknoloji ürünlerinin Türkiye'nin ihracatındaki payının yüzde 4 olduğunu, bu oranının Arjantin'de yüzde 8, İrlanda'da da yüzde 47 olduğunu anımsattı. 
     Japonya'da günde 1350 patent başvurusu yapılırken, Türkiye'de her güne yaklaşık 3 patent başvurusu düştüğünü ancak, alınan her 100 patentten sadece 4'ünün yerli olduğunu söyleyen Aygün, şunları kaydetti 
     ''Türkiye'de her 100 ulusal patent başvurusunun 17'si, her 100 yabancı patent başvurusunun ise 60'ı belge alabiliyor. Japonya'da 15 günde, Amerika'da 20 günde ulaşılan patent sayısına Türkiye ancak 11 yılda ulaşabildi. Sonuç olarak buluş yapamadık, patentin önemini kavrayamadık. Üniversitelere bilimsel ve teknolojik araştırmalar için yeterli kaynak ayıramadık. Ar-Ge faaliyetlerine gerekli önemi vermedik. Eğitim ve öğretimde yeniliklere açık olma ve düşünmeye yöneltme sistemini yerleştiremedik. Öğretim kurumlarında teknolojiyi kullanma olanaklarını sağlayamadık. İlköğretim çağından başlayarak her düzeyde buluşu yaygın bir biçimde ödüllendirilip, yetenekli kişileri yeni buluşlara yöneltemedik.'' Aygün, konuşmasında Hazey-Türk'ün yapımında Türk insanının yaratılıcılığının bulunduğunu da belirterek, ''Türkiye bu insanların omuzlarında yükselecek'' dedi. 
     
     HAZEY TÜRK'ÜN ÖZELLİKLERİ 
     Hazey Otomotiv tarafındından Hazey-Türk adı ile üretien 3 tekerlekli motosiklet hakkında da bilgi veren Aygün, Muharrem Uğurlu tarafından yapılan motosikletin tamamen el yapımı olduğunu ve yüzde 80'inin yerli üretimden oluştuğunu söyledi. Motosikletin prototip imalatının süresinin 1.5 ay olmakla birlikte seri imalatta bu sürenin 5 günde 1 adet olarak hesaplandığını kaydeden Aygün, söz konusu aracın yabancı markalarının fiyatının 15 bin ile 50 bin euro arasında değişirken, Türkiye'de bunun 7 bin euroya imal edildiğini kaydetti. 
     Motosikletin seri üreimi için TSE'de yapılması gereken işlemler bulunduğunu ve TSE'nin bu konuda gerekli yardımı yapacağını belirten Aygün, TSE onayları ve standartları alındıktan sonra Sanayi Bakanlığı'na tip onayı için dosya hazırlanıp başvurulacağını söyledi. 
     Aygün, ATO'ya da kapasite raporu için başvuruda bulunulduğunu belirtirken, patent, lisans ve isim hakkı için Türk Patent Enstitüsü'ne başvuru yapıldığını anlattı. 
     
     TSE BAŞKANI MALATYALI 
     Türk Sanatdardları Enstitüsü TSE Başkanı Kenan Malatyalı da teknik mevzuat çerçevesinde üretilen motosiklete Sanayi Bakanlığı bünyesinde Tip Onayı Belgesi verilmesi gerektiğini belirterek, TSE'nin de bu konuda teknik hizmet vereceğini kaydetti. 
     Malatyalı, üretilen motosikletin aslında otomobil yönergesine girdiğini, ancak üç tekerlekli olması nedeniyle bir tekerleğinin otomobilden eksik, motosikletten de bir tekerleğinin fazla olduğunu söyledi. TSE olarak bu konuda danışmanlık hizmeti vereceklerini belirten Malatyalı, diğer hizmetleri de imkanları ölçüsünde kolaylaştrarak vermeye çalışacaklarını bildirdi. 
     Etimesgut Belediye Başkanı Serhat Kemal Yılmaz da Etimesgut'un gelişmekte olan bir ilçe olduğunu belirterek, Türkiye'nin ve dünyanın gözbebeği olmaya aday olduğunu bildirdi. 
     Konuşmaların tamamlanmasının ardından Hazey-Otomotiv tarafından üretilen Hazey-Türk isimli üç tekerlekli motosikleti ilk olarak ATO Başkanı Sinan Aygün kullandı. Aygün'ün ATO'nun bahçesinde kullanıldığı motosiklet basın mensuplarının yoğun ilgisi ile karşılandı. Daha sonra motosikleti Sanayi ve Ticaret Bakanı Ali Coşkun kullandı. ATO Başkanı Aygün de Bakan Coşkun'un arkasındaki koltuğa oturdu. Motosikleti, TSE Başkanı Kenan Malatyalı ile Etimesgüt Belediye Başkanı Serhat Kemal Yılmaz da ayrı ayrı test etti. 
     
     MOTOSİKLETİN TEKNİK ÖZELLİKLERİ 
     Hazey Otomotiv trafından üretilen 3 tekerlekli Hazey Türk isimli motosikletin azami hızı 143-180 kilometre arasında değişiyor. 100 kilometrekede 5.5 litre yakıt tüketen motosikletin şase ve koruma elemanları ST304 çelik malzemeden oluşuyor. Tüm tekerleklerde güçlendirilmiş hidrolik disk fren bulunan motosikletin ağırlığı 680 kilogram. 
     
</TEXT>
</DOC>
