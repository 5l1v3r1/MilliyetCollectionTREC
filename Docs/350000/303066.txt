<DOC>
<DOCNO> 303066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/soneko50.html </URL>
<DATE> 2005/01/03/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Yeni enflasyon sepeti hazır... 
</HEADLINE>
<TEXT>

     Devlet Bakanı Beşir Atalay, ''enflasyon sepeti'' diye bilinen sepetin kullanım süresinin bugün itibariyle sona erdiğini belirterek, ''Bugün itibariyle enflasyon sepeti değişiyor'' dedi. 
     Atalay, yeni enflasyon sepetinin tanıtımına ilişkin olarak Devlet İstatistik Enstitüsü'nde DİE düzenlediği basın toplantısında, yeni baz yıllı 2003 ilk enflasyon rakamlarının 3 Şubat 2005'te açıklanacağını bildirdi. 
     Atalay'ın verdiği bilgiye göre, TÜFE sepetine, PVC pencere, DVD player, kontak lens, tansiyon aletleri, LPG araba tüpü, kargo ücreti, cep telefonu, internet ücreti ve bilgisayar donanımları gibi toplam 96 yeni madde eklendi. Aralarında normal benzin, mikser, video kamera, dikiş makinası, filtresiz Bafra sigarası, jeton ve kibritin de bulunduğu 83 madde sepetten çıkarıldı. 1994 baz yıllı endekste 410 olan madde sayısı 423'e, 598 olan madde çeşidi de 710'a yükseltildi. 
     Yeni endekste, eski endeks ile 327 madde ortak konumda bulunurken 22 maddenin de tanımı değiştirildi. 
     
</TEXT>
</DOC>
