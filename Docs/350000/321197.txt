<DOC>
<DOCNO> 321197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/yazar/altan.html </URL>
<DATE> 2005/03/06/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
"Halime'yi samanlıkta bastılar..." 
</HEADLINE>
<TEXT>


NASREDDİN Hoca'ya sormuşlar 
- Sahte rakı ile sahte tarih arasında ne fark vardır 
Hoca 
- Sahte rakı, demiş, içeni öldürüyor. 
- Ya sahte tarih 
- Sahte tarih ise şimdiye dek kim bilir kaç tatavacıyı yaşattı ve h l yaşatıyor... 

Genç ve güzel bir kız, erkek arkadaşıyla uzunca sürecek bir yat gezisine çıkacakmış. Ne var ki, uzun deniz yolculukları bir hayli dokunuyormuş genç kıza. O nedenle de önlem almak için bir eczaneye uğramış 
- Bana, demiş, bol miktarda bulantı hapıyla, doğum kontrol hapı verir misiniz 
Eczacı 
- Hemen, demiş işte buyurun bulantı haplarıyla, doğum kontrol haplarını... Şey, yalnız özel olarak sorabilir miyim madem bu kadar zorlanıyorsunuz da, neden yine sık yapmaya kalkıyorsunuz o işi .. 

İsmet Paşa'nın, Washington'la dostluğu, kaplanla aynı yatağa girmeye benzeten ünlü sözünü anımsatıyor bu fıkra hele İncirlik Üssü'nün daha da genişletilerek denetimsiz kullanma istekleri, masaya yatırıldığı bir sırada... 
Birileri 
- Madem o kadar zorlanıyorsunuz, neden yine de hayır diyemiyorsunuz, diye sorsa... 
Yanıt herhalde şöyle olurdu 
- Sıkı mı... 

Vaktiyle görkemli kavuğuyla ünlü bir tarikat şeyhinin çok sevdiği bir müridi varmış. Yalnız sevgili mürit, aşırı küfürbazmış... Kime kızsa, ya hemen anasını gebe bırakmaya kalkan öfkeli şeyler söyler, ya "iki azı dişinin arasına salıncak kurarak boğazının ta ortasına hunisiz sıçayım eşek oğlu eşek, pezevengin piçi..." türünden uzun küfürler yağdırırmış... 
Şeyh efendi, sevgili müridinin bu kötü alışkanlığını düzeltmek için 
- Ağzına, demiş, kuru bir bakla tanesi al. Kızıp küfredeceğin sırada, baklayı dolaştır ağzının içinde... 

Günlerden bir gün, şeyh efendi müridiyle birlikte, bir mahalle arasından geçerken evlerden birinin kafesi kalkmış. Bir kadın 
- Hoca efendi, hoca efendi, diye bağırmış. Kuzum biraz durur musunuz... 
Şeyh efendi durmuş. Aradan geçmiş 5 dakika, 10 dakika... Kalkık kafesin arkasından arada sırada kadının sesi duyuluyormuş 
- Biraz daha durun, biraz daha durun... 
Hocayla müridi de duruyorlarmış. 

Nihayet kadın, yeniden görünmüş pencereden 
- Gidebilirsiniz şimdi, demiş. 
Şeyh efendi sormuş 
- Ne oldu hanım, niye durdurdun bizi 
Kadın 
- Tavuğumu, demiş, kuluçkaya yatırıyordum da ondan... 
- Ne demek tavuğumu kuluçkaya yatırıyordum da, ondan 
- Şey, hoca efendi, kavuğunuza bakarak yatırırsam, civcivlerin de tepeli çıkacağını söylediler çok istiyorum tavuklarımın tepeli olmasını da... 
Şeyh efendi, hemen dönmüş müridine 
- Çıkar, demiş, şu baklayı ağzından... 
"Üçüncü Dünya" ülkelerinde yaşayanların da, en büyük sorunlarından biridir bu 
- Baklayı ağzından çıkarmak, yahut çıkarmamak... 

Ameliyathanede, tam ameliyat sırasında operatör doktor bağırmaya başlamış asistanına 
- Narkoz bitti. Koş hemen birkaç politikacı bul getir, hangi partiden olursa olsun... 
Asistan 
- Ne işe yarayacak politikacılar, demiş. 
- Narkoz bitti, ne yapayım cümle lemi uyuttuklarına göre, hastayı da en iyi onlar uyuturlar herhalde... 

Biri 6, öteki 8 yaşlarında 2 kız çocuğu, kendi aralarında konuşuyorlarmış. 8 yaşında olanı demiş ki 
- Ben nasıl çocuk yapıldığını biliyorum... 
6 yaşındaki 
- Hıh, demiş, ben nasıl yapılmadığını biliyorum... 
Keşke Ankara, dış ilişkiler danışmanı olarak kullansa 6 yaşındakini ikili görüşmelerde gebe kalınmamasına yardımcı olması için... 

Değişen dönemleri gösteren dizelerle bitirelim yazıyı. Vaktiyle Namık Kemal şöyle demişti 
Ne utanmaz köpekleriz 
Kimi görsek etekleriz 
Şimdi ise durum çok değişti 
Sanmayın ki görgüsüz alıklarız, 
Kimi görsek kazıklarız... 



</TEXT>
</DOC>
