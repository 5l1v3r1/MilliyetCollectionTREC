<DOC>
<DOCNO> 344883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/guncel/axgun01.html </URL>
<DATE> 2005/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hükümet bizi açıkta bıraktı' 
</HEADLINE>
<TEXT>


Polisin düzenlediği fezlekeye göre, Sedat Şahin, para yatırdığı feribot hattı işini kimseye yedirmeyeceğini söylüyor 

İSTANBUL Milliyet 

Lale operasyonu kapsamında tutuklanarak cezaevine gönderilen Sedat Şahin çetesi hakkında polisin düzenlediği fezlekeye göre, Şahin para yatırdığı feribot hattı işini kimseye yedirmeyeceğini söylüyor. Kendisinden güvenli telefon hattı isteyen bir polisi de uyaran Şahin, dinlendiğini de biliyor. 
Cezaevine telefon Şahin grubu cezaevindeki adamlarına kolaylıkla cep telefonu sağlayabiliyor. Şahin'in adamı Selahattin Yılmaz, cezaevindeki Metin Bektaş'ı arayarak "Telefonu, önünüze gelene vermeyin, koğuşun dışına çıkmasın" diyerek cezaevine sokulan telefonla ilgili konuşuyor. Müsteşar yardımcısının yanına geleceğim Şahin grubunun, bürokratlardan birçok kez yardım aldığı fezlekede yer alıyor. Fezlekeye göre, Eyüp Atmaca'nın bir müsteşar yardımcısının yardımıyla rahat cezaevine nakli konusunda girişimler yapılıyor. Şahin'in özel kalemi olduğu iddia edilen Dursun Ali Kılıç'ı arayan Yusuf isimli biri, "Çankırı'ya alalım, her türlü ortamı sağlarız" diyor ve şu açıklamayı yapıyor "Dayım AKP'ye geçti, televizyonda beraberlerdi. 'Müsteşar yardımcısının yanına geleceğim, nereye şey yapıyorsanız söyleyin, yaptırayım' dedi." Telefon uyarısı Şahin grubu polis tarafından dinlendiklerini biliyor ve önemli konuları telefonda konuşmamak için birbirlerini uyarıyor. Şahin'in, kendisini arayarak güvenli bir numara isteyen İsmail adlı polise, güvenli bir telefon numarasının güvensiz bir telefondan istenmesinin yanlış olduğunu, bu telefondan vereceği numaranın anında dinlemeye takılacağını söylüyor. Holigan davası sanığı da var Bir kişi, Vedat Sahin'e söz verdiği pasaportu getirmiyor. Bunun üzerine Şahin, adamın getirilmesini istiyor. Bu kişiyi aramaya çıkanlardan 'Sarı Gökhan' lakaplı Gökhan Güven'in, 2000'deki Galatasaray-Leeds United maçı öncesi Taksim'de 2 İngiliz'in ölümüyle sonuçlanan olaya karıştığı için yargılandığı ve 2 ay tutuklu kaldığı da fezlekede yer alıyor. 

Orayı yiyemez 

Topçular-Eskihisar arasında feribot hattını işletebilmek için gizli ortağı şirket aracılığıyla yatırım yapan Şahin, gelişmelerden memnun değil. Şahin, Celal isimli adamına, "Limanı şey hükümet el koyuyor oraya, ne var ne yok hepsini sildi süpürdü orası. Oradan alacağımızda bizi açıkta bıraktı. Hükümet el koyuyor, özelleştirip yandaşlarına peşkeş çekecekler" diyor. Celal de, Albayraklar'a vereceklerdir" yanıtını veriyor. Şahin, "Tuttun orayı başka bir sivile verdin, O sivil orayı yiyemez" diyor. 


</TEXT>
</DOC>
