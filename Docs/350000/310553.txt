<DOC>
<DOCNO> 310553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sonspo17.html </URL>
<DATE> 2005/01/29/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Özdemir Anelka için transfer çalışmaları iyi yönde devam ediyor 
</HEADLINE>
<TEXT>

     Fenerbahçe Kulübü İkinci Başkanı Nihat Özdemir, Nicolas Anelka'nın transferi için yapılan çalışmaların olumlu yönde sürdüğünü açıkladı. 
     Yüksek Divan Kurulu toplantısı sonrasında basın mensuplarının sorularını yanıtlayan Özdemir, görüşmelerin sürdüğünü belirterek, şöyle konuştu 
     ''Bütün spor kamuoyu merak ediyor. Çalışmalarımız ve görüşmelerimiz devam ediyor. Fenerbahçe Spor Kulübü'nün temel prensibi doğrultusunda, her şey bitmeden açıklama yapması söz konusu değil. Şu anda çalışmalar iyi yönde devam ediyor. Henüz bitmiş bir şey olmadığı için kesin bir açıklama yapmak söz konusu değil. Konuşmalar ve görüşmeler şu anda devam ediyor. Kesinleşirse ne zaman geleceği konusunda resmi web sitemizden açıklama yapacağız.'' Özdemir, ''Anelka'nın transferinin önümüzdeki sezonun başına kalma ihtimali var mı'' şeklindeki soruya da ''Sayın başkanın açıklaması şuydu, 'Biz bu transferi mutlaka yapağız, yapmamız kesindir diye herhangi bir düşüncemiz yok. Şartlar elverdiği taktirde bu transfer olur' diye ifadede bulunmuştuk. Şartlar sağlanırsa bu transfer yapılır'' diye yanıt verdi. 
     
</TEXT>
</DOC>
