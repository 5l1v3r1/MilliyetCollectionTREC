<DOC>
<DOCNO> 315422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sonsiy01.html </URL>
<DATE> 2005/02/15/ </DATE>
<TIME> 02.08 </TIME>
<AUTHOR>  </AUTHOR>
<HEADLINE>
Çalışma ve Sosyal Güvenlik Bakanı Başesgioğlu Macaristan'da... 
</HEADLINE>
<TEXT>

     Çalışma ve Sosyal Güvenlik Bakanı Murat Başesgioğlu, Macaristan'ın başkenti Budapeşte'ye geldi. 
     Başesgioğlu ve beraberinde heyeti taşıyan tarifeli uçak, TSİ 23 30'da Budapeşte Havaalanı'na indi. Başesgioğlu'na, Çalışma ve Sosyal Güvenlik Bakanlığı Müsteşarı Enis Yeter ile AB Koordinasyon Dairesi Başkanı Ayşegül Yeşildağlar eşlik ediyor. 
     Bakan Başesgioğlu, Uluslararası Çalışma Örgütü ILO tarafından Budapeşte'de düzenlenecek Avrupa Bölge Toplantısı'na katılacak. 
     Başkentteki Corinthpia Grand Otel Royal'da yapılacak toplantıya, AB ve AB'ye aday ülkelerin bakanları iştirak ediyor. Toplantı 18 Şubat'a kadar devam edecek. Ayrıca yarın Macaristan parlamentosunda bakanlar gayri resmi toplantısı düzenlenecek. Toplantıya bakan veya heyet başkanları katılacak. Toplantıdan sonra da resepsiyon verilecek. 
     Bakan Başesgioğlu, 16 Şubat'ta Macaristan'dan Hırvatistan'ın başkenti Zagreb'e geçecek. 
     Başesgioğlu, Zagreb'de 17-19 Şubat'ta düzenlenecek, Güneydoğu Avrupa'da Mesleki Eğitim ve Öğretim Politikalarının Uygulanması ve Kopenhag sürecinin yaygınlaştırılması konulu uluslararası toplantıya katılacak. 
     
</TEXT>
</DOC>
