<DOC>
<DOCNO> 320654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sondun38.html </URL>
<DATE> 2005/03/04/ </DATE>
<TIME> 19.54 </TIME>
<AUTHOR>  </AUTHOR>
<HEADLINE>
İspanya, 11 Mart'ı "Ulusal Yas Günü" ilan etti 
</HEADLINE>
<TEXT>

     İspanya, başkent Madrid'de bir yıl önce 191 kişinin ölümüne neden olan bombalı saldırıların düzenlediği 11 Mart gününü ulusal yas günü ilan etti. 
     Başbakan Yardımcısı Maria Teresa Fernandez de la Vega, trenlere yerleştirilen bombaların patlaması sonucu yaşamını yitiren kurbanların yasını tutmak için 11 Mart'ı ulusal yas günü ilan ettiklerini kaydetti. 
     Fernandez de la Vega, haftalık kabine toplantısından sonra düzenlediği basın toplantısında, 11 Mart günü bütün kamu binalarında ve Deniz Kuvvetleri gemilerinde İspanyol bayraklarının yarıya indirileceğini belirtti. 
     Fernandez de la Vega, ''Hükümet, bütün terör kurbanlarını, özellikle kalplerimizi acı ve korku ile dolduran, İspanyolları derinden sarsan bir yıl önceki saldırıda hayatlarını kaybeden veya yaralanan kişileri saygıyla anmak istiyor'' dedi. 
     Başbakan Yardımcısı, ayrıca gelecek hafta cuma günü bütün İspanyollara 5 dakika saygı duruşunda bulunmaları çağrısını yineledi. 
     Aynı gün ayrıca tüm Madrid bölgesindeki kilise çanlarının, bombaların patladığı saatte çalacağı belirtildi. 
     
</TEXT>
</DOC>
