<DOC>
<DOCNO> 325977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sonspo21.html </URL>
<DATE> 2005/03/22/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Manchester United'da işler kötü... Kulüp satılacak mı 
</HEADLINE>
<TEXT>

     
BBC 

Dünyanın en zengin futbol kulübü Manchester United, karlarında önemli miktarda bir düşüş açıkladı. 
     Kulüp, ocak ayı sonuna kadar altı aylık karının 24 milyon dolara düştüğünü duyurdu. 
     Bu da geçtiğimiz yılın aynı dönemine göre yüzde 50'lik bir düşüşe tekabül ediyor. 
     Düşüşe gerekçe olarak, geçen yıl ligi üçüncü sırada bitirdiği için kulübün televizyon gelirlerinin azalması ve yeni transferlerin maliyeti gösteriliyor. 
     Manchester United, İngiliz futbolunun genç yıldızı Wayne Rooney'i, Everton'dan tam 27 milyon sterline transfer etmişti. 
     Uzmanlar, bu yıl Manchester United'ın tarihinde ilk kez, kulübün gelirlerinin yarısından çoğunun, oyunculara ödeneceğini söylüyor. 
     Manchester United'ın bu gelişme sonrası, yeni sponsorlar bulma arayışına girdiği belirtiliyor. 
     Amerikalı milyarder iş adamı Malcolm Glazer daha önce kulübü satın almak için birkaç kez girişimde bulunmuştu. 
     Ancak taraftarların yoğun muhalefeti nedeniyle, satış gerçekleşmemişti. 
     Uzmanlar ise Manchester United'ın, açıklanaan son mali tablosu sonrası, Malcolm Glazer'ın 1,5 milyar dolarlık yeni bir teklifle kulübü satın almak isteyebileceğini belirtiyor. 
     
</TEXT>
</DOC>
