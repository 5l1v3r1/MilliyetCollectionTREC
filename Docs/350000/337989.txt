<DOC>
<DOCNO> 337989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/spor/spo13.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
G.Furth - Oberhausen 1 
</HEADLINE>
<TEXT>


CAN TONGO 


Alman 2. Ligi'nde ilk yarıdaki çıkışını ikinci yarıya taşıyamayan G.Furth, puan sıralamasında en dibe demir atan Oberhausen ile kozlarını paylaşacak. Furth haftalardır galibiyete hasret. Rakibi ise kümede kalmak için can çekişiyor. Ev sahibi bu kez kazanır. 

N.United - C.Palace 1 
Newcastle United'ta haftalardır işler iyi gitmiyor. En son M'Brough ile berabere kalan Souness'ın ekibi, ligde son şanslarını oynayan C.Palace karşısına üç puan için çıkacak. Siyah - Beyazlılar, deplasman karnesi zayıf olan rakibi önünde galibiyet kovalayacak. 

Mouscron - C.Brugge 2 
Mouscron, son Charleroi yenilgisiyle birlikte moral, güç ve motivasyon açısından artık tükendiğini gösterdi. Brugge, zirvede 6 puanla önde. Bu maça rahat çıkacaklar. Ancak şampiyonluklarını ilan etmek istiyorlar. Mouscron'un Brugge'e karşı direnecek gücü yok. 

Thun - Grasshopers 1 
Bu haftaki değerlendirmemizde de Thun'u gözardı edemedik. İsviçre Ligi'nde Basel'den liderliği alıp şampiyonluk isteyen Thun, Avrupa'nın en formda takımları arasında ilk sırada yer alıyor. Rakibi Grasshoppers da yabana atılacak bir takım değil. Ancak Thun kazanmaya yakın. 




</TEXT>
</DOC>
