<DOC>
<DOCNO> 303857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/ekonomi/eko03.html </URL>
<DATE> 2005/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul servisleri KDV indirimini yansıtacak 
</HEADLINE>
<TEXT>


SERKAN ARMAN 

Hükümetin dar gelirlilerin vergi yükünü hafifletmek için bazı gıda maddeleri, eğitim ve sağlıktaki Katma Değer Vergisi'ni KDV yüzde 18'den yüzde 8'e indirmesinin ardından önce marketler indirimi fiyatlarına yansıtacaklarını açıkladı. 

Fatura karışıklığı 
İndirimin eğitimle ilgili ayağında da öğrenci velilerini sevindirici gelişmeler yaşanıyor. İstanbul Servis Aracı İşletmecileri Odası Başkanı Musa Çakrak, "Bakanlar Kurulu kararı uyarınca KDV indirimi okul servislerinde uygulanacak" dedi. 
Odalarına, yaklaşık 10 bini okul servisi olmak üzere toplam 50 bin servis aracının bağlı olduğunu belirten Çakrak, "Okullarda ocak ayı parası yeni toplanıyor. Bu, faturalara KDV indirimi yansıtılacak. Odaya bağlı bütün servisler bunu uygulayacak" diye konuştu. Ocak ayı parasını ödeyen veliler olduğu hatırlatıldığında ise şoförlerle veliler arasında konunun hallolacağını belirten Çakrak, "Herhangi bir sorun olacağını zannetmiyorum" dedi. Çakrak, personel servislerinin KDV'lerinin yüzde 18 olarak kalmasının kendileri açısından bir fatura karışıklığına yol açabileceğini de kaydetti. 


</TEXT>
</DOC>
