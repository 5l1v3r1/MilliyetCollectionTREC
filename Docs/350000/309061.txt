<DOC>
<DOCNO> 309061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/siyaset/axsiy02.html </URL>
<DATE> 2005/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal için 104 imza 
</HEADLINE>
<TEXT>


İstanbul İl Başkanı Öktem, İstanbul'daki 137 delegenin 104'ünden Baykal için imza aldıklarını, Maltepe, Tuzla ve Sultanbeyli hariç, tüm ilçe başkanlarının Deniz Baykal'ı desteklediğini söyledi 

ŞÜKRAN PAKKAN İstanbul 


CHP İstanbul il yöneticileri, bazı milletvekilleri, ilçe başkanları ve kurultay delegeleri, kurultay öncesi Genel Başkan Deniz Baykal'ı desteklediklerini açıkladı. 
İstanbul İl Başkanlığı'nda düzenlenen toplantıya, milletvekilleri Birgen Keleş, Mehmet Sevigen, Güldal Okuducu, Algan Hacaloğlu, Bihlun Tamaylıgil, Ali Rıza Kumkumoğlu, Birgen Keleş, Mehmet Ali Özpolat, Sırrı Özbek, Ali Rıza Gülçiçek, Halil Akyüz, İsmet Atalay, Kadıköy Belediye Başkanı Selami Öztürk, Beşiktaş Belediye Başkanı İsmail Ünal ve bazı ilçe başkanları katıldı. 
İl Başkanı Şinasi Öktem, İstanbul'daki 137 kurultay delegesinin 104'ünden imzayla destek aldıklarını belirterek, şunları söyledi 

'Hedef Baykal değil' 
"CHP'de başkalaşımı gerçekleştirmek isteyenler, gene ortalığı toza dumana boğdular. Partiye el koymaya ve partiyi istedikleri forma sokmaya çalışıyorlar. Hedef sadece genel başkanımız değildir." 
İstanbul İl Başkanı Şinasi Öktem, toplantıda yaptığı konuşmasını şöyle sürdürdü 

Milletvekillerinden destek 
"Milletvekilleri Ersin Arıoğlu, Kemal Kılıçdaroğlu, Şükrü Elekdağ, Onur Öymen ile Avcılar Belediye Başkanı Mustafa Değirmenci de destek mesajlarını gönderdi. Maltepe, Tuzla ve Sultanbeyli hariç tüm ilçe başkanları Baykal'ı desteklemekte. Büyükşehir Belediyesi Meclis Grubu, İl Genel Meclisi Grubu üyeleri de CHP Genel Başkanı Baykal'ın yanında safını tutmuş durumda." 


</TEXT>
</DOC>
