<DOC>
<DOCNO> 337998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/spor/ydilmen.html </URL>
<DATE> 2005/04/29/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Sürpriz olabilir 
</HEADLINE>
<TEXT>



Süper Lig'de 29. hafta birbirinden zorlu karşılaşmalara sahne olacak gibi gözüküyor. Çaykur Rizespor - Beşiktaş maçında ben öncelikle beraberlik diyorum. Siyah - Beyazlılar son haftalarda çok formda olsa da ev sahibi sahasında güçlü rakibinden bir puanı koparabilir. 
İstanbulspor için Gaziantepspor sınavı dönüm noktası olacak. Sarı - Siyahlılar, kümede kalma umutlarını güçlendirmek için mutlak kazanmak zorunda. Banko 1. 
Fenerbahçe - Trabzonspor karşılaşması ise üç ihtimale de açık. Benim ikinci bankom Gençlerbirliği olacak. Başkent ekibi deplasmanda Akçaabat Sebatspor önünde üç puana daha yakın. 

Aman dikkat 
İkinci Lig A Kategorisi'ne gelince Altay - Erciyes mücadelesinde ben öncelikle beraberliğin göz önünde bulundurulması gerektiğini düşünüyorum. 
Elazığspor - Karşıyaka, Vestel Manisa - Yozgat karşılaşmaları ise banko 1 olur. 
Büyükşehir Belediye - Bursaspor maçında favori konuk takım gözükse de İddaacılar yine beraberliği ilk planda tutmalı. Mardin - Kocaeli mücadelesinden de beraberlik çıkabilir. Aman dikkat 



</TEXT>
</DOC>
