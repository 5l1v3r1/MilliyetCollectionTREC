<DOC>
<DOCNO> 338045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sondun12.html </URL>
<DATE> 2005/04/29/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Financial Times Artık kaderi Tony Blair'in elinde değil 
</HEADLINE>
<TEXT>

     BBC 

      İngiliz Financial Times gazetesi, başyazısında Başbakan Tony Blair hakkında "Artık kaderi, onun elinde değil" başlığını kullandı. 
     Gazeteye göre Irak'ı işgali kararı, Blair'in başbakanlığı için bir zorluk. 
     "Tony Blair, bir yıldan uzun süredir etkisini yitirmiş bir başbakan. Seçimi kazanıp üçüncü dönemine başlasa bile, artan güvensizlik bu dönemi kötü etkileyecek. Yeni Avrupa Birliği Anayasası'na yönelik referandumu kazanmasını daha da zorlaştıracak. Zaten Blair, Irak savaşı sonrası siyaseten zayıf konumda olması yüzünden referandum kararı almıştı. Blair'in otoritesi azalıyor." 
     
     Daily Telegraph Irak'ın hayaletinin işgal ettiği Blair 
     Daily Telegraph'ın manşeti "Irak'ın hayaletinin işgal ettiği Blair". Gazete, yaptırdığı kamuoyu araştırmasında İngiliz halkına, "Sizce kim perşembe günkü genel seçimi kazanmak için yalan söylüyor " diye sormuş. 
     İngilizlerin yüzde 58'i, Başbakan Blair'in yalan söylediği görüşünde. Ancak ana muhalefetteki Muhafazakar Parti'nin lideri Michael Howard için de bu oran, yüzde 51. 
     Araştırmaya göre bugün seçim olsa oyların iktidardaki İşçi Partisi yüzde 36'sını, muhafazakarlar yüzde 32'sini, Liberal Demokratlarsa yüzde 24'ünü alacak. 
     
</TEXT>
</DOC>
