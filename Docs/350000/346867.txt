<DOC>
<DOCNO> 346867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/spor/spo13.html </URL>
<DATE> 2005/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakaryaspor kurudu 4-2 
</HEADLINE>
<TEXT>


Yeşil - Siyahlılar'ın Süper Lig macerası sadece bir sezon sürdü. Malatyaspor deplasmanında beraberliği yakalayan, ancak farklı yenilgiden kurtulamayan Sakarya yeniden 2. Lig'e düştü 


Akçaabat Sebatspor ve İstanbulspor'un ardından Süper Lig'e veda eden üçüncü takım Sakaryaspor oldu. Yeşil - Siyahlılar, Diyarbakırspor'un bir üst basamağında girdiği son haftada Malatyaspor deplasmanında hüsrana uğrayarak, İkinci Lig yolunu tuttu. Maça hızlı başlayan ev sahibi takım 6. dakikada Bilal ile öne geçti. 16. dakikada Serkan Bensol'un ters vuruşu skoru eşitledi 1 - 1. 44'te Fatih'in atılmasıyla Sakaryaspor 10 kişi kaldı. 47'de Osterc, 61'de Murat Erdoğan ve 69'da Mkalele'nin golleri farkı üçe çıkardı 4 - 1. 90 1'de Serdal'ın golü Sakaryaspor'a yetmedi 4 - 2. 

Maçın karnesi 
HAKEMLER Bülent Demirlek, Adil Sinem, Erhan Sönmez 
MALATYASPOR Fevzi 6 - Mehmet Budak 6 , Schuman Bah 6 , Serkan 6 , Balasz 7 - Hakan 6 , Bülent Akın 4 Mkalele Dk.46 6 , Murat Erdoğan 8 Evren Dk.82 , Eren 6 - Osterc 7 Mehmet Albayrak Dk.75 5 , Bilal 7 
YEDEKLER Bora, İlhan, Güngör, Ergün 
SAKARYASPOR Recep 3 - Gökhan 3 , Aytaç 3 , Cemil 3 , Abdülkadir 3 - Aydın 3 Serdal Dk.58 5 , Emre Toraman 3 , Ragıp 4 , Fatih 3 - Burak 4 Kobongo Dk.68 4 , M'Bayo 4 Makasi Dk.60 3 
YEDEKLER Şenol, Mustafa, Gökhan Çalışal, Ali Cansun 
GOLLER Bilal Dk.6 , Serkan Dk.16 K.K , Osterc Dk.47 , Murat Dk.61 , Mkalele Dk.69 , Serdal Dk.90 1 
SARI KARTLAR Osterc, Mehmet Budak Malatya , Emre Toraman, M'Bayo Sakarya 
KIRMIZI KART Fatih Dk.44 

Gözyaşlarıyla 

Adapazarı'ndan, Malatya'ya gelen 200 taraftar, maçın son düdüğüyle büyük üzüntü yaşadı, bazıları da gözyaşlarını tutamadı. Bazıları da tel örgülerden atlayarak sahaya girmek istedi. Yeşil - Siyahlı takımın teknik sorumlusu Şaban Yıldırım, "Bunda ne yönetimin, ne taraftarın, ne de futbolcuların suçu var. Tüm sorumluluk bana ait. Çok üzgünüm" dedi. 

Aydın iğneledi 

Süper Lig'e veda eden Sakaryaspor'da karşılaşma sonrası büyük üzüntü ve öfke vardı. Yeşil - Siyahlı kulübün Başkanı Cemal Aydın çok üzgün olduklarını belirterek, ilginç yorumlar yaptı. Aydın, "İstanbulspor'a kendi sahamızda yenildikten sonra ligde kalmamız güçleşmişti. Fakat bu işlerin saha içinde bitmediğini gördük. Ama biz bu işin içine girmedik. Kimse de çıkıp hesap sormuyor. Sağlık olsun" ifadesini kullandı. 


</TEXT>
</DOC>
