<DOC>
<DOCNO> 300867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/son/sondun31.html </URL>
<DATE> 2004/12/25/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Rum gümrük memurları sınırda benzin kontrolü yapıyor... 
</HEADLINE>
<TEXT>

     Rum gümrük memurları, KKTC'ye geçen Rumların araçlarını, geri dönüşlerinde, KKTC'den yakıt alıp almadıklarını saptamak için sınır kapısında kontrol ediyor. 
     Rum Politis gazetesine göre, Rum gümrükçüler, Lefkoşa'da araçlı geçişlerin yapıldığı Metehan Sınır Kapısı'nın Rum barikatında, KKTC'ye geçecek Rumların araçlarını tek tek kontrol ediyor. 
     Araçların benzin göstergesinden depodaki benzin seviyesini saptayan Rum gümrükçüler, araçlarda KKTC'den dönüşlerinde aynı yöntemle kontrol yapıyor ve KKTC'den benzin aldığı saptanan Rumlara ceza kesiyor. 
     Gazete, KKTC'den akaryakıt aldığı belirlenen ve ''mevcut benzini geri dönmesine yetmeyeceği için mecburiyetten dolayı benzin aldığını'' söyleyen bir Ruma 6 Kıbrıs Lirası yaklaşık 19 milyon TL para cezası kesildiğini yazdı. 
     
</TEXT>
</DOC>
