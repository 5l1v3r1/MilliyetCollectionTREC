<DOC>
<DOCNO> 333479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/astro/index.html </URL>
<DATE> 2005/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Daha cesur olmalıyız 
</HEADLINE>
<TEXT>


Yengeç burcundaki Ay, bir şeyleri korumak, kollamak ve annelik etmenin önemli olduğunu gösteriyor. Öğle saatlerinde ise geniş düşünerek bizi daha cesur kılabilecek projelere iyimser gözle bakabilmeliyiz.Koç'lar günlük işler ve eve ait konular nedeniyle hızlı hareket etmek durumundalar. Bu arada erteledikleri işe yönelik girişimlerini gözden geçirebilecekler. Boğa'lar bugün akıcı enerjilerini kullanabilecek durumdalar. Duygusal alanda coşkulu olmaları onların cesaretini artırıyor. Yakın çevrelerinde hareket ve iletişim konuları onları verimli kılabilecek. İkizler harcamalar konusunda akıllı davranmalılar. Gereksiz harcamalar nedeniyle pişmanlık duyabilirler. Bu arada kazançlarını artırmak için ilginç düşünceler geliştirebilirler. Yengeç'ler pek çok alanda kendilerini daha iyi anlatabilecekler. Duygusal ilişkilerinde abartıdan uzak kalarak önemli başlangıçlar yapmanın yolunu açabilmeliler. Aslan'lar geçmişe bağlı olaylar karşısında sabırlı olmalı. Duygusal alanda huzursuzluk söz konusu olsa da iyimserliklerini ileriye dönük planlarında kullanmalılar. Başak'lar pozitif bir günde olacaklar. Duygusal konularda paylaşım ve arkadaşlarla beraberlikler söz konusu. Yararlı grup çalışmalarında verimli sonuçlar alınabilecek.Terazi'ler için iş hayatında önem taşıyan konular öne çıkabilir. Özellikle kariyer konusunda yeni kararları üzerinde düşünme şansları olabilecek. Akrep'ler genel olarak pozitif gelişmeler içindeler. Yeni düşünceler ve farklı yaklaşımlar yabancılarla ilgili girişimlerinde olumlu neticeler getirecek. Yay'lar maddi kararlarında dikkatli olmalı. Oğlak'lar yapıcı olmaları gereken günlerindeler. Ortaklaşa konularda alacakları duygusal kararlar onları huzursuz edebilir. İlişkilerde daha anlayışlı olunmalı. Kova'lar işlerine ait yeni sorumluluk gerektiren konularla ilgililer. İş ortamında yeniliklerden yana olmaları onları verimli kılabilir. Balık'lar iyimser enerjiler altında yenilik yapmaktan memnunluk duyacaklar. Aşk hayatında mutluluk kolay olacak. 
</TEXT>
</DOC>
