<DOC>
<DOCNO> 344363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sontur19.html </URL>
<DATE> 2005/05/20/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Dikkat Hafta sonu yağış var, sıcaklık düşüyor 
</HEADLINE>
<TEXT>

     Milliyet İNTERNET 

Hafta sonu pikniğe veya tatile gideceklere kötü haber, cumartesi ve pazar günü batı bölgelerimizde yağış bekleniyor. İstanbul önümüzdeki üç gün boyunca yer yer yağış alacak. Cumartesi günü Ankara ve İzmir, pazar günü İzmir, pazartesi günü ise Ankara sağanak yağış altında. 
     Hava sıcaklığı iç ve batı bölgelerde 4 derece düşerken, diğer yerlerde değişmeyecek. Sıcaklıklar İstanbul'da 23, Ankara'da 26, İzmir'de 22, Adana'da 29, Antalya'da 26 ve Erzurum'da 24 derece olacak. 
     YARIN Marmara ve Kuzey Ege, Batı Karadeniz'in tamamı, Orta ve Doğu Karadeniz'in iç kesimleri ve İç Anadolu'nun kuzeyinde Eskişehir, Ankara sağanak yağmur görülecek. Yağışlar Batı İstanbul ve Karadeniz'in iç kesimlerinde hafif şiddetli olacak. Akdeniz güneşli, Güneydoğu Anadolu az bulutlu, diğer yerler parçalı bulutlu. 
     
      PAZAR günü Marmara, Ege, Batı Karadeniz'in iç kesimleri, Doğu Karadeniz'in iç kesimleri yağış alıyor. Akdeniz az bulutlu ve açık, diğer yerler parçalı bulutlu... 
     PAZARTESİ günü yurdun kuzeyinde yağış sürüyor. Marmara, İç Ege, Eskişehir-Ankara çevresi ve Karadeniz'in iç kesimlerinde yağış devam ediyor. Yağış almayan yerler parçalı bulutlu, Akdeniz ve Güneydoğu Anadolu yine açık. 
     
</TEXT>
</DOC>
