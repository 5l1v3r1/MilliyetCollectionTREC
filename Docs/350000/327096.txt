<DOC>
<DOCNO> 327096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sonspo28.html </URL>
<DATE> 2005/03/25/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Daum, Fenerbahçeli futbolculara iki gün izin verdi... 
</HEADLINE>
<TEXT>

     Birinci Süper Futbol Ligi'nin 26. haftasında sahasında Gaziantepspor'u konuk edecek Fenerbahçe, çalışmalarını sürdürürken, teknik direktör Christoph Daum, sabah antrenmanından sonra futbolcularına 2 gün izin verdi. 
     Hafta sonunda izin yapacak olan sarı-lacivertliler, çalışmalarını 28 Mart Pazartesi gününden itibaren Samandıra Tesisleri'nde sürdürecek. 
     Sabah antrenmanına milli takımlarda bulunan futbolcuların yanısıra, sakatlıkları nedeniyle tedavileri süren Servet, Kemal, Anelka, Selçuk ve Semih katılmadı. 
     Servet ve Kemal'in tedavileri tesislerde sürdürülürken, Anelka, Selçuk ve Semih takımdan ayrı koşu yapmakla yetindi. 
     1 saat 50 dakika süren çalışmada sarı-lacivertliler, istasyon çalışmasının ardından dar alanda prese yönelik kurallı ve serbest çalışmalar yaptı. 4 ayrı grup halinde alt ve üst sahada çalışma yapan futbolcuların antrenmanı, ayak tenisiyle sona erdi. 
     
</TEXT>
</DOC>
