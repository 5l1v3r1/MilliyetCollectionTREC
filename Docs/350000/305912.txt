<DOC>
<DOCNO> 305912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sontur48.html </URL>
<DATE> 2005/01/12/ </DATE>
<TIME> 18.59 </TIME>
<AUTHOR>  </AUTHOR>
<HEADLINE>
Ankara'da medyum operasyonu... 
</HEADLINE>
<TEXT>

     Keçiören'de, büyü bozdukları ve fal baktıkları belirtilen 4 kişi yakalandı. 
     Ankara Emniyet Müdürlüğü Güvenlik Şube Müdürlüğü'nden yapılan yazılı açıklamada, bazı işyerlerinin kapı ve duvarları üzerinde ''medyum, fal bakılır'' yazılarının bulunduğunun belirlenmesi üzerine polisin çalışma yaptığı belirtildi. 
     Keçiören'de yazıhane olarak kullanan bir yere, iki polis memurunun müşteri olarak gittikleri, ''Hamide'' isimli bayana 20 milyon lira karşılığında su falına baktırdıkları ifade edilen açıklamada, sözkonusu yerde mahkeme kararı doğrultusunda yapılan aramada, birçok Arapça not ve kitap, büyü bozmak ve fal bakmak için kullanılan malzeme ile randevu defteri ele geçirildiği kaydedildi. 
     Açıklamada, sözkonusu yerde yakalanan H.B, N.K, S.K ve N.K adlı kişiler hakkında yasal işlemlere başlandığı belirtildi. 
     
</TEXT>
</DOC>
