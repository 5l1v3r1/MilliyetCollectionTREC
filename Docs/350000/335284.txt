<DOC>
<DOCNO> 335284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sontur35.html </URL>
<DATE> 2005/04/20/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Yunan Belediye Başkanı, akrabalarının yaşadığı evi bulunca duygulandı 
</HEADLINE>
<TEXT>

     Söke Belediyesi'nin davetlisi olarak ilçeye gelen Samos Adası Vatis Belediye Başkanı Kosta Karaminas, eski Rum evlerini gezdi. 
     Söke'nin Kemalpaşa Mahallesi'nde, Rumların yaşadığı evleri gezen Karaminas, mübadele yıllarında Söke'den göç eden akrabalarının evlerini aradı. 
     Karaminas, AA muhabirine yaptığı açıklamada, Ege Denizi'nin iki yakasında yaşayan vatandaşların birbirine çok benzeyen yönleri olduğunu belirtti. 
     Söke'den Samos'a ve Vatis'e yerleşenler olduğunu ifade eden Karaminas, şunları söyledi 
     ''Bizlere düşen görev, iki kent yaşayanları arasında sosyal ve kültürel ilişkileri geliştirmek. Karşılıklı ziyaretleri sıklaştırmaktır. Türkiye'nin AB'ye girmesi ile bu yönde daha çok mesafe alınacağına inanıyorum.'' Rum evlerini gezerken, Özyol Sokak'ta akrabalarının mübadeleden önce oturduğu evi bulan Karaminas, ''Evin yıkılmadığını görmek beni hem mutlu etti, hem de çok duygulandırdı'' dedi. 
     Konuk Belediye Başkanı Karaminas, beraberinde Başkan Yardımcısı Kosta Panusi ile bazı Türk ailelerini de evlerinde ziyaret etti. 
     
</TEXT>
</DOC>
