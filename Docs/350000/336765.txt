<DOC>
<DOCNO> 336765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sontur22.html </URL>
<DATE> 2005/04/25/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Tartıştığı sevgilisini 9 yerinden bıçaklayarak öldürdü 
</HEADLINE>
<TEXT>

     Antalya'da bir kişi, tartıştığı sevgilisini 9 yerinden bıçaklayarak öldürdü. 
     AA muhabirinin aldığı bilgiye göre, Kızılsaray Mahallesi'nde bir pansiyonda meydana gelen olayda, A.K, bir süreden beri birlikte olduğu Nazmiye Varış 28 ile pansiyonda kaldıkları odada tartışmaya başladı. Tartışmanın büyümesi üzerine A.K, Varış'ı, göğsünden, sırtından ve karnından bıçaklayarak yaraladı, kafasına da bıçak darbeleriyle vurdu. 
     Gürültüler üzerine odaya çıkan pansiyon sahibini gören A.K, olay yerinden kaçtı. 
     Pansiyon sahibi, polis ve acil servis ekibine haber verdi ancak Varış, olay yerinde hayatını kaybetti. 
     Varış'ın cesedi, otopsi yapılmak üzere Antalya Devlet Hastanesi Morgu'na kaldırıldı. 
     Olaydan sonra kaçan A.K'nin aranmasına başlandı. 
     Nazmiye Varış'ın,bir gece kulübünde çalıştığı, A.K'nin işi bırakmasını istemesi üzerine aralarında tartışma yaşandığı ileri sürüldü. 
     
</TEXT>
</DOC>
