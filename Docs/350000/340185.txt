<DOC>
<DOCNO> 340185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sonsiy10.html </URL>
<DATE> 2005/05/06/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Öğretmene dizüstünden devletin kasasına 35 trilyon 
</HEADLINE>
<TEXT>

     Milli Eğitim Bakanlığı’nca organize edilen öğretmenlere dizüstü bilgisayar kampanyasınında, KDV’yi indirmeye yanaşmayan hem devletin bütçesine, kampanya nedeniyle KDV, banka ve sigorta muameleleri vergisi ve Kaynak Kullanımını Destekleme Fonu primi olarak 35 trilyon liralık bir kaynak sağlanacak. 
     ANKA’nın, emekli öğretmenler ile özel öğretim kurumlarındaki öğretmenler de dahil olmak üzere üniversitelerdeki öğretim elemanlarını da kapsayan MEB’in dizüstü bilgsiyar kampanyasının maliyeti üzerinde yaptığı araştırma, kampanyadan hem devletin hem aracı kurum olan Vakıfbank’ın karlı çıktığını ortaya koydu. 
     Buna göre, yaklaşık 120 bin öğretmenin yararlanması hedeflenen kampandan devlet bütçesine üç kalemden trilyonlarca liralık vergi geliri akacak. 
     Kampanya kapsamında dizüstü bilgisayarlar alan bir öğretmen, yüzde 18 KDV, kullandığı kredinin faizinin yüzde 15’i kadar Kaynak Kullanımını Destekleme Fonu Primi ve 
     faizin yüzde 5’i kadar da devlete Banka ve Sigorta Muameleleri vergisi ödüyor. Kampanyanın üst modeli olan Toshiba marka dizüstü bilgisayarı iki yıl vadeli olarak aldığı varsayılan bir öğretmen, devlete 227 milyon lira KDV, 48 milyon lira Kaynak Kullanımının Destekleme Fonu 16 milyon lira banka ve sigorta muameleleri vergisi olarak toplam 291 milyon lira vergi ödüyor. Bakanlığın, kampanya kapsamında hedeflediği asgari 120 bin öğretmenin dizüstü bilgisayar alması durumunda devletin bütçesine vergiler aracılığıyla toplam 35 trilyon liralık bir kapnak aktarılacağı hesaplandı. Maliye Bakanlığı, öğretmenlere dizüstü bilgisayar kampanyası kapsamında satılacak bilgisayarların KDV’sinin indirilmesini kabul etmemişti. 
     
     VAKIFBANK’TA KURDAN KAZANIYOR 
     Devletin öğretmenin üzerinden sağladığı kazancın yanından kampanya aracı kurum olan Vakıfbank’a da kampanyadan ciddi düzeyde kazançlı çıkacak. 
     Vakıfbank, fiyatları dolar cinsinden açıklanan bilgisayarların bedelini YTL’ye çevirirken, Merkez Bankası kurları yerine daha yüksek olan kendi döviz satış kurlarını kullanıyor. Bu nedenle de öğretmenler, bilgisayar alırken, bilinen Merkez Bankası ve serbest piyasa kurundan daha yüksek bir kurla hesaplanan bir bedeli ödemek zorunda kalıyorlar. Kurdaki bu fark nedeniyle bilgisayar başına öğretmenlerin 30-40 milyon lira daha yüksek bir bedel ödedikleri belirlendi. 
     
</TEXT>
</DOC>
