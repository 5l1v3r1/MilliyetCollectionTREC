<DOC>
<DOCNO> 323724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sonspo04.html </URL>
<DATE> 2005/03/14/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Barcelona yara sardı, R.Madrid'e bir darbe de Getafe'den 
</HEADLINE>
<TEXT>

     İspanya'da Barcelona arayı açtı... Barcelona, Athletic Bilbao'yu 2-0 mağlup ederken, en yakın takipçisi Real Madrid son sıralardaki Getafe'ye 2-1 yenilerek şampiyonluk şansını mucizelere bıraktı. İspanya'nın iki devi de geçen hafta Şampiyonlar Ligi'nden elenmişti... 
     Geçtiğimiz Hafta içinde Chelsea ile Şampiyonlar Ligi'nde tüm dünyadaki futbolseverlerin ağzını açık bırakan bir futbol şovu sergileyen ve rakibine elenen Barcelona, İspanya'da tam gaz gidiyor. La Liga'da açık ara lider olan Katalanlar Athletic Bilbao'yu 2-0'la geçti. 
     Nou Camp'ta Pieto'nun 21. dakikada kendi kalesine attığı golle öne geçen Barcelona, Fransız yıldızı Giuly ile 38'de farkı ikiye çıkardı. 
     Barcelona, bu galibiyetle puanını 65'e çıkardı ve Real Madrid'e 11 puan fark attı. 
     
     Real Madrid perişan oldu 

     Şampiyonlar Ligi'ne Juventus'tan uzatmalarda yediği golle veda eden yıldızlar topluluğu Real Madrid, İspanya'da da şampiyonluğa havlu attı gibi. Lider Barcelona'nın haftayı 3 puanla kapatmasının ardından La Liga'da son sıralarda bulunan Getafe'ye konuk olan beyaz-şimşekler, rakibine 2-1 yenilmekten kurtulamadı. 
     Getafe'den Albiol ilk yarıda iki dakika içinde 2 kez Real Madrid filelerini havalandırdı, Solari beyaz-şimşeklerin şeref sayısını 90'da attı. 
     Real Madrid, aldığı ağır yenilgiyle 54 puanda kaldı ve ligin bitmesine 10 hafta kala Barcelona'dan 11 puan fark yedi. 
     

Malaga 1 2 Real Betis Albacete 0 1 Deportivo La Coruna Levante 4 0 Osasuna Racing Santander 3 0 Mallorca Real Sociedad 2 1 Numancia Sevilla 0 1 Zaragoza Villarreal 4 1 Espanyol Atletico Madrid 1 0 Valencia      

     
</TEXT>
</DOC>
