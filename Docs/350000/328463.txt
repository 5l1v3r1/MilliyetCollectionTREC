<DOC>
<DOCNO> 328463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sondun36.html </URL>
<DATE> 2005/03/30/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Kırgızistan'da muhalifler arasda çatlak .. 
</HEADLINE>
<TEXT>

     Kırgızistan'da, Kurmanbek Bakiyev hükümetinde başbakan yardımcılığını kabul etmeyen eski milletvekillerinden Adahan Madumarov, devlet başkanlığı seçimlerinde aday olduğunu açıkladı. 
     Madumarov, Kırgızinfo'ya yaptığı açıklamada, başbakan yardımcılığı tekliğini reddettiğini ve devlet başkanlığı seçimlerinde yarışacağını söyledi. 
     Geçici hükümeti eleştiren Madumarov, geçici hükümetin yasalara aykırı atamalar yaptığını öne sürdü. Madumarov, ''Bugün atadıkları bakanları ertesi günü iptal edebiliyorlar'' dedi. 
     Yönetime temiz ve layık insanların gelmesi gerektiğini vurgulayan Madumarov, ''Bugün Kırgız hükümeti yok. Sadece resmi kayıtlara dahi geçmemiş olan bir koordinasyon konseyi var'' diye konuştu. 
     Daha önce devlet başkanlığı yarışına katılacak isimler arasında adı geçen Adahan Madumarov, adaylığını resmen açıklamış oldu. 
     Geçici hükümetin 26 Haziran'da yapılacağını açıkladığı devlet başkanlığı seçimleri için adaylığını ilk olarak Devlet Başkan vekili ve Başbakan Kurmanbek Bakiyev açıklamış, geçici hükümetin iki numaralı ismi, güvenlik kuvvetleri koordinatörü Felik Kulov ise adaylığını netleştirmek için yeniden görüşülecek davasının sonucunu bekleyeceğini duyurmuştu. 
     Meclis Başkanı Ömürbek Tekebayev ile milletvekili İşenbay Kadırbekov'un da 26 Haziran'daki yarışa katılacakları bildirilmişti. 
     Eski hükümetin Çevre ve Acil Durumlar Bakanı Temirbek Akmatialiyev de devlet başkanlığı için aday oldu. 
     
</TEXT>
</DOC>
