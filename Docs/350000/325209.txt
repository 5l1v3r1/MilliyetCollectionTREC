<DOC>
<DOCNO> 325209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/spor/spo04.html </URL>
<DATE> 2005/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş yıkıldı 
</HEADLINE>
<TEXT>



Karadeniz ekibinin başında, Gaziantepspor'dan sonra ikinci kez mağlubiyetle tanışan teknik direktör Şenol Güneş uzatmada gelen golle büyük hayal kırıklığı yaşadı. Maçın hakkının beraberlik olduğunu savunan tecrübeli hoca, "Benim için beklenmeyen ve üzüntü veren bir sonuç. Ancak şampiyonluk için sonuna kadar mücadelemizi vereceğiz" dedi. 
Başkan Atay Aktuğ ise, Fenerbahçe'nin puan kaybettiği haftada büyük fırsat kaçırdıklarını söyledi. Aktuğ, "Beraberliğe üzülecekken yenilgi geldi. Beceremedik, üzgünüz. Maç içinde tansiyon arttı. Küfür etmemesi gereken taraftarlar küfür etti" yorumunu yaptı. 

Korner isyanı 

Uzatma dakikalarında Tayfur'un golüne sinirlenen Fatih Tekke, yardımcı hakem Ekrem Kan'a tepki gösterdi. Korner atışının haksız olduğunu savunan Bordo - Mavili futbolcuyu, Teknik Direktör Şenol Güneş sakinleştirdi. 


</TEXT>
</DOC>
