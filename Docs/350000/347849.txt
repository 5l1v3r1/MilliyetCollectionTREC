<DOC>
<DOCNO> 347849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/soneko52.html </URL>
<DATE> 2005/06/01/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Otoyol, Eurobus Tector'u tanıttı... 
</HEADLINE>
<TEXT>

     Otoyol Sanayi A.Ş, Eurobus’ın yeni modeli Eurobos Tector’u tanıttı. 
     ParkOrman’daki tanıtımda konuşan Otoyol Sanayi A.Ş Genel Müdürü Murat Selek, yeni Eurobus Tector model otobüsü pazara sunmanın mutluluğunu yaşadıklarını söyledi. 
     Eurobus Tector’un özellikle turistik taşımacılık alanında öne çıkan pek çok özelliği bulunduğunu anlatan Selek, yeni model otobüste klima, yatay yana açılan koltuklar, buzdolabı, çay-kahve makinesi bulunduğunu kaydetti. 
     Yeni Eurobus Tector’un sınıfındaki en güçlü motora sahip olduğunu belirten Selek, düşük desibel değerlerine sahip motorun son derece sessiz çalıştığını anlattı. 
     Otobüsün, motoru sayesinde yakıtı az kullanarak önemli bir tasarruf sağladığını da ifade eden Selek, yedek parça ve bakım maliyetlerinin son derece düşük olduğunu söyledi. 
     Selek, güçlü özelliklere ve yeniliklere sahip bu modelin başta turizm olmak üzere pek çok sektöre katkıda bulunacağını belirterek, "İlk ihracatımızı Çek Cumhuriyeti, İtalya ve Fransa’ya yaptık. 
     Özellikle Batı Avrupa ülkelerine ihracatımız devam edecek" dedi. 
     
</TEXT>
</DOC>
