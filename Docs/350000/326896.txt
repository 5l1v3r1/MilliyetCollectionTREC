<DOC>
<DOCNO> 326896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/spor/ysenay.html </URL>
<DATE> 2005/03/25/ </DATE>
<TIME>  </TIME>
<AUTHOR> Erdoğan ŞENAY  </AUTHOR>
<HEADLINE>
Çığlık 
</HEADLINE>
<TEXT>



Hooijdonk'un beyanatını doğru okuyamayan çevreler, bizce disiplin kelimesinin acımasız yönlerinde kullanıyorlar düşüncelerini... 
Sarı-Lacivertli ekibe geldiği ilk günden beri, camiaya kendini futbolun prensi olarak kabul ettirmiş bu siyahi oyuncu, bembeyaz spor ahlakına ve kalite üstü futbol üslubuna sahiptir. Bu özel adamın, bir beyanla Daum'u kirletmeye çalıştığı nasıl düşünülebilir Hooijdonk soyunma odasındaki yarışma adabının önceliklerini, inceliklerini çok da iyi bilen bir kaptandır. İlk on birde ne yanlışlar yapıldığını herkesten önce o görmektedir. 
Denizli yenilgisinin en berbat oyuncusu Ümit Özat'tır. Peki o Ümit Özat, bu yıl kaç bölgede görev yapmış ve hepsinde de çok başarılı olup, kalemlerimizden o bu takımın jokeridir takdirlerini defalarca alabilmiştir. Sol ayağı olmayan bu oyuncuyu, geri dörtlünün solunda ısrarla oynatmak bir Daum kehaneti midir, yoksa teknik harakiri olarak mı kabul edilir 
Nobre gibi gol makinesini sağ kanata atıp, haftalarca onu orada harcamak, Anelka gibi Fenerbahçe'ye faydaları çok iyi bir fizik kondisyon çalışması sonrası yani gelecek sezonda olabilecek bir adam uğruna, takımın hücum gücünü tarumar etmek, ancak ve ancak Türkiye Ligleri'ni bir rulet masası gibi gören teknik patron Daum'dan beklenilebilir lotaryacılık... 
Tuncay'ın kapasite düşüşü, Serhat'ın oynamadığı haftalarda nasıl çalışıp da oynadığı kısa zamanlarda ne hale düştüğü, Hanefi ve Murat Hacıoğlu gibi isimlerin ne gayretlerle transfer edilip, eşofman içinde nasıl paslanmış kramponlar haline getirildiği, hepsi cevaplarını Daum'un vermesi gereken birer muamma soru ve sorunlardır Sarı - Lacivertli formada... 
Takımları için yürekten çırpınan Fenerbahçe Yönetimi, ölesiye çalışmalarına karşın Daum'un bu derbeder teknikerliğini asla kabullenemez... Sayın Başkan bu konuda son sözünü muhakkak günü geldiği zaman söyleyecektir... 


</TEXT>
</DOC>
