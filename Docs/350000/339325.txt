<DOC>
<DOCNO> 339325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sontur28.html </URL>
<DATE> 2005/05/03/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Milletvekiline çarpan kadın şoföre dava açıldı 
</HEADLINE>
<TEXT>

     Beşiktaş’ta AK Parti İstanbul Milletvekili Gülseren Topuz’un aracına arkadan çarptığı ve daha sonra hakarette bulunduğu öne sürülen Arzu Sevtap Dural hakkında "hakaret" ve "saldırgan sarhoşluk" suçlarından dava açıldı. 
     İstanbul Cumhuriyet Başsavcılığı’nca hazırlanan iddianamede, sanık Arzu Sevtap Dural’ın, yönetimindeki 06 GRB 77 plakalı otomobille, kendisiyle aynı istikamete doğru giden Gülseren Topuz’un kullandığı 34 BRK 43 plakalı otomobile geçtiğimiz hafta aşırı hız nedeniyle arkadan çarptığı anlatıldı. 
     Kazada maddi hasar oluştuğu, sanık Dural’ın da 133 promil alkollü olduğunun tespit edildiği belirtilen iddianamede, Dural’ın kaza sonrasında Gülseren Topuz’a yönelik hakaret içeren sözler söylediği ve alkolün etkisiyle saldırgan davrandığı ifade edildi. 
     İddianamede, Dural’ın "hakaret" ve "saldırgan sarhoşluk" suçlarından 1 ay ile 10 ay arasında hapis cezasına çarptırılması talep edildi. 
     Arzu Sevtap Dural’ın yargılanmasına, önümüzdeki günlerde İstanbul Asliye Ceza Mahkemesi’nde başlanacak. 
     
</TEXT>
</DOC>
