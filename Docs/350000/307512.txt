<DOC>
<DOCNO> 307512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sonsiy03.html </URL>
<DATE> 2005/01/18/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Tarımda köklü değişim... Kredi faizleri indiriliyor, vadeleri uzatılıyor 
</HEADLINE>
<TEXT>

     Hükümet, Avrupa Birliği ile müzakerelerde en zorlu başlıklardan olan tarımda, köklü sistem değişikliğine gidiyor. 
     Başbakan Recep Tayyip Erdoğan'ın bugün bir basın toplantısıyla çiftçilere yönelik kapsamlı bir program açıklaması bekleniyor. 
     Kredi faizleri indiriliyor, vadeleri uzatılıyor, 700 trilyona yakın elektrik borcu yeniden yapılandırılıyor. 
     
     Çiftçi borcuna kolaylık 
     134 bin çiftçinin faiziyle birlikte 688 trilyon liraya ulaşan elektrik borcunun yüzde 25'i peşin 24 ayda 4 eşit taksitte ödenmesi üzerinde duruluyor. Hükümet bu konuda birkaç seçenek üzerinde duruyor. Ayrıntıları bugün Başbakan Recep Tayyip Erdoğan açıklayacak. 
     
     Sulamada kullanılan enerjiye yüzde 25 indirim 
     Hükümet, tarımsal sulamada tüketilen enerji bedelinde de yüzde 25 indirim yapmayı planlıyor. 
     
     Ürüne destek dönemi 
     Çiftçiyi destekleme sistemi de tamamen değişiyor. Artık araziye değil, ürüne destek sağlanacak. 
     
     Hayvancılığa destek üç kat artıyor 
     Hayvancılığa verilen destek de üç kat artırılıyor. 
     Geçtiğimiz yıl 200 trilyona yakın olan hayvancılık desteklerinin de bu yıl 600 trilyona çıkarılması bekleniyor. 
     Yetkililer, hayvancılığın AB sürecindeki pazarlıklarda en çok tartışılacak konu olması nedeniyle verilen teşvik ve desteklerin çok yukarı çekilmesine neden olduğunu belirtti. 
     Başbakan'ın bugün pamuk fiyatlarını da açıklaması bekleniyor. 
     
</TEXT>
</DOC>
