<DOC>
<DOCNO> 301542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sondun34.html </URL>
<DATE> 2004/12/28/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
ETA, İspanya'ya 8 milyon euroya mal oldu 
</HEADLINE>
<TEXT>

     İspanya'da ayrılıkçı Bask örgütü ETA'nın şiddet eylemleri ve tehditlerinin İspanya'ya geçen on yılda 8 milyar euro'ya mal olduğu bildirildi. 
     El Pais gazetesi, İspanya Yüksek Mahkemesi yargıçlarından Baltasar Garzon'un yaptığı araştırmanın sonuçlarını yayınladı. 
     Araştırmaya göre, 1993-2004 yılları arasında ETA şiddeti ve tehditleri ek güvenlik, sigorta, terör kurbanlarına verilen tazminatlar ve mahkum olan ETA militanlarının hapsedilmesinin toplam maliyeti 4.4 milyar euro oldu. 
     Araştırmada bu miktara ETA'nın saldırıları nedeniyle asla yapımı tamamlanamayan Lemoniz nükleer santralının maliyeti de eklendi. 
     Araştırmayı yapan yargıç, ETA'nın siyasi kolu olmakla suçlanarak kapatılan Bask milliyetçisi Batasuna partisi hakkında dava açmaya hazırlanıyor. 
     Bask bölgesinin İspanya ve Fransa'dan bağımsızlığı için mücadele eden ETA, 1968'den bu yana 800 kişiyi öldürdü. 
     ETA, bu yıl Fransa ve İspanya'da düzenlenen operasyonlarda lideri dahil 100'den fazla militanının yakalanmasıyla büyük ölçüde zayıfladı. 
     
</TEXT>
</DOC>
