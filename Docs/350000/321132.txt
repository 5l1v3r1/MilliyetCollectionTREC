<DOC>
<DOCNO> 321132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/guncel/axgun01.html </URL>
<DATE> 2005/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Rakılar toplanmıyor' 
</HEADLINE>
<TEXT>


Sahtecilik sadece 70'lik Yeni Rakı'larda çıktı diyen Mey İçki CEO'su Galip Yorgancıoğlu, "2 milyon şişe rakıyı toplatmayacağız" dedi 

SERKAN ARMAN 

İstanbul'da sahte rakılardan peş peşe ölümler yaşanmasının ardından Yeni Rakı'nın üreticisi Mey İçki'nin CEO'su Galip Yorgancıoğlu, piyasadaki yaklaşık 2 milyon şişe rakıyı toplamayı düşünmediklerini açıkladı. 
Milliyet'e konuşan Yorgancıoğlu, satışlarda bir gerileme olup olmadığını söylemek için erken olduğunu ifade etti. 
Distribütörlere ve bakkallara satışlarda problem yaşanmadığını belirten Yorgancıoğlu, "Türkiye'de 100 bin satış noktasına gidiyoruz. 234 tane distribütörümüz bu hizmeti veriyor. Önümüzdeki günlerde cevabını göreceğiz" dedi. 
Yeni Rakı'nın yanı sıra Tekirdağ, Kulüp ve Altınbaş rakılarını da ürettiklerini dile getiren Yorgancıoğlu, şöyle devam etti "Metil alkolle yapılan sahtecilik sadece 70'lik Yeni Rakı'larda ortaya çıktı, Büyük markalar dünyanın her yerinde, her zaman maalesef taklit ediliyor." 
Türkiye'de rakı pazarının toplamda 46 milyon litre civarında olduğunu belirten Yorgancıoğlu, bunun yüzde 85 - 90'ının Yeni Rakı'ya ait olduğunu açıkladı. Piyasadaki rakıların yüzde 10'unun sahte olabileceği yönündeki spekülasyonların doğru olamayacağını kaydeden Yorgancıoğlu, "Yıllık rakam 46 milyon litreden şişeye oranladığınız zaman, 80 milyon şişe yapar. Yıllık bazda 80 milyon şişe 8 milyon demektir. Aylık bazda da 800 - 900 bin şişe yapıyor ki, mümkün değil" diye konuştu. 

Pazarın h kimi Yeni Rakı 
Yorgancıoğlu, "İleride bilyeli kapakla üretim yapacak mısınız " sorusuna da şu yanıtı verdi "Çok geniş bir ürün yelpazemiz var. Şu anda bütün ürünlerimiz için tasarruf söz konusu. Kapaklarına, etiketlerine, şişesine, her şeyine birden bakıyoruz. Bu sadece bir ürün için, bir marka için yapacağımız bir şey değil. Tüm ürünlerimizde değişiklikler olacak." 
Yapılacak değişikliklerin tüketiciye bağlı olduğunu dile getiren Yorgancıoğlu, "Tüketici araştırmaları yaptık. Sonuçlanmak üzere. Tüketicinin bizden ne beklediğini anlamak istiyoruz. Tüketicinin marka stratejilerini belirlememiz gerekiyor" şeklinde konuştu. 

80 milyon şişe 

Türkiye'de 46 milyon litre civarında bir rakı pazarı bulunuyor. Bu da yaklaşık 80 milyon şişeye denk geliyor. Yıllık rakı tüketimi ise 1.5 milyar YTL'ye 1.5 katrilyon lira yakın. Mey'in Tekel'den devraldığı Yeni Rakı, Tekirdağ, Kulüp Rakısı ve Altınbaş'ın yanı sıra, Elda Efe'yle, Gariboğlu Grubu da Burgaz'la rakı pazarında bulunuyor. 


</TEXT>
</DOC>
