<DOC>
<DOCNO> 338640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/son/sondun08.html </URL>
<DATE> 2005/05/01/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
İsrail basını Kipa sorunu rahatsızlık yarattı... 
</HEADLINE>
<TEXT>

     Başbakan Recep Tayyip Erdoğan’ın İsrail ziyareti, ülke basınında büyük ilgi uyandırdı. İsrail gazeteleri, Başbakan Erdoğan’ın Holokost Müzesi ziyareti sırasında "kipa" takıp takmayacağı sorununun iki başkentte bir ölçüde rahatsızlık yarattığını öne sürerken, gündemde büyük silah anlaşmalarının bulunduğunu yazdı. 
     
     HAARETZ BÜYÜK SİLAH ANLAŞMALARI GÜNDEMDE 
     İsrail’in önde gelen gazetelerinden Haaretz, Erdoğan’ın ziyaretinin gündeminde "büyük silah anlaşmaları"nın bulunduğunu, bunların arasında TSK’ya ait 30 adet F-4 Phatom ucağının modernizasyonunun yer aldığını, bu projenin maliyetinin 400-500 milyon dolara ulaştığını yazdı. İsrail kaynaklarının görüşmelerin "olumlu yönde" ilerlediğini, ancak Türkler’in anlaşmanın kapsamı konusunda hala kararsız olduklarını kaydeden gazete, iki hafta önce İsrail’in uzun menzilli Heron füzelerinin Türk Hava Kuvvetleri’ne satılmasına ilişkin bir anlaşmanın imzalandığına dikkat çekti. 
     Erdoğan’ın ziyaretinin iki ülke arasındaki ilişkilerin normal duruma dönmesi biçimde değerlendirildiğini ifade eden gazete, Başbakan Erdoğan’ın geçen ay İsrail Başbakanı Şaron’u telefonla aramasının "sürpriz" oluşturduğunu öne sürdü. Gazete, "İsrail kaynaklarına göre, Erdoğan, pek uygun bir zamanda gelmiyor 
     Avrupalılar Türkiye’ye biraz soğudu, Ankara ile Washington arasındaki bağlar en aşağı noktaya ulaştı ve Türkiye içerisinde Erdoğan hükümetine yönelik muhalefet artıyor" yorumunu yaptı. 
     Haaretz, "İsrail’in Erdoğan’ı ziyaretinin diplomatik olarak kullanacağını belirtirken Erdoğan’ın, İsrail’in işgale sert bir biçimde karşı olsa bile İsrail ile iyi ilişkilerin ülkesine hizmet edeceğini anladığı görüşünü dile getirdi. 
     Gazete, İsrail’in Türkiye’yi Rusya’dan doğal gaz alımı projesine katımasını istediğini, konunun geçtiğimiz günlerde Rusya Devlet Başkanı Vladimir Putin’in İsrail ziyareti sırasında ele alındığını belirtti. 
     
     JERUSALEM POST SAVUNMA İLİŞKİLERİ ÇOK GÜÇLÜ 
     Başbakan Erdoğan’ın İsrail ziyaretini de değerlendiren Jerusalem Post ise Erdoğan’ın Holokost Müzesi ziyareti sırasında bir "kipa" takıp takmayacağının iki ülke arasında bir ölçüde rahatsızlık yarattığını öne sürdü. Dışişleri Bakanı Abdullah Gül’ün ocak ayındaki ziyareti sırasında Türkiye’deki tepkilerden çekindiği için "Kipa" takmayı reddettiğini savunan gazete, Erdoğan’ın benzer nedenlerle isteksiz olduğunu iddia etti. 
     Türkiye ile İsrail arasındaki savunma ve ekonomik ilişkilerin son 10 yılda büyük bir gelişme gösterdiğine dikkat çeken Jerusalem Post, 
     bir İsrail kaynağının bu alanlardaki ilişkilerin zaman zaman ortaya çıkan gerginliklerden etkilenmeyecek kadar güçlü olduğunu söylediğini yazdı. 

ANKA 
     
</TEXT>
</DOC>
