<DOC>
<DOCNO> 340794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/spor/bbas.html </URL>
<DATE> 2005/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Fener uyandı 85-59 
</HEADLINE>
<TEXT>


FIBA Avrupa Kupası Final - Four'unda ve Türkiye Kupası'nda hayal kırıklığı yaşayan Sarı - Lacivertli takım, ligdeki Play - Off'a muhteşem dönüş yaptı, Pınar Karşıyaka'yı dağıttı. Ev sahibinde Ömer Onan yıldızlaştı 

Fenerbahçe, Basketbol Ligi Play - Off serisine süper bir başlangıç yaptı. 
Avrupa Kupası'nda yaşadığı hüsranın ardından Türkiye Kupası çeyrek finalinde Pınar Karşıyaka'ya elenen Sarı - Lacivertliler, Play - Off serisinin ilk maçında İzmir temsilcisini affetmedi. Abdi İpekçi Spor Salonu'nda oynanan karşılaşmada rakibini 85-59 gibi farklı bir skorla mağlup eden Fenerbahçe, seride 1-0 öne geçti. 
İlk periyodu Salyers ve Ömer'in etkili oyunuyla 21-17 önde kapayan ev sahibi, devreyi de 43-28 galip tamamladı. 3. periyotta dış şutlara yönelen Fenerbahçe, Ömer, Erdal ve Mrsiç ile arka arkaya bulduğu 7 adet 3 sayılık basketle farkı daha da açtı ve maçın sonunu çok kolay getirdi. 
İki takım arasındaki serinin ikinci maçı 10 Mayıs Salı günü yine Abdi İpekçi Salonu'nda oynanacak. Bu arada önceki gün annesi vefat eden Fenerbahçeli Mrsiç, maça ilk beşte başladı, taraftarlar "Başın sağolsun Mrsiç" diye tezahürat yaptı. 

Maçın karnesi 
HAKEMLER Mehmet Keseratar, Sami Özel, Fatih Aslantürk 
FENERBAHÇE Mrsiç 7 11, Ömer 9 25, Erdal 7 12, Edwards 6 8, Salyers 7 11, Barış 6 7, Harvey 4 4, Rasim 4 2, Emre 4 2, Altan 4 3 
PINAR KARŞIYAKA Muratcan 4 5, Braswell 5 9, İnanç 4 4, Holman 5 7, Lloreda 5 7, Onur 6 14, Faruk 6 9, Ümit 4 4, İsmail 4 , Mehmet 4 
1 PERİYOT 21-17, 2.PERİYOT 22-11, DEVRE 43-28 Fenerbahçe lehine , 3. PERİYOT 68-39, 4.PERİYOT 17-20, MAÇ SKORU 85-59 Fenerbahçe 

Efes Pilsen avantaj yakaladı 78-61 

Basketbol Ligi Play - Off ilk tur maçında İstanbul Tekelspor ile karşılaşan Efes Pilsen, salondan 78-61 galip ayrıldı. Seriye 1-0 önde başlayan Lacivert - Beyazlılar, İzmir ekibi önünde aldığı galibiyetle farkı 2'ye çıkardı. Maçın 3. periyodunda Phillips ve Fatih'in basketleriyle 49-48 öne geçen Tekel karşısında, dış atışlarla skoru lehine çeviren Efes Pilsen, son çeyrekte de Nikoliç ve Domercant'ın oyuna ağırlığını koymasıyla sonuca gitti. 

Maçın karnesi 
HAKEMLER Tarkan Tuser, Alper Özgök, Elif İnci 
EFES PİLSEN Solomon 4 3, Domercant 6 13, Mustafa 6 11, Ermal 4 3, Kaya 5 7, Prkacin 6 12, Cenk 6 10, Nikoliç 8 17, Ender 4 2 
İSTANBUL TEKELSPOR Phillips 9 31, Fatih 6 10, Ufuk 4 2, Williams 5 8, Dixon 6 7, Atıl 4 , Serhat 4 3, Mehmet 4 , Cihan 4 
1. PERİYOT 20-13, DEVRE 43-36 E.Pilsen lehine , 3. PERİYOT 61-55, MAÇ SKORU 78-61 E.Pilsen 

Cim-Bom kayıpsız 83-89 

Sarı-Kırmızılılar, Play-Out turunun son gününde B. Kolej'i ikinci yarıda geçti, müsabakaları "namağlup" lider bitirdi 


Galatasaray, Play - Out'un son gününde Büyük Kolej'i ikinci yarıdaki performansıyla geçti, Manisa'daki misyonunu "namağlup" tamamladı 89 - 83 
Karşılaşmanın ilk iki çeyreğinde savunmada aksayan, devreyi 48 - 43 geride kapayan Sarı - Kırmızılılar, üçüncü çeyrekte toparlandı, bu periyodu 66 - 63 önde geçti. Son çeyrekte de İsmet, Boddicker ve Arda'nın üçlükleriyle farkı açan Cim - Bom, karşılaşmayı 89 - 83 kazandı. 

Maçın karnesi 
HAKEMLER Engin Kennerman, Serkan Emlek, Ersan Ergüler 
BÜYÜK KOLEJ Felton 7 19, Onur Altınmakas 5 5, Murat 6 11, Arda Urcu 7 19, Kerem 6 7, Onur Bolat 6 8, Selim 5 3, Alper 4 1, Orçun 5 4, Tunç 5 6, Yiğit 3 
GALATASARAY İsmet 6 8, Boddicker 8 31, Arda Vekiloğlu 7 20, Umut 5 3, Cihad 7 13, Burak 6 10, Ufuk 5 4, Fatih 3 , Kaan 3 , Berk 3 
1.PERİYOT 23 - 27 G.Saray , 2.PERİYOT 25 - 16 B.Kolej , DEVRE 48 - 43 B.Kolej , 3.PERİYOT 15 - 23 G.Saray , 4.PERİYOT 20 - 23 G.Saray , MAÇ SKORU 83 - 89 G.Saray 
BEŞ FAUL Tunç 26.30 , Burak 39.01 

Tofaş'a teselli 

Tofaş, Beykoz'u, 80 - 64 yenerek teselli buldu. 
İlk iki gün aldıkları yenilgilerle Birinci Lig şansını kaybeden iki takımın mücadelesinde daha organize görünen ve son periyotta farkı açan Tofaş galibiyete ulaştı. 

Maçın karnesi 
HAKEMLER Aytuğ Ekti, Tunçtan Durmuşcan, Zafer Yılmaz 
BEYKOZ Boswell 6 8, Onur 3 2, Tufan 7 14, Evren 3 2, Engin 4 2, Gökhan 5 3, Vedat 6 8, Polat 4 2, Esat 6 10, Mustafa 7 13 
TOFAŞ Melih Yavşaner 7 9, Bora 7 18, Hakan 6 6, Uluğ 4 1, Hadi 5 4, Nedim 7 18, Melih Kabakçı 7 19, Özgün 5 3, Olcay 3 , Halil 5 2 
1.PERİYOT 16 - 16, 2.PERİYOT 15 - 17 Tofaş , DEVRE 31 - 33 Tofaş , 3.PERİYOT 10 - 26 Tofaş , 4.PERİYOT 23 - 21 Beykoz , MAÇ SKORU 64 - 80 Tofaş 
BEŞ FAUL Vedat 36.18 
ÜÇ SAYI Tufan 4 , Esat, Bora, Melih Kabakçı 2 , Gökhan, Vedat, Hakan, Özgün 1 


</TEXT>
</DOC>
