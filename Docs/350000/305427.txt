<DOC>
<DOCNO> 305427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/soneko25.html </URL>
<DATE> 2005/01/11/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
TÜSİAD Genel Kurulu, 13 Ocak'ta toplanacak... 
</HEADLINE>
<TEXT>

     Türk Sanayicileri ve İşadamları Derneği'nin TÜSİAD , 35. Genel Kurulu, 13 Ocak Perşembe günü İstanbul'da toplanacak. 
     Çırağan Sarayı'nda gerçekleştirilecek Genel Kurul'un gündeminde, Yüksek İstişare Konseyi Başkanlık Divanı, Yönetim Kurulu, denetçiler ve Haysiyet Divanı üyelerinin seçimi de bulunuyor. 
     Genel Kurul'da, halen Muharrem Kayhan'ın yürüttüğü Yüksek İstişare Konseyi YİK Başkanlığı için Koç Holding Yönetim Kurulu Başkanı Mustafa Koç'un aday olacağı öğrenildi. Koç'un YİK Başkanlığı'na seçilmesi bekleniyor. 
     Yönetim Kurulu Başkanlığı görevine ise Ömer Sabancı devam edecek. Böylece, Koç ve Sabancı ailesinin 2 üyesi TÜSİAD'ın zirvesinde yer alacak. 
     Yönetim Kurulu'nda birkaç üyenin değişeceği, üyelikler için değişiklik sayısından daha fazla aday gösterileceği belirtildi. 
     Açılış konuşmalarını Yüksek İstişare Konseyi Başkanı Muharrem Kayhan ile Yönetim Kurulu Başkanı Ömer Sabancı'nın yapacağı Genel Kurul'da, TÜSİAD'ın 35. yılı nedeniyle, derneğe 30 yıldan uzun süre hizmet vermiş olan TÜSİAD üyelerine teşekkür plaketi de verilecek. 
     
</TEXT>
</DOC>
