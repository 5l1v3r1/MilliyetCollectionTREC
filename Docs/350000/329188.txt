<DOC>
<DOCNO> 329188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/yazar/akyol.html </URL>
<DATE> 2005/04/01/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Ceza tartışması 
</HEADLINE>
<TEXT>


YENİ Ceza Kanunu ve ilgili kanunların yürürlüğü ertelendi. Ertelemenin asıl sebebi, Maliye ve Hazine'nin uyarıları... Kaçakçılık ve Türk Parasını Koruma mevzuatında doğacak boşluğun önlenmesi... 
Açıklamayı Başbakan'ın yapması siyaseten önemli... 
Erteleme gereğine Meclis Başkanı Bülent Arınç dikkat çekiyor. Adalet Komisyonu Başkanı Köksal Toptan bunu destekliyor. Adalet Bakanı Cemil Çiçek hemen Cumhurbaşkanı ile görüşüyor Kanunu süratle Meclis'ten geçirdikten sonra Cumhurbaşkanı yıldırım hızıyla imzalayıp gece yarısından önce Resmi Gazete'de yayımlamak mümkün olur mu 
Sezer "Olur" diyor. 
Bu arada kimse resmi bir açıklama yapmıyor, açıklamayı Kuzey Afrika'dan Başbakan yapıyor. Bu, yönetim disiplini bakımından olumlu bir göstergedir. 
Hükümetin son anda 'geri adım' atması da demokrasinin "uygulamalı akıl" prensibine uygundur. Demokrasi "yanılmaz bir aklın" her şeyi önceden bilmesine değil, akılların uygulamada doğruları oluşturmasına dayanır. 

ADALET Bakanı Cemil Çiçek, yeni Ceza Kanunu'nda eleştirilen yönleri düzeltmek için bakanlıkta çalışma yaptırıyor bu gayet olumlu tabii... 
Birtakım eleştiriler yapılıyor 
"Yeni TCK çıkarsa, Türkiye gazeteciler hapishanesi olacak... Kıbrıs meselesini, Ermeni sorununu tartışamayacaksınız... Hükümeti eleştiremeyeceksiniz... Devletle uyuşmayan her fikir suç olacak" 
Bunlar mübalağadır. Özal zamanında Polis Vazife ve Selahiyetleri Kanunu çıkarken SHP'lilerin eleştirilerini hatırlıyorum. 
"İki genç el ele tutuşsa, polis fuhuş yapıyorsunuz diye karakola götürecek " 
Mübalağaydı tabii... 
Yeni Ceza Kanunu'nda "intihara alenen teşvik... tutukluyu açlığa teşvik... Haberleşmenin gizliğini ihlal... Özel hayatın gizliğini ihlal... Hakaret" gibi suçların basın yoluyla işlenmesi halinde getirilen yaptırımlarda ölçünün kaçırıldığı olmuştur ve bunların düzeltilmesi gerekmektedir ama "Basın hürriyeti yok ediliyor" değildir. 

FRANSIZ düşünür Raymond Aron, Fransız düşüncesinin "aşırı politize ve ideolojikleşmiş" olmasından kaynaklanan bir vasfını eleştirir 
"Aynı anda hem otoriteden, hem hürriyetten korkmak..." 
Korkumuza göre, ya hürriyetin ya otoritenin lehinde veya aleyhinde ölçüsüz tavır takınmak... 
Soğukkanlı bakmak daha iyidir. 
Kanun maddelerinde nelerin yazdığı kadar mahkemelerce nasıl uygulandığı, yani hukuka yön veren felsefe de önemli... 
Bunun tipik örneği bizde yargı organının Tayyip Erdoğan'ı mahk m etmek için 312. maddenin "zorlama yorumlarla" uygulanmasıdır. Liberal bir h kim bu mahk miyet kararını vermezdi. 
Yargıtay Onursal Başkanı Dr. Sami Selçuk, Yargıtay'ın bu tavrını "Yargıtay hukuku çiğniyor" diye eleştirmiştir. 
Öte yandan Cumhuriyet gazetesinden karikatürist Musa Kart, yeni Ceza Kanunu'na göre değil, şik yetçi olmadığınız mevcut kanuna göre "hakaret" suçundan mahk m edilmiştir herhalde liberal bir h kim bu mahk miyet kararını da vermezdi. 
Ama dikkat ettiniz mi, "özgürlük ve otorite korkuları" ideolojik tavra göre oluşuyor 
Artık hem kanun metinlerini yazarken, hem mahkemelerde uygularken, "özgürlük ve otorite" dengesini çağın suç ve ceza felsefesine göre birlikte düşünmeliyiz. 



</TEXT>
</DOC>
