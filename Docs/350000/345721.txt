<DOC>
<DOCNO> 345721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sonspo24.html </URL>
<DATE> 2005/05/25/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
2006 Dünya Şampiyonası'nda biletler 336 bin Avro'ya kadar alıcı bulabilir 
</HEADLINE>
<TEXT>

     Almanya’da 2006 yılında düzenlenecek Dünya Futbol Şampiyonası’nda biletlerin 336 bin Avro’ya kadar alıcı bulması bekleniyor. 
     Dünya Futbol Şampiyonası’nın oynanacağı statlardaki lüks yerlerin biletlerinin satışını yapan İsviçreli "iSe-Hospitality" şirketi tarafından yapılan açıklamada, Berlin Olimpiyat Stadı’nda yapılacak 6 karşılaşmayı "Sky Box" adı verilen ve 10 ila 20 kişilik localarda izlemek isteyenlerin 336 bin Avro’ya bu biletleri alabilecekleri bildirildi. 
     "Sxy Box" biletlerinin sadece büyük şirketler tarafından satın alınacağının tahmin edildiği, bu bölümlerde şampanyadan havyara kadar her türlü lüksün bulunduğu belirtildi. 
     Satışı yapılan toplam 500 özel locanın bilet fiyatlarının ise 90 bin ila 428 bin Avro arasında değiştiği, bu localara olan ilginin yüksek olduğu kaydedildi. 
     Öte yandan, Federal İçişleri Bakanı Otto Schily, Dünya Futbol Şampiyonası’nda tüm eyaletlerin güvenlik masraflarını kendileri karşılamaları çağrısında bulundu. 
     
</TEXT>
</DOC>
