<DOC>
<DOCNO> 307350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/guncel/gun01.html </URL>
<DATE> 2005/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer de Parlak dedi 
</HEADLINE>
<TEXT>



Cumhurbaşkanı Ahmet Necdet Sezer, Yükseköğretim Kurulu'nun görevden aldığı eski İstanbul Üniversitesi İ.Ü. Rektörü Prof. Dr. Kemal Alemdaroğlu'nun yerine üniversitedeki seçimde en çok oyu alan Prof. Dr. Mesut Parlak'ı atadı. 
YÖK, İÜ'de yapılan seçim sonucunda bildirilen adaylar arasından 743 oy alan Parlak, 377 oy alan Faruk Erzengin ve 263 oy alan Yavuz Alangoya'nın ismini, Cumhurbaşkanlığı'na bildirmişti. Seçimde 334 oyla üçüncü sırada yer alan Alemdaroğlu'nun yardımcısı Nur Serter'in ismine Köşk'e gönderilen listede yer vermeyen YÖK, Başkan Prof. Dr. Erdoğan Teziç'in sınıf arkadaşı Alangoya'yı üçüncü sıraya almıştı. İÜ İstanbul Tıp Fakültesi'nde öğrenim gören 65 yaşındaki Parlak, 1996 - 1998 arasında Dekanlık görevinde bulunmuştu. Parlak'ın 100'ün üstünde makale ve bildirisi var. Parlak, atanma kararının açıklanmasından sonra yaptığı açıklamada, "Ben hakkımızın teslim edileceğini biliyordum. Hiçbir kuşkum da olmadı. Şükranlarımı sunuyorum. İstanbul Üniversitesi'ni sevgi ortamıyla en iyi yerlere taşımanın uğraşını vereceğiz" dedi. 


</TEXT>
</DOC>
