<DOC>
<DOCNO> 322019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/ekonomi/eko07.html </URL>
<DATE> 2005/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
VIP uçakta trilyonluk sır 
</HEADLINE>
<TEXT>


SALİHA ÇOLAK Ankara 

Başbakan ve bakanlar için alınan ve 50 trilyon liraya 50 milyon YTL mal olduğu ileri sürülen VIP uçağının kaç liraya alındığı, hükümet tarafından sır gibi saklanıyor. 
Ulaştırma Bakanı Binali Yıldırım, CHP İstanbul Milletvekili Mehmet Sevigen'in uçak alımına ilişkin yazılı soru önergesini yanıtlarken, havacılıkta uçak fiyatlarının gizli tutulması kuralı nedeniyle uçağın fiyatının açıklanamayacağını bildirdi. 
Sevigen, önergesinde, devletin lüks VIP uçak saltanatına geçişinin perdelendiğini belirterek, Yıldırım'dan açıklama istedi. 
Uçağın THY Anonim Ortaklığı'nın 2005 Yatırım Programı dahilinde alındığını bildiren Yıldırım, AB sürecinde VIP uçak ihtiyacının artacağına dikkat çekerek, THY'nin, k rlı bir iş olduğu için VIP uçağı aldığını savundu. 
Yıldırım şunları kaydetti 
"THY, k rlılık ilkesiyle çalışan bir kurum olup, genel bütçeye tabi değildir. Bu nedenle yatırım amacıyla yapılan uçak alımının bütçeye yük olması söz konusu değildir. Havacılık sektöründe, uçak alım ve kuralamalarına ilişkin mali hususların gizliliği temel kuraldır. Ancak söz konusu uçağın fiyatı makul piyasa rayicinin bir miktar altındadır." 


</TEXT>
</DOC>
