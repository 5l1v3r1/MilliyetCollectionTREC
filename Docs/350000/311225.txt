<DOC>
<DOCNO> 311225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/spor/spo00.html </URL>
<DATE> 2005/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe farklı 
</HEADLINE>
<TEXT>


Hagi, Güneş ve Çalımbay üçü de futbolculuk yıllarında başarıdan başarıya koştukları camialarında şimdi teknik adam olarak görevdeler. Hepsinin hedefi zirve, ancak en önde Christoph Daumlu Fener 

AVEA SÜPER LİG PANORAMA - TAMER BAĞLAN 


Saracoğlu Stadı'nda 9 maçtır kazanıyor Fenerbahçe, üstelik bunların son yedisinde kalesinde gol bile görmeden.. Ve 3 gol ortalamasıyla oynuyor sahasında. Rakip, Türkiye'nin en iyi baskı yapan, kalesini en iyi savunan takımlarından biri de olsa, en azından oyunun belli bölümlerinde abone olabiliyor. Süper ligin her bakımdan en zengin takımı, bu anlarda bir de gol üretebilirse, rakibinin direnci iyice kırılıyor. İş bu nedenle ligin en az pozisyon veren takımı 17 maçta 46 pozisyon karşısında bile, Sarı - Lacivertliler farka ulaşabilecekleri fırsatları bulabiliyor... 
Pazar akşamki zor maçtan çıkarılan galibiyet, sadece lig değil UEFA sınavları için de iyi bir müjdeydi Fenerbahçeliler'e. İspanyollar Rizespor'dan daha güçlü değil ve üstelik Anelka da var artık işin içinde... 
Hagi, Uğurlu kadrosuyla belki de sezonun en kritik maçını kazandı açılış akşamında. Oysa, oyunun ilk bölümlerinde sergilenen tablo hiç de iç açıcı değildi. Sağdan, soldan, ortadan yüklenirken bir hafta öncesinin zafer sarhoşu Konyaspor, 100. yılda büyük umutlar besleyenlerin yürekleri ağızlarına geldi. Bu oyunla yüreklerin daha çok ağıza geleceği kesin. Hakan Yakın ve Ribery ne kadar çare olur Sarı - Kırmızılılar'ın üretim zaafına bilinmez. Ancak, unutmamak gerekir ki, ekim ayında kurulmuştu Galatasaray. Yani, 100. yıldan ve şampiyonluk sevdasından kolay kolay vazgeçilmez .. 
Sekiz yıllık bir aradan sonra, yeniden Güneşli günler başladı Trabzonspor'da. 1995-96'da kaybedilen şampiyonluğun ardından ayrılan yollar yine kesişti. Yattara, Gökdeniz, Fatih ve Mehmet Yılmaz'ın olduğu bir kadroda savunma ve orta alanı takviye etmek sağlıklı bir tercihti. Oldukça zor, ancak imkansız değil Şenol Güneş için 20 yıllık özlemi bu sezon gidermek. Ayrıca, Şampiyonlar Ligi için ilk ikiye girmek de hiç küçümsenmeyecek bir hedef... 
Siyah - Beyazlı formayla 494'ü lig 745 maç oynayıp rekor kırmak için Atom Karınca olmak gerekir. Çalışkanlık, disiplin, dayanıklılık ve süreklilik gibi önemli futbol kriterleri teknik adamlığa da yansırsa, başarılı olmamak mümkün değil. Bu nedenle Rıza Çalımbay'ın Göztepe, Denizlispor, Ankaragücü ve Rizespor'daki randımanına ve hayalini gerçekleştirerek genç yaşta Beşiktaş'ın başına gelişine şaşılmamalı. Ancak, "Zamanlama hatası var mı " sorusu tartışılmalı. 
Keşke, en azından mayısa kadar sabredebilseydi. Keşke, kendi takımına kendi kadrosunu oluşturarak gelseydi. Şimdi bir çok kişi, Rıza Çalımbay'ı kendi kurmadığı ve h l iyi bir ekip olamayan Kartal'ın ikinci devredeki randımanıyla yargılayacak. Hedefsiz Beşiktaş'ta başarıyı yakalayıp göze girmek, pek de kolay olmayacak... 

Haftanın takımı 

GALATASARAY Maddi sıkıntılarla tetiklenen, teknik heyet - yönetim arasındaki soğuk savaşla tuz biber ekilen bunalımlı günleri Konya'da atlattılar, profesyonelliğin en güzel örneklerini sundular. İşlerine olan bağlılıkları, galibiyete olan inançlarıyla 100. yılın getirdiği sorumluluğun altından kalkabileceklerini ispatladılar, yarışın ateşini artırdılar. 

Haftanın hocası 

GHEORGHE HAGİ Kafasındaki doğruları uygulama konusunda hiç tereddüte kapılmadı, başarı için kulübün önde gelen isimlerini karşısına almayı bile göze aldı. Bu zor koşullar içinde özveriyle mücadele eden oyuncularının motivasyonunu sağlamayı başardı. Türkiye Kupası'nda Kartal'ın kanatlarını kıran Konya deplasmanındaki galibiyette de aslan payını aldı. 

Haftanın hakemi 

VEDAT YÜKSEL Sakarya - G.Birliği MHK'nin gençleşen yüzünün başarılı temsilcilerinden. İlk yarıda yönettiği altı maçta da gözlemcilerinin beğenisini kazanan Vedat Yüksel, Sakarya'daki kora kor mücadelenin temposuna ayak uydurdu, yerinde kararlarıyla tarafların taktirini topladı. Spor uzmanı olan Yüksel, mesleki birikimlerinin de getirdiği avantajla, iki kritik penaltı kararında isabet sağlayıp, tam not aldı. 

Haftanın portresi 

İbrahima Yattara Trabzonspor 
O futbol için yaratılmış adeta. İğne deliğinden geçirilen toplar, baş döndüren vücut çalımları, baletleri kıskandıran bilek hareketleri, üstelik adam geçerken kahve molası verecek kadar da soğukkanlı... Bu Gineli, başlı başına bir top cambazı. Bir defans oyuncusu için baş belası. Tek handikapı, yıldızların üstüne etiket olarak yapışan disiplinsiz davranışları. Şenol Güneş'in ilk lig maçında, on birde sahaya çıkınca coştu, klas hareketleriyle tribünleri kendinden geçirdi. Penaltının gizli kahramanıydı, Mehmet Yılmaz'a attırdığı gol göz kamaştırıcıydı. Kayseri önünde Yattara'yı izlemeye doyum olmadı. 

Haftanın karması 

Mondragon G.Saray 
Gökhan Zan G.Antep 
Ronaldo Beşiktaş 
Servet F.Bahçe 
Selçuk F.Bahçe 
Wederson Ankaraspor 
Kaies Samsun 
Cumhur D.Bakır 
Jaziri G.Antep 
Necati G.Saray 
Yattara Trabzon 

Gol krallığı Futbolcu Takım Maç Gol Fatih Tekke Trabzonspor 18 15 Zafer Biryol Konyaspor 18 13 Alex de Souza Fenerbahçe 16 12 Necati Ateş Galatasaray 18 11 Marcio Nobre Fenerbahçe 17 10 

Gol pası Futbolcu Takım Maç Gol Pası Fatih Tekke Trabzonspor 18 15 Zafer Biryol Konyaspor 18 13 Alex de Souza Fenerbahçe 16 12 Necati Ateş Galatasaray 18 11 Marcio Nobre Fenerbahçe 17 10 

Altın eldiven Futbolcu Takım Maç Gol Rüştü Reçber Fenerbahçe 14 6 Michael Petkovic Trabzonspor 13 9 Aly Mondragon Galatasaray 18 11 Zdravko Zdravkov Ç.Rizespor 18 14 

Kart cezalıları 

Kırmızı Yok 
Sarı Cenk Ankaragücü , Hakan Ünsal Galatasaray , Cem İstanbulspor , Müslim Kayserispor , Zafer Demir Konyaspor , Ali Cansun Sakaryaspor , Celil Samsunspor 

Haftanın sonuçları 

Beşiktaş - Malatya 1 - 0 
Ömer Erdoğan Dk.70 - Ken.Kal. 
Konyaspor - Galatasaray 0 - 2 
Hakan Şükür Dk.18 , Necati Dk.30 
Sakarya - Gençlerbirliği 2 - 2 
Ali Cansun Dk.15 , Mustafa Dk.20 , Ali Tandoğan Dk.41 Pen. , Fatih Ceylan Dk.79 
Diyarbakırspor - İstanbulspor 1 - 0 
Eser Dk 68 
Ankaraspor - A.Sebat 2 - 1 
Wederson Dk. 42 , Erman Ergin Dk. 63 - Ken. Kal. , Orhan Kaynak Dk. 75 
Fenerbahçe - Çaykur Rizespor 2 - 0 
Alex Dk.19 Pen. , Servet Dk.54 
Trabzonspor - Kayserispor 3 - 1 
Yattara Dk.43 Pen. , Mehmet Yılmaz Dk.59 , Celaleddin Dk.90 
Gaziantepspor - Denizlispor 3 - 1 
Jaziri Dk.2, 6 ve 73 , Ömer Dk.56 
Ankaragücü - Samsunspor 1 - 2 
Kaies Dk. 60 ve 68 , Umut Dk. 77 

Haftanın maçları 

CUMA G.Saray-G.Antep, CUMARTESİ Ç.Rize-Konya, Kayseri-D.Bakır, 
Malatya-B.B.Ankara, Samsun-F.Bahçe, 
PAZAR İst.Spor-A.Gücü, Denizli-Sakarya, A.Sebat-Trabzon, Beşiktaş-G.Birliği 


</TEXT>
</DOC>
