<DOC>
<DOCNO> 347975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sontur33.html </URL>
<DATE> 2005/06/01/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Türk pavyonu EXPO'da B kategorisinde birinci seçildi 
</HEADLINE>
<TEXT>

     Japonya’da düzenlenen EXPO Dünya Sergisi’ndeki Türk pavyonu, B kategorisinde birinci seçildi. 
     Dışişleri Bakanlığı Sözcüsü Namık Tan, haftalık basın toplantısında, Türk pavyonunun B kategorisinde 15 ülke pavyonu arasında en başarılısı seçildiğini belirtti. 
     Türkçe karşılığı "uluslararası sergi" olan exposition kelimesinin kısaltılmışı olan EXPO, uluslararası platformda "Dünya Fuarı" olarak da adlandırılıyor. 
     Ülkelerin çeşitli ürünlerini, kültür, tarih ve sahip oldukları varlıkların ortaya konmasını sağlamak amacıyla sergilediği organizasyonda, katılımcı ülkelerden, uzmanlaştıkları konulardaki bilgi birikimlerini daha yaşanır bir dünya için paylaşmaları isteniyor. 
     Fuarda devletlerin bir araya getirilerek, yeni fikirlerin doğması sağlanıyor. 5 yılda bir düzenlenen sergi, en az 6 hafta, en fazla 6 ay açık kalıyor. 
     Bu yıl Japonya tarafından yapılan organizasyon, 28 Mart-25 Eylül 2005 tarihleri arasında Japonya’nın Aichi bölgesi, Nagaute ve Seto 
     kentlerinde düzenleniyor. 
     Edinilen bilgiye göre büyük ilgi toplayan Türk pavyonu, en çok ziyaret edilenlen pavyonlar arasında yer alıyor. 
     
</TEXT>
</DOC>
