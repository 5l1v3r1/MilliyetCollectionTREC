<DOC>
<DOCNO> 336931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sondun16.html </URL>
<DATE> 2005/04/26/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
K bil'de elmalı armutlu seçim 
</HEADLINE>
<TEXT>

     AFP 

      Afganistan'da eylüldeki genel ve yerel seçimlerde halkın okuma yazma bilmeyen yüzde 80'inin de oy kullanmasını sağlamak için Mısır hiyerogliflerini hatırlatan bir yöntem kullanılacak. 
     Üç haftalık başvuru süresi cumartesi başlayacak olan seçimlerde 5 bin ila 10 bin aday yarışacak. BM inisiyatifindeki seçim komisyonu, bu muazzam rakam karşısında kafaları açacağı mı yoksa karıştıracağı mı şüpheli bir yöntem benimsedi. 
     Seçim komisyonu, adayların önüne bir simge listesi koyarak, içinden kendilerine layık gördükleri simgeyi tercih etmelerini isteyecek. Listede, elma, karpuz, merdiven, dondurma külahı gibi simgeler bulunuyor. 
     Her bir sayfasında 500 adayın sıralanacağı oy pusulalarında, her adayın isminin yanında seçtiği simgenin resmi konacak. Okuma yazması olmayan Afgan seçmenlerden ise, tercih ettiği adayın simgesini önceden bellemesi ve seçim günü çattığında yüzlerce simgenin arasından ayırt edip üstüne damgayı basması bekleniyor. Eylülde sandığa gidecek seçmenlerin sayısı 10.5 milyon olarak saptandı. 
     Afganistan tarihinde bir ilk olan geçen ekimdeki devlet başkanlığı seçiminde aday sayısı 18'de kaldığından, böylesi sorunlar ortaya çıkmamıştı. 
     
</TEXT>
</DOC>
