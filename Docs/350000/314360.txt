<DOC>
<DOCNO> 314360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sondun03.html </URL>
<DATE> 2005/02/11/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Arjantin'de cezaevi isyanı 4 ölü 
</HEADLINE>
<TEXT>

     Arjantin'de bir cezaevinde başlayan isyan sonucu en az 4 kişinin öldüğü ve bazı kişilerin yaralandığı bildirildi. 
     Arjantin'in ikinci büyük kenti Cordoba'daki bir cezaevinde aile ziyaret saatleri sırasında meydana gelen olayda isyancıların cezaevindeki aşırı doluluğu protesto etmek amacıyla bazı kişileri rehin aldıkları belirtildi. 
     Cordoba kenti savcısı Gustavo Vidal Lascano, yerel bir radyoya yaptığı açıklamada, isyan sırasında 3 kişinin bir kamyonu kaçırmaya çalışırlarken öldürüldüklerini kaydetti. Diğer bir yetkili ise cezaevinde görevli bir gardiyanın isyan sırasında yaralandıktan sonra kaldırıldığı hastanede hayatını kaybettiğini ifade etti. 
     
</TEXT>
</DOC>
