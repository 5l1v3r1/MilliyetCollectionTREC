<DOC>
<DOCNO> 338135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/soneko67.html </URL>
<DATE> 2005/04/29/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
BDDK'dan, EGS Bank açıklaması... 
</HEADLINE>
<TEXT>

     Bankacılık Düzenleme ve Denetleme Kurumu BDDK , ''Ege Giyim Sanayicileri Bankası EGS Bank hisselerinin bir kısmının EGS Egeser Giyim Sanayi ve Ticaret A.Ş'ye devredilmesi iznine'' dair haberler üzerine açıklama yaptı. 
     BDDK açıklamasında, hisse devrine izin veren kararın, ilgili mevzuat doğrultusunda alındığı bildirildi. 
     Açıklamada, Kurul'un 28 Haziran 2001 tarih ve 368 sayılı kararına atıfta bulunulurken, şöyle denildi 
     ''4389 sayılı Bankalar Kanunu'nun 8'inci maddesinin 2 numaralı fıkrasının a bendinde yer alan '..Yönetim ve denetim kurullarına üye belirleme imtiyazı veren veya intifa hakkı tanınan hisse senetlerinin devri, yukarıdaki oransal sınırlara bakılmaksızın Kurul'un iznine tabidir' hükmü çerçevesinde, hakim ortak olmamakla birlikte EGS Bank sermayesinin yüzbinde 8, yönetim kuruluna üye belirleme imtiyazı veren A Grubu hisse senetlerinin binde 9 oranındaki kısmını elinde bulunduran hissedarın, söz konusu hisselerini EGS EGESER Giyim Sanayi İç ve Dış Ticaret A.Ş.'ye devretmesine izin verilmesi hususunu içermekte olup, anılan Kanunun Kurula verdiği yetki kapsamında değerlendirilerek karara bağlanmıştır.'' Söz konusu izin sonrasında, banka hisselerinin ortaklar pay defterine kaydı işlemleri ile hisse bedellerinin nasıl tahsil olunduğuna ilişkin hususların BDDK'yı ilgilendirmediğini vurgulanan açıklamada, konuyla ilgili Kurum'a gönderilen dilekçelerin yetkili mercilere intikal ettirildiği ifade edildi. 
     
</TEXT>
</DOC>
