<DOC>
<DOCNO> 347978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sontur36.html </URL>
<DATE> 2005/06/01/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Siirt'te 1 terörist teslim oldu 
</HEADLINE>
<TEXT>

     Siirt’te 1 terörist, güvenlik güçlerine teslim oldu. 
     Siirt Valiliği’nden yapılan yazılı açıklamada, 1993 yılında Eruh İlçesi Kuşdalı Köyü kırsalında, 5 arkadaşıyla birlikte hayvan otlatırken teröristlerce kaçırılan "Devrim Zafer" kod adlı terörist M.Y’nin, İl Jandarma Komutanlığı ekiplerinin ailesiyle birlikte kurduğu irtibat sonucu, 25 Mayıs’ta Haftanin Kampı’ndan kaçarak İl Jandarma Komutanlığı ekiplerine teslim olduğu bildirildi. 
     M.Y, adli mercilerce tutuklanarak Siirt E Tipi Cezaevi’ne konuldu. 
     M.Y’nin, ifadesinde şunları söylediği belirtildi 
     "Terör örgütü üst düzey sorumluları, örgütten kaçıp Türkiye Cumhuriyeti Devleti’ne teslim olmaları halinde işkence göreceklerini ve uzun süre hapis cezası alacağımızı söyleyerek gözümüzü korkutuyorlar. PKK Kongra-Gel, bu şekilde güç bularak ayakta duruyor. 
     Aksi takdirde teslim olmak isteyen çok sayıda örgüt mensubu bulunmaktadır. PKK Kongra-Gel terör örgütünün fikirlerini hiçbir zaman benimsemedim. Örgütte kaldığım süre içinde hep kaçmayı planladım. 
     Ancak terör örgütünden korktuğum için yapamadım. Keşke daha önce kaçsaydım, çok pişmanım. Türkiye Cumhuriyeti adaletine inanıyor ve sığınıyorum." 
     
</TEXT>
</DOC>
