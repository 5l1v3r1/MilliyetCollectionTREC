<DOC>
<DOCNO> 310992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/soneko26.html </URL>
<DATE> 2005/01/31/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
''Kendi evini kendin yap'' kampanyası başladı... 
</HEADLINE>
<TEXT>

     Türkiye S.S Yapı Kooperatifleri Merkez Birliği TÜRKKONUT , Vakıfbank işbirliği ile ''Kendi Evini Kendin Yap'' kampanyası başlattı. 
     Türkkonut'tan yapılan açıklamaya göre, Türkkonut ile Vakıflar Bankası arasında yapılan anlaşma çerçevesinde, Eskişehir Temelli mevkiinde kurulmakta olan 5 bin konutluk uydu kent bünyesindeki müstakil tapulu, imarlı arsalar ile bu arsalar üzerinde inşa edilecek villaların mimari, statik ve tesisat uygulama projeleri, birlikte satışa sunuldu. 
     Açıklamada, inşaatlarına hemen başlanabilecek durumda olan 8 ayrı tipteki villa projeleri ile 3 farklı tipteki çok katlı konut projelerinin, çağdaş şehircilik yaklaşımı ile düzenlenerek yerleştirileceği bölgedeki arsa bedellerinin ödenmesinde aylık 290 YTL'den 290 milyon TL başlayan 120 ay 10 yıl vadeli sabit taksit imkanı getirildiği de belirtildi. 
     Kampanya 1 Şubat-1 Mart tarihleri arasında devam edecek. 

     
</TEXT>
</DOC>
