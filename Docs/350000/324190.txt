<DOC>
<DOCNO> 324190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sonyas18.html </URL>
<DATE> 2005/03/16/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
'Yamyam' katile iki kez müebbet hapis... 
</HEADLINE>
<TEXT>

     İngiltere'de önce arkadaşını öldürüp beynini yiyen, daha sonra hapishanede aynı hücrede kaldığı tutukluyu da katleden sanık, iki kez müebbet hapis cezasına çarptırıldı. 
     Sanık Peter Bryan'ın, Şubat 1994'te arkadaşı Brian Cherry'yi öldürdüğü, cesedi parçaladığı, beynini çıkartıp, kızartarak yediği belirtildi. 
     Bryan'ın, hücre arkadaşını da kafasını defalarca yere vurarak öldürdüğü kaydedildi. 
     12 yıl önce bir dükkan sahibine çekiçle saldırdığı için yargılanan, şizofren olduğu gerekçesiyle hastanede tutulmasına karar verilen Bryan'ın ''iyileştiği'' gerekçesiyle klinikten serbest bırakılmış olması ise eleştirildi. 
     İki kez müebbet hapse mahkum edilen Bryan ise ''insan eti yemenin kendisine güç kattığını'' söyledi. 
     ''Vudu inancına göre yediği insanların enerjisinin kendisine geçtiğini'' iddia eden Bryan'ın avukatı da müvekkilinin psikolojik rahatsızlığının kurbanı olduğunu belirtti. 
     
</TEXT>
</DOC>
