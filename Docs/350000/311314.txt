<DOC>
<DOCNO> 311314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/soneko12.html </URL>
<DATE> 2005/02/01/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Çukurova şirketlerinden İMKB'ye açıklama... 
</HEADLINE>
<TEXT>

     Yapı Kredi Sigorta, Yapı Kredi Koray Gayrimenkul Yatırım Ortaklığı ve Yapı Kredi Yatırım Ortaklığı, Yapı ve Kredi Bankası A.Ş'nin çoğunluk hisselerinin Koç Finansal Hizmetler A.Ş'ye satılması ile ilgili olarak tarafların konuya ilişkin açıklamalarını İMKB aracılığıyla kamuya duyurdukları belirtilerek, bunların dışında şirketlere ulaşan herhangi bir bilgi bulunmadığını bildirdi. 
     Yapı Kredi Sigorta A.Ş'den yapılan açıklamada, şirketin ana ortağı Yapı ve Kredi Bankası A.Ş'nin çoğunluk hisselerinin Koç Finansal Hizmetler A.Ş'ye satılması ile ilgili olarak tarafların konuya ilişkin açıklamalarını İMKB aracılığı ile kamuya duyurdukları, bunun dışında şirkette konuya ilişkin herhangi bir bilgi bulunmadığı kaydedildi. 
     Yapı Kredi Koray Gayrimenkul Yatırım Ortaklığı A.Ş., Yapı Kredi Finansal Kiralama ile Yapı Kredi Yatırım Ortaklığı A.Ş'nin açıklamalarında da, aynı görüşler dile getirildi. 
     Bu arada, Yapı ve Kredi Bankası Borsa'ya gönderdiği bir başka açıklamada, banka aktifinde yer alan varlıklar hakkında yönetim organlarınca herhangi bir karar alınması halinde kamuoyuna gerekli açıklamanın yapılacağını bildirdi. 
     
</TEXT>
</DOC>
