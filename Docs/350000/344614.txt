<DOC>
<DOCNO> 344614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sonspo27.html </URL>
<DATE> 2005/05/21/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Diyarbakırspor 1 - Çaykur Rizespor 1 maç bitti 
</HEADLINE>
<TEXT>

     Birinci Süper Lig'de Diyarbakırspor, Çaykur Rizespor ile oynadığı maçta 1-1 berabere kaldı. 
     Fenerbahçe maçında meydana gelen olaylar nedeniyle seyircisiz oynanan karşılaşmaya, bir süre önce hayatını kaybeden eski hakemlerden Celal Türk ile eski teknik direktör Yılmaz Yücetürk için yapılan 1 dakikalık saygı duruşunun ardından başlandı. 
     5. dakikada aldığı topla ceza sahasına soldan girmeye çalışan 
     Sinan Demircioğlu’nun çaprazdan vuruşunda defansa çarpan top, kornere çıktı. 
     21. dakikada ceza alanı içerisinde topu önünde bulan Sinan Kaloğlu 
     vurmakta gecikince defans araya girerek topu kornere gönderdi. 
     25. dakikada ceza sahasına sağdan gelen ortada topu takip eden 
     Sinan Kaloğlu’nun gelişine vuruşunda top kalecinin solundan filelerle buluştu 1-0. 
     36. dakikada ceza sahasında topla buluşan Sinan Kaloğlu, kaleci 
     ile karşı karşıya kaldı, vuruşunda top az farkla yandan auta çıktı. 
     40. dakikada Eser’in sağdan ortasında ceza sahasında topla buluşan 
     Sinan Kaloğlu’nun vuruşunda defansa çarpan top kornere gitti. 
     42. dakikada defansın arkasına gelen topta kaleci Murat ile 
     birlikte topa koşan Ferenczi’nin vuruşunda top filelere gitti 1-1 44. dakikada Yasin’nin ortaladığı topa Eser vurdu, kaleci topu kornere çeldi. Kalan dakikalarda başka gol olmayınca karşılaşmanın ilk yarısı 1-1 tamamlandı. 
     
     İKİNCİ YARI 

     58. dakikada ceza sahası içerisinde topu önünde bulan Cumhur'un vuruşunda top yandan auta çıktı. 
     61. dakikada kornerden gelen topa Eser vurdu, direkten dönen topu defans oyuncuları uzaklaştırdı. 
     75. dakikada Cumhur'un pasıyla ceza sahası içerisinde topla buluşan Sinan Kaloğlu'nun vuruşunda top kalecide kaldı. 
     85. dakikada topla ceza sahasına giren Sinan Kaloğlu, topu ayağından fazla açınca kaleci, çıkarak topa sahip oldu. 
     87. aldığı topla ceza sahası ön çizgisine kadar gelen Hasan'nın vuruşunda top üsten auta çıktı. 
     90. dakikada ceza sahasına giren Fahri, kaleci ile karşı karşıya kaldığı pozisyondaki vuruşunda top auta gitti. 
     Kalan dakikalarda başka gol olmayınca karşılaşma 1-1 sona erdi. 
     
</TEXT>
</DOC>
