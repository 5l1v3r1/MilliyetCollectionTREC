<DOC>
<DOCNO> 304903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/son/sonspo12.html </URL>
<DATE> 2005/01/09/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Alman Bild am Sonntag Borussia Dortmund'u bir Türk mü kurtaracak 
</HEADLINE>
<TEXT>

     Alman Bild am Sonntag Gazetesi, Almanya Birinci Lig ekiplerinden BV Borussia Dortmund'un bir kısım hisselerini alan Fenerbahçe Kulübü'nün eski yöneticisi Sadettin Saran ile ilgili verdiği haberde, ''Borussia Dortmund'u bir Türk mü kurtaracak '' başlığını kullandı. 
     BV Borussia Dortmund Kulübü'nün Antalya Kemer'de yaptığı kampın masraflarının Sadettin Saran tarafından karşılandığı bildirilen haberde, genç işadamının 118.2 milyon Euro borcu olan kulübü krizden kurtarmak istediği belirtildi. 
     Saran, Bild Am Sonntag Gazetesi'ne yaptığı açıklamada, ''Ben, 4 milyon Euro'luk hisse aldım. Kulübe daha fazla yatırım yapacağım. Bir 4 milyon Euro daha yatırarak, kulübün yüzde 10'luk hisselerine sahip olmak istiyorum'' dedi. 
     Kulübe yapacağı 8 milyon Euro'luk yatırımla kulübün yaşadağı ekonomik krizi aşması yönünde önemli bir katkı sağlaycak olan Saran, ''Ben, Türk futbolu için de çok çalıştım. Ama bu bana yetmez. Avrupa'da da isim yapmak istiyorum. Türkler'in de Avrupa sahnesinde başarılı çalışmalar yapabileceğini göstermek istiyorum'' dedi. 
     BV Borussia Dortmund'un büyük bir stadı ve çok taraftarı olduğunu hatırlatan Saran, bu kulübü tercih etmesinin nedeninin, kulübün geleceğini parlak görmesinden kaynaklandığını belirterek, ''Aktif olarak yönetime katılmayacağım. Ama kulüp eğer Türkiye'den bir futbolcu almak isterse, ben yardıma hazırım'' diye konuştu. 

     
</TEXT>
</DOC>
