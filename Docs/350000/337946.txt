<DOC>
<DOCNO> 337946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/guncel/gun04.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Musa Kart'a cesaret ödülü 
</HEADLINE>
<TEXT>


Erdoğan'ın açtığı dava sonucu tazminata mahk m olan Kart, ünlü karikatür örgütünün "cesaret" ödülüne layık görüldü 

İSTANBUL Milliyet 

Başbakan Erdoğan'ı imam hatip liseleri yumağına dolanan kedi gibi çizdiği için 5 bin YTL tazminata mahk m olan karikatürist Musa Kart, dünyanın en büyük karikatür örgütü Cartoonists Rights Network CRN tarafından, basın dalında "cesaret" ödülüne layık gördü. Kart'a örgütten gelen davette şu ifadeler yer aldı "Cezalar, davalar, kişisel tehditler ve profesyonel baskıların ışığında cesaretiniz ve kuvvetiniz her yerde baskı ve sansür güçlerine karşı savaşan karikatüristlerin göze çarpan bir temsilcisi olduğunuzu gösteriyor. Türkiye'de birçok karikatürist benzer ya da çok daha ağır baskılara maruz kaldı. Bu ödülü, yakın tarihte eserleri saldırıya uğramış ya da baskı altında kalmış tüm Türk karikatüristleri adına kabul edeceğinizi umuyoruz." CRN, 9 Haziran'da Kaliforniya'da yapılacak ödül törenine Kart'ı ailesiyle davet etti. Örgüt, 8-12 Haziran arasında Amerikan Basın Karikatürcüleri Kurulu'nun yıllık toplantısına da Kart'ın katılmasını rica etti. 


</TEXT>
</DOC>
