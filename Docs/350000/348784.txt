<DOC>
<DOCNO> 348784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/guncel/gun10.html </URL>
<DATE> 2005/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Engellilere Sezer desteği 
</HEADLINE>
<TEXT>


EZELHAN ÜSTÜNKAYA Ankara 

Özürlüler Yasa Tasarısı'nın yasalaşmamasına tepki gösterirken, konfederasyon ve bağlı federasyonların maddi sıkıntı çektiğini ve kiraları bile ödeyemediklerini söyleyen 8.5 milyon üyeli Türkiye Sakatlar Konfederasyonu'nun Başkanı Faruk Öztimur'un yardımına Cumhurbaşkanı Ahmet Necdet Sezer koştu. Sezer, konfederasyonun kira borcunun Cumhurbaşkanlığı bütçesinden ödenmesi talimatı verdi. Öztimur, Sezer'e teşekkür ederek, hükümet ve belediyelerden de aynı duyarlılığı göstermelerini beklediklerini söyledi. 


Yaşam artık daha kolay 


TÜBİTAK'ın Buluş Şenliği'nde, ilköğretim öğrencileri, "Engellilere Yardım" ve "İşgüzar Düzenekler Kuralım" başlığı altında yaşamı kolaylaştıran buluşlarını sergiledi. Şenliği, Cumhurbaşkanlığı Genel Sekreteri Kemal Nehrozoğlu ve TÜBİTAK Başkan Vekili Prof. Dr. Nüket Yetiş de izledi. 



</TEXT>
</DOC>
