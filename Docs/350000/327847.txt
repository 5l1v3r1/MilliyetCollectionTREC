<DOC>
<DOCNO> 327847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sonsiy24.html </URL>
<DATE> 2005/03/28/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Ağar Kürtlerin en büyük devleti Türkiye Cumhuriyeti'dir 
</HEADLINE>
<TEXT>

     FERİT ASLAN, MUZAFFER DURU Diyarbakır DHA 

Partisinin Diyarbakır İl Kongresi'ne katılan DYP Genel Başkanı Mehmet Ağar, partililerle Kürtçe ve Zazaca vedalaştı. Ağar, parti olarak bayrak üzerinden siyaset yapılmasına izin vermeyeceklerini belirterek, "Bayrağın kırmızısı üzerinde herkesin atasının kanı vardır. Kürtlerin en büyük devleti Türkiye Cumhuriyeti'dir" dedi. 
     problemlerle yeniden karşı karşıya gelmemelidir. Türkiye için teminatız" dedi. 
     
     Doğuda da aynı 

     Türk bayrağına yapılan saygısızlığa değinen Ağar, şunları kaydetti 
     "Kendini bilmez birilerinin yaptığı olaydan sonra bazı çevreler bayrağın mukaddesatını bahane ederek Türkiye'yi iç savaşa götürecek politika yapmaya çalışıyor. O bayrak için Batı'da ne kadar tepki konulmuşsa, Doğu'da da aynı tepki konulmuştur. Bundan kimsenin şüphesi olmasın. Kürtler varlıklarıyla cumhuriyete güç katıyor. Etle tırnak gibiyiz, kimse bizi ayırmaya kalkmasın. Herkesi ırkı, dili, dini ne olursa olsun anasından doğduğu gibi kabul ediyoruz." Hükümetin çiftçiyi perişan ettiğini söyleyen Ağar, "Çıkardıkları yasalarla hukuku siyasallaştırdılar. Basını ve muhalefeti susturmaya çalışıyorlar. Biz böyle sahte demokratlar istemiyoruz" diye konuştu. 
     Partililerle vedalaşmasını Kürtçe ve Zazaca yapan Ağar, "Yöresel dilinizle veda edeceğim. Hatıre we Allahaısmarladık , Şımaye Ser Allahaısmarladık " dedi. 

     
</TEXT>
</DOC>
