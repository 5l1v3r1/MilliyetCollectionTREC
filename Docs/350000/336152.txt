<DOC>
<DOCNO> 336152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/yazar/temelkuran.html </URL>
<DATE> 2005/04/23/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Sınıftan doğru nik ha 
</HEADLINE>
<TEXT>

Hangisi daha acı Hiç okumamak mı Yoksa "Buraya kadar" denip evlendirilmek mi Burada bir yurt olsaydı oysa... "Büyük adam olacak" o kadar çok kız çocuğu var ki Kars'ta 
Fotoğraf Yurttaş Tümer 

'Haydi kızlar ' diyecekler önce, "Okula " Kızlar, önlüklerini giyip, sıkı örüp saçlarını, hiç başlarını kaldırmadan ders çalışacaklar, hayal kuracaklar. Bütün Doğu illerinde olduğu gibi hemşire, öğretmen ve polis olmak isteyecekler. Derslerini çok çalışacaklar, beşinci sınıfa gelecekler. Sonra Az sonra biri yine "Haydi kızlar " diyecek, "Şimdi eve "... 
Çocuk teri kokulu, teneffüs tozu dolu sınıflara, saçları lastiklerinden kurtulmuş kızlar tiz kahkahalarıyla giriyorlar Kars'ın Çerme köyünde. Sonra aradan birkaç yıl geçiyor sadece. 13 yaşına gelince, aile erkekleri, "Tamam" diyor, "Bu kadar okul size yeter " Kars'ın köylerinde kızlar, büyüklerin onlara kurdurdukları hayalleri şimdi parça parça elleriyle toplayıp... Toplayıp toplayıp şimdi çeyiz için dantel yapıyorlar... Sözlü için endişelenecek yaşta, evliliğin en çok ilk gecesinden korkuyorlar. 

Öğrenci gelin gidiyor 
Yasemin, 16 yaşında. Üç yıl önce okuldan alındı, bu yıl evlenecek "kısmetse". Kars'ta bir yurt olsaydı liseye devam edebilirdi belki. Çok istiyordu çünkü. Günlerce ağladı. Şimdi başı kapandı, çünkü artık nişanlı. İki arkadaşı var uzakta, aynı sınıftalardı. Şimdi birinin kızı olmuş, öyle duymuşlar. Diğeri de evli. Beşinci sınıfta aldılar onu okuldan, diğer kızlar gibi o da eve kapatıldı. Evden belli bir adım sayısı kadar uzaklaşabiliyor ancak. Okusaydı belki daha geniş adımlar atacaktı... 
Şükran da ayrıldı okuldan, beşinci sınıftayken. Okul bittikten iki yıl sonra h l defterlerini açıyordu her gün, iki yıl her gün okula gitmeden ödev yaptı. Elleri defterde olsun istiyormuş. Şimdi diploması çeyiz sandığının içinde duruyor. "Artık sonuçta beğendim" dediği damat için dantel örüyor. O da Yasemin gibi takdirname alırmış, takdirnameler artık bebek patiklerinin altında kalmış... Şükran en son "Seksen Günde Devri lemi" okumuş, kardeşlerine yalvarıp onların ödevlerini yapıyor şimdi. Eli silgi kokunca seviniyor. 

Dantel yerine gazete 
Mecbure de 13 yaşındayken "mevcut değildi" artık okulda. Okul Müdürü Ersin Özbey, Müdür Yardımcısı İsmail Işık çok uğramışlar onun için ama... "Hevesimi kursağımda bıraktılar. Şimdi artık hiçbir şey istemiyorum" diyor. 
Selma daha yeni alınmış okuldan. "Bizim köyde oğlanları seviyorlar" diyor. Öyle açıklamış kendine durumu. Çünkü bu yıl, diploma notu çok yüksek olduğu için kazandığı Anadolu Meslek Lisesi'ne gönderilmiyor. Sanki Selma'yı artık kimse sevmiyor... 
Yasemin en son, tutup kolumdan fısıldıyor "Abla, bi' de şeyi yazsana. Dantel bizi sersem ediyor. Yap yap bitmiyor." 
Yasemin, danteli bırakıp bırakıp üç hafta öncesinin gazetesini okuyor. 

Sınırdaki kızlar 
Küçük kızlar tiz kahkahalarıyla girerken okuldan içeri, biraz büyümüş kızlar, sanki bir kaç ay sonrasının yasını tutar gibi, el ele tutuşup, giderek süzülüp yavaş yavaş yürüyorlar. Bir gün bu okuldan çıkacak ve bir daha da hiç okul görmeyecekler. Gülşen, İngilizcede çok iyi. Hatice'nin sekiz kardeşi var ama en başarılısı o. Canan, Tarih'e bayılıyor. Reyhan'ın en iyi dersi matematik ama resim öğretmenliğini istiyor, durmadan kızların portrelerini çiziyor. Gönül annesini çok sevse de, "Okumak için uzağa giderim" diyor... Okudukça, öğrendikçe hayalleri büyüyor. Oysa, gelecek yıl başları kapatılacak ve hiç görmedikleri birisiyle evlendirilecek çoğu. Ama hiçbiri, yirmi beşten önce "evlilik düşünmüyor" Ne ki düşünceleri sorulmuyor. Okuduktan sonra okumamış gibi yapmaları isteniyor. Hangisi daha acı sahi Hiç gitmemek mi okula Yoksa bir gün, tam ortasında "Haydi kızlar eve " denmesi mi 
Yasemin'in dedesine göre, çaysız gitmek yasak. Okuyacak, büyük adam olacak kızların hayallerini kırmak yasak değil mi "Altı tane var. Hangisini okutayım " diyor dede. Peki bir yurt olsa... İkna edilebilecek gibi duruyor. İşte tam bu sırada Kars'taki Süt Fabrikası çok önemli oluyor. 

Bir bina, bir umut 
Terk edilmiş fabrika için Valilik yardım bekliyor. Bir bina yüzlerce kızın hayatını kurtarabilecekken şimdi orada, öylece ölümünü bekliyor. Onca kız varken "büyük adam olacak"... Para toplanması gerekiyor. Askeriye yapacak yurdu, askerler çalışacak. Tam kızlara göre çünkü, ağaçları bile var. Bir rant arsızının eline geçmeden önce bina, kızlar, buranın yurt yapılmasını istiyor. Kars'ta okumak için barakalarda yaşayan, kalacak yer olmadığı için okuyamayıp köyüne dönen, döndüğü gibi de evlendirilen, Kars'a gelemediği için çocuk yaşta anne olan kızlar var çünkü. Yüzlerce... 
Selma arabaya binerken tekrar hatırlatıyor "Notum yüksek diye beni Anadolu Meslek'e aldılar Göndermiyorlar. Yazıcan de mi abla " 
Bak Selma, yazdım işte 



</TEXT>
</DOC>
