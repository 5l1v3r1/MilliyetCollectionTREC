<DOC>
<DOCNO> 340950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sonspo04.html </URL>
<DATE> 2005/05/09/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Cimbom'da Hakan Şükür duası 
</HEADLINE>
<TEXT>

     Ankaragücü maçında ayak bileğinde esneme meydana gelen Kral’ın, Kupa maçında forma giymesi şüpheli. Florya’da Hakan seferberliği var 
     
     Tedavisi başladı 
     Geçtiğimiz haftayı golsüz kapamasına rağmen Ankaragücü’ndeki futboluyla galibiyette önemli bir rol üstlenen Hakan Şükür’ün sakatlığı teknik heyetin en büyük derdi. Bu karşılaşmada ayak bileğinden sakatlanan ve esneme meydana gelen tecrübeli futbolcunun tedavisine hemen başlandı. Dünkü idmana katılmayan Hakan’a Metin Oktay Tesisleri’nde ayrı bir çalışma programı uygulatıldı. 
     
     Oynamazsa, Hasan 
     Hagi de idman bitiminde Hakan’ın durumu hakkında kulüp doktorlarıyla bir görüşme yaptı. Rumen teknik adamın Türkiye Kupası finalinde Necati Ateş-Hakan Şükür ikilisine görev vermeyi düşündüğü, Hakan’ın oynanaması durumunda tercihini Hasan Kabze’den yana kullanacağı vurgulandı. Bu arada antrenmanda yer almayan Ergün ise belindeki ağrılar nedeniyle masaj yaptırdı. 
     
</TEXT>
</DOC>
