<DOC>
<DOCNO> 329208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sondun04.html </URL>
<DATE> 2005/04/01/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Edelman, ABD Savunma Bakanlığı'nın üç numarası oluyor .. 
</HEADLINE>
<TEXT>

     ABD Başkanı George W. Bush, Haziran ayında ABD'nin Ankara Büyükelçiliği görevinden ayrılacağını duyuran Eric Edelman'ı, ABD Savunma Bakanlığı'nın üç numaralı pozisyonuna aday göstermeye hazırlanıyor. 
     Beyaz Saray'dan yapılan açıklamada, Haziran ayında ABD savunma bakan yardımcılarından Douglas Feith'tan boşalacak göreve, Edelman'ın getirilmesinin planlandığı açıklandı. ABD Başkan Yardımcısı Dick Cheney'nin danışmanlığı görevini yürüten Edelman, bu görevinden önce ise Finlandiya Büyükelçiliği'nde bulunmuştu. 
     Kısa süre önce, bu yaz görevinden ayrılacağını açıklayan Edelman'ın, Bush yönetiminde hangi pozisyona getirileceği Washington'da çeşitli söylentilere neden olmuştu. Beyaz Saray'ın açıklaması, bu söylentilere son verdi. 
     Beyaz Saray, Dünya Bankası Başkanlığı, bankanın İcra Direktörleri tarafından onaylanan ABD Savunma Bakan Yardımcısı Paul Wolfowitz'in yerine de Pentagon'da Denizcilik Bakanı olarak görev yapan Gordon England'ın atanacağını açıkladı. 
     Texaslı England, daha önce ABD iç güvenlik bakan yardımcılığı ve General Dynamics şirketinde başkanlık ve başkan yardımcılığı, Lockheed Fort Worth şirketinde başkanlık yapmıştı. 
     Her iki atamanın da ABD Senatosu tarafından onaylanması gerekiyor. 
     
</TEXT>
</DOC>
