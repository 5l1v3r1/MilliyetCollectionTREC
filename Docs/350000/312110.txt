<DOC>
<DOCNO> 312110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sontur05.html </URL>
<DATE> 2005/02/03/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kardeşlerini terk eden eniştelerini cinsel organından vurdular 
</HEADLINE>
<TEXT>

     Fatih KARAÇALI DHA 

      ADANA'da Aydın ve Zeynel Acar, bir süre önce kız kardeşlerini terk eden enişteleri 36 yaşındaki Hıdır Akbay'ı cinsel organından vurdular. Saldırgan kayınbiraderler kaçarken, yaralı Akbay, tedavi altına alındı. 
     Eşi Arzu Akbay'ın terk ettiği iddia edilen Hıdır Akbay, bir yakınına telefonla aramak için Saydam Caddesi'nde bulunan Telekom bayiine girdi. Bu sırada eniştelerini takip ettiği belirlenen Aydın ve Zeynel Acar kardeşler de içeri girdi. Acar kardeşler, kabinde telefonla konuşan Hıdır Akbay'ı sırtından tutarak kendilerine çevirip ardı ardına tabancayla ateş etmeye başladı. Kanlar içinde kalan Akbay yere yığılırken, 7 el ateş eden Acar kardeşler, kargaşadan yararlanarak kaçmayı başardı. 
     Adana Devlet Hastanesi'ne götürülen Hıdır Akbay, tedaviye alınırken, cinsel organından, kollarından ve kalçasından yaralandığı anlaşıldı. Ameliyata alınan Akbay'ın cinsel organında kurşun yarası bulunduğunu ve sağlık durumunun ciddiyetini koruduğu belirtildi. Güçlükle ifade veren Akbay, kayınbiraderlerinin öncelikle cinsel organını hedef aldığı, müdahale ederken kurşunların vucudunun diğer bölgelerine de isabet ettiğini söyledi. Polis, Zeynel ve Aydın Acar kardeşlerin yakalanması için soruşturma başlattı. 
     
</TEXT>
</DOC>
