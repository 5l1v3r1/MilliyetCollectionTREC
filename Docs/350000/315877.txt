<DOC>
<DOCNO> 315877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sontur36.html </URL>
<DATE> 2005/02/16/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Kapıda "kulak izi" bıraktılar 
</HEADLINE>
<TEXT>

     Sivas'ta hırsızlık amacıyla girdikleri evde gürültü yapan 3 kadın, komşuların ihbarı üzerine suçüstü yakalandı. 
     AA muhabirinin aldığı bilgiye göre, kent merkezi Tuzlugöl Mahallesi Gazi Lisesi yakınlarında, ismi açıklanmayan bir kişinin evinden değişik sesler gelmesi üzerine, evsahibinin evde bulunmadığını bilen komşuları, durumu polise bildirdi. 
     Asayiş Şube Müdürlüğü Hırsızlık Büro Amirliği ekipleri, hırsızlık amacıyla eve girdikleri tespit edilen Elif E. 23 , Zülfiye E. 34 ve Dudu E'yi 27 suçüstü yakaladı. 
     Yetkililer, akraba oldukları ve şehre Kayseri'den geldikleri bildirilen zanlıların daha önceden de benzer suçlardan sabıkalarının bulunduğunu açıkladılar. 
     Eve 'dil düşürme' yöntemiyle kapıyı açarak girdikleri tespit edilen zanlıların, evin kapısında da 'kulak ve parmak' izlerine rastlandığını belirten polis yetkilileri, hırsızların daha çok, dinledikleri kapılardan ses gelmeyen evleri tercih ettiklerini söylediler. 
     Olayla ilgili soruşturmanın sürdüğü bildirildi. 
     
</TEXT>
</DOC>
