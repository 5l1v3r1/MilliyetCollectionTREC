<DOC>
<DOCNO> 335540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/soneko44.html </URL>
<DATE> 2005/04/21/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
MB Beklenti Anketi'nde yıl sonu dolar kuru beklentisi 1.4593 YTL 
</HEADLINE>
<TEXT>

     Merkez Bankası'nın Beklenti Anketi'ne göre cari açık beklentisi, yıl sonu itibarıyla 14 milyar 963.9 milyon dolara indi. Yıl sonu enflasyon beklentisi önceki ankete göre tüketici fiyatları endeksi TÜFE bazında değişmedi. 
     Merkez Bankası tarafından her ay iki kez düzenlenen Beklenti Anketi'nin, Nisan ayına ilişkin ikinci dönem sonuçları açıklandı. 
     Buna göre, Nisan ayının ilk anketinde yıl sonu TÜFE'de yüzde 7.5, cari ay TÜFE'de yüzde 0.6, iki ay sonrası TÜFE'de yüzde 0,3, gelecek 12 aylık dönem TÜFE'de yüzde 7.2 olan beklentiler, Nisan ayının ikinci anketinde 12 aylık dönem dışında aynı kaldı. Beklentiler, 12 aylık dönem TÜFE'de yüzde 7.1'e indi. 
     Nisan ayının ilk anketinde, yıl sonu cari açık beklentisi ise 15 milyar 50 milyon dolar idi. 
     Cari ay sonu bileşik faiz oranı beklentisi yüzde 15.9'dan yüzde 15.8'a, yıl sonu bileşik faiz oranı beklentisi uygun ortalamada yüzde 14.3'den yüzde 14.1'e geriledi. 
     Nisan ayının ikinci anketinde, cari ay sonu uygun ortalama dolar kuru beklentisi 1.3598 YTL'dan 1.3698 YTL'ye, yıl sonu dolar kuru beklentisi de 1.4510 YTL'den 1.4593 YTL'e yükseldi. 
     Mart ayının ilk ve son dönemde yüzde 5,5 olan cari yıl sonu GSMH büyüme beklentisi ise Nisan ayının ilk anketinde değişmedi. 
     
</TEXT>
</DOC>
