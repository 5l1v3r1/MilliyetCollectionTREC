<DOC>
<DOCNO> 343504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/guncel/gun02.html </URL>
<DATE> 2005/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Linç girişimi değil' 
</HEADLINE>
<TEXT>


15 sanık için 'basit müessir fiil'den 2 - 6 ay arası hapis cezası istendi 

ALİ KORAY UZUN DHA 

Trabzon'da, 6 Nisan'da, Tutuklu ve Hükümlü Aileleri ile Dayanışma Derneği'nin TAYAD "Tecritte ölüm var" başlıklı bildirilerini dağıtan 5 kişinin linç edilmek istenmesi ve bu saldırıyı kınamak için basın açıklaması yapmak isteyen dernek üyesi bir başka grubun dövülmesiyle ilgili soruşturma tamamlandı. 

11 kişi hakkında dava açıldı 
Savcı, 11 kişi hakkında dava açtı. Fatih Koç 35 , Fatih Usta 29 , Hakkı Usta 29 , İlyas Aktaş 32 , İsmail Danışmaz 33 , Muhsin Tokmak 22 , Seykan Gülen 25 , Erkan Kayan 28 , Metin Kazancı 37 , Evren Uğur 37 ile Gökhan Karagöz'ün 20 , "kişilere karşı müessir fiil"den 2-6 ay, "güvenlik güçlerine şiddet kullanarak toplu mukavemette bulunmak"tan da 3-5 yıl hapsi istedi. 5 kişinin ayrı ayrı şik yetleri nedeniyle 2-6 ay hapis cezasının 5'er kez istendiği iddianamede, saldırı, alt sınırdan ceza öngören "basit müessir fiil" olarak değerlendirildi. Trabzon Cumhuriyet Başsavcılığı, TAYAD adına bildiri dağıtırken linç edilmek istenen 5 kişi hakkında da, 2-4.5 yıl arasında hapis istemiyle dava açtı. 


</TEXT>
</DOC>
