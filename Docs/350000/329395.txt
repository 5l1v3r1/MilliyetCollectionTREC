<DOC>
<DOCNO> 329395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sonspo41.html </URL>
<DATE> 2005/04/01/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
UEFA yöneticisi Umarım verilen ceza Mourinho'ya iyi bir ders olmuştur 
</HEADLINE>
<TEXT>

     Avrupa Futbol Federasyonları Birliği UEFA Üst Yöneticisi CEO Lars-Christer Olsson, FC Chelsea Teknik Direktörü Jose Mourinho'ya verilen cezayla ilgili, ''Umarım verilen ceza, Mourinho'ya ve takıma iyi bir ders olmuştur'' dedi. 
     UEFA Disiplin Komitesi'nin, FC Chelsea Teknik Direktörü Jose Mourinho'ya verdiği 2 maç men ve 16 bin dolar para cezasına katıldığını ifade eden Olsson, ''Chelsea ve Mourinho'nun ucuz kurtulduğu iddalarına katılmıyorum. Bence bu son derece adil bir karar'' dedi. 
     UEFA'nın FC Chelsea ve Mourinho üstünde her türlü yaptırımı kullanabileceğini vurgulayan Olsson, şunları söyledi 
     ''Hatta maçlardan men cezası bile verebilirdi. Ama daha önce benzer suçlara bu tür bir ceza verildiği için bu olay da böyle sonuçlandı. 
     Eğer iyi bir teknik direktör ya da yüksek kalitede bir sporcuysanız, buna göre sorumluluk almalısınız ve diğer insanlara örnek olmak için buna uygun davranışlar sergilemelisiniz. 
     Umarım Mourinho, bu olaydan bazı dersler çıkarmıştır. Bence bu tür bir davanın içinde olan herkes birşeyler öğrenir. Ama Mourinho'yu futbol düşmanı olarak görmüyorum.'' FC Chelsea Teknik Direktörü Mourinho, Avrupa Şampiyonlar Ligi'nin 3. tur ilk maçında FC Barcelona Teknik Direktörü Frank Rijkaard'ın hakem Anders Frisk'i etkilemeye çalıştığını iddia etmiş ve UEFA tarafından futbola gölge düşürmek ve yanlış açıklamalar yapmaktan suçlu bulunmuştu. 
     
</TEXT>
</DOC>
