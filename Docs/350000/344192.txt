<DOC>
<DOCNO> 344192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sondun09.html </URL>
<DATE> 2005/05/20/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Peru'yu sarsan gizli aşk 
</HEADLINE>
<TEXT>

     Peru Kongresi, Devlet Başkanı Toledo'nun 23 yaşındaki polis sevgilisine devlet parasıyla çiftlik, araba aldığı iddiasını soruşturuyor. 
     
     Komisyon Kuruldu 
     Bir Güney Amerika ülkesi olan Peru, Devlet Başkanı Alejandro Toledo ile 23 yaşındaki güzel polis memuru Lady Bardales'in gizli aşkıyla çalkalanıyor. Daha önce de adı aşk skandallarına karışan Toledo'nun bu gizli aşkıyla ilgili kongre soruşturma komisyonu kurdu. İddialara göre başkan, genç sevgilisine devletin paralarıyla çiftlik, araba ve eşyalar aldı. Bardales'in 5 dolarlık maaşıyla bunları alamayacağı belirtiliyor. 
     
     Yakın Dövüş Uzmanı 
     Lady Bardales ise bu ay başlarında Caretas adlı dergiye hem poz verdi hem de iddiaları yanıtladı. Aşk ilişkisini inkar etmedi. Ancak çiftliğin ölen büyük halasından miras kaldığını söyledi. Ancak bu açıklama inandırıcı bulunmuyor. Elinde 9 mm'lik silahıyla dergiye seksi bir poz veren Bardelas, Başkan Toledo'nun değil first leydi Eliane Karp'ı koruyan özel timin üyesi olduğunu ifade etti. Dövüş teknikleri, tabanca, makineli tüfek ve bıçak kullanma konusunda özel eğitim aldığını da sözlerine ekledi. 
     
</TEXT>
</DOC>
