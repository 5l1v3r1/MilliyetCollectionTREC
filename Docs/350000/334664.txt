<DOC>
<DOCNO> 334664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/spor/spo00.html </URL>
<DATE> 2005/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Madalyonun öbür yüzü 
</HEADLINE>
<TEXT>


Daniel Pancu, kaleyi devraldığından itibaren unutulmayacak maçın kahramanıydı. Madalyonun öbür yüzünde ise, kaçırdığı pozisyonlar, neden olduğu gol ve penaltıyla Tuncay Şanlı vardı 

TAMER BAĞLAN 


Sadece haftaya ya da sezona değil, tarihe damgasını vuracak bir maçtı, pazar akşamı oynanan. Bunun en güzel kanıtı da, Kadıköy'de yenilmeyi unutan ve büyük bir şok yaşayan Fenerbahçe taraftarının, yenilgiye rağmen ezeli rakiplerine gönderdiği alkışlardı. 
Basri Baykoç'un Fanatik'teki "...Pancu geçti kaleye. Lucescu döneminde bir kalede oynamadığı kalmıştı, o da bu tarihi düelloya kısmetmiş..." tesbiti ise, karşılaşmanın kahramanıyla ilgili en çarpıcı satırlardı. 
Aslında madalyonun diğer yüzünde başka bir kahraman daha vardı. Kaçırdığı net goller, İbrahim Akın'a hazırladığı gol pozisyonu ve neden olduğu penaltıyla Tuncay Şanlı tarihi yazanların en başındaydı. 

31 yıl önce 
Bu unutulmaz maçın bir benzeri de, 11 Ağustos 1974'te İnönü Stadı'nda oynanmıştı. Şimdilerde çok aradığımız, o tadından yenmeyen Türkiye Spor Yazarları Derneği turnuvalarından birinde, bu kez Fenerbahçe bir kişi eksik oynamış, ancak gol düellosunu 5 - 4 yine Beşiktaş kazanmıştı. 

Kartal klasiği 
Beşiktaş'ın artık klasikleşmeye başlayan bu Kadıköy galibiyeti, Siyah - Beyazlılar için kötü bir sezonun tesellisi, Galatasaray ve Trabzonspor içinse yeni bir umut anlamındaydı. 
Ancak, derbi engelli Fenerbahçe için daha derin anlamları var bu hezimetin. Çünkü, ilk devredeki mükemmel oyuna, girilen onca pozisyona, rakibin eksik kalışına ve saha avantajına rağmen yenildi Kanaryalar.. Ve zor maçlar öncesinde, artık kendi sahalarında da yenilebileceklerinin farkındalar... 

Haftanın takımı 

BEŞİKTAŞ 
Fenerbahçe'nin, Şükrü Saracoğlu Stadı'ndaki kabusu haline gelen Beşiktaş, sadece derbiyi kazanmakla kalmadı, zirve yarışına yeni bir renk kattı. Kartal, zor şartların üstesinden inancı sayesinde geldi, bu sezon taraftarlarını çok üzdüyse de, aldığı tarihi galibiyetle hem gönül aldı, hem de gelecek sezon için güven aşıladı. 

Haftanın hocası 

Rıza Çalımbay BEŞİKTAŞ 
Zor şartlarda teslim aldığı Beşiktaş'a kısa sürede kendi hırsını, savaşçı kimliğini aşılamasını bildi. Fenerbahçe'nin büyük favori gösterildiği derbide, bir teknik adamın yapması gereken her şeyi denedi. En zor anlarda pes etmedi, tarihi galibiyette baş roldeki isimdi. 

Haftanın hakemi 

Fırat Aydınus KAYSERİ - MALATYA 
Zorluk derecesi yüksek Kayserispor - Malatyaspor maçından başarıyla ayrıldı. Tartışma yaratacak kararlardan uzak kaldı, otoriter yönetimiyle tam not aldı. Avantaj kurallarına özen gösterdi, çıkardığı kartlarda haklıydı. 

Haftanın portresi 

Koray BEŞİKTAŞ 
Ara transferde geldi, Beşiktaş'ın gücünü ikiye katladı. Fenerbahçe derbisinde sahada basmadık yer bırakmadı. Orta alanda hem hücuma katkı sağladı, hem savunmasının açıklarını kapadı. Takımın direncinin düştüğü anlarda Şükrü Saracoğlu'nda bir güneş gibi parladı. Rakibini yere indiren son kurşunu atan adamdı. İki haftalık bir sakatlık dönemi sonrası ortaya koyduğu performansla alkışları fazlasıyla hak etti. 

Haftanın karması 

Hasagiç G.Antep 
Zafer Demir Konya 
Tolga Trabzon 
Wederson Ankaraspor 
Tümer Beşiktaş 
Koray Beşiktaş 
Mehmet Nas G.Birliği 
Erman Ankaraspor 
Sabri G.Saray 
Sertan G.Birliği 
Ivanov Samsun 

Gol krallığı Futbolcu Takım Maç Gol Fatih Tekke Trabzonspor 28 24 Alex de Souza Fenerbahçe 25 21 Hakan Şükür Galatasaray 28 17 Marcio Nobre Fenerbahçe 27 15 Zafer Biryol Konyaspor 25 14 Silvinho Jaba Ankaraspor 26 14 

Gol pası Futbolcu Takım Maç Gol Pası Alex de Souza Fenerbahçe 25 12 İbrahim Yattara Trabzonspor 22 10 Fatih Tekke Trabzonspor 28 9 Timuçin Beyazıt Denizlispor 23 8 Tarık el Taib Gaziantepspor 26 7 Josip Skoko Gençlerbirliği 27 7 Tayfun Türkmen Konyaspor 27 7 Gökdeniz Trabzonspor 27 7 Ümit Özat Fenerbahçe 28 7 

Altın eldiven Futbolcu Takım Maç Gol Rüştü Reçber Fenerbahçe 24 15 Michael Petkovic Trabzonspor 23 18 Aly Mondragon Galatasaray 28 21 Fevzi Tuncay Malatyaspor 18 24 Zdravko Zdravkov Ç.Rizespor 27 25 Kenan Hasagiç Gaziantepspor 20 27 Khaled Fadhel Diyarbakırspor 21 28 

Kart cezalıları 

KIRMIZI 
Cenk Ankaragücü , Cordoba Beşiktaş , Sedat Gaziantepspor , Gökdeniz Trabzonspor 

SARI 
Jupi Diyarbakırspor , Yordanov İstanbulspor , Pesir Kayserispor , Ergin, Elyasa Samsun 

Haftanın sonuçları 

F.Bahçe - Beşiktaş 3-4 Tümer Dk. 29, Luciano Dk. 34, Carew Dk. 45 1, Alex Dk. 69 ve 84 pen., İbrahim Akın Dk. 76, Koray Dk. 90 2 
A.Sebat - G.Saray 1-3 Yusuf Dk. 13, Sabri Dk. 43, Orhan Dk. 69, Hasan Kabze Dk. 71 
D.Bakır - Trabzon 0-1 Fatih Tekke Dk. 16 pen. 
A.Gücü - Ankaraspor 2-5 Cenk Dk. 33, Wederson Dk. 37 ve 77, Savaş Dk. 45 kk, Erman Dk. 68, Ümit Aydın Dk. 88, Jaba Dk. 90 2 
Ç.Rize - G.Antep 1-1 El Taib Dk. 33, Okan Dk. 52 
İst.Spor - G.Birliği 1-3 Mehmet Nas Dk. 11 ve 54, Yalçın Dk. 27, Sertan Dk. 89 
Konya - Sakarya 2-0 M.Hanifi Dk. 25, Ernani Dk. 89 
Kayseri - Malatya 1-1 Ferit Dk. 11, Balili Dk. 55 
Samsun - Denizli 4-0 Serkan Dk. 2 pen., Kais Dk. 37, Ivanov Dk. 88, Caner Dk. 90 

HAFTANIN MAÇLARI 
ÇARŞAMBA Türkiye Kupası 
20.00 Galatasaray-Trabzonspor 

PERŞEMBE Türkiye Kupası 
20.00 Fenerbahçe-Denizlispor 

CUMARTESİ Süper Lig 
16.00 G.Antep-Samsun, Malatya-A.Sebat, 
16.30 G.Birliği-Kayseri, 
19.00 Beşiktaş-Konya 

PAZAR Süper Lig 
14.30 Sakarya-Ç.Rize, 
Denizli-İstanbul, Trabzon-A.Gücü, 16.00 BB Ankaraspor-Fenerbahçe, 19.00 Galatasaray-Diyarbakır 


</TEXT>
</DOC>
