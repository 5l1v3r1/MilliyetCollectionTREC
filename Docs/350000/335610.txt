<DOC>
<DOCNO> 335610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sonspo35.html </URL>
<DATE> 2005/04/21/ </DATE>
<TIME> 22.54 </TIME>
<AUTHOR>  </AUTHOR>
<HEADLINE>
İkinci finalist Fenerbahçe 4 - 5 
</HEADLINE>
<TEXT>

     Fenerbahçe, normal süresi 0-0, uzatma dakikaları 1-1 biten Türkiye Kupası yarı final maçında, Denizlispor'u penaltı atışları sonunda 5-4 yenerek, finale yükseldi. 
     Galatasaray'la karşılacak ikinci finalist oldu. 
     
     İLK YARI 

     14. dakikada orta sahadan atılan uzun pasla ceza alanına hareketlenen Ersen'den önce kaleci Rüştü çıkarak topu kontrol etti. 
     17. dakikada Denizlispor'un yedek kulübesinin önünde konuk ekibin kazandığı bir serbest atıştan sonra Ümit, Denizlispor Teknik Direktörü Giray Bulak ile tartıştı. Arkadaşları bu oyuncuyu sakinleştirmeye çalışırken, hakem Selçuk Dereli, Ümit'i kırmızı kartla oyun dışı bıraktı. 
     Ümit'in kırmızı kart görmesine büyük tepki gösteren Fenerbahçe Teknik Direktörü Christoph Daum, Denizlispor yedek kulübesine kadar gelip, Giray Bulak'ı itti. Saha bir anda karışırken, taraftarların da sahaya yabancı madde atması üzerine, yabancı madde atılmaması yönünde anons yapıldı. Daha sonra taraflar yatıştırılırken, maça devam edildi. 
     26. dakikada Mustafa'nın soldan kullandığı korner atışında, ceza sahası dışında Mikka topa vurdu, yerden seken meşin yuvarlağı Rüştü son anda köşeden tokatlayarak kornere attı. 
     27. dakikada sağ çaprazdan ceza alanına giren Nobre'nin sert vuruşunda, savunmaya çarpan top yandan auta çıktı. 
     28. dakikada Serhat'ın ceza alanı dışından şutunda, kaleci Rüştü topu kornere çeldi. 
     32. dakikada ceza alanı içinde kaleci Souleymanou'nun elinden kaçırdığı topu önünde bulan Serkan'ın vuruşunda, savunmadan dönen topu Souleymanou kontrol etti. 
     42. dakikada ceza alanında kaleciyle karşı karşıya kalan Mustafa'nın vuruşunda, Rüştü'den dönen topu önünde bulan Ömer Rıza, penaltı noktası üzerine gönderdi. Bu topa Ersen sert vurdu, top bir kez daha Rüştü'den döndü. 
     45. dakikada Tomas'ın ceza alanı dışından sert vuruşunda, top az farkla yandan auta gitti ve karşılaşmanın ilk yarısı 0-0 berabere sona erdi. 

     
</TEXT>
</DOC>
