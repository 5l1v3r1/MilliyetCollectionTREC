<DOC>
<DOCNO> 328330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/ekonomi/eko05.html </URL>
<DATE> 2005/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
FT Küçük yatırımcı hariç herkes memnun gibi 
</HEADLINE>
<TEXT>


EKONOMİ SERVİSİ 

Financial Times FT , Çukurova Holding ile TeliaSonera arasında, Turkcell hisselerinin yüzde 27'sinin satışına ilişkin anlaşmanın, 'küçük hissedarlar dışında herkesi memnun edecek gibi göründüğünü' savundu. 
Taraflar arasında 3,1 milyar dolar fiyat üzerinden yapılan satış anlaşmasını değerlendiren gazetenin konuyla ilgili haberinde, Turkcell hisselerinin piyasa fiyatının yüzde 15 fazlasına denk geldiğine dikkat çekilerek, Turkcell'e talip olan TeliaSonera'nın yeni dış pazarlara açılmak için Turkcell'e stratejik önem verdiği belirtildi. TeliaSonera'nın 10 kişiden 5'ten azının cep telefonu sahibi olduğu Türkiye'de büyümeyi stratejik hedefi olarak benimsediği ifade edildi. 
Paskalya tatili nedeniyle işleme kapalı olan İsveç'in Stockholm Borsası'nın açılmasıyla TeliaSonera hisse senetleri yüzde 5.33 değer kazandı. 


</TEXT>
</DOC>
