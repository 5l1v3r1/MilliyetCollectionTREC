<DOC>
<DOCNO> 337029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sonsiy09.html </URL>
<DATE> 2005/04/26/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Çelik Bu konuşma Bumin'e yakışmamıştır 
</HEADLINE>
<TEXT>

     Milli Eğitim Bakanı Hüseyin Çelik, dün Anayasa Mahkemesi'nin kuruluş yıldönümünde Anayasa Mahkemesi Başkanı Mustafa Bumin'in ''türban'' konusundaki değerlendirmesiyle ilgili olarak, ''Bu konuşma Sayın Bumin'e yakışmamıştır'' dedi. 
     Çelik, Sürmeli Oteli'nde katıldığı ''Avrupa Birliği Sürecinde Hayat Boyu Eğitim ve İstihdam'' konulu sempozyumun açılışının ardından, bir gazetecinin ''Anayasa Mahkemesi Başkanı Bumin'in dünkü yıldönümü toplantısında türban ile ilgili açıklamaları vardı. Bununla ilgili bir değerlendirmeniz olacak mı '' sorusu üzerine şunları söyledi 
     ''Açıkça şunu ifade edeyim, bu konuşma Sayın Bumin'e yakışmamıştır. Sayın Bumin hakimlik mesleğinin sonuna gelmişken mahşeri vicdanda kendisini mahkum ettirecek bu tür ifadeleri bence kullanmamalıydı. Bunu doğru bulmuyorum. Türkiye bir hukuk devletidir ve hukuk devleti olarak kalmalıdır. Dolayısıyla bu tür önemli günlerde yüksek mahkemelerin başındaki insanların konuşurken bu manada daha dikkatli olması gerekiyor.'' 
     
</TEXT>
</DOC>
