<DOC>
<DOCNO> 331316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/spor/spo12.html </URL>
<DATE> 2005/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
R.Betis'e güvenin 
</HEADLINE>
<TEXT>


CAN TONGO 


R.Betis - Levante 1 
Real Betis bu sezon evinde oynadığı 15 maçta 10 galibiyet, 4 beraberlik, 1 yenilgi aldı. Özellikle son Barcelona maçında 10 kişiyle ortaya koydukları futbol etkileyiciydi. Levante son haftalarda formsuz. Betis bu maçı kazanıp, üçüncülük şansını sürdürmek isteyecektir. Önerimiz banko 1. 

Fiorentina - Juventus 2 
Şampiyonlar Ligi'ndeki Liverpool maçının ikinci yarısı Juventus adına artılarla dolu bir 45 dakikaydı. İtalyan ekibi, deplasmanlarda gol kısırlığı yaşamasına karşın hatasız işleyen oyun sistemi sayesinde rakiplerinin mutlaka açığını buluyor. Fiorentina'da Miccoli ve Bojinov yok. Banko Juventus. 

Bregenz - Pasching 2 
Avusturya Ligi'nde emin adımlarla şampiyonluğa koşan Pasching, bu hafta lig sonuncusu Bregenz deplasmanına çıkacak. Bregenz son maçında evinde Rapid Wien'e yenildi. İki takımın sezon başından bu yana elde ettiği skorlar maçın skorunu da zaten veriyor. Pasching deplasmanda güler. 

E.Frankfurt - Unterhaching 1 
Alman 2. Ligi'ne bu sezon düşen E.Frankfurt, zirve yarışından biraz uzak kalmış olsa bile, tecrübesi ve kaliteli kadrosuyla galibiyete yakın. Unterhaching son 4 maçında 3 yenilgi, 1 beraberlik alarak büyük bir düşüşe geçti. Frankfurt zor durumdaki rakibine puan kaptırmayacaktır. 



</TEXT>
</DOC>
