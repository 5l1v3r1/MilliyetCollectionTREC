<DOC>
<DOCNO> 339039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/ekonomi/eko04.html </URL>
<DATE> 2005/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
FED, faiz artırımında ölçüyü kaçırmayacak 
</HEADLINE>
<TEXT>


FED'in bugünkü toplantısında faizi 25 baz puan artırması bekleniyor. AB Merkez Bankası'nın ise faiz seviyesini koruması sürpriz olmayacak. Önümüzdeki günlerde paritede dalgalı günler yaşayabiliriz 

SONGÜL HATISARU Finans atölyesi 

ABD'de açıklanan büyüme revizyonu ve yapılan anketler ekonominin yavaşladığını teyit ediyor. Enflasyon ve harcama eğilimlerinde ise bir artış var. Ancak bu tehlikeli boyutlarda değil. Bütün bu veriler birleştirildiğinde FED'in bugün yapacağı toplantıda faiz artırımında ölçüyü kaçırması beklenmiyor. 
FED'in 25 baz puan ile ölçülü faiz artırımına devam etmesi muhtemel. Yarın da Avrupa Merkez Bankası'nın faiz toplantısı var. AB bölgesinde büyüme hızı yüzde 1.5'lerde seyrettiği için AB'nin ise faiz artırması beklenmiyor. 

Euro dolar paritesi 
Bugün yapılacak olası faiz artırımıyla birlikte Amerika ile AB arasındaki faiz farkının açılmaya devam etmesi doları destekleyeceğinden kısa vadede doların euro karşısında değer kazanmasını beklemek gerekiyor. 
Diğer yandan da Amerika'da faiz artırım sürecinin yavaşlayan büyüme nedeniyle sekteye uğrayabileceği beklentisinin kuvvetlenmesi orta vadede euroyu destekleyecek bir gelişme. Fransa'da AB Anayasası'yla ilgili olarak yapılacak referandumu dışarıda bırakarak yapacağımız bir analizde normalde doların faizi artacağı için bunun da kısa vadede paritede dolar lehine bir hareket yaratması beklenebilir. 
Son günlerde paritedeki hareketliliği bununla açıklayan ekonomistler de bulunuyor. Yine bu görüşte olan kesime göre paritede 1.27-1.30 bandında hareketini devam ettirecek. Ancak uluslararası piyasalarda tam tersi yönde bir gelişme de olabilir. Bu senaryoya göre, yavaşlayan büyüme nedeniyle FED'in ilerleyen dönemde faiz artırım sürecine ara verebileceği sinyallerinin güçlenmesi durumunda euronun dolar karşısında hızla değer kazanabileceğini düşünüyoruz. 

Faiz ve kur gevşedi 
Fransa'nın AB Anayasası'na hayır demesi durumunda ise Türkiye piyasalarında büyük çaplı bir dalgalanma yaşanma olasılığı güçlü görünüyor. Çünkü özellikle Fransa oylamasında olası hayır eğiliminin ağır basmasında Türkiye'nin üyeliğine sıcak bakılmamasının da etkili olacağı tahmin ediliyor. 
Geçen hafta referandumla ilgili olarak Brezilya, Rusya gibi gelişmekte olan ülke piyasalarında oynaklık gözlenmezken, AB'ye yeni üye olmuş Macaristan ve Polonya'dan sonra en büyük dalgalanmanın bizde olması da bu görüşümüzü teyit ediyor. 
Nitekim Fransa'da yapılan son kamuoyu yoklamalarının ardından evet eğiliminin ağır basmasının görülmesinin ardından iç piyasada dolar kuru 1.3800 seviyesine gevşerken faiz ise yeniden yüzde 18'in altına indi. Ancak kısa vadede politik risklerin gündemde yoğun yer tutması beklendiğinden yabancı yatırımcıların Türkiye'de pozisyon alma konusunda h l çekince gösterdiği söylenebilir. 

Çin, bizi dolaylı olarak etkiler Son günlerin piyasalarda yakın takip edilen bir gündem maddesi de Çin'in para birimi renminbi'yi revalüe edip etmeyeceği. Çin'in para birimi değerlendiğinde bu ülke ile büyük dış ticaret açığı veren ABD'de dış ticaret açığı uzun vadede azalacağından doların değer kazanması kolaylaşacak. 
Bunun bizim piyasalarımız açısından da dolaylı bir etki yaratması beklenebilir. Renminbi'nin değerinin artması tekstilcilerimizin rekabet gücünü artıracağından ihracatı artırıcı yönde etki yapacak. 

Faiz TÜFE'ye bağlı 
Bu ise dolar kuru üzerinden aşağı yönde baskı yapacak. Fakat aynı zamanda Çin'e sermaye girişi daha da artırabileceğinden Türkiye'den bir miktar sermaye çıkışı yaşanabilir. Bugün açıklanacak nisan ayı enflasyon rakamları ise piyasa için çok kritik. Kurdaki ve petroldeki yüksek seyir, giyim fiyatlarındaki artışlar ve ÖTV artırımı nedeniyle bu ay ÜFE ve TÜFE yüksek gelebilir. Piyasa beklentisi ÜFE de yüzde 1.1 ve TÜFE de ise 0.7 artış olacağı yönünde. TÜFE'nin beklentilerin bir miktar üzerinde gelmesi durumunda Merkez Bankası'nın önümüzdeki hafta yapacağı faiz toplantısında faiz indirimi yapmasını beklemiyoruz. 

Akbank'tan küçük yatırımcının lehine temettü düzenlemesi Dün borsada ise Akbank Yönetim Kurulu'nun, bankanın ana sözleşmesi gereğince ihraç edilmiş bulunan 2.538 adet kurucu hissesi ve intifa senedinin kurumsal yönetim ilkelerine uygunluk hedefiyle banka tarafından satın alınması için gerekli yasal prosedürleri başlatacağı haberinin de etkisiyle, 661 puanı bulan bir yükseliş yaşandı. Haberin etkisiyle endeks üzerinde ağırlığı yüksek hisselerden Akbank günü yüzde 6.02 primle 7.05 YTL'den kapanırken, İMKB 100 Endeksi de yüzde 2.8 primle 24.252 puandan kapandı. 
Banka'dan yapılan açıklamada, "Bankamız ana sözleşmesine göre dağıtılabilir k rın yüzde 10'u kurucu hissesi ve intifa senedi sahiplerine dağıtılmaktadır. Başlangıcı bankamızın kuruluş yıllarına dayanmakta olan kurucu hisse ve pay senetleri, bugün itibariyle 125 ayrı gerçek ve tüzel kişinin mülkiyetinde bulunmaktadır" denildi. 

3.8 milyar dolar nakit sermaye 
Herhangi bir oy hakkı bulunmamakla birlikte avantajlı k r payı alma hakkı bulunan bu hisselerin çağdaş kurumsal yönetim ilkeleri gereğince banka tarafından satın alınmasının yabancı yatırımcı nezdinde de olumlu karşılanması bekleniyor. 
Kurucu hissesi ve intifa senetleri bankanın özkaynakları kullanılarak satın alınacak. Kurumsal yönetim ilkelerine uygun bu adımın 2004 yılı sonu itibariyle 3.8 milyar dolar tutarında serbest sermayeye sahip olan Akbank'ın özsermaye k rlılığını yükseltici yönde etki yapması bekleniyor. 

Ticaret Mahkemesi belirleyecek 
Türk Ticaret Kanunu'na göre söz konusu hisse senetlerinin değerlemesi Ticaret Mahkemesi'nin atayacağı bilirkişi tarafından yapılacak. Avantajlı k r payı alma hakkına sahip imtiyazlı hisselerin ortadan kalkması, gelecek dönemde elinde hisse bulunduran küçük yatırımcıların daha yüksek k r payı almalarına imk n sağlayacak. 
Bilindiği gibi Akbank'ın 1947 yılındaki kuruluşunda Sabancı Ailesi'nin yanı sıra Has Ailesi gibi Adana kökenli birkaç kurucu ortağı daha bulunuyordu. 



</TEXT>
</DOC>
