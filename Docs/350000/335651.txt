<DOC>
<DOCNO> 335651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sontur39.html </URL>
<DATE> 2005/04/21/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
İstanbul'da fuhuş operasyonu... 37'si kadın 41 kişi yakalandı 
</HEADLINE>
<TEXT>

     Silivri'de 2 otele düzenlenen operasyonda, fuhuş yaptıkları öne sürülen 37'si kadın 41 kişi gözaltına alındı. 
     Yurtdışı kaynaklı bir ihbarı değerlendiren İstanbul Asayiş Şube Müdürlüğü ile Yabancılar Şube Müdürlüğü'ne bağlı ekipler, Silivri'deki 2 oteli izlemeye aldı. 
     Otellerin birinde konaklandığını, diğerinde ise fuhuş yapıldığını belirleyen polisler, eş zamanlı olarak her 2 otele de operasyon düzenledi. 
     Operasyonda, fuhuş yaptıkları belirtilen yabancı uyruklu 37 kadın ile otellerin 2 mesul müdürü ve fuhuşa aracılık yaptıkları öne sürülen 2 kişi gözaltına alındı. 
     Polisteki sorgularında Türkiye'ye kendi istekleriyle geldiklerini ve fuhuş yaptıklarını ifade eden kadınlar, sınır dışı edilmek üzere Yabancılar Şube Müdürlüğü'ne götürüldü. 
     Diğer 4 kişi ise, haklarında yasal işlem uygulanmak üzere savcılığa sevk edildi. 
     
</TEXT>
</DOC>
