<DOC>
<DOCNO> 308386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/yasam/yas02.html </URL>
<DATE> 2005/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
4 KIZINI KATLETTİ 
</HEADLINE>
<TEXT>


Ailesine kurşun yağdıran Halil İbrahim İpek, 4 kızını öldürdü 4 aylık kızını, annesini ve eşini de ağır yaraladı 

KASTAMONU DHA 

Kastamonu'nun Taşköprü ilçesine bağlı Akdeğirmen köyünde yaşayan Halil İbrahim İpek 35 , dün akşam ailece gittikleri bayram ziyaretinden döndükten sonra bilinmeyen bir nedenle cinnet getirdi. Tabancasını çeken İpek, çocukları Merve 8 , Asuman 11 , Yasemin 11 , Gülce 5 ve 4 aylık Gamze, eşi Ayşe 35 ile annesi Emine İpek'e 80 kurşun yağdırdı. İpek, kalan son mermiyi de kendi kafasına sıktı. Çocuklardan Merve, Asuman ve Gülce olay yerinde, Yasemin ise kaldırıldığı Kastamonu Devlet Hastanesi'nde hayatını kaybetti. Ağır yaralanan İpek, annesi Emine, eşi Ayşe ve 4 aylık kızı Gamze, Kastamonu Devlet Hastanesi'ne kaldırılarak ameliyata alındı. Durumu kritik olan Halil İbrahim İpek, daha sonra Ankara'ya sevk edildi. 

Komşu kriz geçirdi 
Silah sesleri üzerine eve gelen komşuları Cemal Sarı da gördüğü manzara üzerine kalp krizi geçirerek hastaneye kaldırıldı. 


</TEXT>
</DOC>
