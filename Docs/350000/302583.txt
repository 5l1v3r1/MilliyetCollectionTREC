<DOC>
<DOCNO> 302583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/18/son/soneko08.html </URL>
<DATE> 2005/12/18/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
İzmir Limanı görücüye çıkıyor... 
</HEADLINE>
<TEXT>

     Mersin ve İskenderun Limanlarının ardından İzmir Limanı'da özelleştirilmek üzere ''görücüye'' çıkıyor. 
     A.A muhabirinin edindiği bilgiye göre, İzmir Limanı'nın özelleştirilmesine ilişkin ihale ilanlarının bu hafta yayınlanmaya başlanması öngörülüyor. 
     İzmir Limanı'nın liman alanı genişletilirken, limanda yapılacak derinleştirme çalışması için yatırım taahhüdü alınacak. 
     
     3 LİMAN DAHA VAR 
     Devlet Demiryolları'na ait 6 liman, yılbaşında özelleştirme programına alınırken, bunlardan, İskenderun ve Mersin limanlarının ihaleleri gerçekleştirildi. 
     İzmir Limanı özelleştirmesi için ihale ilanı aşamasına gelinirken, bunun ardından sanayi merkezleri açısından son derece stratejik konumda bulunan Derince Limanı görücüye çıkacak. 
     Geriye kalan, Samsun ve Bandırma limanlarının ihalesinin daha sonra yapılacağı ifade ediliyor. 
     
     İZMİR LİMANI 
     İzmir Limanı, geniş tarımsal ve endüstriyel hinterlanda sahip bulunuyor. Ülkenin ihracatında hayati rol oynayan limanda her türlü yüke hizmet veriliyor ve liman genişleme çalışmaları sürüyor. 
     Toplam 70 bin ton kapasiteli Toprak Mahsulleri Ofisi'ne TMO ait iki beton siloya sahip olan limanda rıhtımla bağlantılı bir konveyör sistemi de bulunuyor. 
     İzmir Limanı'nda yanındaki arazi ile birleştirme yapılırken, alıcının denizde tarama yapması ve yaklaşık 9 metreye düşen derinliği 16 metreye çıkararak büyük gemilerin yanaşmasına imkan sağlayacak yatırımı yapması gerekecek. 
     
     MERSİN LİMANI 
     Bu arada Mersin Limanı'nın satışına ilişkin imtiyaz sözleşmesi de alıcı firma ve ÖİB arasında parafe edilirken, Danıştay 1. Daireye gönderildi. 
     Danıştay'ın bunu incelemesi için 2 aylık bir süresi bulunuyor. 
     
</TEXT>
</DOC>
