<DOC>
<DOCNO> 331772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sonspo09.html </URL>
<DATE> 2005/04/09/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Mehmet Okur 12 sayı attı, Jazz, Hornets'ı 98-87 yendi... 
</HEADLINE>
<TEXT>

     ABD Profesyonel Basketbol Ligi'ne NBA 12 maçla devam edildi. 
     Mehmet Okur'un takımı Utah Jazz, deplasmanda New Orleans Hornets'ı 98-87 yendi ve bu sezon deplasmandaki 9. galibiyetini almış oldu. Karşılaşmada 36 dakika forma giyen Okur, bu süre içinde 12 sayı attı, 2'si hücum 9 ribaunt aldı, 4 asist yaptı ve 2 de top çaldı. Okur, 2 sayılık atışlarda 6'da 3, serbest atışlarda ise 8'de 6 isabet buldu. 
     Matt Harpring, 28 sayı ve 5 ribauntla maçın en skorer ismi oldu. 
     New Orleans Hornets'da ise J.R. Smith'in 18, David West'in de 15 sayılık performansları yenilgiyi engelleyemedi. 
     
     ZAZA'DAN BOBCATS POTASINA 9 SAYI 
     Gürcü asıllı Türk vatandaşı Zaza Pachulia'nın takımı Milwaukee Bucks, sahasında Charlotte Bobcats'i 93-75 yendi. Pachulia, 21 dakika forma giydiği maçta 9 sayı, 2'si hücum 8 ribaunt, 1 asist ve 1 blokluk oyun çıkardı. Pachulia, 2 sayılık atışlarda 6'da 4 ve serbest atışlarda 2'de 1 isabet buldu. 
     Bucks'da 21 sayıyla Desmond Mason, 18 sayıyla sezonun en yüksek rakamına ulaşan Marcus Fizer ve sakatlığının ardından sahalara dönen ve 17 sayı atan Michael Redd, galibiyeti getiren isimler oldular. 
     Öte yandan, double-double yapan Primoz Brezec'in 20 sayı ve 12 ribauntu, Boscats'in üst üste 7. yenilgisini almasına engel olamadı. 
     
     Ligde alınan diğer sonuçlar şöyle 
     Memphis Grizzlies-Miami Heat 97-81. 
     Orlando Magic-Detroit Pistons 102-114. 
     Philadelphia 76'ers-Cleveland Cavaliers 103-98. 
     Portland Trail Blazers-Sacramento Kings 115-119. 
     Toronto Raptors-Atlanta Hawks 109-101 uzatmada . 
     Golden State Warriors-Phoenix Suns 127-119. 
     Seattle Supersonics-Los Angeles Lakers 94-117. 
     Indiana Pacers-Washington Wizards 93-83. 
     New York Knicks-Chicago Bulls 94-102. 
     Minnesota Timberwolves-Denver Nuggets 104-107. 
     Lige, TSİ yarın sabaha karşı yapılacak 9 maçla devam edilecek. 
     
</TEXT>
</DOC>
