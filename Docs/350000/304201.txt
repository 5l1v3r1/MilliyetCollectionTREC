<DOC>
<DOCNO> 304201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/guncel/gun02.html </URL>
<DATE> 2005/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalimanlarımızın güvenlik notu kötü 
</HEADLINE>
<TEXT>


İstanbul ve Ankara havalimanlarında pasaport kontrolü yapılmadan Diyarbakır'a geçtiklerini belirten ABD'lilerden Türkiye'ye Havalimanları örgütler için müthiş yol 

GÜLÇİN ÜSTÜN Ankara 

Amerikan Federal Havacılık Dairesi'nin FAA havalimanlarında habersiz yaptığı inceleme, aktarmalı seferlerde, pasaport kontrolü olmadan Türkiye'ye girilebileceğini ortaya koydu. İstanbul üzerinden Diyarbakır'a giden ABD'liler, kontrolden geçmeden alandan ayrıldı. ABD'li yetkililer, "havalimanları yasadışı örgütler için müthiş bir yol" uyarısında bulundu. 
Pasaport kontrolüne, yolcuların dış hatlardan iç hatlara geçerken bavullarını taşımak zorunda kalmaması için, Milli Sivil Havacılık Güvenlik Kurulu tarafından 2 yıl önce esneklik getirildi. Türkiye'ye gelenler, indikleri ilk alan yerine, iç hatları kullanarak aktarmalı gidecekleri ikinci noktada kontrolden geçiyor. Aktarmalı uçuş yapan yolcunun bagajı, iç hatlar seferi yapacak uçağa aktarılıyor. 
FAA yetkilileri, Ekim 2004'te İstanbul aktarmalı olarak, pasaport noktasına uğramadan Diyarbakır'a geçti. Aynı yöntemle Ankara Esenboğa Havalimanı'ndan da geçiş yaptılar. 

Açık kapanacak 

ABD'lilerin raporu üzerine 13 Aralık'ta toplanan kurul, pasaport kontrollerinin 2 Şubat'tan itibaren ilk noktada yapılmasına karar verdi. Devlet Hava Meydanları Genel Müdürü Mahmut Tekin, "Yeni uygulamayla açık kapanacak. Pasaport kontrolü ilk noktada yapılacak" dedi. 

'Ya yıkılacak ya tıraşlanacak' 

ANKARA Milliyet 
Devlet Hava Meydanları İşletmesi DHMİ Genel Müdürü Mahmut Tekin, havalimanlarının etrafındaki kaçak yapılaşma sorununa dikkat çekerek, "İstanbul Atatürk Havalimanı etrafındaki belirli yüksekliği aşan binalar bu yıl içinde ya yıkılacak, ya da tıraşlanacak" dedi. Tekin, kuruluşun 34 havaalanını işlettiğini ve 2004'te uçak trafiğinin 440 bine yükseldiğini belirtti. 2004'teki135 ihalenin toplam maliyetin 210 trilyon lirayı bulduğunu ifade eden Tekin, ihalelerde yüzde 31 tasarruf sağladıklarını söyledi. DHMİ'nin 2004'ü 344 trilyon lira k rla kapattığını söyleyen Tekin, tüm hava sahalarının tek merkezden kontrol edilmesini sağlayacak SMART Projesi'nin de ihalesine çıkıldığını söyledi. 




</TEXT>
</DOC>
