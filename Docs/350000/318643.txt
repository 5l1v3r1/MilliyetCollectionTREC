<DOC>
<DOCNO> 318643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sontur31.html </URL>
<DATE> 2005/02/25/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
"Gözleme satıyor" diye bacağından vurdular .. 
</HEADLINE>
<TEXT>

     İzmir'in Alsancak Limanı önünde gözleme sattığı için sık sık rakiplerince tehdit edildiği iddia eden kadın, uğradığı silahlı saldırıda bacağından yaralandı. 
     Hastanede AA muhabirine olayı anlatan Raziye Kormaz 42 , Şehitler Caddesi Güray Otomativ önünde yürüdüğü bir sırada önünün tanımadığı 35 HR 046 plakalı motosikletin sürücüsünce kesildiğini bildirdi. Saldırganın ''Biz sana burada gözleme satmayacaksın demedik mi '' dedikten sonra tabancayla sol bacağına bir el ateş ettiğini öne süren Korkmaz, çevreden yardıma gelenlerce de Nevvar-Salih İşgören Alsancak Devlet Hastanesi'ne kaldırıldığını söyledi. 
     Raziye Korkmaz, şöyle devam etti 
     ''Alsancak Limanı'nın en işlek kapısı olan C Kapısı önünde, seyyar tezgahımda TIR şoförlerine gözleme satarak, geçimimi sağlıyorum. Aynı bölgede arabada pilav ve boyoz satan rakiplerimce söz konusu yerde satmamam konusunda sık sık tehdit edildim. Saldırganın bulunmasını ve yasal işlem yapılmasını istiyorum.'' Öte yandan, Raziye Korkmaz'ın oğlu Yalçın Korkmaz'ın da geçen hafta bıçaklandığı öğrenildi. 
     Olayla ilgili soruşturmanın sürdüğü bildirildi. 
     
</TEXT>
</DOC>
