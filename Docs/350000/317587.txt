<DOC>
<DOCNO> 317587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sonspo09.html </URL>
<DATE> 2005/02/22/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Cimbom 19 sezondur böyle defans görmedi 
</HEADLINE>
<TEXT>

     Galatasaray, 1985-86'dan bu yana 11 gol en az golü yediği sezonu yaşıyor. Cim Bom'un bu başarısında en büyük pay Song ve Tomas'ın. 
     
     Namağlup tamamlanmıştı 

     Teknik direktör Gheorghe Hagi önderliğinde Fenerbahçe ve Trabzonspor’la birlikte şampiyonluk yarışını kovalayan Galatasaray, tarihinin en az gol yediği sezonlarından birini geçiriyor. 21 hafta sonunda kalesinde sadece 12 gol gören Sarı - Kırmızılılar, tam 19 yıl sonra böyle bir başarıya ulaşıyor. Cim Bom, 1985-86 sezonunda 21. hafta sonunda kalesinde 11 gol görmüş, mevsimi namağlup tamamlamasına rağmen, Beşiktaş’ın ardından ikinci sırada kalmıştı. 
     
     Sistemin demirbaşları 

     Bu sezon rakip forvetlere geçit vermeyen Cim Bom savunması, takımın zirvede tutunmasını sağlıyor. Hagi’nin öğrencileri, şampiyonluklara ulaşılan sezonlara oranla daha az gol atmasına rağmen, defansının başarısı nedeniyle rakiplerine üstünlük kuruyor. Bu başarıda en büyük pay ise Song - Tomas ikilisine ait. Bu sezon Galatasaray’a transfer edilen iki oyuncu, kısa sürede müthiş uyum sağlayarak Hagi’nin sisteminin de değişmez elemanları oldular. 

     
</TEXT>
</DOC>
