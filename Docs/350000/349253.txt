<DOC>
<DOCNO> 349253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/yasam/axyas02.html </URL>
<DATE> 2005/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kültür turizmi için Patara'yı seçin' 
</HEADLINE>
<TEXT>


Farklı amaçlarla tatile çıkanlara alternatif mek nlar listesi çıkaran İngiliz The Sunday Times gazetesi, Patara kumsalını "Avrupa'nın en iyi sahillerinden biri" sözleriyle tanıttı 

LONDRA DHA 

İNGİLTERE'NİN önde gelen gazetelerinden The Sunday Times, Patara'yı okuyucularına Avrupa'nın en güzel sahillerinden biri olarak gösterdi. Gazete, Türkiye'nin gözde sahillerinden Patara'yı 'kültür turizmi arayan klasik tatilciler için ideal' olarak nitelendirdi. Apollo'nun doğum yeri eski Likya'ya yakınlığı nedeniyle Patara'da inşaat yasağı olduğunu hatırlatan gazete, "Bu, mülkiyet peşinde koşanlar için kötü, kültür avcıları içinse iyi haber" yorumunu yaptı. 

Güneşin batışını izleyin 
10 dakikalık yürüyüş mesafesi içinde tarihi bazilika ve hamamların gezilebileceğini belirten gazete, "Patara'nın, Efes kadar muhteşem olmasa da kendine özgü bir atmosferi var. Tiyatronun en üst sırasına oturun. Güneş, Ege boyunca batarken, Odessa'nın geçtiğini gördüğünüze yemin edebilirsiniz" dedi. Gazete, bir bölümü Antalya, bir bölümü de Muğla'da yer alan Patara'nın su sporları, disko ve yöresel yiyecek açısından da zengin olduğunu belirtti. 

Her ihtiyaca göre bir sahil var 
Düşük bütçeli tatil için en iyi yer Sardunya Adası'ndaki Cala Sinzis sahili. Romantik tatil Norveç'teki Utakleiv sahili.Vahşi yaşam meraklıları için Portekiz Azorlar'daki Porto Pim.Su sporları için Kanarya Adaları'ndan Lanzarote'deki Famara sahili.Ünlüleri görmek isteyenler için Fransa'nın St. Tropez bölgesindeki Pampelonne.Gençlerin için en iyi yer İspanya'daki Mar Menor.Çocuklar için ideal Yunanistan'daki Gerakas.Gözlerden uzak bir tatil için İskoçya'daki Sandwood Körfezi.Lüks tatil arayanlara Fransa Cannes'daki Intercontinental Carlton. 


</TEXT>
</DOC>
