<DOC>
<DOCNO> 304791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/siyaset/siy03.html </URL>
<DATE> 2005/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
TOGEM'i Emine Hanım açtı 
</HEADLINE>
<TEXT>


İSTANBUL Milliyet 


Üsküdar Belediyesi'nce yaptırılan Toplumsal Gelişim Merkezi TOGEM , dün Başbakan'ın eşi Emine Erdoğan tarafından açıldı. 
Erdoğan, bugünkü kültürün bireyci olduğunu, 'benden sonra tufan' diyen bir anlayışın bulunduğunu vurguladı. "Yuvamıza, evlatlarımıza sahip çıkmanın yolu sokağımıza, sokağımıza sahip çıkmanın yolu mahallemize, kentimize sahip çıkmaktan geçiyor" diyen Erdoğan, eğitim, sağlık ve yardımlaşma alanlarında faaliyet gösterecek TOGEM'in, toplumun gelişmesine önayak olacağını sözlerine ekledi. 
TOGEM Başkanı Saadet Gülbaran da amaçlarının, ülkenin yaşam kalitesini yükseltmek olduğunu belirtti. TOGEM'in kuruluşunda katkısı bulunanlara plaket veren Erdoğan, sarılarak öptüğü Gülbaran'ın yengesi olduğunu ifade etti. 


</TEXT>
</DOC>
