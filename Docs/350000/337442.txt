<DOC>
<DOCNO> 337442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonspo18.html </URL>
<DATE> 2005/04/27/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Trabzonspor, Fenerbahçe maçı galibiyet primini ikiye katladı 
</HEADLINE>
<TEXT>

     Fenerbahçe ile Trabzonspor arasında 30 Nisan Cumartesi günü Fenerbahçe Şükrü Saraçoğlu stadında yapılacak karşılaşma öncesi bordo-mavili kulübün yönetim kurulu, galibiyet primini 2 kat daha artırma kararı aldı. 
     Kulüp Genel Saymanı Yüksel Şimşek, AA muhabirine yaptığı açıklamada, dün akşam yönetim kurulu toplantısında, daha önce belirledikleri 5’er bin YTL olan derbi maç galibiyet primini Fenerbahçe maçı için 10’er bin YTL’ye yükseltme kararı aldıklarını söyledi. 
     Daha önceki derbi maçlarında da bu tür uygulamaya gittiklerini ifade eden Şimşek, "Futbolcularımız yeterki bu maçtan galibiyetle ayrılsınlar. Kazandıkları takdirde bu konuyu yönetime bıraksınlar. Ekstra prim de verebiliriz. Yeter ki yürekleriyle oynasınlar ve istediğimiz sonucu alsınlar" diye konuştu. Bu arada futbolculara Fenerbahçe maçı öncesi prim alacaklarından dolayı yaklaşık 150 bin YTL, ödeneceği açıklandı. 
     
</TEXT>
</DOC>
