<DOC>
<DOCNO> 317300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonspo30.html </URL>
<DATE> 2005/02/21/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Ankaragücü'nden teşvik primi iddialarına tepki... 
</HEADLINE>
<TEXT>

     Ankaragücü Kulübü Yönetim Kurulu, dün özel bir televizyon kanalındaki spor programında, kulüpleri ile ilgili yayının gerçeğe aykırı ve küçük düşürmeye yönelik olduğunu ileri sürerek, tepki gösterdi. 
     Yönetim Kurulu'ndan yapılan açıklamada, 95 yıldır Türk sporuna büyük hizmetlerde bulunan Ankaragücü Kulübü'ne yapılan karalama kampanyasına karşı her türlü yasal hakların sonuna kadar kullanılacağı ifade edilerek, şöyle denildi 
     ''Sporcularımızın şahsiyet ve karakterlerinden en ufak bir şüphemiz olmamasına rağmen konu kulübümüzce oluşturulan bir komisyon marifetiyle çok yönlü olarak soruşturulmaya başlanmış olup, sonucu ayrıca bildirilecektir.'' 
     
     ŞEN VE SOYKÖK'ÜN TEPKİSİ 
     Futbol menajerleri Mehmet Şen ve Mehmet Soykök de konuyla ilgili haberlere tepki göstererek, yasal yollara başvuracaklarını söylediler. 
     Futbolcu Cafer Aydın'ın ifadelerinde Ankaragücü'ne verildiği iddia edilen teşvik primi ile ilgili hiçbir ilişkilerinin bulunmadığını belirten Şen ve Soykök, ''Kamuoyu önünde bizi küçük düşürmeye yönelik bu asılsız ifadeyi kınar, Cafer Aydın hakkında yasal işlemlere derhal başlayacağımızı beyan ederiz'' denildi. 
     
</TEXT>
</DOC>
