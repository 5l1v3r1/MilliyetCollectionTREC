<DOC>
<DOCNO> 349647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sondun38.html </URL>
<DATE> 2005/06/07/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
3 PKK'lı Bulgaristan'da yakalandı 
</HEADLINE>
<TEXT>

     Terör örgütü PKK üyesi oldukları belirlenen 3 kişi, Bulgar polisinin düzenlediği operasyonla yakalandı. 
     Bulgaristan'da Türklerin yoğunlukta yaşadığı Kırcaali bölgesindeki Mestanlı Momçilgrad kasabasında ihbar üzerine yakalanan Türk vatandaşı 3 kişinin, kaçak yollardan Yunanistan'a geçmeyi planladıkları öğrenildi. 
     Soruşturma sürdürüldüğü için isimleri açıklanmayan 3 kişinin polise verdikleri ilk ifadelerinde, Yunanistan'a, terör örgütü PKK'nın denetimde bulunan bir eğitim kampına gitmek için kaçmaya çalıştıklarını söyledikleri bildirildi. 
     Bulgaristan'ın en yüksek tirajlı gazetelerinden ''24 Casa''da 24 Saat yer alan habere göre, yakalanan 3 kişi ile birlikte, onları Yunanistan'a kaçak yollardan geçirme sözü veren Bulgar vatandaşı bir rehber de gözaltına alındı. 
     İçişleri Bakanlığı yetkilileri, Bulgaristan'a transit vize ile girdikleri ve vize süresini doldurdukları için kaçak durumuna düşen 3 kişinin soruşturmanın tamamlanmasının ardından Türkiye'ye iade edileceğini açıkladılar. 
     
</TEXT>
</DOC>
