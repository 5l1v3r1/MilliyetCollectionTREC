<DOC>
<DOCNO> 330426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sonsiy19.html </URL>
<DATE> 2005/04/05/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Uluslararası Gazeteciler Federasyonu TCK'da değişiklik istedi... 
</HEADLINE>
<TEXT>

     Uluslararası Gazeteciler Federasyonu'nun FIJ , Başbakan Recep Tayyip Erdoğan'a bir mektup göndererek, yeni Türk Ceza Kanunu'nun TCK düşünce ve ifade özgürlüğünü kısıtlayıcı hükümlerinden duyduğu kaygıyı ilettiği bildirildi. 
     Türkiye Gazeteciler Sendikası'ndan TGS yapılan yazılı açıklamaya göre, FIJ Genel Sekreteri Aidan White tarafından gönderilen mektupta, Türkiye'de basın özgürlüğü ve ifade özgürlüğünün temel ilkelerinin korunması için yasada gerekli değişikliklerin yapılması istendi. 
     Mektupta, TBMM'nin yeni TCK'nın yürürlüğe girme tarihini 1 Haziran'a ertelemesinin memnuniyetle karşılandığı da vurgulanarak, ''Bu yasadaki 25'ten fazla madde, Türk meslektaşlarımızın özgürce haber verme hakkını kısıtlıyor ve özellikle gazetecilerin ve medyanın, keyfi biçimde 6 aydan 5 yıla kadar hapis cezasıyla yargılanmasına yol açabilir'' denildi. 
     ''Yeni TCK'nın Türkiye'de özgür basına karşı açık bir sindirme ve sansür politikasının işareti olacağı'' kaydedilen mektupta, ''Hükümetinizi, Ceza Kanunu'ndaki bu maddeleri değiştirmek için derhal harekete geçmeye ve gazetecilere hapis cezalarının kullanılmasını ortadan kaldırmaya çağırıyoruz'' ifadesine yer verildi. 
     
</TEXT>
</DOC>
