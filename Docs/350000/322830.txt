<DOC>
<DOCNO> 322830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sondun52.html </URL>
<DATE> 2005/03/11/ </DATE>
<TIME> 19.43 </TIME>
<AUTHOR>  </AUTHOR>
<HEADLINE>
Akayev'in görev süresi uzatılabilir 
</HEADLINE>
<TEXT>

     SSCB'nin dağılmasından itibaren 15 yıldır Kırgızistan devlet başkanı olan Askar Akayev'in yıl sonunda yapılacak seçimlerde aday olma hakkı anayasa gereği kalmamış olmasına rağmen, sözcüsü, bu maddenin referandumla değişebileceğini söyledi. 
     Akayev'in sözcüsü Abdil Segizbayev, bugün yaptığı açıklamada, ''Devlet Başkanının görev süresinin bu yıl sonunda dolacak olmasına karşın Akayev, yeni bir dönem daha aday olup olmayacağı konusunda referandumla halkın görüşüne başvurabilir'' dedi. 
     Akayev'in görev süresi, anayasa gereği daha önce de dolmuştu, ancak yapılan referandumlar sonucunda bu hüküm değiştirilerek kendisinin yeniden aday olması sağlanmıştı. 
     Ülkede devlet başkanlığı seçimleri Ekim ayında yapılacak. 
     
</TEXT>
</DOC>
