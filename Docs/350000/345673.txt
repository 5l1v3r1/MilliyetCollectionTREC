<DOC>
<DOCNO> 345673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sonsiy07.html </URL>
<DATE> 2005/05/25/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
AKP Kars Milletvekili'nden Kaymakam'a ''Döverim'' 
</HEADLINE>
<TEXT>

     Mukadder YARDIMCIEL KARS, DHA 

AKP Kars Milletvekili Zeki Karabayır'ın, geçtiğimiz hafta Kars'ta yaptığı bir toplantıda, partililerle görüşmeyen Arpaçay Kaymakamı Sedat Yıldırım hakkında, O kaymakam kim oluyormuş da benim partililerimle görüşmüyormuş. Yoksa, oraya gelip o kaymakamı döverim’ dediği ileri sürüldü. 
     Kars'ta yerel bir gazeteninin haberi üzerine hedef olan Milletvekili Karabayır, Döverim değil, hesabı sorulur’ dediğini iddia ederken Arpaçay Kaymakamı Sedat Yıldırım, Milletvekili Karabayır'ın devletten özür dilemesi gerektiğini, aksi halde tazminat davası açacağını bildirdi. 
     Çağdaş Kars Haber Gazetesi'nin dünkü sayısında yayınlanan AKP Kars Milletvekili Zeki Karabayır'ın Kaymakamı döveceğim’ sözlerini içeren haber, büyük yankı uyandırdı. Gazetede yer alan habere göre, AKP Kars Milletvekili Zeki Karabayır, 20 Mayıs Cuma günü saat 15.30'da il başkanlığı binasında, belediye başkanları, il genel meclisi üyeleri ve ilçe başkanlarıyla bir toplantı yaptı. Sorunlarını dinleyen Karabayır, bazı partililerin bürokratlardan yakınarak Bizi dinlemiyorlar’ demesi üzerine iddiaya göre Sizi nasıl dinlemezler Nasıl işinizi yapmazlar Unutulmasınlar ki, iktidar olan biziz. Hakimi de, savcısı da, kaymakamı da, müdürü de, kısacası tüm memurlar bize bağlıdır. Partililerimizi dinleyip taleplerini yerine getirmek zorundalar. Çünkü siz iktidarda olan bir partinin üyelerisiniz" diye konuştu. 
     
     KAYMAKAMI DÖVERİM’ 

     Bürokrasiden yakınmalar sürerken Arpaçay Belediye Başkanı Çengiz Çobanoğlu’nun Arpaçay Kaymakamıyla görüşmekte sıkıntı çekiyoruz" sözlerine, tepki gösteren Milletvekili Zeki Karabayır, yine iddiaya göre O kaymakam kim oluyormuş, benim partililerimle görüşmüyormuş. Ona gerekeni yapmanızı istiyorum. Yoksa oraya gelir o kaymakamı döverim" dedi. 
     
     KARABAYIR DÖVERİM DEĞİL, HESABI SORULURö DEDİM 

     Yerel gazetede yayınlanan haberle ilgili olarak Ankara’da bulunan Milletvekili Zeki Karabayır, DHA’ya telefonla yaptığı açıklamada, Belediye başkanları, il genel meclisi üyeleri ve partililerle toplantı yaptık. Bu toplantıda Arpaçay Belediye Başkanı Cengiz Çobanoğlu, Sulama Birliği ile ilgili sorunları aktardı ve Kaymakam ile görüşemediğini söyledi. Ben de Belediye Başkanı'na sinirlendim ve öyle şey mi olur Eğer görüşmüyorsa, hesabı sorulur’ dedim. Kaymakamı döverim’ demedim. Ben devlet adamıyım, o şekilde konuşmam. İl başkanına da belediye başkanı ve kaymakamla görüşüp sorunu halletmelerini söyledim" diye konuştu. 
     Arpaçay ilçesi Belediye Başkanı Cengiz Çobanoğlu da AKP İlçe Başkanı Mustafa Aslan'ın Kaymakamla görüşemiyoruz’ demesi üzerine Milletvekili Zeki Karabayır'ın bir konuşma yaptığını hatırlattı. Cengiz Çobanoğlu, Milletvekili Karabayır, İl Başkanı Remzi Aras ve bana kızdı ve Siz orada ne yapıyorsunuz , Bunları görüştürsenize. Sorun nedir, devlette küs olur mu ’ dedi. Kaymakamı döveceğini ifade etmedi. Onu uydurmuşlar" dedi. 
     
     KAYMAKAM ÖZÜR DİLENMEZSE, TAZMİNAT DAVASI AÇARIM 

     Öte yandan gazetede yer alan iddialar üzerine bir açıklama yapan Arpaçay Kaymakamı Sedat Yıldırım ise Bu benim şahsıma değil, devlete yapılmış bir harekettir. Sadece kaymakam değil, hakim ve savcı da hedef alınmış. Devleti tanımaz bir açıklama olarak değerlendiriyoruz. Benimle alıp vereceği yok. Ben kendisine hakaret etmedim ki, bana karşı böyle bir şey söylesin. Eğer devletten özür dilenmezse, milletvekili hakkında 100 bin YTL'lik tazminat davası açacağım" dedi. 
     
</TEXT>
</DOC>
