<DOC>
<DOCNO> 300202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/soneko03.html </URL>
<DATE> 2004/12/23/ </DATE>
<TIME> 02.11 </TIME>
<AUTHOR>  </AUTHOR>
<HEADLINE>
Esnaf odaları kaçak işyerleri için yeyki istiyor... 
</HEADLINE>
<TEXT>

     Aydın Esnaf Odaları Birliği Başkanı Hulusi Akşit, oda başkanları ile birlikte düzenlediği basın toplantısında 507 sayılı kanunu değerlendirdi. 
     Esnaf Odaları Birliği binasında yapılan basın toplantısında konuşan Akşit, TBMM'de görüşülmeyi bekleyen 507 sayılı kanuna ek bir madde konulup, Esnaf Odaları'na kaçak çalışan kişileri denetleme, ceza kesme ve odaya kayıt yetkisi verilmesini istedi. 
     Akşit, kaçak işyerleri konusunda odaların ekonomik sıkıntılarından dolayı bir şey yapamadıklarını kaydeden Akşit, ''Odalarımızın kaçak çalışanlara karşı daha etkili hale getirilmesi için gerekli yerlere müracaatlarda bulunacağız'' dedi. 
     Hulusi Akşit, 507 sayılı yeni kanunla birlikte yapılması planlanan oda seçimlerinin bir yıl ertelendiğini, üye kayıt sayısı 200'ün altında olan odaların kapatılacağını kaydederek, şöyle konuştu 
     ''Aydın'da bulunan 105 odadan 28 tanesi yeni kanun çıktıktan sonra 4 ay içinde kapanacak. Bunların bazılarının başka odalara kaydıracağız. Bazılarını da birlik içinde oluşturulacak karma bir odada toplayacağız.'' 
     
</TEXT>
</DOC>
