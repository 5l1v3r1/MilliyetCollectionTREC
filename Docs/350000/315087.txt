<DOC>
<DOCNO> 315087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/soneko25.html </URL>
<DATE> 2005/02/14/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Turkcell Mevcut anlaşmalar İrancell sürecini riske sokmuştur 
</HEADLINE>
<TEXT>

     Turkcell İletişim Hizmetleri A.Ş., Irancell ile ilgili, ''İran Parlamentosu'nda oylama süreci halen devam etmekle beraber, mevcut gelişmeler, Irancell lisans anlaşması sürecinin gerçekleştirilebilinirliğini riske etmiştir'' açıklaması yaptı. 
     Turkcell'den Borsa'ya gönderilen açıklamada, 23 Eylül 2004 tarihinde kamuya duyurulan özel durum açıklamasında, çoğunluk hisselerine iştirak edilen Irancell Konsorsiyumu Irancell ile İran hükümeti arasında bir lisans anlaşmasının imzalandığı, ancak Irancell'in lisanslı operatör konumuna gelmesi için ihale görüşmeleri sonrası ortaya çıkan ve İran'da sermayesi içerisindeki Türk menşeli sermaye ve ortaklık payı yüzde 50,1'i aşan uluslararası yatırım anlaşmalarının İran Parlamentosu'nun onayına sunulmasını öngören yasal düzenlemenin şirketi de kapsadığının bildirildiği anımsatıldı. Açıklamada, şu görüşlere yer verildi 
     ''13 Şubat 2005'de İran Parlamentosu onayına sunulan ve halen devam ettiğini anladığımız alt komisyon raporu oylama sürecinde, alt komisyonun Irancell ortaklık yapısındaki iştirak payımızın yüzde 49 oranına düşürülmesi yolundaki önerisinin, İran Parlamentosu tarafından onaylandığı medya kanalıyla öğrenilmiştir. 
     31 Ocak 2005 tarihli açıklamamızda, Irancell ortaklık yapısındaki iştirak payımızın yüzde 49 oranına düşürülmesi durumunda Irancell yönetim haklarının, şirketin kontrolünün ve Irancell'in Turkcell tarafından finansal konsolidasyonunu zorlaştırılması gibi değişikliklerin ortaya çıkacağı ve bu durumun Turkcell Yönetim Kurulu'nun 23 Eylül 2004 tarihinde onaylamış olduğu Irancell lisans sözleşmesi ile Irancell'in mevcut ortaklarının yapmış olduğu anlaşmalardan önemli farklılıklar arz edeceği açıklanmıştı.'' 
     
     ''NİHAİ PARLAMENTO KARARI BEKLENİYOR'' 

     İran Parlamentosu'nda oylama süreci halen devam etmekle beraber, mevcut gelişmelerin, Irancell lisans anlaşması sürecinin 'gerçekleştirilebilinirliğini riske ettiği' belirtilen açıklamada, ''ancak konuyla ilgili nihai İran Parlamento kararı beklenmekte olup, gelişmeler Turkcell yönetimince izlenmeye ve değerlendirilmeye devam edilmektedir'' denildi. 

     
</TEXT>
</DOC>
