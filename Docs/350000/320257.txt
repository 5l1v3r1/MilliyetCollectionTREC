<DOC>
<DOCNO> 320257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/yazar/pulur.html </URL>
<DATE> 2005/03/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Avrupa yolunda koşar adım 
</HEADLINE>
<TEXT>


İSTER Anayasa'yı değiştirin, ister ceza kanununu, ister medeni kanunu, ister borçlar kanununu, ister vergi kanununu, ister seçim kanununu... 
K ğıt üzerinde hangi kanunu değiştirirseniz değiştirin, hayata geçirmedikçe, hepsi havada kalır, Avrupa seni almaz... 

İŞTE Fransa, şimdiye kadar Avrupalı olmak isteyen hiçbir devlete yapma gereğini duymadığı halkoylamasını, Türkiye için yapıyor, "Fransız halkı Türkiye'yi isteyip istemediğini" söyleyecek... Yani "Mösyo Jan" ile "Madam Juliet" "Türkiye'yi istemeyiz " dediler mi bitti... 

KIZILMAYACAK gibi değil, ama bir de şöyle düşünün... Bir memlekette sahte ilaç yapılıyor, içine zararlı maddeler konuyor, polis 317 bin kutu ilaç ele geçiriyor -Kim bilir kaç tanesini ilaç diye yutmuşuzdur -, sonra ne oluyor 
Adamlar serbest 
Niye 
Taklitçilik, tutuklanmayı gerektirmiyormuş... 
Yani, ha "Vakko"nun markasını taklit ederek gömlek yapmışsın, ya da "Beymen"i taklit ederek elbise satmışsın, fark etmez. İnsan hayatı gömlekten, elbiseden daha mı değerli 
Gömleğin, elbisenin değeri yanında, insanın kıymeti kaç para 
Böyle mi Avrupalı olacaksın 
Nah olursun 

Bakırköy'de büyük iş merkezi yapılıyor, geçenlerde yanındaki yolla birlikte çöktü, yoldaki minibüs, yolcularıyla 40 metre derinliğindeki çukura düştü. Allah korusun, ya minibüs değil de içi insan dolu otobüs olsaydı 
Ne fark eder, sanki insanın eşyadan bir farkı var da... 
İnşaat firması gazetelere ilan verip inşaatın "Projeli, ruhsatlı ve her türlü teknik tedbirleri alınmış, fen ve sanat kurallarına uygun olarak yapıldığını belirtiyor. 
Eee, peki, niye bu kaza olmuş 
Zemin suyu ve yağmur nedeniyle göçük 
Öyle ya, Bakırköy'de hiç zemin suyu olmaz ve de yağmur yağmaz tarihte ilk defa, bu defa 
Gazete ilanının altında inşaat firmasının "muteber zevat"a teşekkürü var. 
İstanbul Valisi'nden Bakırköy Emniyet Müdürü'ne kadar... 
Muhteremler ne yapmışlar acaba 
Kazadan sonra ilgi ve desteklerini esirgememişler 
Bize göre ilan eksik, "Müessif olaya kadar da ilgi ve desteklerini esirgemeyen" ibaresini de eklemeliydiler. 
Büyükşehir Belediye Başkanı ne diyor 
"İnşaata ruhsat verilmiş, durduramam " 
Bakırköy'ün CHP'li Belediye Başkanı da kendini kurtarmaya çalışıyor 
"Seçimden 13 gün önce ruhsat alınmış, ben olsam vermezdim " 
Neyse biz işimize bakalım, devam edelim, meydanları doldurup milleti bağırtalım 
"Avrupa Avrupa, duy sesimizi " 
Nah duyar 



</TEXT>
</DOC>
