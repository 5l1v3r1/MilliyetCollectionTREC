<DOC>
<DOCNO> 333407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sonspo31.html </URL>
<DATE> 2005/04/14/ </DATE>
<TIME> 23.02 </TIME>
<AUTHOR>  </AUTHOR>
<HEADLINE>
Mahmudi "Basketbol böyle birşey, her zaman tek bir kazanan oluyor" 
</HEADLINE>
<TEXT>

     Basketbol ULEB Erkekler Avrupa Ligi çeyrek final serisi 3. maçında deplasmanda Yunanistan'ın Panathinaikos ekibine 84-76 yenilen Efes Pilsen'in antrenörü Oktay Mahmudi, ''Dörtlü Final''e kalamadıkları için üzgün olduğunu, ancak oyuncuları ile gurur duyduğunu söyledi. 
     Oktay Mahmudi, karşılaşma sonrası düzenlediği basın toplantısında şöyle konuştu 
     ''Panathinaikos'u tebrik etmek isterim. Dörtlü final yolunda başarılar dilerim. Oyuncularımı da tebrik etmek isterim, ama basketbol böyle bir şey, her zaman tek bir kazananı oluyor. Dörtlü finale gitmiyor olabiliriz, ama oyuncularımla gurur duyuyorum.'' Panathinaikos'un performansını da değerlendiren Mahmudi, ''Panathinaikos'un oyunun başından beri performansı yüksekti. Böylece de farkı elde etti. Panathinaikos'un başarıya ulaşmasında evinde oynamasının katkısı büyüktü'' dedi. 
     Gazetecilere de bir mesajı olduğuna bildiren Mahmudi, şöyle konuştu 
     ''İki ülke yakınlaşmaya çalışıyor. Kaleminizden çıkanlara bu nedenle önem vermelisiniz. Birkaç kelime geri dönülmesi zor noktalara taşıyabilir. Bu söylediklerim Türk veya Yunanlı olmakla ilgili değil. İnsanlıkla ilgili. Bu mesajım 4 Haziran'da oynanacak olan Türkiye-Yunanistan futbol maçı için de geçerli.'' 
     
</TEXT>
</DOC>
