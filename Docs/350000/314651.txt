<DOC>
<DOCNO> 314651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/son/sondun06.html </URL>
<DATE> 2005/02/12/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Düşük pantolona ceza kabul edilmedi 
</HEADLINE>
<TEXT>

     ABD'nin Virgina eyaletinde iç çamaşırını gösterecek kadar ''düşük pantalon'' giyenlere 50 dolar para cezası kesilmesini öngören yasa tasarısı reddedildi. 
     Eyalet Temsilciler Meclisi'nin Salı günü geniş bir oy çokluğuyla kabul ettiği yasa tasarısı, Eyalet Senato Komisyonu tarafından reddedilirken, Komisyon Başkanı Senatör Kenneth Stole, Amerikan medyasının hafta başından bu yana gündemine oturan yasa tasarısı üzerindeki tartışmaları ''zaman kaybı'' olarak niteledi. 
     Yasa tasarısını sunan Demokrat Algie T. Howell, ''siyah gettolarından ve Amerikan rapçilerinden esinlenen'' bu moda ile ''sadece Virginia eyaletinin iyiliği için değil Amerika'nın iyiliği için mücadele etmek gerektiğini'' savunmuştu. 
     Demokrat Howell'ın seçmenlerinin isteği üzerine sunduğunu söylediği yasa tasarısı, Amerikan sivil hakları ve ifade özgürlüğünü koruma örgütlerinin büyük tepkisini toplamıştı. 
     
</TEXT>
</DOC>
