<DOC>
<DOCNO> 314562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sonyas18.html </URL>
<DATE> 2005/02/11/ </DATE>
<TIME> 20.20 </TIME>
<AUTHOR>  </AUTHOR>
<HEADLINE>
Abba, kendi diline dönüyor 
</HEADLINE>
<TEXT>

     Agnetha Faltskog, Björn Ulvaeus, Benny Andersson, Anni-Frid Lyngstad, yani İsveç'in dünya çapında tanınan pop müzik topluluğu ABBA, 30 yıllık tarihinde yarın ilk kez şarkılarını kendi dilinde seslendirecek. 
     İsveç'in başkenti Stockholm'de, Benny Anderson ile Amerikan Associated Press ajansına demeç veren ABBA'nin iki erkek bestecisinden Björn Ulvaeus 59 , dünyada 350 milyon albüm satan grubun şarkılarının öz dilleri İsveççeye çevrilmesinde başta tereddüt ettiklerini ama bunun başarılı olduğunu anlattı. ABBA'nın biri sarışın, diğeri kumral solistleri Agnetha Faltskog 54 ile Anni-Frid Lyngstad da 57 bu işe kendilerini yine solist olarak vermiş görünüyorlar. 
     Türkiye'nin bir sonraki yıl ilk kez katılma kararı aldığı 1974 Eurovision Şarkı Yarışması'nın ''Waterloo'' bestesiyle dünyaya özellikle çocuklar ve gençler arasında ''sarsıcı'' çıkışını yapan ABBA, ''Give Me Give Me'' ile noktaladığı 1980'e kadar çok sayıda albümle ilginç popüler müzik eserleri sundu. 
     Bazı müzik uzmanları , ABBA'nın İngilizce söz yazımında, söz-beste uyumunda, prosodide ''hiçbir İngilizin veya Amerikalının dahi ulaşamadığı başarıyı yakaladığını'' belirtmişlerdi. 
     
</TEXT>
</DOC>
