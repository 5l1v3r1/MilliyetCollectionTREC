<DOC>
<DOCNO> 308672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sonspo08.html </URL>
<DATE> 2005/01/23/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Futbolda kupa mesaisi... 
</HEADLINE>
<TEXT>

     Türkiye Kupası üçüncü kademe karşılaşmaları, bugün oynanacak yedi maçla tamamlanacak ve çeyrek finalistler belli olacak. Lig lideri Fenerbahçe, Ankaragücü'nü konuk ederken, Beşiktaş Konyaspor'la oynayacak. 
     Süper Lig'de lider Fenerbahçe, kupa mesaisinde Ankaragücü'nü konuk edecek. Son olarak 1982 83 sezonunda Türkiye Kupası'nı kazanan, sonraki üç finalinden boynu bükük ayrılan Sarı-Lacivertliler'de Ankaragücü maçı öncesinde Kemal, Deniz ve Van Hooijdonk'un sakatlıkları devam ediyor. Sarı-Lacivertliler, bir önceki turda İkinci Lig'den Uşakspor'u 6-2 yenmişti. 
     Son iki kupanın sahibi Trabzonspor ise sahasında Malatyaspor ile karşı karşıya gelecek. Bordo-Mavililer'de Erdinç dışında eksik bulunmuyor. 
     Beşiktaş Konyaspor'u ağırlayacak. Siyah-Beyazlı Takım, Rizespor karşılaşmasında çıkan olaylar nedeniyle Konyaspor maçını kapalı kapılar ardında oynayacak. 

     
</TEXT>
</DOC>
