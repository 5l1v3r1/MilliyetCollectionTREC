<DOC>
<DOCNO> 307749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sondun10.html </URL>
<DATE> 2005/01/19/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Gazze'de İsrail iç güvenlik servisi görevlisi öldürüldü 
</HEADLINE>
<TEXT>

     Gazze Şeridi'nde Hamas tarafından dün gece düzenlenen bir intihar saldırısında, bir İsrail iç güvenlik servisi Sihn Beth görevlisinin öldürüldüğü bildirildi. 
     İsrailli askeri kaynaklar, intihar saldırısında biri ağır olmak üzere 8 Sihn Beth görevlisinin de yaralandığını belirttiler. 
     Aynı kaynaklar, saldırının Gazze Şeridi'nin güneyinde bulunan Gush Katif yakınlarındaki bir İsrail yerleşkesinde düzenlendiğini, intihar komandosunun üzerinde sakladığı bombayı görevlilere atarak patlattığını ve saldırıdan sonra yakalandığını kaydettiler. 
     Hamas örgütü ise bir bildiri yayınlayarak saldırıyı üstlendi ve intihar komandosunun Han Yunus'tan 21 yaşındaki Ömer Salman Tebeş olduğunu açıkladı. 
     İntifada'nın ilan edildiği Eylül 2000'den bu yana öyenlerin sayısı, 3655'i Filistinli olmak üzere 4709'a yükseldi. 
     
</TEXT>
</DOC>
