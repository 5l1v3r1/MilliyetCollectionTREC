<DOC>
<DOCNO> 336508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/ekonomi/eko01.html </URL>
<DATE> 2005/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar iki ayda 2 milyar YTL k r etti 
</HEADLINE>
<TEXT>


Bankacılık sektörünün bu yılın ilk iki ayındaki toplam net k rı yüzde 172 artarak 1 milyar 963 milyon YTL'ye yükseldi 


Bankacılık sektörü bu yılın ilk iki aylık döneminde 2 milyar YTL'ye yakın net kar elde etti. Sektörün toplam aktifleri ise şubat sonu itibariyle son bir yılda yüzde 22 oranında büyüyerek 307.8 milyar YTL'ye ulaştı. Bankacılık Düzenleme ve Denetleme Kurumu'nun BDDK verilerine göre bankalar bu yıl ocak - şubat aylarında toplam faiz gelirlerini geçen yılın aynı dönemine göre yüzde 16.1 artırarak 6.8 milyar YTL'ye çıkarırken, toplam faiz giderleri ise yüzde 5.2 arttı ve 3.9 milyar YTL'de kaldı. Faiz dışı gelirler ise yüzde 12.9'luk bir büyümeyle 1.4 milyar YTL'ye yükseldi. 

Yüzde 22'lik büyüme 
Veriler sektörde bu yıl önemli bir reel büyüme yaşanacağının da işaretini veriyor. Geçen yıl şubatta 250.8 milyar YTL olan toplam aktifler yüzde 22 büyüyerek bu yıl şubat sonunda 307.8 milyar YTL'ye yükseldi. 
Toplam aktifler geçen yılsonunda ise 306.4 milyar YTL olarak gerçekleşmişti. 
Bankaların toplam kredilerinde ise son bir yılda yüzde 51 oranında artış kaydedildi. 


</TEXT>
</DOC>
