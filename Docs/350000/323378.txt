<DOC>
<DOCNO> 323378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/yazar/sazak.html </URL>
<DATE> 2005/03/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bir İstanbul k busu 
</HEADLINE>
<TEXT>


Kırmızı ışıkta beklemek, sürücünün k busu olur mu İstanbul'da yaşıyorsanız, olur. Kameraların saptadığı son kapkaç terörü, Dolmabahçe'de İnönü Stadı karşısındaki trafik ışıklarında meydana geldi. Yarım saat arayla Demet Gökçelik ve Hayal Davran adlı kadın sürücüler yeşil ışığı beklerken, araçlarının camları kırıldı. Saldırganlar, çantayı alarak kaçtılar. 
Polis, İstanbul'un dünyanın başlıca megapollerine göre 'suç' açısından daha 'güvenlikli' bir kent olduğunu savunuyor olsa da, manzara ortada Sahte rakı yüzünden kentte bir haftada 20'yi aşkın insan öldü. Sokak çeteleri, Beyoğlu, Nişantaşı, Etiler, Bağdat Caddesi'ndeki etkinliklerini, Atatürk Havalimanı'nda turistleri taciz etmeye dek götürdüler. Hırsızlık ve ev soygunlarında rekora gidiliyor. 
Taksi sürücülerinin can güvenliği kalmadı. Kaçırılıp ölü bulunan sürücüler nedeniyle, İstanbul'da gece taksicilik yapmak, 'kelleyi koltuğa almak' anlamına geliyor. TEM'de yol kesme hik yeleri de dehşetin bir başka yüzü. Arabaya hafifçe çarpıp, trafik polisini beklerken etrafta ne varsa gasp etmek, İstanbul'a özgü suç türü, yaratıcılık oldu. 
Los Angeles, Miami polisinin Amerikan televizyonlarındaki 'reality show' dizileri, İstanbul'da hayatın bir parçası oldu. 
Tinerci çocuklar, çeteler, otopark mafyasıyla baş etmek için mahalle bekçilerinden, semt karakollarına akla nostaljik çözümler geliyor. Amerikan şerifi ya da Clint Eastwood filmlerindeki 'Kirli Harry' türü polis fantezisi geliştirenler bile çıkıyor. 
Güvenlik sorunları dışında, asıl İstanbul'un 'suç cenneti' haline gelmesindeki sosyolojik boyutlar ihmal ediliyor. 
Bu kadar göç alan, kara paranın, mafyanın kol gezdiği, 'televole' kültürüyle, Kurtlar Vadisi tiplemeleri arasına sıkışmış insanların kendi 'rol modellerini', çetelerini oluşturdukları bir kentte her şeyin çığırından çıkmasından daha doğal ne olabilir ki Siyasi partiler, şimdi İstanbul'daki bu yeni düzene göre program yapıyorlar. 
DYP, 'Sokakta güven' sloganıyla kampanya başlatmış. 
Hükümet, h l 8 Mart nedeniyle 'kadına polis dayağı' skandalının şokunda olduğu için, kapkaç, trafikte saldırı, 'gıda terörü' gibi yeni suç türlerini nasıl çözeceğini bilemiyor. Bu ortamda kadro artışıyla, 'AKP'nin poliste siyasi örgütlenme yapacağına' ilişkin eleştiriler de iktidarı frenliyor olabilir. İstanbul'un imajını gölgeleyen, insanların can ve mal güvenliğini tehdit eden olayların süratle önlenmesi gerekiyor. İstanbul Film Festivali'nin 1 Nisan'daki galasına davetli Fransız kadın oyuncu Emmanuelle Beart, 'Kadın döven ülkeye gitmem' diye haber göndermiş. 
İstanbul şığı Başbakan'a duyurulur 



</TEXT>
</DOC>
