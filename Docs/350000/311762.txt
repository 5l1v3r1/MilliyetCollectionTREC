<DOC>
<DOCNO> 311762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sontur03.html </URL>
<DATE> 2005/02/02/ </DATE>
<TIME> 06.35 </TIME>
<AUTHOR>  </AUTHOR>
<HEADLINE>
Taksi şoförünün boğazını kestiler 
</HEADLINE>
<TEXT>

     Bursa'nın İnegöl ilçesinde bir taksi şoförünün parası ve cep telefonu gasbedildi ve boğazı kesildi. 
     Şoförün ifadesine göre, taksi durağına akşam saatlerinde gelen ve Muhsin Gülenç'in 46 kullandığı araca binen bir şahıs, adliyenin önünden 2 arkadaşını daha alacaklarını ve ilçeye bağlı Cerrah beldesine gideceklerini söyledi. 
     Beldeye gelindiğinde ters istikametteki Çeltikçi köyünün ilerisinde bulunan ara yola girmek istediklerini kaydeden 3 kişi, burada taksiyi durdurarak, şoförü araçtan indirdi ve yanında bulunan cep telefonuyla 25 milyon lirasını aldı. 
     Gaspçılar, ayaklarını bağlayarak boğazını kestikleri Muhsin Gülenç'i yol kenarındaki dereye atmak isterken, bir otomobilin geldiğini görünce taksiyi alarak kaçtı. 
     Vatandaşlar tarafından yol kenarında bulunan evli ve 3 çocuk babası Gülenç, İnegöl Devlet Hastanesi'ne kaldırıldı. 
     Muhsin Gülenç'in boğazındaki kesiğin derin olmadığı ve hayati tehlikesinin bulunmadığı bildirildi. 
     Olaydan 40 dakika sonra 16 T 5565 plakalı taksi, ilçe merkezindeki Orhaniye Mahallesi'nde terkedilmiş olarak bulundu. 
     
</TEXT>
</DOC>
