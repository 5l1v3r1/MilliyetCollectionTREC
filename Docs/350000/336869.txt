<DOC>
<DOCNO> 336869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/spor/bbas.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener finali kaptı 71-67 
</HEADLINE>
<TEXT>


Sarı - Lacivertli bayanlar, Basketbol Ligi yarı final serisinin 3. maçında Erdemir'i zor da olsa geçti, seride durumu 3-1 yaparak finalde ezeli rakibi Beşiktaş ile eşleşti 


Türkiye Bayanlar Basketbol Ligi'nde, yarı final serisinin üçüncü buluşmasında Fenerbahçe, Erdemirspor'u 71-67 yenerek 3-1'lik üstünlükle finale yükseldi. 
Başabaş bir mücadelenin yaşandığı karşılaşmanın ilk periyodunu 21-18 önde geçen Sarı-Lacivertliler, devreyi de 36-32 galip kapattı. Son iki periyodda da çekişme sürerken Fenerbahçe zor da olsa maçı dört sayı farkla kazanmayı başardı ve finalde ezeli rakibi Beşiktaş ile eşleşti. Bu arada maç öncesi, saha içinde bulunan Fenerbahçeli bir taraftar, Erdemirsporlu yönetici Ahmet Aktan'a saldırdı. Yaşanan gerginlik, diğer yönetici ve yetkililerin araya girmesiyle önlendi. 

Maçın karnesi 
HAKEMLER Engin Kennerman, Ersan Ergüler 
FENERBAHÇE Nilay 5 , Ferdinand 8 20, Nalan 7 8, Johnson 7 14, Zanze 7 12, Şaziye 7 10, Esra 4 5, Serap 5 2, Şükran 
ERDEMİRSPOR Aynur 7 16, Betül 5 5, Gülizar 4 3, Johnson 7 17, Roberts 7 14, Dilek 6 8, Mills 5 2, Ümmühan 4 , Elhan 4 2, 
1. PERİYOT 21-18 Fenerbahçe , 2.PERİYOT 36-32 Fenerbahçe , 3. PERİYOT 51-50 Fenerbahçe , MAÇ SKORU 71-67 Fenerbahçe 
BEŞ FAUL Johnson 35.26 , Gülizar 37.45 

ASVEL tutulmuyor 

Fransa Basketbol Ligi'nde Erman Kunter'in coachluğunu yaptığı ASVEL, kendi sahasında Nancy'yi zor da olsa 79-78 yenerek, takipçisi Le Mans'ın bir puan önünde liderliğini sürdürdü. Ligin bitimine dört hafta kala zirvedeki yerini koruyan Asvel'in Türk oyuncusu Hüseyin Beşok ise Nancy karşısında da son haftalardaki başarılı performansını sürdürdü. Beşok, karşılaşmayı 17 sayı, 9 ribaunt ve 4 asist ile tamamlarken, Fransa'nın ünlü spor gazetesi L'Equipe, geçen hafta olduğu gibi, bu hafta da Beşok'u ligdeki yabancılar içinde en iyi ilk beş arasında gösterdi. 


</TEXT>
</DOC>
