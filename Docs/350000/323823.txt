<DOC>
<DOCNO> 323823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sonyas09.html </URL>
<DATE> 2005/03/14/ </DATE>
<TIME> 02.33 </TIME>
<AUTHOR>  </AUTHOR>
<HEADLINE>
Ağız kokusuna karşı yoğurt 
</HEADLINE>
<TEXT>

     ABD'de yapılan bir araştırma, günde belirli miktarda yoğurt yemenin, ağız kokusuna karşı en iyi çözüm olduğunu ortaya koydu. 
     Uluslararası Diş Araştırmaları Derneği'nin ABD'nin Baltimore eyaletindeki toplantısında sunulan araştırma sonuçları, günde 170 gr kadar yoğurt tüketiminin, ağızda biriken koku yapıcı hidrojen sülfit seviyesini düşürdüğünü gösterdi. 
     Araştırmanın 24 sağlıklı gönüllü üzerinde yapıldığı, iki hafta boyunca yoğurt ve yoğurttaki bakterilerin bulunduğu peynir ve benzerlerini yemeyen bu kişilerin ağızlarındaki hidrojen sülfit gibi koku yapıcı bakteri seviyelerinin ölçüldüğü kaydedildi. Daha sonra altı hafta boyunca bu kişilere her seferinde 85 gr olmak üzere, günde iki kez yoğurt verildiği ve araştırma sonunda yapılan ölçümlerde ağızda koku yapıcı madde seviyesinin yüzde 80 oranında azaldığının görüldüğü belirtildi. Yoğurdun, ağız kokusunun yanı sıra dişte tartar birikmesini de önlediği ifade edildi. 
     
</TEXT>
</DOC>
