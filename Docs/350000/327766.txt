<DOC>
<DOCNO> 327766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sondun60.html </URL>
<DATE> 2005/03/28/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
Son Yüzyılın en büyük depremleri... 
</HEADLINE>
<TEXT>

     Endonezya açıklarında, Hint Okyanusu'nda akşam saatlerinde Richter ölçeğine göre 8.2 büyüklüğünde bir deprem meydana geldi. 
     Endonezya'nın Nias adasında onlarca kişinin depremde öldüğü bildirildi. 
     Bölge, 26 Aralık 2004'te Richter ölçeğine göre 9 büyüklüğünde bir depremle sarsılmış ve ardından gelen tsunami felaketi yüz binlerce insanın ölümüne, kaybolmasına ve evsiz kalmasına yol açmıştı. 
     Son yüzyılda, Richter ölçeğine göre 8 büyüklüğünden fazla kaydedilen depremler şöyle 
     2004 ASYA - Endonezya'nın Sumatra adası açıklarında 26 Aralık'ta Richter ölçeğine göre 9 büyüklüğünde meydana deprem, 10 komşu ülkeyi vururken, 270 binden fazla insan öldü ya da hala kayıp. 
     1964 ALASKA - Prens William boğazındaki 9.2 büyüklüğündeki deprem ve ardından elen tsunami yüzlerce kişinin ölümüne yol açtı. 
     1960 ŞİLİ - Richter ölçeğine göre 9.5 büyüklüğündeki deprem ve ardından gelen tsunami Pasifik Okyanusu'na kıyısı bulunan birçok ülkeyi ektilerken, Şili'de 5 bin 700, Hawai'de 61, Japonya'da 130 kişi hayatını kaybetti. 
     1957 ALASKA - Andreanof adalarındaki 9.1 büyüklüğündeki deprem büyük bir tsunamiye yol açtı. 
     1952 SSCB - Kamçatka yarımadası 9.0 büyüklüğündeki depremle sarsıldı. Depremin ardından gelen yıkıcı tsunami Şili ve Peru'ya kadar hissedildi. Bu deprem 2 bin 300'den fazla can aldı. 
     1950 TİBET-HİNDİSTAN - Tibet ve Hindistan'ın Assam eyaletini etkileyen 8.6 büyüklüğündeki deprem 1500'den fazla kişinin ölümüne sebep oldu. 
     1938 ENDONEZYA - 8.5 büyüklüğündeki depremin ardından çok sayıda tsunami kaydedildi. 
     1906 EKVADOR - Kolombiya ve Ekvador kıyıları açıklarında 8.8 büyüklüğündeki deprem, bin kişinin ölümüne yol açan tsunamiyi de beraberinde getirdi. 
     1923 SSCB - 8.5 büyüklüğündeki deprem Kamçatka'yı vurdu. 
     
</TEXT>
</DOC>
