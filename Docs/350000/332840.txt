<DOC>
<DOCNO> 332840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/yazar/gureli.html </URL>
<DATE> 2005/04/13/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Yeni TCK'yı beklerken 
</HEADLINE>
<TEXT>


Yeni Türk Ceza Kanunu'nun yürürlüğe girişinin 1 Haziran'a ertelenmesiyle bir "iyimserlik" havası estirildi. Durun bakalım, dağ ne doğuracak 
Bir kez daha yineleyelim Yeni TCK'ya gerek kalmadan basın özgürlüğü baskı altında tutuluyor. 
Musa Kart, Sefer Selvi Evrensel karikatürden Fikret Otyam, Altemur Kılıç yazıdan mahk m edildi. Penguenciler ve daha niceleri... 
SEKA direnişinde AKP ve Erdoğan aleyhine atılan sloganları ve pankartları yayımladığı için Evrensel gazetesi aleyhine hakaret gerekçesiyle açtığı 15 milyar TL'lik dava da bunlardan biri. 
Tayyip Bey, hoşuna gitmeyen haberlerin verilmesine dahi tahammül edemiyor. Başbakan böyle yaparsa, kaymakam ne yapmaz 
İşin ilginç bir yanı, "şu bizim medya"nın bu konulara ilgisizliği. 
Aslında "şu bizim demokrasi"nin en önemli hastalığı bu Hemen herkes kendi ayağına basıldığında feryat ediyor, üst tarafına pek aldırmıyor. Sivil toplum örgütleri, meslek katmanları da öyle Ya iş işten geçtikten sonra ya da yumurta kapıya gelince dişe dokunur tepki veriyor. 
Evrensel Gazetesi Yazı İşleri Müdürü Fatih Polat, e-mesajında, son duruşmalarının muhabirlerce izlendiği ve haber AA tarafından da servise konulduğu halde gazetelerde yer almayışına değinerek şöyle diyor 
"Yeni Türk Ceza Kanunu'nun yürürlüğe giriş tarihi haziran ayına ertelendi, ancak Sayın Başbakan Recep Tayyip Erdoğan'ın gazetemiz hakkında açtığı dava bu yeni yasanın adeta provası niteliğinde. Çünkü yeni TCK, basın yayın kuruluşlarını haberlerine otosansür yapmaya zorluyor ve biz SEKA işçilerinin AKP hükümeti ve Başbakan aleyhine attıkları sloganlara sansür uygulamadığımız için, onları yayımladığımız için yargılanıyoruz." 

Bir anımsatma 
İncirlik üssü vesilesiyle ABD'nin istekleri yine gündemde. Bu vesile ile Anayasa'nın 92. maddesinin bir fıkrasını anımsatmak istiyoruz 
"Türk Silahlı Kuvvetleri'nin yabancı ülkelere gönderilmesine veya yabancı silahlı kuvvetlerin Türkiye'de bulunmasına izin verme yetkisi Türkiye Büyük Millet Meclisi'nindir." 

Bir şiir 
Dizelerimiz Veysel Boğatepe'nin İstanbul'da Kırk Satır kitabından, Kora Yayın "Sen Aldırmadın" şiirinden 
"Metal paslı bir şehrin Plastik kokulu bahçesinde Ben seni, çiçekler oturumunda sevdim Kavgasız bir ülkenin kızı diye Sen aldırmadın Kalbimin emaneti diye sevdim Sen aldırmadın." 



</TEXT>
</DOC>
