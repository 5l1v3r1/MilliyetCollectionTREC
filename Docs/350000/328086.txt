<DOC>
<DOCNO> 328086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sondun32.html </URL>
<DATE> 2005/03/29/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Doğal afetlerdeki can kaybının yüzde 85'i Asya-Pasifik'te... 
</HEADLINE>
<TEXT>

     Dünyada doğal felaketlerdeki can kaybının yüzde 85'inin, Asya-Pasifik bölgesinde meydana geldiği bildirildi. 
     BM Asya-Pasifik Ekonomi ve Toplum Komisyonu ESCAP tarafından yayınlanan raporda, geçen yüzyılda dünyada kaydedilen doğal felaketlerin en yıkıcılarının bu bölgede meydana geldiği ve can kaybının yaklaşık yüzde 85'inin, yine bu bölgede yaşandığı belirtildi. 
     Rapora göre sel, kasırga, deprem ve tsunamiler, Asya-Pasifik bölgesinde sık sık tekrarlayarak can ve mal kaybına yol açıyor. 
     ESCAPE'in raporu, Endonezya açıklarında dün akşam meydana gelen 8,7 büyüklüğündeki depremin üzerinden birkaç saat geçtikten sonra Seul'de başlayan çevre bakanları toplantısının açılışı dolayısıyla yayınlandı. 
     Rapora göre Bangladeş, Çin, Hindistan, Endonezya, İran, Japonya, Yeni Zelanda, Filipinler ve Vietnam, 20. yüzyılda doğal felaketlerden en çok zarar gören ülkeler oldu. Sadece 1990 ile 2003 yılları arasında, doğal felaketlerin bu ülkelere çıkardığı fatura 6,8 milyon can ve yaklaşık 380 milyar dolar oldu. 
     
</TEXT>
</DOC>
