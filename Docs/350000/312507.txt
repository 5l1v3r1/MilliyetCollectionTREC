<DOC>
<DOCNO> 312507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sontur50.html </URL>
<DATE> 2005/02/04/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Cezaevinden yanlışlıkla tahliye edilen terör örgütü üyesi yakalandı 
</HEADLINE>
<TEXT>

     Yeni Türk Ceza Kanunu'ndan faydalanmak isteyen terör örgütü üyesi bir mahkumun Gaziantep Özel Tip Cezaevi'nden yanlışlıkla tahliye edildiği, bu kişinin yakalandığı bildirildi. 
     Edinilen bilgiye göre, terör örgütü PKK KONGRA-GEL üyesi olduğu ve silahlı eylemlerde bulunduğu gerekçesiyle Adana Devlet Güvenlik Mahkemesi tarafından ömür boyu hapis cezasına çarptırılan Süleyman Köse 65 , Yeni Türk Ceza Kanunu'ndan faydalanmak için girişimde bulundu. Köse, Gaziantep Özel Tip Cezaevi'nden tahliye edildi. 
     Süleyman Köse'nin yanlışlıkla tahliye edildiği ve 1.5 yıl daha cezaevinde kalması gerektiği ortaya çıktı. 
     Hakkında yakalama emri çıkarılan Süleyman Köse, Gaziantep Emniyet Müdürlüğü Terörle Mücadele Şube Müdürlüğü ekipleri tarafından yakalanarak, yeniden Gaziantep Özel Tip Cezaevi'ne gönderildi. 
     
</TEXT>
</DOC>
