<DOC>
<DOCNO> 324048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sonsiy10.html </URL>
<DATE> 2005/03/16/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Sezer Suriye gezisi gerçekleşecek 
</HEADLINE>
<TEXT>

     Cumhurbaşkanı Ahmet Necdet Sezer, ABD ile tartışma konusu olan Suriye ziyaretini gerçekleştireceğini açıkladı. 
     Cumhurbaşkanı Sezer, Myanmar'ın Türkiye'ye de akredite Kahire Büyükelçisi U. Soe Myınt'ı Çankaya Köşkü'nde kabul etti. Sezer, kabul sırasında bir gazetecinin, ''Suriye'ye gidecek misiniz '' sorusuna ''Gideceğiz elbette'' karşılığını verdi. 
     
     WASHINGTON RAHATSIZ 

     Cumhurbaşkanı Ahmet Necdet Sezer'in önümüzdeki nisan ayında yapacağı Suriye ziyareti Washington'u rahatsız ediyor. Ancak diplomatik çevreler Ankara'nın Suriye politikasının uluslararası camiadan farklı olmadığının altını çiziyor. 
     ABD'nin Ankara Büyükelçisi Eric Edelman'ın 'Suriye konusunda uluslararası camiayla birlikte hareket etmenizi bekliyoruz' sözleri başkent kulislerinde 'ABD'nin Sezer'in Şam ziyaretinden memnun olmadığı' şeklinde yorumlandı. 
     
     ESAD'IN DAVETİ 

     Türkiye'yi ziyaret eden ilk Suriye Devlet Başkanı olan Beşar Esad, Ankara'da yaptığı temaslar sırasında Cumhurbaşkanı Ahmet Necdet Sezer'i Şam'a davet etmişti. 
     Ziyaretin gerçekleşmesi için önce Başbakan Recep Tayyip Erdoğan'ın Suriye'ye gitmesi beklendi. Aralık 2004'teki Şam ziyaretinin ardından her iki başkentte de Sezer'in ziyareti için hazırlıklar başladı. 
     Ancak Lübnan'ın eski başbakanı Refik Hariri'nin bir suikaste kurban gitmesi ve Suriye'ye Washington'dan gelen baskıların artması ziyaretin zaman sürecini etkiledi. 
     
</TEXT>
</DOC>
