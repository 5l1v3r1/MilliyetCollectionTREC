<DOC>
<DOCNO> 317713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/ekonomi/eko06.html </URL>
<DATE> 2005/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapadokya kongre turlarına açılıyor 
</HEADLINE>
<TEXT>


DİLEK TAŞ Kapadokya 

Kültür ve tarih turları ile ön plana çıkan Kapadokya, artık kongre turizmine açılıyor. Kapadokyalı turizmciler bölgeye kongre merkezi yatırımları başlattı. Silkar Turizm, Kapadokya Lodge Oteli'nde 500 kişi kapasiteli konferans salonlarından birinin açılışını yaptı. Silkar Turizm Yönetim Kurulu Üyesi Atilla Silahtaroğlu, hedeflerinin bölgedeki yıllık geceleme sayısını 10 bine çıkarmak olduğunu söyledi. Bin 300 metrekarelik kapalı alana sahip kongre merkezi 1 milyon 200 bin euroya mal oldu. 
Silahtaroğlu, 'konferans kültür turu' şeklinde bir konsept geliştirerek bölge turizminin çeşitlendirilebileceğine dikkat çekti. Silahtaroğlu, Lykia World otellerini yeni uzmanlık yatırımlarıyla zincirleştireceklerini açıkladı. Grup 2006 yılında Antalya'da golf oteli, İstanbul'da ise fitness merkezleri açacak. 
Bölgede, kongre turizmine yönelimin kültür turu pazarının daralmasından kaynaklandığı ifade ediliyor. 


</TEXT>
</DOC>
