<DOC>
<DOCNO> 335193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonsiy27.html </URL>
<DATE> 2005/04/20/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Trabzonlular'a "vize kolaylığı" iddiası TBMM gündeminde... 
</HEADLINE>
<TEXT>

     AK Parti Balıkesir Milletvekili Turhan Çömez, Dışişleri Bakanı ve Başbakan Yardımcısı Abdullah Gül'e, Trabzon doğumlu Türk vatandaşlarına Yunanistan'ın Ankara Büyükelçiliği'nin vize işlemlerinde toleranslı davrandığı ve ayrıcalık yaptığı iddialarının doğru olup olmadığını sordu. 
     Turhan Çömez, TBMM Başkanlığı'na sunduğu yazılı soru önergesinde son 10 yılda, Trabzon'un Tonya ve Sürmene ilçelerinden, eğitim amaçlı Yunanistan'a giden öğrenci sayısının açıklanmasını istedi. Bu öğrencilere Yunanistan tarafından kredi ve burs verilip verilmediğini de soran Çömez, önergesinde şunları kaydetti 
     ''Türkiye genelinde halen, içerisinde 'Rum' kelimesi geçen kaç adet vakıf ya da dernek vardır 
     Anadolu'dan Yunanistan'a göç edenlerin oluşturdukları yeni yerleşim alanlarına Türkiye'den esinlenerek isim verdikleri bilgisi doğru mudur 
     Sümela Manastırı'nda Yunanistan'dan gelen turistler için ayin yapılmakta mıdır Eğer yapılıyorsa, bunun için özel izin alınmakta mıdır 
     Son 10 yılda ülkemizden arazi satın alan Yunanlı sayısı ve arazi miktarı nedir '' Çömez, Karadeniz Bölgesi'nden kan numuneleri almak için şu ana kadar Dışişleri Bakanlığı'na başvuran yabancı olup olmadığının ve bölgeden kan numunesi toplanarak çalışma yapılıp yapılmadığının açıklanmasını istedi. 
     
     PAPA SEÇİMİ 
     AK Parti'li Çömez, önergesinde şu sorulara yer verdi 
     ''Türkiye ile Yunanistan arasındaki Güven Artırıcı Önlemler kapsamında Yunan Kara Harp Okulu'nda misafir edilen Kara Harp Okulu öğrencilerimizin odasına zedelenmesi ve üzerinde Türkiye aleyhine ifadelerin bulunduğu Türk Bayrağı bırakılması üzerine, Yunanistan, resmi olarak özür dilemiş midir 
     Avusturya Katolik kilisesi, Alman Kardinal Joseph Ratzinger'in Papa seçilmesini başkent Viyana'nın merkezindeki Stefan Katedrali'nde bulunan 'TürkCanf'nı çalarak kutladı. Viyana'yı 1683 yılında ikinci kez kuşatan Merzifonlu Kara Mustafa Paşa komutasındaki Yeniçerilerin geri çekilirken mevzilerinde bıraktıkları silah ve teçhizatın eritilmesiyle yapılan 13 ton ağırlığındaki bu Çan'ın, Papa seçimlerinden sonra çalınması mutat bir uygulama mıdır 
     10 Ağustos 2005 tarihli Le Monde gazetesine verdiği demeçte, Türkiye'nin Avrupa Birliği'ne üyeliğine karşı çıkan, 'Türkiye Avrupa Birliği'ne değil, İslam Dünyası'na katılsın' ifadesini kullanan yeni Papa Ratzinger'in, Türkiye-AB ilişkilerine nasıl bir etki yapacağını tahmin ediyorsunuz '' 
     
</TEXT>
</DOC>
