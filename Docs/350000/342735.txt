<DOC>
<DOCNO> 342735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/son/sondun08.html </URL>
<DATE> 2005/05/15/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Özbekistan'da ayaklananlar, Türkiye'deki "ılımlı İslam"cılara benzetildi 
</HEADLINE>
<TEXT>

     Özbekistan’ın Andican kentinde meydana gelen olaylar sürerken İngiltere’nin eski Taşkent Büyükelçisi Craig Murray, Andican’da ayaklananları Türkiye’deki "ılımlı İslam"cılara bezetti. 
     ABD ve İngiltere’nin Özbekistan’a ilişkin politikasını sert dille eleştiren ve bu nedenle görevinden alındığı öne sürülen Craig Murray, İngiliz The Telegraph ve The Observer gazetelerinde yer verilen açıklamalarında Andican’da ayaklananların daha çok Türkiye’deki "ılımlı İslam" olarak nitelenen kesim gibi olduklarını savundu. 
     Murray şöyle dedi 
     "Andican’ı ziyaret ettim ve oradaki muhalefetle buluştum. Taliban gibi İslamcı teröristler yok ve kent epeyce laiktir. Protestocuların kimliğinde bir İslami unsur var, ancak daha çok Türkiye’de bulunan ılımlı İslam türüdür." Graig Murray, Andican’ın ayaklanan insanların başlıca kaygısının ülkenin ekonomik politikaları olduğunu savunarak, "Kerimov hükümeti, eski Komünist Parti gibi" dedi. 
     Özbekistan’da üsleri bulunan ABD’yi sert dille eleştiren Murray, Washington’un Özbekistan’da yapmadığı şeylerden birinin, demokrasinin savunculuğu olduğunu söyledi. Murray, "Washington, sadece oradaki üsleri korumak ve gözünü petrol ve gaz reservleri üzerinde tutmakla ilgilidir" ifadesini kullandı. 

ANKA 
     
</TEXT>
</DOC>
