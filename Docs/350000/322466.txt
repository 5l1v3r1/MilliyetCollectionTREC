<DOC>
<DOCNO> 322466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sondun35.html </URL>
<DATE> 2005/03/10/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Belçika hava sahası açıldı... 
</HEADLINE>
<TEXT>

     Belçika hava sahasındaki uçuşları kontrol eden ''Belgocontrol'' çalışanlarının korsan grev başlatmaları üzerine tüm uçuşlara kapanan Belçika hava sahası, grev hareketinin son bulmasının ardından tekrar açıldı. 
     Yaklaşık üç saat kadar süren grev nedeniyle Brüksel havaalanında çok sayıda uçuş iptal edildi. İniş yapacak uçaklar komşu ülkelerin alanlarına yönlendirildi. 
     Yetkililer, uçuşların akşama doğru normale döneceğini bildirdiler. 
     Belgocontrol yetkilileri, personelle iş koşullarına ilişkin görüşmelerin devam ettiğini, grev hakkında önceden uyarı yapılmadığını bildirdiler ve sendikaları eleştirdiler. 
     Grevciler, kurum yönetiminin tavrını ve ücret politikasını eleştirerek, ''uyarıda bulunduklarını'' ifade ettiler. 
     Sendikalar, sorunların çözüm bulmaması halinde, 21 Mart'ta genel grev yapılacağını duyurdular. 
     
</TEXT>
</DOC>
