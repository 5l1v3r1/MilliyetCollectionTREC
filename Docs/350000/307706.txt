<DOC>
<DOCNO> 307706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/spor/spo04.html </URL>
<DATE> 2005/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya seferi 
</HEADLINE>
<TEXT>


Santos'un orta sahasında yer alan Ricardinho'nun peşine düşen Trabzonspor, pazarlık için yönetici Murat Bozoğlu'nu gönderiyor 


Bonservisi pahalı 
ŞENOL Güneş ile şampiyonluğu, olmazsa en azından Şampiyonlar Ligi'ne gidebilmeyi düşünen Trabzonspor, Brezilya'da Santos takımında görev yapan Ricardinho'yu almak için harekete geçti. Pazarlık için yönetici Murat Bozoğlu'nu Brezilya'ya gönderecek olan Bordo - Mavililer, 5 milyon Euro tutarındaki bonservis bedelini aşağı çekmek için uğraş verecek. 

Alacakları kalmadı 
TAKIM içinde de moralleri düzeltmeyi hedefleyen Trabzonspor Yönetimi, Samsunspor maçının 5'er milyar liralık primini, İstanbulspor beraberliğinin 2'şer milyar liralık cezası düşüldükten sonra dün Antalya'ya gönderdi. Böylece kulübün futbolculara borcu kalmadı. Mali Sayman Yüksel Şimşek, bayram öncesinde tüm ödemelerin tamamlandığını ifade etti. 

Direkten döndü 1-0 

Trabzonspor, Sivasspor'u Mehmet Yılmaz'ın attığı tek golle devirdi. Ancak ikinci lig temsilcisinin üç şutu direkte patladı 

İlk yarı golsüz 
BELEK'TE çalışmalarını sürdüren Trabzonspor, 2. Lig A kategorisi lideri Sivasspor karşısında 1-0 kazandı, ancak futboluyla hayal kırıklığı yarattı. İlk yarısı golsüz sona eren maçın 56. dakikasında Mehmet, 61'de Serdar ve 65'te yine Mehmet'in şutları direkten dönünce, Sivasspor üç golden oldu. 73'te Fatih'in şutu savunmadan döndü, tamamlayan Mehmet Yılmaz takımını öne geçirdi 1-0. 

Maçın karnesi 
HAKEMLER Aydın Toksoy, Hüseyin Şener Akıncı, Murat Şeker 
TRABZONSPOR Petkoviç 5 - Emrah 5 , Tolga 6 , D'haene 5 Tayfun Dk.46 6 , Volkan 5 Young Dk.46 5 , Hüseyin 6 , Adem 5 , Celalettin 6 , Yattara 4 Hasan Üçüncü Dk.70 3 , Mehmet Yılmaz 6 , Fatih 5 
SİVASSPOR Yavuz 5 - Kadir 6 , İlhan 6 , Hakkı 5 , Can 6 , Serkan 6 , Yasir 5 Dk.46 Gökhan 5 , Ertuğrul 6 , Mehmet 5 , Muhammet 6 , Serdar 5 
GOL Mehmet Yılmaz Dk.73 
SARI KART Hasan Üçüncü Trabzonspor 


</TEXT>
</DOC>
