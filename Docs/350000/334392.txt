<DOC>
<DOCNO> 334392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sondun17.html </URL>
<DATE> 2005/04/18/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Kerkük'te sabotaj, Basra'da 2 polis öldü 
</HEADLINE>
<TEXT>

     Irak'ın kuzeyindeki Kerkük kentinden Beyci kentine ham petrol nakledilmesinde kullanılan boru hattına sabotaj düzenlendiği bildirildi. 
     Kuzey Petrol Şirketi'nden Muhammed Ali, bu sabah düzenlenen sabotajın ardından Kerkük'ün yaklaşık 80 kilometre batısında bulunan Fatha bölgesindeki boru hattında yangın çıktığını belirtti. 
     Ali, yangını kontrol altına almak üzere bir ekibin bölgeye gönderildiğini söyledi. 
     Irak'ın kuzeyindeki petrol boru hatlarına sık sık saldırılar düzenleniyor. 
     Öte yandan Irak'ın güneyinde yola yerleştirilen bir bombanın patlaması sonucu 2 Irak polisi öldü. 
     Polis, bombanın, Basra kentinde, iki polis devriye aracı yoldan geçtiği sırada infilak ettiğini bildirdi. 
     Patlamada 6 polisin de yaralandığı kaydedildi. 
     
</TEXT>
</DOC>
