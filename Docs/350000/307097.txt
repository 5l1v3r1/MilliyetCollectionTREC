<DOC>
<DOCNO> 307097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/yazar/temelkuran.html </URL>
<DATE> 2005/01/17/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kaç bir filme 
</HEADLINE>
<TEXT>

Kendi filmlerimizden hayır yoksa eğer, içine kaçılacak bir film mi hayal etmeli Kaçsan kaçsan kimin filmine kaçardın Düşünsene 

Şimdi kapıdan içeriye adamlar girse. Bu adamlar siyah takım elbiseli, siyah gözlüklü olsa. Beş kişi kapıdan içeri girip ortalığı kolaçan etse. İçlerinden birinin, en öndekinin elinde siyah bir Bond çanta olsa. Kapıda biraz durduktan sonra, keskin ve sert adımlarla size doğru yürüse adamlar. Tam önünüzde durup isminizi sorsalar. Siz söyleyince birbirlerine baksalar ve masanızın üzerindekileri sıyırıp yere atsalar. Siyah Bond çantayı masanın üzerine yerleştirip kapağını açsalar. 
Çantanın içinde ne mi var Uçuş belgeleri Bugün, yani pazartesi günü istediğiniz bir filme uçuş izniniz var. İstediğiniz herhangi bir filmin içine girebilir ve orada istediğiniz sürece kalabilirsiniz. Hangisini seçerdiniz 

Pembe Panter'de uşak Eğer şimdi kapıdan içeriye siyah takım elbiseli, Bond çantalı adamlar girseydi ve uçuş belgesindeki "filmin adı" bölümünü doldurmamı isteselerdi ben hiç şüphesiz "Baba" filmini seçerdim. Mümkünse Robert De Niro olarak Tahmin edebileceğiniz üzere o filmde kadın olmanın anlamı yok. 
Ama kadın olmak gerekiyorsa bir filmde bu, mutlaka Marlene Dietrich'in filmlerinden biri olurdu. 

Çinli uşak Eğlenmek için Pembe Panter filmlerinden birinde Dedektif "Kuluzo"nun Çinli uşağı olmayı tercih ederdim. Beklenmedik saldırılar yapan Çinli uşak 
Siz hangisini seçerdiniz Ya da kaçımız kendi filmini seçerdi 

Hayat montajı Filmleri hayattan daha ilginç yapan nedir Herhalde fazlalıkların atılmış olması. Gereksiz "sahnelerin" çıkarılmış olması. Hayatınızda ne kadar çok gereksiz sahne var düşünsenize. Bir montaj masasına otursanız, elinizde "makasınız" olsa şu anda yaşamakta olduğunuz hayatın tatsız, bayıcı, tempoyu düşüren ve izleyeni sıkacak olan kaç sahnesini atardınız Hayatınızdan geri, kim bilir, belki de sadece tek planda çekilip bitirilecek bir kısa film kalırdı. 

At, kes, biç... Ne kalıyor Tatsız, sıkıcı ve formalite uyarınca yapılan konuşmaları at filmden. Can sıkıcı düşüncelerle, kendi kendini azarladığın iç seslerle geçirilen saatleri de kes. Heyecansız sevgililikleri, uykulu bir baygınlıkla geçirilen iş toplantılarını, eğlenmek için kendini zorladığın arkadaş toplantılarını... At, kes, biç Ne kalıyor senin filminden geriye 
Yoksa en iyisi kapıdan adamlar mı girmeli içeriye Kendi filmlerimizden hayır yoksa eğer, içine kaçacak bir film mi hayal etmeli yine de Sen hangi filme kaçardın düşünsene Kim olurdun başkalarının filmlerinde 

Mühim not Geçen cuma "Komünizm getirilecekse biz getiririz" sözünü Demirel'e ait gibi yazmışım. Teknik bir hata. Nevzat Tandoğan'a ait bir cümledir. 



</TEXT>
</DOC>
