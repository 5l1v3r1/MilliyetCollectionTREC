<DOC>
<DOCNO> 315961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/spor/bbas.html </URL>
<DATE> 2005/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Potada sınır kalktı 
</HEADLINE>
<TEXT>


Avrupa Ligler Birliği ULEB , önümüzdeki sezon uygulanmak üzere, Avrupa kupalarında yabancı sayısını serbest bıraktı. Yabancı yasağı uygulayan Türkiye'nin de statüsünü değiştirmesi gerekecek 

GÖKHAN TÜRE 


ABT statüsü 
AVRUPA basketboluna yön veren Avrupa Ligler Birliği ULEB , mart ayındaki toplantısında, yabancı oyuncu sınırlamasının kaldırılacağının müjdesini verdi. Buna göre, Avrupa topluluğu dışında kalan ülkelerin mağduriyeti göz önüne alınarak, Avrupa kupalarına katılan tüm ülkelerin takımlarının da Avrupa Topluluğu statüsünde sayılmasına ve dilediği sayıda yabancı oyuncu oynatabilmesine karar verildi. 

Hamilton kararı 
BİR ABD'li oyuncunun AB üyesi bir ülkede evlilik yaparak ULEB Cup'ta oynamak için lisans istemesi üzerine mahkeme, bu oyuncuya lisans verilmesini karara bağlamıştı. "Hamilton kuralı" olarak nitelenen bu kararın da etkin olduğu yeni değişiklikle önümüzdeki sezon kulüpler, dilediği sayıda yabancı oyuncu ile Avrupa'da boy gösterebilecek. Örneğin Efes ya da Ülker, 10 ABD'li ya da 10 Japon ile sahaya çıkabilecek. 

Bir takıma indi 
FIBA'nın da ULEB ile mutabakata vardığı iddia edilen değişikliğin Türkiye'de de uygulanabilmesi için, yabancı statüsünün elden geçirilmesi gerekiyor. Aksi taktirde, Avrupa Kupaları için sekiz yabancı oyuncu transfer edecek kulüp, Türkiye'de yasak olduğundan, büyük çoğunluğunu tribünde oturtacak. Bu arada Türkiye'nin önümüzdeki sezon Euroleague'de 2, ULEB Cup'ta 1 takımla mücadele vereceği açıklandı. 

Banvit finalde 74-90 

Kıbrıs Rum Kesimi'nden Keravnos'u devirdi, Avrupa Kupası Güney Konferansı Final-Four'unda finale yükseldi 

FIBA Avrupa Kupası Güney Konferansı'nda mücadele eden Banvitspor, Romanya'da yapılan Final-Four'da Kıbrıs Rum Kesimi'nden Keravnos'u 16 sayı farkla geçerek finale yükseldi. Rakibi karşısında baştan sona üstün bir oyun ortaya koyan Bandırma ekibi zorlanmadan galibiyete ulaştı. Diğer maçta ise ev sahibi ülkeden CSU Asefsoft, Kıbrıs Rum Kesimi'nden Apollon Limassol'u 71-65 mağlup etti. Banvitspor bugün TSİ 20 30'da CSU Asefsoft ile finalde karşı karşıya gelecek. 

Maçın karnesi 
HAKEMLER Ido Bergman İsrail , Iskren Manalov Bulgaristan 
KERAVNOS Cross 6 13, Anastasiadis 5 2, Gambiroza 3 , Yiannas 5 5, Davis 7 22, Radovic 7 16, Kaskiris 3 , Trisokka 6 13, Milovic 3 , Lofton 5 3 
BANVİTSPOR Fikret 4 , Ümit 7 10, Turgay 7 19, Atkins 7 8, Serkan 4 , Ersin 7 13, Radosevic 7 12, Banks 8 24, Önder 5 4 
1. PERİYOT 27-19 Banvitspor , 2.PERİYOT 46-35 Banvitspor , 3. PERİYOT 71-53 Banvitspor , MAÇ SKORU 90-74 Banvitspor 


</TEXT>
</DOC>
