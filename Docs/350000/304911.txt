<DOC>
<DOCNO> 304911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/son/sonspo20.html </URL>
<DATE> 2005/01/09/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Malatyaspor Başkanlığı'na Hikmet Tanrıverdi yeniden seçildi... 
</HEADLINE>
<TEXT>

     Malatyaspor Kulübü Başkanlığı'na, Hikmet Tanrıverdi yeniden seçildi. 
     Malatya Belediyesi Konferans Salonu'nda yapılan olağan kongrede seçimlere tek listeyle gidildi. Geçerli 111 oyun tamamını alan Hikmet Tanrıverdi, yeniden başkanlığa getirildi. 
     Yönetim kurulu ise şu isimlerden oluştu 
     Celal Birsen, İlhan Kavuk, Şaban Taçyıldız, Süleyman Karaman, Fahrettin Kayhan, Özcan Kayhan, Metehan Berktaş, Ramazan Besli, Murat Gümüş, Bayram Kırıcı, Doç.Dr.Ramazan Özdemir, Ali Cengiz, Ahmet Genç, Hüseyin Şener, Cahit Özpınar, Suat Kozluklu, Hakan Kodaman, Vural Sarıcı, Ramazan Özdemir, Mehmet Diltemiz, Mahmut Cücemen, Bilal Bülent Uçar, Serdar Mutlu, Mehmet Orhan, Halil Üstündağ, Metin Alanyüz, Selahattin Dağıstanlı ve Enes Tuncay Yaroğlueş. 
     
     ''KUPADA FİNAL OYNAMAK İSTİYORUZ'' 
     Kulüp başkanı Tanrıverdi, genel kurulda yaptığı konuşmada, uzun vadeli başarılara imza atmak istediklerini ifade ederek, şöyle konuştu 
     ''İlk aşamada Türkiye Kupası'nda final oynamak istiyoruz. Biz takımın günlük değil uzun vadede başarılar elde etmesini arzuluyoruz. Çalışmalarımızı da buna göre yapıyoruz. Kulübü borç batağına itmeden kadromuzu güçlendirmeye çalışıyoruz. Tesisleşmeye ve altyapıya büyük önem veriyoruz. Bize tüm Malatya kamuoyunun desteğinin sürmesi durumunda biz de kimsenin başını yere eğdirmemek için elimizden geleni yapacağız. 
     Teknik direktör Aykut Kocaman ile de başarılı bir biçimde çaılışıyoruz. İnşallah bundan sonra Kocaman'ın gideceği yer milli takım olacaktır.'' Malatya Belediye Başkanı Cemal Akın da, Malatya Belediyesi ve Malatyaspor'un kentin ortak paydaları olduğunu ifade ederek, ''Takımın başarısı için bizler de elimizden geleni yapacağız. 9 aylık görevimiz süresince belediyeye bağlı Esenlik şirketi aracılığıyla kulübümüze 1 trilyon liranın üzerinde destek olduk. Bu desteğimiz imkanlar ölçüsünde sürecektir'' diye konuştu. 
     
</TEXT>
</DOC>
