<DOC>
<DOCNO> 309482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sondun35.html </URL>
<DATE> 2005/01/26/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
İsrail ve Filistinliler bir araya geldi... 
</HEADLINE>
<TEXT>

     İsraillilerle Filistinliler arasında başlayan üst düzey diplomatik görüşme sona erdi. 
     Görüşmeye katılan Filistinli Bakan Saib Erekat, tarafların haftaya yeniden bir araya geleceğini söyledi. 
     Erekat, gelecek haftaki toplantıda, İsrail Başbakanı Ariel Şaron ile Filistin Devlet Başkanı Mahmud Abbas arasında planan görüşmelere hazırlık yapılacağını belirtti. 
     İsrail devlet radyosu, Şaron'un, Filistin yönetimiyle 14 Ocak'ta kesilen diplomatik görüşmelere tekrar başlanmasına izin vermesinin ardından temasların başladığını duyurmuştu. 
     Haberde, öğleye doğru Kudüs'te başlayan görüşmeye, Şaron'un başdanışmanı Dov Weissglass ve müzakerelerden sorumlu Bakan Erakat'ın yanı sıra Filistin Başbakanı Ahmed Kurey'in kabine sorumlusu Hasan Ebu Libdeh ile Şaron'un siyasi danışmanı Şalom Turdjeman'ın katıldığı kaydedilmişti. 
     
</TEXT>
</DOC>
