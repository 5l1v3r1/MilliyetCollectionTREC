<DOC>
<DOCNO> 334302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/ekonomi/eko04.html </URL>
<DATE> 2005/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tescilli markalar geleceği konuştu 
</HEADLINE>
<TEXT>


EKONOMİ SERVİSİ 

Tescilli Markalar Derneği TMD bu ayki olağan toplantısını Milliyet Gazetesi'nde gerçekleştirdi. Taklit ürünlerle mücadele eden TMD, yaptığı bu toplantıyla tekstil sektörünün geleceğini ve yeni markalar yasasını tartıştı. Toplantıda konuşan TMD'nin Başkanı Selçuk Güzenge, Türkiye'nin markalaşmaya geç başladığını söyleyerek, "Önemli olan trenin son lokomotifine yetişmek. Eğer bu vagonu da kaçırırsak Çin'e karşı şansımızı kaybederiz dedi. 

Türk tekstilinin şansı 
Güzenge, Çin'le rekabet konusunda, KDV'si yüksek olan ürünlerde Türk tekstilinin şansının yüksek olduğunu da belirtti. Toplantıya, Milliyet Gazetesi Reklam Grup Başkanı Viki Habif, Escada adına Vahit İpekçi, Stefanel'den Füsun Çevikel, Adidas'tan Nisa Albayrak, Chicco'dan Ahmet Dalyancıgil, Esas'tan Esra Kavurmacı, Ritz Carlton'dan Sedef Baran, Daniel Hechter'dan İsmail Kavurmacı, Pasifik Ocean adına Özhun Olgar ve Avukat Vehbi Kahveci katıldı. 


</TEXT>
</DOC>
