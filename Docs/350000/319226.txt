<DOC>
<DOCNO> 319226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sondun42.html </URL>
<DATE> 2005/02/28/ </DATE>
<TIME> 19.08 </TIME>
<AUTHOR>  </AUTHOR>
<HEADLINE>
AB ve Rusya, İran'ın Nükleer silahlar anlaşmasına uymasını istiyor 
</HEADLINE>
<TEXT>

     AB Dönem Başkanı Lüksemburg'un Dışişleri Bakanı Jean Asselborn, İran'ın, nükleer silahların yayılmasını önleme anlaşmasına ve Uluslararası Atom Enerjisi Ajansı'nın UAEA belirlediği kurallara uyması konusunda Rusya ve AB'nin hemfikir olduğunu söyledi. 
     Asselborn, Rusya Dışişleri Bakanı Sergey Lavrov ile Lüksemburg'da görüşmesinden sonra yaptığı açıklamada, AB ve Rusya'nın, İran'ın UAEA'nın kurallarına ve nükleer silahların yayılmasını önleme anlaşmasına uyması konusundaki tavırlarını yinelediklerini söyledi. 
     Jean Asselborn, Rusya ile İran arasında dün imzalanan nükleer yakıt atığı iadesi anlaşmasının bu konuya olumsuz etki yapmayacağını belirtti. 
     Rusya Dışişleri Bakanı Sergey Lavrov da, yaptığı açıklamada, ABD'nin, İran ile nükleer programlarından vazgeçmesi için yapılan görüşmelere daha fazla katılmasını ve daha fazla çaba sarfetmesini istedi. Lavrov, ''ABD'nin bu süreçte olumlu rol oynaması gerekir'' dedi. 
     
</TEXT>
</DOC>
