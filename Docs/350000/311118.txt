<DOC>
<DOCNO> 311118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sontur23.html </URL>
<DATE> 2005/01/31/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Zonguldak'ta porno skandalı 
</HEADLINE>
<TEXT>

     Mustafa ÖZDEMİR-Aydın ARSLANYILMAZ DHA 

ZONGULDAK'ta özel bir dershanede öğretmenlik yapan N.Ş ile aynı dershanede 2 yıl önce eğitim gören eski öğrencisi A.D'nin görüntülerinin yeraldığı porno CD kentte elden ele dolaşınca polis olaya el koydu. 
     Milli Eğitim Müdürlüğü, konuyla ilgili müfettiş görevlendirirken, polis şikayetçi kimsenin bulunmadığı olayda suç unsuru olup olmadığını belirlemek için ifadelerine başvurmak üzere N.Ş. ile A.D'yi arıyor. DHA'yı telefonla arayan N.Ş., "Görüntüler karşı tarafın da rızasıyla çekildi. Sadece eşime karşı sorumluyum. Kamerayı iki gün dersanede unutmuştum. Kaset benden habersiz çoğaltılmış'' dedi. 
     Zonguldak'ta bir üniversiteye hazırlık dershanesinde edebiyet öğretmenliği yapan 37 yaşındaki N.Ş.'nin 3 yıldır görev yaptığı dershanede, 2 yıl önce eğitim gören 21 yaşındaki öğrencisi A.D. ile sevişme görüntülerinin yeraldığı porno CD, Zonguldak'ta elden ele dolaşınca polis ve Milli Eğitim olaya el koydu. 
     Evli ve 1 çocuk babası olan N.Ş.'nin evinde çekilen görüntülerde halen Açık Öğretim Fakültesi öğrencisi olan A.D ve N.Ş. sevişme anında sırayla birbirlerini kameraya çekiyorlar. Porno CD skandalının patlak vermesi üzerine A.D. ve N.Ş. kenti terketti. DHA Zonguldak Bürosu'nu telefonla arayan N.Ş., "Bu benim özel yaşantım. Ortada bir suç unsuru yok. Görüntüler 6 ay önce çekildi. Kesinlikle gizli kamera görüntüsü değil. Karşı tarafın da rızasıyla çekildi. Sadece eşime karşı sorumluyum. Ne yapacağımı bilemiyorum. Kamerayı iki gün dersanede unutmuştum. Herhalde o zaman kopyalanmış. Kaset benden habersiz çoğaltılmış. Bu kesinlikle bana karşı yapılmış bir komplo'' dedi. 
     Olayla ilgili Zonguldak İl Milli Eğitim Müdürlüğü, iki müfettiş görevlendirirken, Zonguldak Emniyet Müdürlüğü Aşayiş Şube ekipleri porno CD ile ilgili soruşturma başlattı. N.Ş. ile A.D. ise olayın ardından kayıplara karıştı. 
     

     
</TEXT>
</DOC>
