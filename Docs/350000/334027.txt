<DOC>
<DOCNO> 334027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sonspo20.html </URL>
<DATE> 2005/04/16/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Akçaabat Sebatspor 1 - Galatasaray 3 
</HEADLINE>
<TEXT>

     Birinci Süper Futbol Ligi'nde Galatasaray, deplasmanda Akçaabat Sebatspor'u 3-1 yendi. 
     4. dakikada Selahattin'in pasında, kaleciyle karşı karşıya kalan Yusuf'un şutunda, savunmadan seken top Bayram'ın önüne düştü. Bu futbolcunun vuruşunda, savunma oyuncuları topu taca attı. 
     11. dakikada ceza alanında Mondragon'un ayağındaki topa müdahale eden Yusuf, meşin yuvarlağı filelere gönderdi 1-0. 
     20. dakikada Ayhan'ın sağ aut çizgisi yakınından ceza alanındaki Hakan Şükür'e ortasında, erken davranan kaleci Hakan, topa sahip oldu. 
     22. dakikada orta alanda Conceiçao'dan kaptığı topla Galatasaray ceza alanına yaklaşan Yusuf'un ortasında, topla buluşan Selahattin'in şutunda, top kaleci Mondragon'dan döndü. Selahattin'in yeniden şutunda, son anda yetişen Conceiçao topu çizgiden kafayla kornere çelmeyi başardı. 
     31. dakikada Sabri'nin sol taraftan ceza alanına ortasında topla buluşan Hakan Şükür'ün kafa vuruşunda, kaleci Hakan topu kornere çeldi. 
     35. dakikada Yusuf'nun kaleci Mondragon ile karşı karşıya kaldığı pozisyondaki şutunda Mondragon, meşin yuvarlağı kornere çelmeyi başardı. 
     37. dakikada Orhan Ak'ın ceza alanı dışından sert şutunda, top savunma oyuncularından sekerek Sabri'nin önüne düştü. Bu futbolcunun şutunda, top yandan auta çıktı. 
     39. dakikada Yusuf'un ara pasında kaleciyle karşı karşıya kalan Anderson'un şutunda, kaleci Mondragon topu kornere çelmeyi başardı. 
     43. dakikada Ergün'ün sol taraftan ceza alanı içine ortasında arka direkteki Sabri'nin vuruşunda, meşin yuvarlak direğin dibinden filelere gitti 1-1. 
     İlk yarının kalan dakikalarında başka gol olmadı ve ilk yarı 1-1'lik eşitlikle sona erdi. 
     
     
     İKİNCİ YARI 

     50. dakikada Yusuf'un uzun pasında topla buluşan Bayram'ın ceza sahasına girer girmez sert vuruşunda, kaleci Mondragon meşin yuvarlağı çelmeyi başardı. 
     52. dakikada Song ile çarpışan maçın hakemi Selçuk Dereli, küçük bir sakatlık geçirdi. Dereli, saha içinde yapılan tedavisinin ardından görevini sürdürdü. 
     54. dakikada Bayram'ın ceza sahası dışından sert şutunda, top yandan auta çıktı. 
     63. dakikada Ergün'ün sağ taraftan kullandığı köşe vuruşunda topla buluşan Cihan'ın kafayla yaptığı aşırtma vuruşta, meşin yuvarlak üst direğe çarparak oyun alanına geri döndü. Ardından defans oyuncuları topu uzaklaştırdı. 
     67. dakikada ceza alanı dışında Hasan'ın pasında, Sabri'nin topu sürerek çektiği sert şutta kaleci Hakan topun sahibi oldu. 
     69. dakikada Ergün'ün sağ taraftan kullandığı serbest atışta Song, ceza alanında topu arkaya aşırttı, altıpas içine bulunan Orhan Ak, kafa ile topu filelere gönderdi 2-1. 
     71. dakikada, Ayhan'ın ceza alanı içine ortasında altıpas içinde uygun pozisyondaki Hasan Kabze'nin şutunda, meşin yuvarlak kaleci Hakan'ın sağından filelerle buluştu 3-1. 
     Bundan sonraki dakikalarda başka gol olmadı ve karşılaşma Galatasaray'ın 3-1 üstünlüğüyle sona erdi. 

     
</TEXT>
</DOC>
