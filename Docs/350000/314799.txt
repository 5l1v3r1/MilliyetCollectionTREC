<DOC>
<DOCNO> 314799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/siyaset/siy04.html </URL>
<DATE> 2005/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelik Affa karşıyım ama... 
</HEADLINE>
<TEXT>


BURCUM DEVREZ İstanbul 


Milli Eğitim Bakanı Hüseyin Çelik, bakanlığınca başlatılan "İl İl Türkiye'yi İnceleme" programı kapsamında Hilton Otel'de önceki gün düzenlenen "İstanbul'un Eğitim Sorunlarını Görüşme ve Değerlendirme Toplantısı"nda öğrenci affıyla ilgili açıklamalarda bulundu. Çelik, YÖK Başkanı Erdoğan Teziç'in "öğrenci affını siyasi olarak" yorumladığının hatırlatılması üzerine şunları söyledi "Öğretim üyesi olarak değerlendirdiğimde çok sık af çıkarmanın eğitim sistemine zarar verdiğini, eğitim sistemini sulandırdığını düşünüyorum. Bunun doğru olmadığını daha önce de söyledim. Ancak hükümet olarak bu affa sıcak bakıyoruz." Çelik, af konusundaki teklifin çarşamba günü TBMM Milli Eğitim Komisyonu'nda görüşüleceğini de bildirdi. 



</TEXT>
</DOC>
