<DOC>
<DOCNO> 309053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/magazin/axmag02.html </URL>
<DATE> 2005/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da, plajda kız tavlamanın filmi 
</HEADLINE>
<TEXT>


Alper Çağlar'ın, Sinan Çetin'in desteğiyle çektiği 'Plajda Kız Tavlama Kılavuzu' adlı film, nisanda gösterime giriyor 

BİRSEN ALTUNTAŞ 

Sinan Çetin'in, ilk filmlerini çeken yönetmenlere destek amacıyla başlattığı proje kapsamında, Alper Çağlar 23 da 'plajda kız tavlama'nın filmini çekti. 
'Plajda Kız Tavlama Kılavuzu' adlı filmde, 'Okul'da da oynayan ve sürekli porno film izleyen Deniz Güngören'in canlandırdığı 'Orçun' ve Caner Özyurtlu'un oynadığı 'Ediz' karakterlerinin tatil maceraları anlatılıyor. Nicole ve Gabriella isimli 2 Çek model ile yan rollerde Vildan Atasever ve Damla Debre'in oynadığı film, nisan ayında seyirciyle buluşacak. Ek sahnelerde, Çetin ekibinin genç yönetmenlerinden Barış Denge ile çalıştıklarını belirten Çağlar, filmini şöyle anlattı "Daha önce çektiğim bir kısa film vardı. Sinan Çetin izleyip beğenmiş. Çetin'e gerçekten minnettarım. Bana güvenini haklı çıkarmak için elimden geleni yapıyorum. Senaryomuzu 'Okul' filmini çeken Doğu Yücel yazdı. Filmimizi kısaca Amerikanvari iki gencin ergenlik çağındaki maceraları, güneye gitmeleri ve başından geçen olaylar diye tanımlayabiliriz. Bu gençler güneye giderken ellerinde kız tavlamakla ilgili bir kitap geçiyor." 



</TEXT>
</DOC>
