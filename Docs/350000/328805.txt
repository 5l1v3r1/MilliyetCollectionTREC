<DOC>
<DOCNO> 328805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/yasam/yas05.html </URL>
<DATE> 2005/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava yine soğuyacak 
</HEADLINE>
<TEXT>


ANKARA Milliyet 

Türkiye'nin batısı, bugün Karadeniz üzerinden gelen soğuk ve yağışlı havanın etkisine girecek. Hava sıcaklıkları bugün batı bölgelerinde, hafta sonu da tüm yurtta 8-10 derece azalacak. Devlet Meteoroloji İşleri Genel Müdürlüğü'nün uyarısına göre, Marmara'nın doğusu ile Karadeniz'de yağmur ve sağanak şeklinde başlayacak yağışlar, bugün Doğu Akdeniz kıyılarıyla Güneydoğu Anadolu dışında kalan bölgelerde devam edecek. Yağışlar, sıcaklığın azalmasıyla Karadeniz kıyılarında karla karışık yağmur, Karadeniz'in iç kesimleri, İç Ege ile İç ve Doğu Anadolu'nun kuzeyinde kar şeklinde olacak. Rüzg r bugün Marmara ve Kuzey Ege'de, yarın ve cumartesi günü Marmara, Batı Karadeniz, Kuzey Ege ile İç Anadolu'nun batısında poyrazdan kuzeydoğudan kuvvetli ve kısa süreli fırtına şeklinde esecek. 



</TEXT>
</DOC>
