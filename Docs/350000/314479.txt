<DOC>
<DOCNO> 314479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sonspo03.html </URL>
<DATE> 2005/02/11/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Del Bosque'den tehdit 
</HEADLINE>
<TEXT>

     Sezon sonuna kadarki tüm alacaklarını isteyen İspanyol hoca Bosque, aski halde kulübü FIFA'ya şikayet edeceğini söyledi. 
     
     Üzgün ayrılmıştı 
     Büyük umutlarla geldiği Beşiktaş’taki serüvenini tatsız noktalayan ve önceki gün ülkemizi oldukça üzgün bir şekilde terk eden Del Bosque, Siyah - Beyazlı kulübü zora soktu... Yönetimin, mukavelesini tek taraflı fesh ettiği İspanyol çalıştırıcı, kendisinin ve yardımcılarının sezon sonuna kadarki tüm alacaklarının eksiksiz bir şekilde ödenmesini istedi. 
     
     Yönetimin rakamı belli 
     DEL Bosque ile görüşen idarecilerin yardımcıları için 450, tecrübeli hoca için ise 650 bin EURO’luk bir tavan rakam belirlediği, bunun üzerinde bir ödemenin yapılmayacağını ifade ettiği öğrenildi. Ancak Bosque’nin konuyla ilgili olarak taviz vermeye yanaşmadığı ve alacaklarının verilmemesi halinde FIFA’ya başvuracağı dile getirildi. 
     
</TEXT>
</DOC>
