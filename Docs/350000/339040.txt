<DOC>
<DOCNO> 339040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/ekonomi/eko05.html </URL>
<DATE> 2005/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Merkez bağımsız olsun dedim, 'Deli misin ' dediler' 
</HEADLINE>
<TEXT>



Asya Kalkınma Bankası'nın 38. Yıllık Guvernörler Kurulu Toplantısı'nın Asya'da yapılan reformların uygulanması süreci konulu konferansta bir konuşma yapan Kemal Derviş, "Demokrasi ve yasal sistem arasındaki denge ekonomik başarı için önemli bir kriter" dedi. Makroekonomik politakalar ve ekonomik kuruluşlar hakkında bilgi veren Derviş, demokrasinin farklı ülkelerde, farklı uygulama şekillerinin olduğunu söyledi. 
Demokratik olarak seçilen yasa koyucuların her zaman en iyi yasayı yapma konusunda iddialı olduklarını, buna karşın politik kesimden her zaman bir karşı görüş geliştiğini belirtti. Bu konuya en iyi örnek olarak Merkez Bankası'nı gösteren Derviş, konuşmasına şöyle devam etti 

'Avrupa'da da bağımsız' 
"Hükümette görev aldığım sürede Merkez Bankası'nın bağımsızlaştırılması için öneri sunduğumda bana 'Sen deli misin, Merkez Bankası zaten sana bağlı olarak çalışıyor, kendine bağlı bir birimi neden bağımsızlaştırmak istiyorsun' dediler. Daha sonra benim çabalarımla Merkez Bankası bağımsızlaşınca da bana telefon açıp 'İyi ki böyle bir süreci gerçekleştirmişiz' dediler." 
Türkiye'de enflasyonun son iki üç yılda yüzde 8 - 9'lara düşmesinin, Merkez Bankası'nın bağımsızlaştırılması sayesinde olduğunu belirten Derviş, "Avrupa'da da yasalar Merkez Bankası'nın bağımsızlaştırılmasını gerektiriyor" dedi. 


</TEXT>
</DOC>
