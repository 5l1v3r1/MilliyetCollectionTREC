<DOC>
<DOCNO> 304626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sondun21.html </URL>
<DATE> 2005/01/08/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Sırbistan'ın Makedonya sınırı yakınında bir Arnavut genç öldürüldü 
</HEADLINE>
<TEXT>

     Sırbistan'ın etnik gerginliklerin olduğu güneyindeki Makedonya sınırı yakınında bir Arnavut gencin, sınır devriyesi tarafından vurularak öldürüldüğü bildirildi. 
     Yerel yetkililer, başkent Belgrad'ın yaklaşık 300 kilometre güneyindeki Miratovçi köyünden 16 yaşındaki Arnavut Gaşim Hayrull'un, Makedonya sınırı bölgesinde dün vurulduğunu kaydettiler. 
     BM yönetimi altındaki Arnavutların çoğunlukta olduğu Kosova'nın batısında yer alan bölgede meydana gelen olayı soruşturan polis, Hayrullah'ın büyük olasılıkla, ordu devriyesinin dur ihtarlarına uymayarak, kaçak olarak sınırı geçmeye çalışırken vurulduğunu söyledi. 
     Seyri kesin olarak henüz bilinmeyen olayla ilgili yetkililerin bugün bir açıklama yapmasının beklendiği kaydediliyor. 
     Bu arada, Miratoçvi'de dün akşam, Arnavut gencin yasalara aykırı biçimde ve sınır hattından oldukça uzakta vurularak öldürüldüğünü söyleyen yaklaşık 200 köylü gösteri düzenledi. 
     Yerel bir Arnavut politikacı Orhan Recep de, olayla ilgili olarak, Sırbistan-Karadağ'ın gergin güney bölgesine geçen ay takviye güç konuşlandırmasını sorumlu tuttu. 
     Presevo Vadisi olarak bilinen bölge, Kosova'nın çok yakınında bulunuyor. 
     
</TEXT>
</DOC>
