<DOC>
<DOCNO> 316876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/yasam/axyas01.html </URL>
<DATE> 2005/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
1 kol, 1 bacağa 1 milyon YTL 
</HEADLINE>
<TEXT>


Yüksek gerilim hattı kurbanı oğulları için TEDAŞ'a rekor tazminat davası açmaya hazırlanan aile, harç tutarı 54 bin YTL'yi bulamıyor 

HASAN KIRMIZITAŞ, ÖKKEŞ İŞÇİ DHA 

Gaziantep'te, yüksek gerilim hattına dokununca bir kol ve bacağını kaybeden Mustafa Soyyiğit'in 7 ailesi, TEDAŞ hakkında 1 milyon YTL'lik tazminat davası açmaya hazırlanıyor. 
Göllüce Mahallesi'nde oturan Mustafa, Mayıs 2004'te komşularının damına çıkarak oynamaya başladı. Bu sırada çok yakından geçen yüksek gerilim hattına dokununca sağ kolu kopan ve vücudu yanan Mustafa, hastaneye kaldırıldı. Sol bacağı da kesilen Mustafa'nın babası Ahmet Soyyiğit 35 , tazminatın harç tutarı 54 bin YTL için Adalet Bakanlığı'ndan adli yardım talebinde bulundu. 

"TEDAŞ'a ders olur" 
Soyyiğit, bakanlığın bu parayı vermemesi halinde de, imk nları ölçüsünde bir miktar belirleyerek dava açacağını söyledi. 
Yüksek gerilim hattının evlerin hemen yanından geçtiğini vurgulayan Soyyiğit, "Mahalleli birçok kez şik yette bulundu, dinleyen olmadı. Sonunda faturayı biz ödedik. Bu para oğlumun kolunu, bacağını geri getirmez ama TEDAŞ'a ders olur" dedi. Arkadaşları gibi okula gitmek istediğini söyleyen Mustafa da, "Sokağa çıkamıyorum, yürüyemiyorum, oyun oynayamıyorum" diye konuştu. 


</TEXT>
</DOC>
