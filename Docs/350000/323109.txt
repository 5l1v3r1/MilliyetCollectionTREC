<DOC>
<DOCNO> 323109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/yasam/yas01.html </URL>
<DATE> 2005/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciler için daha iyisi yok 
</HEADLINE>
<TEXT>


Ana Yayıncılık Genel Yayın Yönetmeni Dr. Gürel Tüzün, Milliyet'in okurlarına büyük hizmeti Türkiye İller Ansiklopedisi'ni anlattı Bu kadar kapsamlısı şimdiye kadar olmadı 

İSTANBUL Milliyet 

Milliyet ile Ana Yayıncılık işbirliğiyle hazırlanan, en güncel bilgilerle donatılmış Türkiye İller Ansiklopedisi, 7'den 70'e herkesin faydalanacağı çok önemli bir kaynak olacak. Tamamı renkli 2 cilt ve 1000 sayfadan oluşan ansiklopedide 81 il ve ilçelerinin fotoğraflarından, tarihi sosyal ve siyasal olaylarına, tarihi merkezlerinden demografik özelliklerine varıncaya kadar her türlü bilgi yer alıyor. Ana Yayıncılık Genel Yayın Yönetmeni Dr. Gürel Tüzün, bu büyük eseri şöyle anlattı 
"Okurlar ansiklopedide her ilin doğal yapısını, nüfus bilgilerini, bitki örtüsünü, ekonomisini, tarihini geniş ve yeni güncellenmiş bilgilerle bulma imk nı bulacak. İlçeler de kapsamlı olarak işlenecek. Ayrıca iller alfabetik bir sıra halinde düzenlendiği ve ilçeler de bir sistematik olarak içine oturtulduğu için okuyucular hiç zorluk çekmeden kullanacaklar." 

Tek kaynak 
81 ilin Türkiye geneliyle karşılaştırma bilgilerine de yer verdiklerini anlatan Dr. Tüzün, şöyle devam etti "Böyle bir bilgiyi tek bir kaynakta bulmak zor. Öğrencilerin araştırma yapabilmeleri için konular, çizelgeler, grafikler ve pasta dilimleriyle anlatıldı. Öğrenciler bu ansiklopedide illerin görülmeye değer yerlerini, her ilçenin en meşhur ürünlerini, yükseköğretim kurumlarını, kütüphanelerini, müzelerini görme imk nı da bulacak. Ayrıca bütün illerle ilgili ekonomi, demografi eğitim ve sağlık karşılaştırılması da yapılıyor. İllerin toplam doğurganlık oranları, o ilde hangi milletvekilinin bulunduğu, illerin en önemli olayları ve ilçelerin görselleri de kullanılacak." 

'Okuması da zevkli' 
Türkiye'de 81 il ve ilçeleri hakkında bu derece geniş bilgilerin yer aldığı bir ansiklopedi olmadığına dikkat çeken Prof. Tüzün, sözlerini şöyle bitirdi "Bu ansiklopedi, herkesin kullanacağı önemli bir kaynak olacak. Ayrıca bu kadar kapsamlı bir ansiklopedi şimdiye kadar yapılmadı. Bu ansiklopedi mutlaka her kitaplıkta yer almalı." 


</TEXT>
</DOC>
