<DOC>
<DOCNO> 300313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sontur03.html </URL>
<DATE> 2004/12/23/ </DATE>
<TIME> 02.06 </TIME>
<AUTHOR>  </AUTHOR>
<HEADLINE>
Ölüm kardeşleri ayıramadı... 
</HEADLINE>
<TEXT>

     TRABZON'un Vakfıkebir İlçesi'nde, ahşap bir evde çıkan yangında penceredeki demir parmaklıklar nedeniyle dışarı çıkamayan yaşları 9 ile 15 arasında olan 3 kardeş yanarak yaşamını yitirdi. 
     Olay, Önceki akşam saat 21.00 sıralarında, Deregözü Köyü Cami Mahallesi'nde meydana geldi. Beş çocuklu 36 yaşındaki anne Fatma Menteşe'nin iki çocuğuyla birlikte bir komşusuna, 40 yaşındaki baba Şevket Menteşe'nin de kahveye gitmesi üzerine lise birinci sınıfta okuyan 15 yaşındaki Melahat ile ilköğretim okulu öğrenicileri 11 yaşındaki Koray ve 9 yaşındaki Fatoş Menteşe, dedeleri 80 yaşındaki Ali Menteşe ile birlikte evde kaldı. Alt katı depo olarak kullanılan yamaç üzerine kurulu 3 odalı evde, Koray ve Fatoş Menteşe'nin bulunduğu odadaki sobadan yangın çıktı. Yangın, kısa sürede tüm odayı sardı. Kapıdan çıkamayan ve perceredeki demir parmaklıklar nedeniyle camdan atlayamayan iki kardeş bağırarak yardım istedi. Diğer odada ders çalışan ve kardeşlerinin çığlıkları üzerine yardıma koşan abla Melahat Menteşe de alevlerin arasında kaldı. 
     

     
</TEXT>
</DOC>
