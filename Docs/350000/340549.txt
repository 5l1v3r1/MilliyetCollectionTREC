<DOC>
<DOCNO> 340549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sontur35.html </URL>
<DATE> 2005/05/07/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Bursa'da çöpte bebek cesedi... 
</HEADLINE>
<TEXT>

     Bursa’da, şiddetli kanama şikayetiyle hastaneye götürülen bir kadının ölü doğduğunu iddia ettiği bebeği, çöp bidonunda bulundu. 
     Alınan bilgiye göre, annesi Gülay A. tarafından Çekirge Devlet Hastanesi Acil Servisi’ne götürülen ve doğuma bağlı şiddetli kanaması olduğunu belirlenen Özlem A’nın 25 , evde ölü bir erkek bebek dünyaya getirdiğini söylemesi üzerine, polis, genç kadının ifadesine başvurdu. 
     Ailesinden habersiz olarak nişanlandığı Murat A’dan hamile kaldığını, yaklaşık 7 aylık olan bebeğinin evde ölü doğması üzerine kanama başladığını söylediği öğrenilen Özlem A’nın ifadesi doğrultusunda, genç kadının teyzesi Melahat D. tarafından, Çırpan Mahallesi’nde bir çöp bidonuna atıldığı öne sürülen bebeğin cesedi bulundu. 
     Ceset, Cumhuriyet Savcısı’nın talimatıyla, ölüm nedeninin belirlenmesi için Bursa Adli Tıp Kurumu morguna kaldırıldı. 
     Bu arada, hastaneye yatırılan Özlem A’nın tedavisinin devam ettiği, olayla ilgili olarak genç kadının annesi ve teyzesi ile Murat A’nın ifadelerine başvurulduğu bildirildi. 
     Olayla ilgili soruşturma sürüyor. 
     
</TEXT>
</DOC>
