<DOC>
<DOCNO> 340743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sontur26.html </URL>
<DATE> 2005/05/08/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
İstanbul... Darülacezede anneler günü kutlandı... 
</HEADLINE>
<TEXT>

     İstanbul Darülaceze Müdürlüğünde yaşayan anneler, düzenlenen bir programla çocuklarıyla biraraya geldi, anneler gününde doyasıya eğlendi. 
     Kayışdağı Darülaceze Müdürlüğü Spor Salonunda düzenlenen programa Darülaceze sitelerinde yaşamlarını sürdüren kadınların tamamı katıldı. Yakınlarını ziyaret etmek için kuruma gelen misafirlerin de katılımıyla oldukça kalabalık bir ortamda yapılan kutlama, Darülaceze Müdürü Av. Tayfun Karali’nin anneler günü mesajıyla başladı. Konuşmanın ardından 9 yaşındaki bir Darülaceze çocuk evi sakininin okuduğu anneler günü şiiri, kutlamaya katılanların duygu dolu anlar yaşattı. Şiirin ardından ise Darülaceze personelinin anneler için hazırladıkları tiyatro gösterisi izleyicilerin beğenisine sunuldu. Türk Sanat Müziği sanatçısı Hüseyin Süer’in de şarkılarıyla mutlu günlerinde yalnız bırakmadığı Darülaceze annelerine, son olarak kurum yönetimi tarafından hazırlanan hediyeler sunuldu. 
     Darülaceze Müdürlüğünde kalan ve uzun zamandır çocuklarıyla görüşemeyen Filiz Çetinkaya ve Aysel Esendere isimli Darülaceze sakinleri de bu mutlu günlerinde çocuklarıyla buluştu. SHÇEK’in İstanbul’daki değişik şubelerinde kalan çocuklarıyla bir araya gelen annelerin mutluluğu görmeye değerdi. 
     
</TEXT>
</DOC>
