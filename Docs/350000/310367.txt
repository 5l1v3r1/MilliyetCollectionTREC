<DOC>
<DOCNO> 310367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sontur46.html </URL>
<DATE> 2005/01/28/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Belediye otobüsü durağa girdi 11 yaralı 
</HEADLINE>
<TEXT>

     Malatya'nın Karakavak mevkiinde, belediye otobüsü durağa çarptı, devrilen durağın altında kalan 11 yolcu yaralandı. 
     Edinilen bilgiye göre, Tarım İl Müdürlüğü yanındaki otobüs durağına yanaşan Malatya Belediyesi'ne ait şehir içi yolcu taşımacılığı yapan Nurettin Aksüt'ün kullandığı 44 FR 776 plakalı otobüs, durağa çarptı. Durağı deviren otobüs, yan tarafta bulunan beton elektrik direğine çarparak durabildi. 
     Kazada, durakta otobüs bekleyen Ramazan Tosik 46 , Ekrem Kılıç 47 , Selma Turkurka 30 , Fikri Kaya 31 , Esra Salduz 13 , Güllü Salduz 40 , Büşra Salduz 11 , Şeyma Salduz 7 , Nurgül Salduz 5 , Aysun Turhan 36 ve Özgül İyigün 35 yaralandı. 
     SSK Hastanesi ile Devlet Hastanesi'ne kaldırılan yaralılardan 10'u, ayakta tedavi edildikten sonra taburcu edildi. Yaralı Ekrem Kılıç, Turgut Özal Tıp Merkezi'ne sevk edildi. 
     Yapılan ilk belirlemede, aracın frenlerinde bir sorun olmadığı, durağın bulunduğu bölgede buzlanmaya da rastlanmadığını belirten yetkililer, olayla ilgili soruşturmanın sürdürüldüğünü bildirdiler. 
     
</TEXT>
</DOC>
