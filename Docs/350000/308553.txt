<DOC>
<DOCNO> 308553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/guncel/gun06.html </URL>
<DATE> 2005/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Üçüncü günde trafikte kanlı bilanço 9 ölü 
</HEADLINE>
<TEXT>


HABER MERKEZİ 

Trafik canavarı, Kurban Bayramı'nın 3'üncü gününde de hız kesmedi. Yurt genelinde dün meydana gelen trafik kazalarında 9 kişi yaşamını yitirdi. 
İZMİT Köseköy beldesi D - 100 karayolunda yolun karşısına geçmeye Nurten Yıldız Bayraktutan, kızı Fatma ve kız kardeşi Nurhan Tuncer'e, Emin Demirelli'nin kullandığı otomobil çarptı. Ağır yaralanan 3 kişi hastaneye kaldırılırken yolda hayatlarını kaybetti.KONYA Halil İbrahim Kargı'nın kullandığı minibüs, Cengiz Demir'in kullandığı otomobille çarpıştı. Otomobil içinde sıkışan yolculardan Behiye Demir, hayatını kaybetti.İZMİR Bornova'da belediye otobüsüyle kamyonetin çarpışması sonucu kamyonette bulunan Füsun Keçeli öldü. MANİSA Günay Kaplan yönetimindeki plakalı otomobil, İngiliz uyruklu David Charles Gould'un kullandığı otomobille çarpıştı. Kazada Fatma Kaplan olay yerinde hayatını kaybetti. ADIYAMAN Osman Maçin'in kullandığı otomobil şarampole yuvarlandı. Ağır yaralanan sürücü Maçin ile eşi Ümmühan Maçin, kaldırıldıkları Adıyaman Devlet Hastanesi'nde kurtarılamadı.KAHRAMANMARAŞ Mustafa Eğilmez otomobilinin yoldan çıkarak devrilmesi sonucu yaşamını yitirdi. 


</TEXT>
</DOC>
