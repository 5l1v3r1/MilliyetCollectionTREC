<DOC>
<DOCNO> 300348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sontur40.html </URL>
<DATE> 2004/12/23/ </DATE>
<TIME> 18.43 </TIME>
<AUTHOR>  </AUTHOR>
<HEADLINE>
Gıyabi tutuklama kararı bulnan kişi karakola saldırmak istedi 
</HEADLINE>
<TEXT>

     Mersin'de hakkında gıyabi tutuklama kararı bulunan kişi, kardeşleriyle birlikte karakola saldırmak istedi. 
     Emniyet Müdürlüğü yetkililerinden alınan bilgiye göre, hırsızlık suçundan sabıkalı ve hakkında ''güvenlik güçlerine mukavemetten'' gıyabi tutuklama kararı bulunan Metin D 20 , kimlik kontrolü sırasında polise bıçaklı saldırıda bulundu. 
     İddiaya göre, Metin D, havaya uyarı ateşi açan polis memurunun ikazlarına aldırmayarak saldırgan tutumunu sürdürünce bacağından ve kalçasından tabancayla açılan ateş sonucu yaralandı. 
     Yaralı şekilde olay yerinden kaçan Metin D, bir süre sonra kardeşleri Çetin ve Serdar D. ile kendisini yaralayan polis memurunun görevli olduğu Siteler Polis Karakolu'na müşteki gibi girerek, içeride bulunan görevlilere darp girişiminde bulundular. 
     Karakoldaki görevli polislerce Metin, Çetin ve Serdar D. gözaltına alındı. 
     Yetkililer, Metin D'nin Devlet Hastanesi'ne kaldırıldığını, olayla ilgili soruşturmanın sürdürüldüğünü kaydettiler. 
     
</TEXT>
</DOC>
