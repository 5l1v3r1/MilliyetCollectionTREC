<DOC>
<DOCNO> 317302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonspo32.html </URL>
<DATE> 2005/02/21/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Beckham çifti oğullarına kız ismi koydu... 
</HEADLINE>
<TEXT>

     Ünlü futbolcu David Beckham ile eşi Victoria'nın yeni doğan oğullarına verdikleri ''Cruz'' isminin kız ismi olduğu belirtildi. 
     Oxford Üniversitesi İspanyolca kürsüsü öğretim üyesi Lola Oria, çiftin üçüncü oğluna Cruz ismini vermesini şaşkınlıkla karşıladığını kaydederek, ''Açık söylemek gerekirse bunu biraz aptalca buldum, çünkü bu çocuk İspanya'ya her gidişinde bir kız ismine sahip olduğu için alay konusu edilecektir'' dedi. 
     Cruz'un eski bir İspanyol ismi olduğunu ve İngilizce telaffuzunda güçlük çekildiğini söyleyen Oria, ''Bu ismin küçük bir oğlana konulması son derece acayip bir davranış'' dedi. 
     Beckham çiftinin üçüncü çocukları olan Cruz dün Madrid'de dünyaya gelmişti. 
     
</TEXT>
</DOC>
