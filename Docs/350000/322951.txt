<DOC>
<DOCNO> 322951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonspo28.html </URL>
<DATE> 2005/03/11/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Real Madrid yıldızlarıyla 11 Mart'ta ölenleri andı... 
</HEADLINE>
<TEXT>

     Real Madrid futbol kulübü ve yıldız oyuncuları, İspanya'nın başkenti Madrid'de 11 Mart saldırılarında ölenlerin anısına saygı duruşunda bulundu. 
     Kulübün internet sitesindeki açıklamada, Real Madrid'in ölenlerin acılarını paylaştığının bir ifadesi olarak, takım oyuncularının antrenman sırasında 5 dakikalık saygı duruşunda bulunduğu belirtildi. 
     Real Madrid'in Fransız yıldızı Zinedin Zidan, ''Saldırılardan çok etkilendik. Aşılması zor günlerdi. Onlarla birlikteyiz, desteğimizi bilmelerini istiyoruz. Artık geleceğe bakmalarını istiyoruz'' dedi. 
     İngiliz yıldız David Beckham, saldırılarda ölenlerin yakınlarının acıları paylaştığını belirtirken, Brezilyalı Roberto Carlos da ''Bize bir yıldır acı veren benzeri eylemlere hayır demeliyiz'' ifadesini kullandı. 
     Takımın kalecisi Iker Casillas da ''Ölenlerin yakınları, zor olsa da yanlarında kalanlardan destek almalı'' dedi. 
     Madrid'de geçen yıl 11 Mart'ta düzenlenen saldırılarda 191 kişi ölmüş, 1900 kişi yaralanmıştı. 
     
</TEXT>
</DOC>
