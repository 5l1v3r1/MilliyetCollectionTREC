<DOC>
<DOCNO> 348039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/ekonomi/eko06.html </URL>
<DATE> 2005/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kişi başına gelir 2008'de 10 bin doları geçecek' 
</HEADLINE>
<TEXT>



Devlet Planlama Teşkilatı DPT Müsteşarlığı tarafından hazırlanan 2006 - 2007 - 2008 yıllarını kapsayan ilk Orta Vadeli Program ile ilgili Bakanlar Kurulu Kararı Resmi Gazete'nin mükerrer sayısında yayımlandı. Öngörülebilirliği artırmak amacıyla 'yol haritası' niteliğindeki programa göre 2008 yılında, satın alma gücü paritesine göre kişi başına gelir 10 bin 129 dolar olacak. 
Programda yer alan diğer öngörüler şöyle 
2006, 2007 ve 2008 yıllarında yüzde 5'er büyüme, gayri safi yurtiçi hasılanın aynı yıllar için 364.9, 392.5 ve 422.4 milyar dolar olması, Kişi başına GSYİH'nin yine aynı yıllar için 4 bin 981, 5 bin 289 ve 5 bin 621 dolar olması, satın alma gücü paritesiyle GSYİH'nin 2006 yılında 8 bin 880, 2007 yılında 9 bin 476 dolar, 2008 yılında ise 10 bin 129 dolara ulaşması hedefleniyor.Orta Vadeli Programa göre, nüfus 2006 yılında 73 milyon 254 bine, 2007 yılında 74 milyon 208 bine, 2008 yılında ise 75 milyon 154 bine ulaşacak.İşsizlik oranı 2006'da yüzde 10, 2007 yılında yüzde 9.8, 2008 yılında ise yüzde 9.6 olacak.Tüketici fiyatları endeksi 2006 yılında yüzde 5, 2007 ve 2008 yıllarında ise yüzde 4, kamu brüt borç stokunun GSYİH'ye oranı da 2006 yılında yüzde 71.5, 2007 yılında yüzde 68.2, 2008 yılında ise yüzde 63.5 olacak.İhracatın 2006 yılında 84.1, 2007 yılında 93.7, 2008 yılında ise 105.8 milyar dolar olacağı tahmininde bulunan program, ithalatın ise aynı yıllar itibariyle sırasıyla 122.6, 133.7 ve 146.8 milyar doları bulacak.Cari işlemler açığının GSYİH oranı, 2006 yılında yüzde 4, 2007 yılında yüzde 3.5, 2008 yılında ise yüzde 3.1, kamu kesimi borçlanma gereğinin GSYİH oranı ise aynı yıllar itibariyle sırasıyla yüzde eksi 2.6, yüzde eksi 1.4 ve yüzde eksi 0.1 olacak. 

</TEXT>
</DOC>
