<DOC>
<DOCNO> 331393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sondun41.html </URL>
<DATE> 2005/04/08/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Kürk kentlerinde Talabani sevinci sürüyor... 
</HEADLINE>
<TEXT>

     Irak Kürdistan Yurtseverler Birliği'nin lideri Celal Talabani'nin Irak Devlet Başkanı olarak seçilmesi, İran'ın Kürt kentlerinde sevinçle karşılandı. 
     Yerel kaynaklar, Talabani'nin seçilmesinden sonra Mahabad'ta sokaklara dökülen halkın geç saatlere kadar kutlamalar yaptığını, insanların pasta dağıttığını ve araçların da farlarıyla kutlamalara katıldığını aktardı. 
     Kentin yerel yetkilisi Seyed Maruf Samadi, insanların memnun olduğunu, çünkü devrik Irak lideri Saddam Hüseyin rejimi altında Kürtlerin diğer Iraklılara nazaran daha çok zulüm gördüğünü, Kürt kökenli Talabani'nin seçilmesinin de insanları sevindirdiğini kaydetti. 
     İran'da başka Kürt kentlerinde benzer sevinç sahnelerinin görüldüğü belirtildi. 
     İran'ın 67 milyonluk nüfusunun yüzde 7-8'ini Kürtler oluşturuyor. 
     İran Cumhurbaşkanı Muhammed Hatemi, dün Talabani'yi kutlamıştı. 
     
</TEXT>
</DOC>
