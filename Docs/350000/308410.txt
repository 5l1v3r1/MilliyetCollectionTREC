<DOC>
<DOCNO> 308410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/yazar/theper.html </URL>
<DATE> 2005/01/22/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bayram denince aklıma gelen 
</HEADLINE>
<TEXT>


Bugün bayram. Her ne kadar diğer yıllarda olduğu gibi 9-10 gün tatil imk nı tanımadı ise de 4 günlük bayramda vatandaşın yine yollarda olacağı izlenimi var. 
Üstelik bu bayram, Şeker Bayramı'ndan farklı olarak kış şartlarının ağırlaştığı günlere denk geliyor. Yani demek istiyorum ki, yine gündeme trafik gelecek. 
Karda yollarda mahsur kalanlar mı istersiniz, yoksa yine alabildiğine sorumsuzca araç sürüp kaza yapanlar mı 
Gönül istiyor ki, artık şu trafik kazası Kaza demek bence doğru değil, trafik katliamı demem lazım. furyasından kurtulalım. Şehir içinde 160 kilometre sürat yapıp yayayı öldüren sürücünün kusurunun sekizde kaç olduğunu hesaplamak olmasın artık işimiz. Bayramda da seyranda da artık insan gibi yaşayalım. 
Şimdi hatırıma gelen bir yenilikten söz edip sonra bayramınızı kutlamak istiyorum. Yenilik şu. 
Hani eskiden ve halen trafik kazalarında bilirkişi olay mahalline gelir ve sekizli bir payda üzerinden tarafların kusurunu belirlerdi ya, artık bu paylaştırma kalkıyor. Artık kusur belirlenmesi sekizli payda üzerinden yapılmayacak. 
H kim, halin icabına göre kusurları tayin edip cezayı belirleyecek. Bu da bizi şu neticeye götürüyor. Eski sistemde sürücü 4 8 kusurlu kabul edildiğinde, kanunda belirlenmiş cezanın alt sınırının yarısı ceza olarak tayin olunurken, yeni sistemde h kim kusuru belirleyip cezanın alt sınırı ile üst sınırı arasında bir ceza belirleyecek. Yani eskiden olandan farkı, eskiden alt sınırın altına inilirken, artık alt sınırın üzerine çıkacak ama altına inmeyecek. 
Bayram trafiğinden dönmekte olanlara duyurulur. Dikkatli olun, hem sizin, hem ailenizin, hem de masum vatandaşın hayatı bu kadar ucuz olmamalı. 
Tüm okuyucularımın bayramını kutlarım. 



</TEXT>
</DOC>
