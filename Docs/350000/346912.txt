<DOC>
<DOCNO> 346912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/son/sondun13.html </URL>
<DATE> 2005/05/29/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Kıbrıs diplomasisi tam gaz... 
</HEADLINE>
<TEXT>

     Kıbrıs sorunu bu hafta gümdemin ilk sıralarına tırmanıyor. BM Genel Sekreter Yardımcısı Kieran Prendergast yarın Kıbrıs’ta olacak. KKTC yönetimi, Başbakan Erdoğan’ın ABD ziyareti öncesi danışmalarda bulunmak üzere perşembe günü Ankara’ya geliyor. Kongre heyetinin KKTC ziyareti yarın başlıyor. 
     Başbakan Recep Tayyip Erdoğan’ın ABD ziyareti öncesi Kıbrıs diplomasisi iyice hızlandı. Erdoğan, ABD’de Kıbrıs konusunu Başkan George W. Bush ve BM Genel Sekreteri Kofi Annan’la görüşecek. 
     
     PRENDERGAST BÖLGE ZİYARETİ 
     BM Genel Sekreter Yardımcısı İngiltere’nin eski Ankara Büyükelçisi Kieran Prendergast, yarın Kıbrıs müzakerelerinin yeniden başlaması konusuna ilişkin temaslarda bulunmak üzere bölgeye yapacağı gezinin ilk durağı Lefkoşa’da olacak. 
     Adanın iki tarafı, Atina ve Ankara’yı da ziyaret edecek olan Prendergast’ın gezisi, BM Genel Sekreteri Kofi Annan’ın Moskova’da Başbakan Erdoğan ve Rum Lideri Tasos Papadopulos’la yaptığı görüşmeyle Rum Temsilcisi Tasos Tzionis’in New York’daki temasların ardından gerçekleşecek. 
     2 Hazıran’da Ankara’da olması beklenen Kieran Prendergast, 
     ziyaret edeceği tüm başkentlerinde Kıbrıs müzakerelerinin yeniden başlamasına ilişkin "istikşafi" görüşmelerde bulunacak. Prendergast’ın, müzakerelerin yeniden başlaması için gerekli koşulların olup olmadığını araştıracağı ifade ediliyor. Annan Planı’nın referandumda Rumlarca reddedilmesi üzerine BM Genel Sekreteri, ancak iki tarafın çözüm yönündeki siyasi iradelerini net bir biçimde ortaya koyması halinde yeniden devreye girebileceğini belirtmişti. Annan, ayrıca Rum tarafından Plan’da istediği değişiklikleri yazılı olarak kendisine iletmesini de istemişti. Rumların ise taleplerini yazılı değil sözlü olarak Tzionis’in aracılığıyla BM’ye ilettiği ifade ediliyor. 
     
     ANKARA’DAKİ KIBRIS ZİRVESİ 
     Başbakan Erdoğan’ın ABD ziyareti öncesi ortak bir tutum belirlemek ve danışmalarda bulunmak üzere KKTC yönetimiyle Ankara’da bir "zirve" yapılacak. KKTC Cumhurbaşkanı Mehmet Ali Talat, Başbakan Ferdi Sabit Soyer’le Başbakan Yardımcısı ve Dışişleri Bakanı Serdar Denktaş’ın perşembe günü iki günlük bir ziyaret için Ankara’ya gelmeleri bekleniyor. 
     
     KONGRE HEYETİ 
     Bu arada, ABD Kongresi’nden bir heyet de yarın KKTC’ye gidecek. 
     Türkiye üzerinden KKTC’ye gidecek olan heyetin Ada’ya Ercan Havaalanı’ndan giriş yapacak olması, Rumları çileden çıkardı. 
     Temsilciler Meclisi’ndeki Türk Dostluk Grubu’nun eş başkanları Cumhuriyetçi Ed Witfield ve Demokratik Robert Wexler’in de yer alacağı Kongre heyeti, iki gün kalacağı Ada’da sadece KKTC’de temaslarda bulunacak. 
     Kongre heyetinin KKTC’ye inmesine ateş püşküren Rumlar, heyetin kuzeyden güneye geçmesine izin vermedi. Kongre heyetini "yaşa dışı" olarak nitelendiren Rumlar, yaptıkları tüm girişimlere karşın ziyareti engelleyemediler. 
     ABD Dışişleri Bakanlığı Sözcüsü Richard Boucher de çeşitli basın toplantılarında ısrarlı sorular üzerine Kongre üyelerinin kendi kararlarını kendilerinin verdiğini söylemişti. 
     Kongre heyetlerinin dünyayı gezmelerini cesaretlendirdiklerini ifade eden Boucher, şöyle konuşmuştu 
     "Heyet, nasıl sehayat edeceği kararını kendi verir. ABD personelinin Ercan Havaalanı’na inmesine izin veriliyor ve onların bunu yapmalarını engelleyen hiç bir şey yok. Kendi seyahat planlarını kendileri yapıyorlar. 
     
</TEXT>
</DOC>
