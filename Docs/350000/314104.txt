<DOC>
<DOCNO> 314104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/soneko12.html </URL>
<DATE> 2005/02/10/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
DaimlerChrysler'den işçilere 1.500 dolar kar payı... 
</HEADLINE>
<TEXT>

     Alman otomotiv devi DaimlerChrysler'in, çalışanları için uygulamaya koyduğu ''kar paylaşımı'' programı kapsamında işçilere ortalama bin 500 dolar kar payı ödenecek. 
     DaimlerChrysler'den yapılan açıklamada, 2004 yılı karından işçilere ödenecek miktarın, Almanya'daki 144 bin çalışan için bin 100 avro, ABD birimi Chrysler'in 68 bin çalışanı için ise bin 500 dolar olacağı bildirildi. 
     DaimlerChrysler çalışanlarının alacağı kar payı, diğer otomobil şirket çalışanlarını geride bıraktı. Benzer kar paylaşımı programları uygulayan üreticilerden Ford çalışanları ortalama 600 dolar, General Motors çalışanları ise ortalama 195 dolar alabiliyor. 
     Öte yandan 2004 yılı mali tablosunu açıklayan DaimlerChrysler, 2003'te 400 milyon avro olan net karını, yüzde 525 artışla 2.5 milyar avroya yükseltti. 
     385 bin çalışanı bulunan şirketin toplam satışları ise yüzde 4 artışla 142.1 milyar avro oldu. 
     
</TEXT>
</DOC>
