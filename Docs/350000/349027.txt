<DOC>
<DOCNO> 349027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/siyaset/siy05.html </URL>
<DATE> 2005/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'28 Şubat'a dek AB'ye düşmandım' 
</HEADLINE>
<TEXT>


TBMM Başkanı, "28 Şubat, turnusol k ğıdı gibi gözümüzü açan bir süreç oldu" dedi 

ANKARA Milliyet 


TBMM Başkanı Bülent Arınç, 28 Şubat'tan sonra AB yanlısı olduğunu söyledi. 
Kanal 7'de önceki gece yayımlanan "İskele Sancak" programına katılan Arınç, "Eskiden 'Avrupa Birliği' diyenlere vatan haini gözüyle bakardım" dedi. Radikal Gazetesi Ankara Temsilcisi Murat Yetkin'in "Ne zamana kadar" sorusu üzerine, Arınç şunları kaydetti 
"28 Şubat'a dek AB'ye düşmandım. Ancak bu süreç gözümüzü açan, adeta turnusol k ğıdı gibi bir süreç oldu... 28 Şubat sürecinde yaşadıklarım beni AB hedefine gitme konusunda ikna etti. Bu hedefe gitme gereğine inandım." 
28 Şubat'a kadar devleti, "Tevrat'ta sözü edilen, efsanevi deniz canavarı" Leviathan'a benzettiklerini söyleyen Arınç, "Bizde farklı bir devlet anlayışı vardı, akla polis getiren... Anladık ki, kutsal devleti reddeden, bireyi koruyan bir anlayış gereklidir. AB hedefine böyle inandık" dedi. 


</TEXT>
</DOC>
