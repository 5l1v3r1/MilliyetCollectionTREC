<DOC>
<DOCNO> 316507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sontur02.html </URL>
<DATE> 2005/02/18/ </DATE>
<TIME> 02.22 </TIME>
<AUTHOR>  </AUTHOR>
<HEADLINE>
Sevgiliye en kötü sürpriz 
</HEADLINE>
<TEXT>

     Taylan YILDIRIM DHA 

İZMİR'in Karşıyaka İlçesi'nde, lise öğrencisi 16 yaşındaki G.D. Sevgililer Günü'nde hayatının en kötü süprizini yaşadı. G.D. erkek arkadaşı 19 yaşındaki Murat Karapençe'nin, kendisine Sevgililer Günü'nde armağan ettiği takı setinin, değerini öğrenmek için götürdüğü gümüşçüden çalındığını öğrenince çok şaşırdı. İşyeri sahibi Leyla Doğan'ın erkek arkadaşının takıyla birlikte cep telefonunu da çaldığını söylemesiyle şaşkınlığı artan G.D.'nin randevulaşarak polise yakalattığı Murat Demirpençe, çıkartıldığı mahkeme tarafından tutuklandı. 
     Olay, geçen salı günü saat 15.00 sıralarında Karşıyaka Çarşı Caddesi 1713 Sokak'ta meydana geldi. İddiaya göre, Murat Demirpençe Sevgililer Günü'nde kız arkadaşı G.D.'ye hediye almak için gümüş takı satan işyerine gitti. Burada beğendiği, 20 YTL'lik gümüş takı setini pahalı bulduğu için satın alamayan Demirpençe, işyeri sahibinin dalgınlığından yararlanıp çalarak montunun cebine koydu. Takıyı almaktan vazgeçtiğini söyleyen Demirpençe, dışarıya çıkarken işyeri sahibi Leyla Doğan'ın tezgah üzerinde bıraktığı cep telefonunu da aldı. 
     
     ŞAŞIRTAN TESADÜF 

     Cep telefonunu yeni aldığını söyleyerek kullanan Demirpençe, gümüş takı setini de Sevgililer Günü için kız arkadaşı G.D.'ye hediye etti. Aldığı armağan karşısında duygulanan G.D., bir gün sonra takının değerini öğrenebilmek için Karşıyaka'da gümüş takı satışı yapan Leyla Doğan'ın işyerine gitti. Genç kızın getirdiği 20 YTL değerindeki takının bir gün önce işyerine gelip kolye bakan genç tarafından masanın üzerine bıraktığı cep telefonuyla birlikte çalınan takı olduğunu farkeden Leyla Doğan, G.D.'yi konuşarak oyalayıp, polis çağırdı. 
     Polis tarafından Merkez Karakolu'na götürülen ve ifadesinde hırsızlık olayıyla bir ilgisinin olmadığı belirlenen G.D. serbest bırakıldı. Polisin isteği üzerine G.D. erkek arkadaşına randevu verdi. Bayraklı'da genç kız ile buluşan Murat Demirpençe yakalandı. Adliyeye sevkedilen Demirpençe tutuklanırken, G., erkek arkadaşının hırsızlık yaptığını tesadüf eseri öğrendiğini ve büyük şok yaşadığını söyledi. 
     
     ERKEK ARKADAŞINDAN AYRILDI 

     Sorgusunda suçunu itiraf eden Murat Demirpençe ifadesinde, "Kız arkadaşıma hediye almak istiyordum. Ancak pahalı geldi. Ben de işyeri sahibinin dalgınlığından yararlanıp aldım. Çıkarken de tezgahta duran kılıf içideki cep telefonunun aldım. Kız arkadaşıma sevgimi götermek istemiştim'' dedi. Yapılan işlemlerin ardından mahkemeye sevk edilen Murat Demirpençe, tutuklanarak Buca Cezaevi'ne gönderildi. 
     Erkek arkadaşıyla tüm ilişkisini bitirdiğini söyleyen G.D. ise, "Kendisini bir yıldır tanıyordum. Ama hiçbir zaman hırsızlık yapan bir kişi olduğunu düşünmedim. Beni kandırmış. Bundan sonra onun gibi bir arkadaşım olamaz'' dedi. 
     Gümüş takı setini teslim alan Leyla Doğan, hırsızlık olaylarına karşı toplumun birlikte hareket etmesi gerekteğini söyleyerek, "Kız arkadaşı için takı beğeneciğini söyleyerek içireye girdi. Yarım saat kadar takılara baktıktan sonra bir kaçtanesinin fiyatını sordu. Bu sırada takılardan bir tanesini almış. Çıkarken de cep telefonumu almış. Kendisini hızla uzaklaştıktan sonra kendime geldiğimde takının ve cep telefonumun olmadığını gördüm. hemen polise başvurdum. Hırızlık olaylarında büyük attış var. Toplam olarak birlikte hareket ederek bu tür olayların üstesinden gelmeliyiz'' dedi. 

     
</TEXT>
</DOC>
