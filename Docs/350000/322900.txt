<DOC>
<DOCNO> 322900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonsiy09.html </URL>
<DATE> 2005/03/11/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Eski Hazine Müsteşarı Demiralp'e ''görevi ihmalden'' dava .. 
</HEADLINE>
<TEXT>

     Yargıtay Cumhuriyet Başsavcılığı, el konulan Egebank'ın yönetim kurulu üyelerinin imza yetkisini kaldırmadığı gerekçesiyle Eski Hazine Müsteşarı Selçuk Demiralp hakkında ''görevi ihmalden'' dava açtı. 
     AA muhabirinin aldığı bilgiye göre, Yargıtay Cumhuriyet Başsavcılığı'nca hazırlanan iddianame, yargılamanın yapılacağı Yargıtay 4. Ceza Dairesi'ne gönderdi. 
     İddianamede, Bankalar Yeminli Murakıpları'nın raporunda, elkonulan Egebank'ın Yönetim Kurul üyelerinin imza yetkilerinin kaldırılmasının istendiği kaydedildi. 
     Demiralp'in ''söz konusu bu kişilerin imza yetkilerinin kaldırmasını sağlaması gerekirken bu görevi yapmayarak bankanın zararının artmasına neden olduğu'' ileri sürülen iddianamede, Demiralp'in Türk Ceza Kanunu'nun TCK ''görev ihmali'' düzenleyen 230. maddesine göre cezalandırılması talep edildi. 
     TCK'nın 230. maddesi, 3 aydan bir yıla kadar hapis cezası öngörüyor. 
     Selçuk Demiralp'in yargılanmasına önümüzdeki günlerde Yargıtay 4. Ceza Dairesi'nde başlanacak. 
     
</TEXT>
</DOC>
