<DOC>
<DOCNO> 343622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sondun42.html </URL>
<DATE> 2005/05/18/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
İran nükleer faaliyerlerine devam etmekten vazgeçmiyor... 
</HEADLINE>
<TEXT>

     İran, nükleer faaliyetlerine devam etme kararından vazgeçmeyeceğini bildirdi. 
     İran’ın nükleer görüşmeleri sürdüren heyetinin başkanı Ulusal Yüksek Güvenlik Konseyi Genel Sekreteri Hücetülislam Hasan Ruhani, Reuter Ajansı’na yaptığı açıklamada, İran’ın kararından dönmesinin söz konusu olmadığını, ancak Avrupalı ülkelerle yapılan görüşmelerin iyi gitmesi durumunda çalışmaları birkaç hafta erteleyebileceklerini söyledi. 
     Ruhani, Tahran yönetiminin, İsfahan kentinde nükleer tesiste çalışmalara başlama düşüncesinde değişiklik olmayacağını söyledi. 
     İsfahan’daki tesisin ham uranyumu, atom bombası yapımında ve nükleer santrallerin yakıt ihtiyacının giderilmesinde kullanılan gaz haline getirebildiği belirtiliyor. 
     
</TEXT>
</DOC>
