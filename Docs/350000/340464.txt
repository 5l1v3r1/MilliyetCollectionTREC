<DOC>
<DOCNO> 340464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sonsiy02.html </URL>
<DATE> 2005/05/07/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Baykal, İsrail ve Filistin'e gidiyor... 
</HEADLINE>
<TEXT>

     CHP Genel Başkanı Deniz Baykal, Sosyalist Enternasyonal’in toplantılarına katılmak üzere İsrail ve Filistin’e gidecek. 
     Başbakan Erdoğan’ın İsrail ve Filistin’e yaptığı gezinin ardından, bu kez de CHP Genel Başkanı Deniz Baykal Ortadoğu’ya gidecek. Baykal, başkan yardımcılığını sürdürdüğü Sosyalist Enternasyonal’in 22-24 Mayıs günleri arasında Ortadoğu’da yapılmasını kararlaştırdığı başkanlık divanı toplantılarına katılacak. Baykal ile birlikte Genel Başkan Yardımcısı Onur Öymen de bölgeye gidecek. 
     
     "ORTADOĞU BARIŞI İÇİN SOSYAL DEMOKRAT VİZYON ÖNERİLERİ"x 
     İsrail ve Filistin’de gerçekleşecek toplantının gündemi "Ortadoğu barışı için sosyal demokrat vizyon önerileri ve siyasi-ekonomik adımlar" olarak belirlendi. Tel-Aviv’de gerçekleştirilecek toplantıların ilk oturumunda, katılacak delegasyon ana gündem maddesi hakkındaki görüşlerini açıklayacak. Toplantıda ayrıca Birleşmiş Milletler’in BM 
     yeniden yapılandırılmasını hedefleyen reform belgesine ilişkin bir belge de yayınlanacak. 
     
     İSRAİL VE FİLİSTİN’DEN AYNI GÜN RESEPSİYON 
     Sosyalist Enternasyonal delegasyonlarına İsrail Devlet Başkanı Ariel Şaron ve Filistin Devlet Başkanı Mahmud Abbas ayrı ayrı resepsiyon verecek. 23 Mayıs günü gerçekleştirilecek resepsiyonun ilki Tel Aviv’de saat 18.00’de Filistin Devlet Başkanı Mahmut Abbas’ın vereceği 
     resepsiyon ise Ramallah’ta saat 19.00’da gerçekleştirilecek. 
     Toplantının ikinci günü çalışmalarını Ramallah’ta sürdürecek olan Sosyalist Enternasyonal üyeleri burada da aynı gündem maddelerini ele alacak. 
     
     İKİLİ TEMASLAR GÜNDEMDE 
     Bu arada, Baykal ve beraberindekilerin bu önemli toplantıyı değerlendirerek, Ortadoğu barışı, Irak’ın durumu ve Türkiye’nin AB ilişkiler gibi konularda bazı liderlerle ikili temasta bulunacağı bildirildi. 

ANKA 
     
</TEXT>
</DOC>
