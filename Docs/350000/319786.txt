<DOC>
<DOCNO> 319786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sonyas22.html </URL>
<DATE> 2005/03/01/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
5 yıl önce öldürülen gazetecinin başı nehirde bulundu... 
</HEADLINE>
<TEXT>

     Ukrayna'da 2000 yılında öldürülen gazeteci Georgi Gongadze'nin başının Dinyepr nehrinde bulunduğu bildirildi. 
     Gongadze'nin çalışma arkadaşlarından gazeteci Oleg Yeltsov, yaptığı açıklamada, talihsiz gazetecinin başının Dinyepr nehrinde bulunduğunu belirterek, olayla ilgili bir general ve 2 polisin gözaltına alındığını söyledi. 
     Ukrayna güvenlik makamlarından konuyla ilgili açıklama yapılmazken, Ukrayna Devlet Başkanı Viktor Yuşçenko, Gongadze cinayetinin çözüldüğünü belirterek, katillerin gözaltına alındığını ve halen ifade verdiklerini belirtti. 
     Gongadze, Eylül 2000'de ortadan kaybolmuş, 2 ay sonra başsız cesedi ormanlık alanda bulunmuştu. Gongadze'nin ölümü ülkede siyasi skandala neden olurken, dönemin Devlet Başkanı Leonid Kuçma'nın kendisi hakkında sürekli eleştirel yazılar yazan Gongadze'nin öldürülmesinde parmağı olduğu iddia edilmişti. 
     Kuçma, iddiaları sert şeklide reddederken, o dönem Başbakanlık görevinde bulunan Yuşçenko, cinayeti ''mantıklı bir sona'' ulaşıncaya dek soruşturacağını açıklamıştı. 
     
</TEXT>
</DOC>
