<DOC>
<DOCNO> 339599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonspo10.html </URL>
<DATE> 2005/05/04/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Geçen yılın şampiyonu Detroit Pistons, yoluna devam ediyor... 
</HEADLINE>
<TEXT>

     ABD Profesyonel Basketbol Ligi NBA play-off mücadelesine, bu sabaha karşı yapılan 3 maçla devam edildi. 
     Geçen yılın şampiyonu Detroit Pistons, Philedelphia 76’ers’ı 88-78 yenerek seriyi 4-1 kazandı ve çeyrek finale yükseldi. 
     Richard Hamilton ve Chauncey Billups’un 23’er sayılık performanslarıyla galibiyete ulaşan Pistons, çeyrek final mücadelesini, Indiana Pacers-Boston Celtics serisinin galibiyle yapacak. 
     Öte yandan 34 sayı ve 7 asistle maçın en skorer ismi olan Allen Iverson’ın, maçın son 11 dakikasında sakatlanıp sahadan ayrılmasıyla büyük darbe alan 76ers’da, Chris Webber ve Samuel Dalembert’ın 11’er sayılık performansları, galibiyet için yeterli olmadı. 
     
     SEATTLE SUPERSONICS’DE 4-1 KAZANDI VE BİR ÜST TURA ÇIKTI 
     Batı Konferansı’nda da Seattle Supersonics, sahasında Sacramento Kings’i 122-118 yenerek seriyi 4-1 kazandı ve bir üst tura çıktı. 
     Supersonics’de, 30 sayı ve 6 asistle Ray Allen, 24 sayı, 7 ribaunt ve 4 asistle de Rashard Lewis, galibiyete en çok katkıda bulunan isimler olurken Nick Collison da 15 ve 9 ribauntla takım arkadaşlarına destek oldu. 
     Maçın yıldızı olan Peja Stojakovic’in 38 sayı, 4 ribaunt ve 4 asisti, Kings’i yenilgiden kurtarmaya yetmedi. Öte yandan, 35 sayı, 3 ribaunt ve 10 asistlik başarılı performansıyla double-double yapan Mike Bibby de, dikkati çeken diğer bir isim oldu. 
     
     CELTICS’İ 90-85 YENEN PACERS, 3-2 ÖNE GEÇTİ 
     Doğu Konferansı’nda, deplasmanda Boston Celtics’i 90-85 yenen Indiana Pacers, seride 3-2 öne geçti. 
     Double-double yapan Jermaine O’Neal’ın 19 sayı, 10 ribaunt ve 4 asisti, Stephen Jackson’ın 15 sayısı, Dale Davis’in 13 sayı ve 8 ribauntu ile Reggie Miller’ın 12 sayısı, Pacers’ı galibiyete taşıdı. 
     Celtics’de ise 27 sayı ve 7 ribauntla maçın en skorer ismi olan Paul Pierce’ın, 19 sayı ve 7 ribauntla da Ricky Davis’in çabaları sonuç vermedi. 
     Play-off serisine, TSİ yarın sabaha karşı yapılacak Washington Wizards-Chicago Bulls 2-2 ve Denver Nuggets-San Antonio Spurs 1-3 
     maçlarıyla devam edelecek. 
     
</TEXT>
</DOC>
