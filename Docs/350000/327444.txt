<DOC>
<DOCNO> 327444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/guncel/gun03.html </URL>
<DATE> 2005/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zorunlu avukatlık' sözüne tepki 
</HEADLINE>
<TEXT>


TÜRKER KARAPINAR Ankara 

Mersin'deki nevruz gösterisinde Türk bayrağına yapılan saldırı nedeniyle tutuklanan 2 çocuğun savcılık sorgusunda yanlarında bulunan Avukat İhsan Aydeniz'in, "Mersin Barosu'nun görevlendirmesiyle zorunlu olarak müdafi tayin edildim" diye basına yansıyan sözleri tepki topladı. 
Bayrağın bir ülkenin onuru olduğunu kaydeden Ankara Barosu Başkanı Vedat Ahsen Coşar, şöyle konuştu "Ancak olay yargıya intikal etmiştir ve ortada bir suç var. Bu suça o çocukları azmettirenlerle ilgili ceza kovuşturması da var. Artık işin içine hukuk girmiştir." 

Mesleği istismar 
Tutuklanan 6 çocuktan M.A. 12 ve E.B.'yi 18 de birilerinin savunacağını vurgulayan Coşar, sözlerini şöyle sürdürdü "Onlara hukuki bir yardımda bulunulacak. Hukukun girdiği yerde hukuk kuralları geçerlidir. Orada duygusal davranmaya hakkımız yok." 
"Bizler avukat olarak mesleğimizin gerektirdiği zorunluluklar ne ise onu yapmak mecburiyetindeyiz" diyen Coşar, şunları kaydetti "Aynı şeyi Abdullah Öcalan için de düşünebiliriz. Ben bir avukat olarak 'Öcalan'ın savunmasını sen yap' deseler, kabul etmem. Ama ben kabul edenleri de kınayamam. O zaman kendi mesleğimi istismar etmiş olurum." 
Herkesin görevini yapmak zorunda olduğunu söyleyen Çağdaş Hukukçular Derneği Başkanı Hüseyin Yüksel Biçen de, Coşar gibi Avukat İhsan Aydeniz'in sözlerine tepki gösterdi "Avukat o görevi reddedebilirdi. Ama tam tersine görevinden çekilmemiş ve görevini ihmal etmiş, hatta kötüye kullanmış. Orada bulunması yasal bir zorunluluktur. Avukat gibi davranmamış. O taraf olarak görmüş kendisini. Taraf gören bir kişi de avukatlık yapamaz." 


</TEXT>
</DOC>
