<DOC>
<DOCNO> 321075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sontur14.html </URL>
<DATE> 2005/03/05/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Yatılı okulda taciz iddiası .. Bir öğretmen tutuklandı .. 
</HEADLINE>
<TEXT>

     Kırıkkale'nin Yahşihan İlçesi Yatılı İlköğretim Bölge Okulu'nda bir öğretmen, okulda öğrenim gören 4 kız öğrenciyi taciz ettiği iddiasıyla tutuklandı. 
     AA muhabirinin aldığı bilgiye göre, önceki gün B.C. adlı 8. sınıfta okuyan kız öğrenci, çok miktarda ağrı kesici hap içerek intihara teşebbüs etti. Hastaneye kaldırılan ve tedavi altına alınan B.C, jandarmaya, ''sınıf öğretmeni tarafından tacize uğradığı'' için intihara teşebbüs ettiğini iddia etti. 
     Jandarma ekipleri, olayla ilgili başlatılan soruşturma kapsamında, B.C. ile aynı sınıfta okuyan R.A, E.E. ve M.U. isimli 3 öğrencinin daha aynı öğretmen tarafından taciz edildiğini tespit etti. 
     İddia üzerine jandarma ekipleri, sınıf öğretmeni S.Ö'yü 54 gözaltına aldı. Jandarmadaki ifadesinin ardından mahkemeye sevk edilen S.Ö. tutuklandı. 
     Bu arada, öğrencilere taciz ettiği iddiasıyla tutuklanan S.Ö'nün eşinin de aynı okulda görev yaptığı bildirildi. 
     
</TEXT>
</DOC>
