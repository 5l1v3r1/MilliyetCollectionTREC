<DOC>
<DOCNO> 302042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/guncel/axgun02.html </URL>
<DATE> 2004/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu albüm kaçmaz 
</HEADLINE>
<TEXT>


Milliyet, okuyucularına, unutulmaz olaylara sahne olan 2004 yılının resimli tarihini sunuyor. Yarın piyasaya sunulacak albümü elinizden bırakamayacaksınız... 

HABER MERKEZİ 

Geride bıraktığımız 2004 yılı, hem Türkiye, hem de dünyada son derece kiritik gelişmelere sahne oldu. 
Türkiye, 2004'te Avrupa Birliği yolculuğundaki en önemli dönemeçlerden birini aşarak, tam üyelik müzakerelerinin başlangıç tarihini aldı 3 Ekim 2005. Bu yıl NATO zirvesine ve Eurovision Şarkı Yarışması'na başarıyla ev sahipliği yapan Türkiye, paha biçilmez uluslararası tanıtım imk nı buldu. Başarılı organizasyonlara bir başka örnek de, Milliyet'in ana sponsorluğunu yaptığı, Dünya Gazeteler Birliği Kongresi'ydi WAN . 




Dünyada ise ana gündem maddesi, yine terördü. Madrid'de trenlere yerleştirilen ve 192 can alan El Kaide bombaları, Kuzey Osetya'nın Beslan kasabasında küçük çocukları hedef alan terör, tüm dünyanın kanını dondurdu. 2004'te ABD, tarihinin belki de en kritik başkanlık seçimlerinden birini yaptı. ABD Başkanı George W. Bush'u bir dönem daha yönetimde görmek isteyen Amerikan halkı, Amerikan askerlerinin Iraklı mahk mlara işkence yaptıklarını gösteren fotoğraflara rağmen, Irak Savaşı'na da "onay verdi". Yılın son günlerinde dünya tsunami dehşetine tanık oldu. 
Milliyet, okuyucularına Türkiye ve dünya için son derece kritik gelişmelere sahne olan 2004'ten bir hatıra sunuyor. Murat Köksal yönetiminde hazırlanan, editörlüğünü Feyda Sayan ve Melis Çelebi'nin, görsel tasarımını Ermil Balakin'in yaptığı ve yarın piyasaya çıkacak olan "Fotoğraflarla bir yılın öyküsü" adlı albümde, 2004'ü anlatan çarpıcı fotoğraflar bulacaksınız. Gazetenizle birlikte 1 milyon 250 bin liraya edinebileceğiniz bu albüm sayesinde, "2004'ün resimli tarihi" her an elinizin altında olacak. 




</TEXT>
</DOC>
