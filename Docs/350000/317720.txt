<DOC>
<DOCNO> 317720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/guncel/agun.html </URL>
<DATE> 2005/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
6 kuyrukta bekleyen hasta iyileşir mi 
</HEADLINE>
<TEXT>


SSK hastanelerinin Sağlık Bakanlığı'na devrinin ardından başlayan kargaşa ve çileyi, İstanbul'daki hastaneleri gezerek görüntüledik. Sabaha karşı kuyruğa giren hastalar, akşama kadar 6 ayrı sırada bekledi 

ŞÜKRAN ÖZÇAKMAK, GÜRKAN AKGÜNEŞ İstanbul 

SSK hastanelerinin Sağlık Bakanlığı'na devrinden sonra başlayan kuyruk çilesi, dün de devam etti. Bazı SSK'li hastalar, muayene olabilmek için eskiden olduğu gibi sabahın 05.00'inde hastaneye taşındı. 
Bilgisayar kayıt kuyruğunda sıra beklemekten ve muayene olamamaktan korkan SSK'liler, sabahın erken saatlerinde gittikleri hastanenin önünde, el yazılarıyla kendi listelerini oluşturdu. Bazı hastalar "telefonla randevu sistemi" h l devrede olduğundan randevu alarak gelirken, bilgisayar çıkışlı listelerle erken gelenlerin elyazması listesi karmaşaya ve tartışmalara neden oldu. 

Mesai yapmak yetmedi 
Devir öncesi günde 5 saat çalışan doktorların çoğu yoğunluk nedeniyle mesai yapmaya başladı, ancak yine de hastaları bitiremedi. 
SSK'linin çilesini yerinde görmek ve görüntülemek için, sabah yola çıkıp İstanbul'daki hastaneleri dolaştık. Yalnızca İstanbul Eğitim ve Araştırma Hastanesi, devir öncesi günde 3500 hastaya bakarken, bu rakam önceki gün 4 bine çıktı. Okmeydanı Eğitim ve Araştırma Hastenesi'nde de fazladan bin hastaya bakıldı. En çok sorun, bilgisayar kayıt kuyruğu, ilaç alımı ve sevklerde yaşandı. Hizmet veren kurumlarla hizmet satın alan kurum arasında yaşanan sorun ve bürokrasi zincirinin bedelini vatandaş ve personel ödedi. 

Sırada 2 gün bekleyen var 

DOĞAN HABER AJANSI 
İZMİR Güvenlik görevlilerinin polikliniklerde kuyrukları tek sıraya indirme çabaları kavgalara neden oldu. Tepecik Eğitim ve Araştırma Hastanesi adını alan eski Tepecik SSK Hastanesi'nde kuyruklar bahçelere taştı. Hasta bebek ve çocuklar, muayene için saatlerce ailelerinin kucağında bekledi. SSK'lilerin büyük bölümü de ilaç alamadı. Hastane çevrelerindeki SSK anlaşmalı eczanelerle, fotokopi makinesi olan dükk nlarda izdiham yaşandı. 
AYDIN Aydın SSK Bölge Hastanesi'nin adı 82. Yıl Devlet Hastanesi olarak değiştirildi. Hastanede muayene olmak isteyen SSK'li hastalardan vizite k ğıdı, sağlık karnesi ve 6 aylık raporların fotokopisi istendi, bekleme süresi uzadı. 
ZONGULDAK Atatürk Devlet Hastanesi'ne baş ağrısı ve yüksek tansiyon şik yetiyle Bartın'ın Kozcağız beldesinden gelen Gülizar Demirbaş 64 , önceki gün kuyrukta saatlerce beklemesine rağmen muayene olamadı. Demirbaş, dün yine hastanedeydi. Ayakta zor durduğu için koridorda bir banka uzanan Demirbaş, "Kuyrukta beklemek bizi daha da hasta ediyor" dedi. 

1 - Fotokopi kuyruğu 

Kimlik ve sağlık karnesinin fotokopisini çektirmek için fotokopi merkezleri önünde kuyruk oluştu. Hastaneler Sağlık Bakanlığı'na devredildiğinden, SSK'lilerden yeni uygulama gereğince bu fotokopiler isteniyor. 

2 - Katkı payı kuyruğu 

Diğer devlet hastaneleri gibi döner sermaye uygulamasına geçildi. Bu nedenle her SSK'linin katkı payı yatırması gerekiyor. Hastalar 80 kuruş 800 bin TL tutarındaki katkı payını yatırmak için bu kuyruğa giriyor. 

3 - Kayıt kuyruğu 

Hastaların, tedavi aldıklarını göstermek için ve muayene olabilmeleri için kayıt altına alınmaları gerekiyor. Sağlık karneleriyle girdikleri 3. sırada kayıtlarını yaptırıyorlar. Olası tetkikler için de form alıyorlar. 

4 - Poliklinik kuyruğu 

Bu kuyruğun sonunda doktor var. Hastalar ayakta uzun bir süre bekledikten sonra muayene olabiliyor. Ancak randevu alanlar ile erken gelip isim yazarak bir liste oluşturanlar, bu sırada karmaşaya neden oluyor. 

5 - Numara kuyruğu 

İlaç almak için eczanelere gidildiğinde, eczacılar, sorunlar nedeniyle bilgisayardan SSK sistemine ulaşamıyor. Hastadan bilgi işlem numarası isteniyor. Hastanın SSK müdürlüğüne gidip bu kez numara için beklemesi gerekiyor. 

6 - Reçete onay kuyruğu 

Muayene bittikten sonra prosedür gereği reçetelerin başhekime onaylatılması gerekiyor. Bunun için hastalar başhekim yerine onay mührü vuran başhekim yardımcısının odası önünde bu kuyruğu oluşturuyor. 

Sıra kavgasında kan çıktı 

HALUK ATALAY, TAHSİN AKSU İstanbul 
SSK HASTANELERİNİN Sağlık Bakanlığı'na devredilmesinin ardından ortaya çıkan çile kuyruğunda dün kan döküldü. İstanbul Güngören'deki Vakıf Gureba Hastanesi Semt Polikliniği'nden dün insülin ilacı için rapor kuyruğuna giren şeker hastası Hasan Kekiç 43 , önüne geçtiğini iddia ettiği Şeyhmuz Arslan adlı kişinin bıçaklı saldırısı sonucu yaralandı. "Kelebek" diye tabir edilen bıçağını çeken Arslan, Kekiç'i bacağından yaraladı. Poliklinikte ilk müdahalesi yapılan Kekiç, daha sonra ambulansla Vakıf Gureba Hastanesi'ne sevk edildi. Arslan ise polise teslim edildi. 

Akdağ Sorunlar giderilecek 

ANKARA Milliyet 
SAĞLIK BAKANI Recep Akdağ, SSK hastanelerinin devriyle birlikte bazı noktasal problemler yaşanabileceğini, ancak yakında sorunları gidereceklerini belirtti. Akdağ dün yaptığı açıklamada, devir işlemiyle birlikte muayene olan hasta sayısında 1.5 kat artış yaşandığını söyledi. Eski SSK hastanelerinde 1500 olan günlük poliklinik sayısının Bursa'da 2400'e, Konya'da 2500'e çıktığını dile getiren Akdağ, "Poliklinik hasta sayısı ve hastaya ayrılan süre arttı. Problemler zamanla giderilir" ifadesini kullandı. Akdağ, valiliklere gönderdiği genelgede, hastalara güler yüz gösterilmesi gerektiğini anımsattı. 

'Öncelik ilaç kuyrukları' 

ANKARA Milliyet 
ÇALIŞMA ve SOSYAL GÜVENLİK Bakanı Murat Başesgioğlu, SSK hastanelerinin Sağlık Bakanlığı'na devri nedeniyle yaşanan sıkıntıların, uygulamanın bütün nüfusu kapsaması ve fiziksel imk nların yetersizliğinden kaynaklandığını, öncelikle ilaç kuyruklarının azaltılmasının hedeflendiğini bildirdi. Başesgioğlu, geçiş dönemindeki sıkıntıların en aza indirilmesi için iki bakanlık arasında görüşmelerin devam ettiğini kaydetti. Sağlık - İş Genel Başkanı Mustafa Başoğlu ise, uygulamanın ülke çapında derhal durdurulmasını gerektiğini savundu. 


</TEXT>
</DOC>
