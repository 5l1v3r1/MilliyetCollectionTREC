<DOC>
<DOCNO> 311383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonspo10.html </URL>
<DATE> 2005/02/01/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
ve Petre ayrıldı 
</HEADLINE>
<TEXT>

     Romanya'nın Poli Timioşara takımıyla anlaşan ve sözleşmesi karşılıklı olarak feshedilen genç oyuncu Petre, dün ülkesine döndü. 
     
     Bir yıl kaldı 
     Galatasaray’da sezon başından beri gönderilmesi gündemde olan Ovidu Petre, sonunda kendisine kulüp buldu ve Sarı - Kırmızılı takımla dün yollarını ayırdı. Romanya’nın Poli Timioşara takımıyla anlaşmaya varan genç oyuncu, sabah Galatasaray’la son kez idmana çıktıktan sonra kulüp binasına geçti ve burada yapılan görüşmenin ardından bir yıldır İstanbul’da olan Petre ile karşılıklı olarak sözleşme feshedildi. 
     
     Kingston da gitti 
     Daha sonra Florya Metin Oktay Tesisleri’ne geçip eşyalarını toplayan Petre akşam saatlerinde ülkesine dönerken, Sarı - Kırmızılılar’da üçüncü kaleci Kingston ile de yollar ayrıldı. Fatih Terim’in isteğiyle geçen sezonun devre arasında transfer edilen Gana asıllı Türk kaleci, Dardanelspor’dan genç file bekçisi Fevzi’nin alınmasıyla gözden çıkarıldı. Kingston’ın ülkesine döneceği bildirildi. 
     
</TEXT>
</DOC>
