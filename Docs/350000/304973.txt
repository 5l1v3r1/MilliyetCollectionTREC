<DOC>
<DOCNO> 304973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/guncel/gun04.html </URL>
<DATE> 2005/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'O konuşmalar Yargıtay'ı bağlamaz' 
</HEADLINE>
<TEXT>


İSTANBUL Milliyet 

Alaattin Çakıcı'nın, Yargıtay 8. Dairesi'nin başkanlık seçimlerine müdahale girişimiyle ilgili haberlere Yargıtay'dan yanıt geldi. Yargıtay Genel Sekreter Yardımcısı Gürsel Kasım Mol imzalı açıklamada şunlar kaydedildi "Yargıtay Büyük Genel Kurulu, daire başkanlarını kendi üyeleri arasından, üye tam sayısının salt çoğunluğuyla ve gizli oyla seçer. Bu hüküm, seçim yönetiminin tartışmasız en güvenli ve müdahaleye imk n vermeyen niteliğini ortaya koymaktadır. Üye tam sayısının 250 olduğu ve oylamanın gizli yapıldığı göz önüne alındığında, bu noktada yapılacak spekülasyonların geçersizliği ortaya çıkacaktır. Bu seçim yöntemi, hiç kimsenin gerek iç ve gerekse dış müdahalesine imk n tanımamaktadır. Kaldı ki, bahsi geçen seçimde alınan sonuç itibariyle konuşma içeriğindeki bir müdahalenin olmadığı anlaşılmıştır. Ayrıca, anılan haberde konuşmaları geçen kişilerin, Yargıtay dışından bulunması nedeniyle, beyanlarının Yargıtay'ı bağlamayacağı dikkate alınmalıdır." 


</TEXT>
</DOC>
