<DOC>
<DOCNO> 335547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sonsiy05.html </URL>
<DATE> 2005/04/21/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
CHP'de bahar temizliği 
</HEADLINE>
<TEXT>

     İlkbahar mevsiminin kendisini hissettirmesiyle birlikte, ana muhalefet partisi CHP'nin Genel Merkezi'nde gönüllü partililer "bahar temizliği" yaptı. CHP eylemi gönüllü güçbirliği anlamına gelen "imece" yöntemiyle gerçekleştirdi. 
     İlkbahar mevsiminin gelmesiyle birlikte, CHP Genel Merkezi gönüllü partililer tarafından yenilendi. Yıl sonunda Söğütözü'nde inşaatı süren yeni genel merkeze taşınması hedeflenen partinin Üsküp Caddesi'nde Çevre Sokak bulunan ve 80'li yıllarda Devlet Güvenlik Mahkemesi DGM olan binası, 
     partililer tarafından bahar temizliğinden geçirildi. 
     Genel Sekreter Önder Sav'ın talimatıyla temizlenen genel merkez binasında partililerin yanı sıra Çankaya Belediyesi ekiplerinden de destek alındı. CHP Genel Merkezi'ne, gönüllü partililer tarafından peysaj uygulamaları yapıldı. Genel merkez binasının caddeye bakan pencereleri silindi, bahçeye yeni çiçekler ekildi ve giriş merdivenlerine saksılardaki menekşeler yerleştirildi. 
     "Cumhuriyet Halk Partisi Genel Merkezi" yazılı tabela boyandı ve mermer blok üzerindeki partinin amblemi olan 6 ok da boyanarak görselliği zenginleştirildi. 
     Partiye ait su deposu da Çankaya Belediyesi'ne bağlı sağlık ekipleri ve partililer tarafından temizlenerek, genel merkez yöneticilerinin ve çalışanlarının hizmetine sunuldu. 
     
</TEXT>
</DOC>
