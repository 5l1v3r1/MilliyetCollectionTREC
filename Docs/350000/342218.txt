<DOC>
<DOCNO> 342218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sonsiy04.html </URL>
<DATE> 2005/05/13/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Baykal, İl Başkanları ile buluşacak 
</HEADLINE>
<TEXT>

     CHP Genel Başkanı Deniz Baykal, sonbaharda yapılacak kurultaya yönelik hazırlıklar ve son siyasal gelişmeleri değerlendirmek üzere il başkanlarını toplayacak. 
     Olağan kurultay takviminin başladığı CHP’de Genel Başkan Deniz Baykal 18 Mayıs’ta il başkanlarıyla bir araya gelecek. CHP Genel Sekreteri Önder Sav, toplantıyla ilgili olarak il başkanlarına bir genelge gönderdi. 
     17 Mayıs’ta Ankara’ya gelecek CHP’li il başkanları, 
     aynı gün TBMM’de CHP Grup Genel Kurulu toplantısında güncel siyasi gelişmeleri değerlendirecek Genel Başkan Baykal’ın konuşmasını dinleyecekler. CHP yönetimi, aynı gün Meclis lokantasında il başkanlarına bir yemek verecek. Dedeman Oteli’nde konaklayacak il başkanları, 18 Mayıs Çarşamba günü de aynı otelde Baykal ve Merkez Yönetim Kurulu MYK ile toplanacak. Dedeman Oteli Avizeli Salon’da yapılacağı bildirilen toplantı, Baykal’ın açılış konuşmasıyla başlayacak. Toplantıda, daha sonra iç ve dış gelişmelerle birlikte ilan edilen kurultay takviminin işleyişi, bu konudaki hazırlıklar değerlendirecek. 
     
     SARIGÜL DE KOKTEYL VERMİŞTİ 
     MYK üyeleriyle il başkanları toplantısını CHP yöneticileri ve il Başkanları için verilen kokteyl izleyecek. CHP’nin 29-30 Ocak’ta gerçekleştirilen olaylı 13’üncü olağanüstü kurultayı öncesinde Baykal’ın rakibi 
     olan, ancak kurultayın ardından partiden ihraç edilen Şişli Belediye Başkanı Mustafa Sarıgül de aynı otelde delegelere gösterişli bir kokteyl vermişti. 
     
</TEXT>
</DOC>
