<DOC>
<DOCNO> 339777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/yazar/asik.html </URL>
<DATE> 2005/05/05/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Muktedir Bey... 
</HEADLINE>
<TEXT>


Meclis Başkanı Bülent Arınç, Anayasa Mahkemesi'ne meydan okuyan sözleriyle haftanın adamı oldu... Adıyla sanıyla her gün sütunlarda. Aslında Anayasa Mahkemesi Başkanı Mustafa Bumin, AKP'ye yardımcı olmuştu. AKP'nin kendi tabanına, "Ne yapalım türban yasağını kaldırmamıza Anayasa engel" deme imk nı sağlamıştı. Bülent Arınç, teşekkür edeceği yerde Bumin'e hücum etti. CNN Türk'te geçen pazar Nur Batur ve Fikret Bila'nın birbirinden güzel sorularını cevaplarken 
- Bu parlamento, kadını erkek, erkeği kadın yapma dışında her şeye muktedirdir, havasını basarak meydan okudu. 
Gelin bilvesile Sayın Arınç'a birkaç soru soralım 
Kadını erkek yapma dışında her şeye muktedir olduğunu söylediğiniz bu parlamento 
AB'nin, ABD'nin, İMF'nin "Çıkarın" dediği yasaları çıkarmamaya... "Çıkarmayın" dediği yasaları çıkarmaya... Dokunulmazlıkları sınırlandırmaya... İçindeki karşılıksız çek, ihaleye fesat karıştırma, hileli iflas vs. sanıklarını yargıya götürmeye... Amerika ile İncirlik konusunda gizli görüşmeler yapan hükümete, "Getirin, bu konuyu Millet Meclisi'nde görüşelim" demeye falan da muktedir midir 

İstanbul'da son bir yılda 1 milyar dolarlık lüks konut satılmış. 
Görüldüğü gibi, Türkiye'de güzel şeyler de oluyo .. 
Haldun Ertem 

Nepotizm düzeyi... Nepotizm, yani eş dost akraba kayırma acaba günümüzde ne düzeyde 
Soruya "en üst düzeyde" yanıtı verilebilir. Şu mektubu birlikte okuyalım 
"Eski Karabük Kültür Müdürü Serdar Üstelci'nin yakınıyım. Serdar Üstelci geçen yıl Kültür Müdürlüğü'nden alındı, yerine Devlet Bakanı Mehmet Ali Şahin'in Ovacık ilçesinde ilkokul öğretmenliği yapan kardeşi atandı. Serdar Abim'e de Ankara'da bir görev sözü verildi. Ama söz tutulmadı. Serdar Üstelci h l kızakta..." 
Sayın M. Ali Şahin, doğru mu bütün bunlar Yanıtınızı bekliyorum... 

Televizyonda bir yabancı filmde sahnedeki adam baloda eğlenenlere hitaben konuşurken, söze şöyle başlıyor 
- Baylar, bayanlar... İkisi de olmayanlar.. 
Ya da her ikisi birden olanlar... 

Bulgar eziyeti Beş kişilik ailesiyle Bulgaristan'dan geçerek Almanya'ya giden gurbetçimiz Bulgarlara ne kadar mı vize parası ödemiş 
Tam 300 euro... Ayrıca 25 euro dilekçe işlem ücreti, posta masrafları, otoyol ücreti... 
Bu yolüstü soygunuyla ilgilenecek bir devlet yetkilisi bulunur mu 

Gezinin özeti CHP Grup Başkan Vekili Haluk Koç, Başbakan Erdoğan'ın 1.5 günlük İsrail - Filistin gezisini nasıl mı özetliyor Buyurun. 
Her iki tarafın da tebessümle karşıladığı trajikomik arabuluculuk önerisi.İsrail hakkında daha önce söylediklerinin 1 milyar dolarlık özür maliyeti.Beyaz Saray'dan İsrail aracılığıyla randevu ricası.Ve Filistin'e buruk duygular... 
Arabuluculuk önerisi rica ve rüşvet gezisinin kamuflajıydı elbet. CHP Milletvekili Onur Öymen'in anımsattığı gibi 
- İsrail, bugüne dek ABD dışında hiçbir ülkenin arabuluculuğunu kabul etmemiştir. Bu durum çok muhtemelen Türk Dışişleri tarafından Tayyip Erdoğan'a iletilmiştir... 
Tayyip Erdoğan, geçen yıl kendi tabanına şirin görünmek için İsrail'i devlet terörü uygulamakla suçlamış, ayrıca İsraillilerin randevularını geri çevirmişti. 
Eğer bu efeliğin arkasında duramayacak idiyse neden yaptı 
Türk halkının bu beceriksizlikte ne kabahati vardı ki yok yere özür bedeli olarak 1 milyar dolar çıktı cebimizden... 
Bir başka dramatik durum 60 yıllık mazisi olan 6 milyon nüfuslu İsrail bize uçak satıyor, tankımızı, topumuzu, uçağımızı modernize ediyor, yüz milyonlarca dolarımızı alıyor. 
Atatürk döneminde Ortadoğu ve Balkanlar'ın ilk uçak fabrikasını kurmuş, Türkiye bunları bugün neden beceremiyor Neden onda birimiz kadar İsrail'den medet umuyoruz... 

Akdeniz'de süt Çankaya Belediyesi'nin 10 bin öğrenciye süt projesini anlatmıştık. Mersin'e bağlı CHP'li Akdeniz Belediyesi Başkanı Kenan Yücesoy, kendilerinin de fakir semtlerde 1188 öğrenciye her sabah 200 gram süt verdiklerini anlattı. Önümüzdeki yıl 3 bin öğrenciye ulaşmayı hedeflediklerini ekledi. 
Akdeniz, Mersin Anakent'i oluşturan 3 alt kademe belediyeden biri... 
Kimi belediye malum, yandaşlarına ihale dümeniyle para dağıtıyor. Kimisi böyle çocuklara süt... 



</TEXT>
</DOC>
