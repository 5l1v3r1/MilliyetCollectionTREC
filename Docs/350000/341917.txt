<DOC>
<DOCNO> 341917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonsiy48.html </URL>
<DATE> 2005/05/12/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
AKP'den dün istifa eden milletvekili Erdoğan ile dönüştü geri döndü 
</HEADLINE>
<TEXT>

     Çankırı Milletvekili İsmail Ericekli’nin AK Parti’den istifasını geri aldığı bildirildi. 
     AK Parti Grup Başkanlığı’ndan yapılan açıklamada, Ericekli’nin Genel Başkan Recep Tayyip Erdoğan ve grup yöneticileriyle yaptığı görüşmeler sonucunda sıkıntı ve şikayetlerinin dikkate alınmasının ardından istifasını geri aldığı belirtildi. 
     Ericekli’nin "AK Parti ile ülkenin aydınlık geleceğine yürüme kararlılığını bir kez daha sergilediği" ifade eden açıklamada şu görüşlere yer verildi 
     "Düne yaslanarak, bugüne basarak ve geleceğe bakarak devam eden bu yürüyüş, aziz milletimizin istenilen refah düzeyini yakalamasına, öznesi millet iradesi olan bir demokrasinin bütün kurum ve kurallarıyla kurulmasına kadar el ve gönül birliği içinde sonuna kadar devam edecektir." Ericekli’nin kuruluşundan bu yana AK Parti’de görev aldığı, kurucu il başkanlığı yaptığı sonra da milletvekili seçildiği kaydedilen açıklamada, "Gerek genel, gerekse yerel siyasi faaliyetleriyle temayüz etmiş değerli ve çalışkan bir milletvekilidir" denildi. 
     Ericekli’nin istifasını geri almasının AK Parti’nin milletvekili sayısı 356’ya yükselirken, bağımsızların sayısı 7’ye indi. TBMM’deki son sandalye dağılımı şöyle 
     AK Parti 356. 
     CHP 162. 
     ANAP 10. 
     DYP 7. 
     SHP 5. 
     HYP 1. 
     Bağ 7. 
     Boş 2. 
     
</TEXT>
</DOC>
