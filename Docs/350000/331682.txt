<DOC>
<DOCNO> 331682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/yazar/asik.html </URL>
<DATE> 2005/04/09/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Vay Bayan Benaki... 
</HEADLINE>
<TEXT>


İktidar partisi mensupları "çam devirme" yarışına çıkmış görünüyor. Turizm Bakanı'nın Rus turistleri "görgüsüz" ilan etmesinden bir gün sonra da Meclis Başkanı Bülent Arınç hiç üstüne vazife olmayan bir konuda Türkiye'yi güç duruma düşürdü. Arınç, Meclis'te gazetelerin Ankara temsilcilerine öğle yemeği veriyor. Yemekte şu özlü konuşmayı yapıyor 
- Yunanistan Meclis Başkanı Bayan Benaki Türkiye'ye gelecekti. Fakat ziyaret güçleşti. Ziyaretin güçleşmesinin altında yatan neden sanırım 1995 kararı. Ben baktırdım. Yunanistan karasularını 12 mile çıkartacağını ilan edince Meclisimiz "casus belli" ilan etmiş. Yani bunu savaş sebebi sayacağını bildirmiş ... Bu yüzden bir dostluk grubu da oluşamıyor... 
Yunanistan'ın karasularını 12 mile çıkarma girişimini biz bu kararla önlemiştik. Yunanistan h l 12 mil kararından vazgeçtiğini açıklamış değil. Biz savaş tehdidini kaldırır, Yunanistan da karusularını 12 mile çıkarırsa ne olacak Bayan Benaki bizi kurtaracak mı 
CHP Genel Başkan Yardımcısı Onur Öymen diyor ki 
- Uluslararası ilişkilerde karşılığında bir avantaj elde etmeden taviz verilmez. Yunanistan karasularını genişletmeyeceği yolunda söz verirse, böyle bir şey düşünebilirsiniz. Ama böyle bir şey yok. Nedense bu iktidarın mensupları sürekli tek taraflı taviz verme hevesindeler. Sayın Arınç bunu yaparken Yunanistan ile aramızda süren müzakerelerde Türkiye'nin elini zayıflattığının farkında mı 
Hiç sanmıyoruz.. Yeter ki Bayan Benaki mutlu olsun... Gerisi umurumuzda değil... 

Kapkaç olaylarının failleri ile ailelerinin profili mercek altına alınacakmış. 
Merceğe ne gerek var... Olayın işsizlik, yoksulluktan kaynaklandığı çıplak gözle görülmüyor mu 
Haldun Ertem 

Papa'ya son görev Amerikan basınından espri... Başkan Bush, Papa'nın cenaze töreni için gittiği Vatikan'da konuşurken demiş ki 
- Papa Jean Paul II çok muhterem bir insandı. Ben babası Jean Paul I'i de tanırdım. O da muhterem adamdı. 
Buraya okurumuz Bahri Kurtul'un önerisini ekleyelim 
- Eğer Başbakan Erdoğan, Papa'nın cenaze törenine Türkiye'deki Ermeni, Rum ve Musevi liderlerini uçağına alarak gitseydi ne hoş bir jest olurdu... 

Son gaflarla ilgili, "Devlet adamı, ağzından çıkan söze dikkat etmeli" deniyor. 
Oysa ağızdan çıkan sözü belirleyen kafadır... Önce ona bakmak lazım... 

Sperme de zararlı Türkiye'de sigara içenlere yönelik uyarı, paketlerin en görünmez yerlerine en küçük puntolarla yazılıyor 
"Yasal uyarı Sağlığa zararlıdır." 
Doğan Hasol dostumuz, İskandinavya'da satılan sigaraların paketini göndermiş. Paketin bir yanında, dörtte üçü büyüklükte, "Sigara size ve çevrenizdekilere zararlıdır" yazılı... 
Diğer yüzünde şu uyarı "Sigara spermlere zararlıdır, üremeye zarar verebilir." 
Ahlakçı hükümet, bu önemli uyarının daha büyük yazılmasını sağlamalı. 

Trabzon'da hukuk Trabzon Gazeteciler Cemiyeti Başkanı Hasan Kurt, yerel televizyonların ilk görüntüleri verirken "PKK bayrağı açıldı" diye altyazı geçtiğini, bunun da insanları öfkeye sevk ettiğini söylüyor. Kışkırtmada rolü olanların bir kısmı belli. Ne var ki olayları kışkırtanlar hakkında soruşturma açılmazken, linçten zor kurtulan gençler tutuklandı Trabzon'da. 
Ordu'dan Demet Erel diyor ki 
- Eğer yargı kamuoyu baskısı yüzünden böyle davranıyorsa ve her olayda hukuk böyle baskılara göre şekillenecekse, mahvolduğumuzun resmidir... 

Mersin'de 2 çocuğun bayrağı yerde sürüklemesi kameralarca saptandı. Çocuklar sorguya çekilir, olayın arkasındakiler cezalandırılır, iş biterdi. Bunun yerine bütün ülkede bir milliyetçilik dalgası estirildi. Bilerek veya bilmeyerek yaratılan Türk - Kürt kutuplaşması, iç savaşa ve bölünmeye davetiyedir... 

Hani yıldızlar yanıp sönerken 
Hani bir yıldız kayar ve insan 
Hani bir telaş duyar ya birden 
İşte öyle bir şey... 
Seni unutmayacağız Melih Kibar... 

Yargıtay'a teşekkür Avukat ve eski milletvekili Rahmi Kumaş, Ankara'da Yargıtay bahçesindeki, "Bahçemiz, Büyükşehir Belediyesi Çevre Koruma Daire Başkanlığı'nca Düzenlenmiştir" yazısının kaldırılm sını talep etmişti. Ankara Anakent Belediyesi'nin bu şekilde onurlandırılmasının, yargı bağımsızlığına gölge düşüreceğini dilekçesinde belirtmişti. Konuyu biz de yazdık. Yargıtay bahçesinde unutulmuş olan bu tabela birkaç gün önce kaldırıldı. Yargıtay'a teşekkür ediyoruz... 

Bahar yeli Nihayet damlarda leylekler göründü 
Upuzun gagalarını takırdatan 
Vefasız sandığımız turnalar döndü 
Geçen yıl gittikleri meçhul diyardan 
Çiçek açmış ağaçlara bak ne güzel 
Gel bizim olsun serçelerin neşesi 
Gel seninle kırlara açılalım gel 
Neler vaat etmiyor akar suyun sesi 
Şu yeşilliğin ta sonuna gideriz 
Ne olduğumuzu unutuncaya dek 
İstersen havadan sudan bahsederiz 
Yalnız adımlarımızla sevişerek 
Uzamaya başladı günler sahiden 
Güneşin batmak istemediği belli 
Eteğini havalandırarak esen 
Kış boyunca düşündüğüm bahar yeli 
Cahit Sıtkı Tarancı 



</TEXT>
</DOC>
