<DOC>
<DOCNO> 326682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sonsiy18.html </URL>
<DATE> 2005/03/24/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Milliyet'in manşeti TBMM gündeminde... 
</HEADLINE>
<TEXT>

     CHP Antalya Milletvekili Feridun Baloğlu, içinden ve güneyinden iki fay hattı geçtiği belirlenen Bingöl'ün Yedisu İlçesi'nin durumunu soru önergeleri ile TBMM gündemine getirdi. 
     Baloğlu, Başbakan Recep Tayyip Erdoğan'a yönelttiği soru önergesinde, ilçede depremin zararlarının azaltılmasına yönelik çalışma başlatılıp başlatılmayacağını sordu. Uzun süredir depremlerle sarsılan Bingöl İlçesi'nin Bakanlar Kurulu gündemine alınarak kapsamlı çözümleri içeren bir uygulamanın başlatılması gerektiğini kaydeden Baloğlu, ''Kiğı, Karlıova, Yedisu ve tüm Bingöl'ün sorunlarını çözmek için hepimizi üzüntüye boğacak bir felakete uğramamız mı gerekmektedir '' sorusunu yöneltti. 
     Milli Eğitim Bakanı Hüseyin Çelik tarafından yanıtlanması istemiyle bir başka soru önergesi daha hazırlayan Baloğlu, bunda da özellikle Yedisu Pansiyonlu İlköğretim Okulu'nun olası bir depremde maruz kalacağı tehlike konusunda bakanlığın ne tür bir önlem aldığını sordu. 
     Baloğlu, Bayındırlık ve İskan Bakanı Zeki Ergezen tarafından yanıtlanmasını istediği soru önergesinde de ''Yedisu İlçesi'nin içinden fay hattı geçtiğine ilişkin saptama karşısında Bakanlığınız hangi önlemleri alacaktır Bu bilgi Bakanlığınıza daha önce ulaşmışsa bugüne kadar bir çalışma başlatılamamasının nedeni kamuoyuna açıklanacak mıdır '' sorularına yer verdi. 
     
</TEXT>
</DOC>
