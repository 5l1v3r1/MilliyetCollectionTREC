<DOC>
<DOCNO> 331401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sondun49.html </URL>
<DATE> 2005/04/08/ </DATE>
<TIME> 22.06 </TIME>
<AUTHOR>  </AUTHOR>
<HEADLINE>
Bağdat'ta 3 Şii din adamı öldürüldü 
</HEADLINE>
<TEXT>

     Irak'ın başkenti Bağdat'ın girişinde, 3 Şii din adamının pusuya düşürülerek öldürüldüğü bildirildi. 
     Irak İçişleri Bakanlığı'ndan yapılan açıklamada, 3 din adamının silahlı kişilerce Dura bölgesinde öldürüldüğü açıklandı. 
     Şii din adamlarının, Bağdat'ın düşüşünün 2. yıldönümü kapsamındaki radikal Şii lider Mukteda Sadr hareketi tarafından Irak'taki yabancı güçlerin varlığına karşı düzenlenen gösterilere katılmak üzere başkente geldikleri belirtildi. 
     Bu arada, Amerikan ordusu, Irak'ın merkezinde 2 Amerikan askerinin öldüğünü bildirdi. 
     Yapılan yazılı açıklamada, bir askerin başkent Bağdat'ın 240 kilometre kuzeyindeki Heviye'de bir patlamada hayatını kaybetti belirtildi. 
     Açıklamada, 1 Amerikan deniz piyadesinin de önceki gün Felluce'de trafik kazasında öldüğü kaydedildi. 
     AP ajansının elindeki rakamlara göre, Irak işgalinin başladığı Mart 2003'ten bu yana 1543 Amerikan askeri hayatını kaybetti. 
     
</TEXT>
</DOC>
