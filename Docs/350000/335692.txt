<DOC>
<DOCNO> 335692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sonyas22.html </URL>
<DATE> 2005/04/21/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Coca-Cola ile üniversitelerde rock rüzgarı... 
</HEADLINE>
<TEXT>

     Coca-Cola İçecek, 2-27 Mayıs 2005 tarihleri arasında gerçekleştireceği Soundwave Üniversite Turuö ile Türkiye genelinde 13 üniversitenin bahar şenlikleri kapsamında ücretsiz rock konserleri düzenleyecek. Müziksever gençler, rock müziğin genç yıldızları Pamela, Özlem Tekin, Kargo ve Cem Köksal ile buluşacak ve gün boyu sürecek etkinliklere katılacaklar. 
     Öğrenciler, Soundwave Üniversite Turuö süresince düzenlenecek hediyeli promosyonlar kapsamında, çeşitli Coca-Cola ürünlerinin üzerinde yer alan kodu, kısa mesaj ile belirtilen numaraya göndererek katılacakları çekilişte Pamela, Özlem Tekin, Kargo ve Cem Köksal ile tanışma ve birlikte fotoğraf çektirme fırsatı da yakalayacaklar. 
     
     Rock müziği Anadolu’ya taşıyoruz’ 

     Coca-Cola İçecek Pazarlama Müdürü Çiçekten Becel, bu yıl ikincisi düzenlenen Soundwave Üniversite Turu’yla, rock müziği Anadolu’daki üniversitelere taşımayı hedeflediklerini belirtti. Müziğin, birçok gencin hayatında çok önemli bir rol oynadığını vurgulayan Becel, gençleri, Türkiye’nin her yerinde eğlence ve müzik ile buluşturmayı arzu ettiklerini dile getirdi. 
     Şenliklerde, ücretsiz konserlerin yanı sıra gün boyunca DJ MikaDo eşliğinde müzik yayını da yapılacak. Konserlerden önce gerçekleştirilecek gündüz aktiviteleri sırasında ise Türkiye’de ilk kez düzenlenecek kasa tırmanmaö ve Japon kaleö gibi oyunlar, animatör Aslan Arım ve ekibinin gösterileri ve kareoke etkinlikleri üniversitelileri eğlendirecek. 
     Coca-Cola İçecek’in ilk kez 2004 yılında düzenlediği Soundwave Üniversite Turu’na bu yıl 100.000 gencin katılması hedefleniyor. Etkinliğin önümüzdeki yıllarda da genişletilerek sürdürülmesi planlanıyor. 
     
     Soundwave Üniversite Turuö 2005 Programı 

     

2 Mayıs Pazartesi Antalya Akdeniz Üniversitesi 4 Mayıs Çarşamba Ankara Bilkent Üniversitesi 5 Mayıs Perşembe Eskişehir Anadolu Üniversitesi 7 Mayıs Cumartesi Kayseri Erciyes Üniversitesi 9 Mayıs Pazartesi Adana Çukurova Üniversitesi 10 Mayıs Salı Konya Selçuk Üniversitesi 12 Mayıs Perşembe Bursa Uludağ Üniversitesi 13 Mayıs Cuma Balıkesir Üniversitesi 16 Mayıs Pazartesi Edirne Trakya Üniversitesi 18 Mayıs Çarşamba Trabzon Karadeniz Teknik Üniversitesi 19 Mayıs Perşembe Erzurum Atatürk Üniversitesi 21 Mayıs Cumartesi Malatya İnönü Üniversitesi 27 Mayıs Cuma İstanbul Maltepe Üniversitesi      
</TEXT>
</DOC>
