<DOC>
<DOCNO> 315200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sontur36.html </URL>
<DATE> 2005/02/14/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Satırla okulun camlarını kırdı .. 
</HEADLINE>
<TEXT>

     İzmir'in Balçova İlçesi'ndeki liseye gelerek ellerinde satır ve bıçaklarla taşkınlık yaparak, camları kırdıkları iddiasıyla 2 kişi yakalandı. 
     Alınan bilgiye göre, K.U 17 ve Kadir Y. 20 Balçova Lisesi'ne ellerinde satır ve bıçakla geldi. K.U, 2. sınıfta okuyan kardeşinin bir grup tarafından dövüldüğünü iddia ederek, görevlilerin sakinleştirme çabalarına rağmen elindeki satırla okulun camlarını kırmaya başladı. 
     İddiaya göre K.U, okulun 1. ve 2. katındaki yaklaşık 10 camı kırdı. Bu arada olayın bildirilmesi üzerine okula gelen asayiş ekibini gören K.U, polis aracına da satırla vurarak, zarar verdi. 
     Takviye ekiplerin gelmesi üzerine 2 zanlı okuldan kaçtı. 
     Kendilerini yakalamak isteyen polislere saldıran K.U, Dalya Sokak'ta sıkıştırılınca, satırı yere bıraktı ve polisler tarafından yakalandı. 
     Gözaltına alınan diğer zanlı Kadir Y'nin üzerinde bıçak ele geçirildi. 
     Balçova İlçe Emniyet Müdürlüğü'ne getirilen 2 zanlının ''gaspa teşebbüs, hırsızlık, uyuşturucu madde kullanma ve polise mukavemet'' suçlarından poliste kaydı olduğu tespit edildi. 
     Olay sırasında kimsenin yaralanmadığı bildirildi. 
     Zanlılar, işlemleri tamamlandıktan sonra adliyeye sevk edilecek. 
     
</TEXT>
</DOC>
