<DOC>
<DOCNO> 332748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonyas18.html </URL>
<DATE> 2005/04/12/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Feminist yazar Andrea Dworkin öldü... 
</HEADLINE>
<TEXT>

     Kadına karşı şiddet ve pornografi konusundaki araştırmalarıyla tanınan feminist yazar Andrea Dworkin öldü. 
     Eşi John Stoltenberg, Dworkin'in 58 Washington'daki evinde cumartesi günü öldüğünü söyledi. Yazarın, yıllardır çeşitli hastalıklardan muzdarip olduğu belirtildi. 
     Menajeri Elanie Markson da, Dworkin'in dizinden ameliyat olduğunu ve ameliyat sonrasında bir türlü iyileşemediğini söyledi. 
     Dworkin, pornografiyi, kadın haklarının ihlali ve tecavüzle şiddetin doğrudan nedeni olarak görüyordu. 
     Andrea Dworkin, 1983'te İndianapolis'te, pornografiyi kadın haklarının ihlali olarak nitelendiren ve kadınların pornografi üreticileriyle dağıtıcılarını dava etmelerine izin veren yasanın çıkarılmasında yardımcı olmuştu. 
     İlk kitabı ''Women hating''i 27 yaşındayken yazan Dworkin, yaşamı boyunca kadınlara zarar verdiğini söylediği pornografiye karşı mücadele etti. 
     Kısa yaşamında bir düzinenin üzerinde kitaba imza atan Dworkin, yeni bir kitap üzerinde çalışıyordu. 
     Feminist Gloria Steinem, ''Her yüzyılda insanlığın ilerlemesine yardım eden bir avuç yazar ortaya çıkar. Andrea da bunlardan biriydi'' dedi. 
     
</TEXT>
</DOC>
