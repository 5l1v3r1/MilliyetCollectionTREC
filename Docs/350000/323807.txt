<DOC>
<DOCNO> 323807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sontur53.html </URL>
<DATE> 2005/03/14/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
'Ambulans verilmedi, anne karnındaki 9 aylık bebek öldü' iddiası 
</HEADLINE>
<TEXT>

     Bursa'da bir kişi, ambulans verilmediği için 9 aylık hamile eşinin karnındaki bebeğin öldüğü iddiasıyla savcılığa suç duyurusunda bulundu. 
     Alınan bilgiye göre, Karacabey İlçesi'nde yaşayan Fasih Abak 41 , Bursa Cumhuriyet Başsavcılığı'na verdiği dilekçede, dün aniden rahatsızlanan hamile eşi Melesi Abak'ı 36 , Karacabey Devlet Hastanesi'ne götürdüğünü belirtti. 
     Buradaki muayenenin ardından eşinin, Bursa Zübeyde Hanım Doğumevi'ne sevk edildiğini, ancak kendilerine ambulans verilmediğini öne süren Abak, şöyle dedi 
     ''Hastaneden sevk için ambulans talep ettim. Ama, bu talebim kabul görmedi. Ben de eşimi otobüsle Bursa'ya getirdim. Hastaneye geldiğimizde, bebeğin eşimin karnında öldüğünü söylediler. Bebeğin ölümünden Karacabey Devlet Hastanesi'ndeki doktor suçludur. Sorumluların cezalandırılmasını istiyorum.'' Şikayet üzerine, olayla ilgili soruşturma başlatıldığı bildirildi. 
     
</TEXT>
</DOC>
