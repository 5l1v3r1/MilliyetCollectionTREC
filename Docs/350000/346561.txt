<DOC>
<DOCNO> 346561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/guncel/gun02.html </URL>
<DATE> 2005/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tutkunun dansı' için İstanbul'da 
</HEADLINE>
<TEXT>


Arjantin'de bir tango efsanesi olan Carlos 'El Tordo' ve partneri Liliana Tolomei, atölye çalışmaları ve tango tarihi seminerleri vermek üzere İstanbul'da 

Aslı Onat 

Carlos 'El Tordo' ile Liliana Tolomei, bugün saat 16.00-18.00 arasında Zekeriyaköy Tango Kampı'nda, yarın ise saat 13.00-15.00 arasında Kadıköy Gençlik Merkezi'nde verecekleri ücretsiz seminerde Türk tango tutkunlarıyla buluşacaklar. 'El Tordo', yarın 16.00'da Danceexpress Stüdyosu'nda bir workshop çalışması gerçekleştirecek. El Tordo, seminerleri öncesinde sorularımızı yanıtladı. 
Ülkelerin yerel dansları arasında tüm dünyada en çok ilgi gören dans türü Arjantin'in tangosu. Buenos Aires'te doğan tangonun dünyaya yayılıp bu kadar popüler olmasını neye bağlıyorsunuz 
Tango kökeninde popüler bir dans tutkuları içinde barındıran 'kolektif' bir kültürü, vicdanı temsil ediyor. Buenos Aires'te Rio del Plata bölgesine olan yoğun göçün birçok kültürü bir araya getirmesiyle oluşmuş. Sözlerinde derinlik ve kalite mevcut. 
İnsanların hayatlarında duydukları eksiklikler ve yalnızlık, tangoyu 'birbirine sarılma' dansı haline getirdi. Bu dünyada yayılmasına yardımcı oldu. 

Eğlendirici ve hızlı bir dans 
Milonga, tango ile aynı kökten gelen, ona çok yakın bir müzik türünün ve dansın adı. İsmi tangoya göre daha az biliniyor. Neden tango milongadan daha popüler 
Aynı kökten gelseler de tango, Rio del Plata'daki sosyal, kültürel ve ekonomik hayatın etkileriyle doğdu. Milonga ise 'ısmarlama' bir müzik türü olarak ortaya çıktı. Milonga'nın gelişimi ve popüler olması birkaç yıl aldı. Bugün tangodan ziyade Milonga'yı seven birçok dansçı var. Oldukça eğlendirici ve aynı zamanda hızlı bir dans. Dans tekniği tangodan farklı. 
Bu, İstanbul'a ilk gelişiniz mi 
Evet. Bildiğim kadarıyla İstanbul dünyanın en tutkulu şehirlerinden. İstanbul'un tarihi, evrensel kültürün yapıtaşlarından biri. 
Türkiye'de düzenlenen dans kurslarında en çok talep gören dans türlerinin başında tangonun geldiğini biliyor muydunuz 
Bilmiyordum... Bu kadar ilgi olması beni çok sevindiriyor. 
Katılım için 0216 467 00 60 


</TEXT>
</DOC>
