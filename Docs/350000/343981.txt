<DOC>
<DOCNO> 343981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/soneko14.html </URL>
<DATE> 2005/05/19/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
IMF'den Özbekistan'a ekonomik reformları hızlandırın 
</HEADLINE>
<TEXT>

     Uluslararası Para Fonu IMF , Özbekistan Hükümetine, ülkenin ekonomik potansiyeli ve halkın yaşam düzeyinin yükseltilmesi için ekonomik reformların hızlandırılmasını önderdi. 
     Türkistan Pres Ajansı’nın haberine göre, IMF ile Özbekistan yönetimi arasında video konferans yöntemiyle bir toplantı düzenlendi. 
     IMF Ortadoğu ve Orta Asya Dairesi Direktör Yardımcısı Julian Berengaut ile aynı dairenin danışmanı John Wekman-Linn’in, geçen Pazartesi günü düzenlenen IMF Direktörler Kurulu toplantısında, Özbekistan’da iç ve dış ticaretin liberalizasyonu, iş yapma koşullarının ve yönetimin iyileştirilmesi, özelleştirmenin hızlandırılması ve ekonomik bilgilerin sağlanması ve kalitesinin artırılması gerektiğini belirttikleri kaydedildi. 
     
</TEXT>
</DOC>
