<DOC>
<DOCNO> 319491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/spor/axspo00.html </URL>
<DATE> 2005/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizi rezil etmeyin 
</HEADLINE>
<TEXT>


Yeşil sahalarda öfke her geçen gün artıyor. Utanmadan, sıkılmadan. Durmadan, usanmadan. LÜTFEN'den kimse anlamıyor. Futbol ülkemizde dünyanın en yaygın seyir sporu olmaktan çıkıyor 

EDİZ SIRAPINAR 


Futbolumuz tarihte eşi görülmemiş bir kirlilik yaşıyor. Şike söylentileri, tribün kavgaları, küfürler bitmek tükenmek bilmiyor. LÜTFEN'den anlayan ne yazık ki çıkmıyor. Öfke her geçen gün artıyor. Utanmadan, sıkılmadan... Durmadan, usanmadan... 
İnönü Stadı'nda son yaşanan olaylar bu bataklığın kolay kolay kurutulamayacağını gösteriyor. Devlet, statlardan polisi çekmek istiyor, ama onların yerini alacak özel güvenlik, rakip takım oyuncularına tekme tokat saldırıyor, burnunu kırıyor. Taraftar artık sahaya iniyor, cezayı kendi kesiyor. Beşiktaş'ın şampiyonluk iddiası yok denecek kadar azken, seyircisi, görevlisi çevreye izahı mümkün olmayan bir nefret saçıyor. Daha birkaç ay önce tribünde öldürülen Cihat Aktaş'tan kimse ders almıyor. 
Futbol Federasyonu, Spor Bakanı Mehmet Ali Şahin, parlamento acilen bu kanayan yarayı durdurmalı. Kangren bacak, ne pahasına olursa olsun kesilip atılmalı. Sayın ilgililer, tribünler, yöneticiler, kulüpler... Bu ülkeyi daha fazla rezil etmeyin. Çünkü futbol Türkiye'de Dünya'nın en yaygın seyir sporu olmaktan çıkıyor. Gençlerimiz, ailelerimiz statlardan kaçıyor. 
Birkaç cümle de hakemler için etmeliyiz. "Onlar da insan, hata yaparlar" klişesi yeşil sahaları her geçen gün arenaya çeviriyor. El insaf... Ligin sonu yaklaşırken, akıl almaz kararlar, gereksiz şovlar, yangını daha da körüklüyor. Eğer adalet eşit dağıtılmazsa bizi daha karanlık günler bekliyor. 
Lig yarışına gelince Fenerbahçe futbol oynamadan puanları toplamaya devam ediyor. Sarı - Lacivertliler önemli bir avantaj yakaladı ama Daum'un sürprizleri gelecek haftaları kabusa dönüştürebilir. Nobre'den ısrarla kanat oyuncusu yaratmaya çalışan Alman hoca kariyerinin en formsuz günlerini yaşıyor. Bu anlamsız hareketleri ile takımın da güvenini kaybediyor. Belki bir süre onun da yedeğe çekilmesi gerek. 
Galatasaray, Samsun'da önemli bir avantaj yitirdi ve 100. yılı tehlikeye girdi. Beşiktaş derbisi büyük olasılıkla Aslan'ın geleceğini tayin edecek. Trabzonspor fırtınası ise hızını daha da artırarak sürüyor. Şenol Güneş'in öğrencileri şimdilik ligin seyir keyfi en yüksek ekibi. Hem oynuyor, hem atıyor. Bileğinin hakkıyla yolunda ilerliyor. Bordo - Mavililer, eğer fikstür dezavantajını lehine çevirebilirse, yılların özlemi bu sene dinebilir. Alt sıralar mı Kördüğüm son haftaya kadar çözülmeyecek gibi gözüküyor... 

Haftanın takımı 

SAMSUNSPOR Ligde inişli - çıkışlı bir grafik çizmelerine rağmen Galatasaray karşısında futbolun tüm doğrularını sahaya yansıttılar. Rakibin gücünden korkmadılar, cesurca savaştılar. Her alanda pres yaptılar, fizik güçlerini son raddeye kadar zorladılar. Büyük maçlarda zafere nasıl gidileceğinin en güzel örneğini sundular. Galibiyetle hem rahat bir nefes aldılar, hem de gelecek haftalar için güven sağladılar. 

Haftanın hocası 

ERTUĞRUL SAĞLAM Samsunspor'u bir satranç ustası gibi yönetti. Dersine çok iyi çalıştığını yaptığı ince hamlelerle gösterdi. Galatasaray'ın eksik yönlerini akıllıca değerlendirdi. Yaptığı kurnaz değişikliklerle takımın direncini hep üst noktada tuttu. Kısacası Ertuğrul hoca haftaya damgasını vurdu. 

Haftanın hakemi 

VEDAT TAN Diyarbakır - G.Birliği MHK'nin genç ismi hakemlerin tel tel döküldüğü 22. haftada cesur ve isabetli kararları ile sivrildi. Çaldığı dört penaltı doğruydu, kart uygulamalarında da standartı tutturdu. Yardımcıları ile iyi diyalog kurdu. Tartışma yaratacak düdüklerden uzak durdu. Seyirci baskısında kalmaması en önemli artısıydı. 

Haftanın portresi 

Ömer G.Birliği 
Kalecilik futbolun ateşten gömleği gibidir. Bir hatanız takımın tüm emeklerini yok edebilir. Ancak Diyarbakır deplasmanında Ömer bunun tersini gösterdi. Aylardır süren formsuzluğuna göz kamaştırıcı bir sünger çekti. Ligde sıkıntılı günler geçiren Gençlerbirliği'ne hayat verdi. Klasını, yeteneklerini bir kez daha tüm Türkiye'ye gösterdi. Kurtardığı iki penaltı tecrübesinin en güzel örneğiydi. Sanırız artık özgüveni de geri geldi. 

Haftanın karması 

Ömer G.Birliği 
İ.Toraman Beşiktaş 
Kenan Samsun 
Saffet İst.Spor 
E.Albayrak Konya 
Yattara Trabzon 
Alex F.Bahçe 
Krita Samsun 
Hürriyet Ankara 
Fatih Trabzon 
Augustine A.Gücü 

Gol krallığı Futbolcu Takım Maç Gol Fatih Tekke Trabzonspor 22 19 Alex de Souza Fenerbahçe 20 15 Marcio Nobre Fenerbahçe 21 14 Zafer Biryol Konyaspor 21 13 Hakan Şükür Galatasaray 22 13 Necati Ateş Galatasaray 22 12 

Gol pası Futbolcu Takım Maç Gol Pası Alex de Souza Fenerbahçe 20 11 Timuçin Beyazıt Denizlispor 18 8 Fatih Tekke Trabzonspor 22 8 İbrahim Yattara Trabzonspor 17 7 Ümit Özat Fenerbahçe 22 7 

Altın eldiven Futbolcu Takım Maç Gol Rüştü Reçber Fenerbahçe 18 7 Michael Petkovic Trabzonspor 17 9 Aly Mondragon Galatasaray 22 14 Zdravko Zdravkov Ç.Rizespor 22 19 Khaled Fadhel Diyarbakır 14 19 

Kart cezalıları 

Kırmızı Saidou Malatya , Ali Turan Kayseri , Zafer Biryol Konya , Mesut Sakarya 
Sarı Ali Akdeniz A.Gücü , Göksel Diyarbakır , Ayari Samsun , Hüseyin Trabzon 

Haftanın sonuçları 

F.Bahçe - A.Sebat 2-0 
Anelka Dk. 48, Alex Dk. 54 
Samsun - G.Saray 2-1 
Kais Dk. 52, Tomas DK. 65 k.k., 
Hakan Şükür Dk. 79 pen. 
Trabzon - Denizli 3-0 
Fatih Dk.21 ve 88, Szymkowiak Dk. 27 
Beşiktaş - Sakarya 2-1 
Tümer Dk. 18, Emre Dk. 25, 
Carew Dk. 87 pen. 
D.Bakır - G.Birliği 1-3 
Skoko Dk. 23 pen., Mustafa Özkan Dk. 36, Sinan Koloğlu Dk. 55, Uğur Dk. 65 pen. 
Ç.Rize - İst.Spor 1-1 
Yordanov Dk. 45, Victoria Dk. 90 2 
A.Gücü - Malatya 3-0 
Umut Dk. 5, Cenk Dk. 12, 
Augustine Dk. 67 pen. 
Ankaraspor - G.Antep 1-0 
Jaba Dk. 45 
Konya - Kayseri 3-1 
Bülent Dk. 42, Erhan Dk. 45 ve 51, Levent Dk. 89 

Haftanın maçları 

TÜRKİYE KUPASI YARIN 15.30 Denizli-Konya, 18.00 Trabzon-G.Antep, 20.30 F.Bahçe-Kayseri, SÜPER LİG CUMARTESİ 16.00 G.Birliği-A.Gücü, Sakarya-B.B.Ankara, 19.00 G.Saray-Beşiktaş, PAZAR 14.00 A.Sebat-Konya, İst.Spor-Samsun, Denizli-D.Bakır, Kayseri-Ç.Rize, 16.00 G.Antep-Trabzon, 19.00 Malatya-F.Bahçe 


</TEXT>
</DOC>
