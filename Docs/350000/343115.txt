<DOC>
<DOCNO> 343115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sonyas04.html </URL>
<DATE> 2005/05/16/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Paris Hilton, tuvalette elbise değiştirdi 
</HEADLINE>
<TEXT>

     Hilton Otelleri'nin varisi Paris Hilton, Alman ZDF kanalının tarihi Aspendos Tiyatrosu'ndan canlı yayınlayacağı Wetten Dass ' Bahse var mısın adlı programına katılmak için Antalya'ya geldi. Özel uçağıyla havalimanına saat 21.00 sıralarında gelen Hilton, dış hatlar terminali çıkış kapısında gazetecilerin beklediğini görünce havalimanı polisinden yardım istedi. Gazeteciler çekilmezse dışarı çıkmayacağını belirten Paris Hilton, bir süre içeride bekledi. Daha sonra sonra terminaldeki bayanlar tuvaletine giren Paris Hilton, üzerindeki pembe ceketi çıkartıp, tek parça sırt ve göğüs dekolteli beyaz bir elbise giydi. 
     Paris Hilton, içi deri kaplı, Şaziye Kocademir adlı bayan sürücünün kullandığı VIP minibüse binerek, Aspendos'a gitti. Hilton'un 10'a yakın valizi ise bir başka araca konularak, konaklayacağı otele götürüldü. 
     

     
</TEXT>
</DOC>
