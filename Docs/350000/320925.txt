<DOC>
<DOCNO> 320925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/siyaset/siy01.html </URL>
<DATE> 2005/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Üniter yapı' operasyonu 
</HEADLINE>
<TEXT>


Çevre ve Orman Bakanlığı, üniter yapıyı bozar diyerek, "Armeniana" denilen yabankoyununun ve "Kurdistanica" denilen kızıl tilkinin adını değiştirdi 

ANKARA Milliyet 


Çevre ve Orman Bakanlığı, Türkiye'nin üniter yapısını bozucu nitelikte kasıtlı adlandırma yapıldığı gerekçesiyle, "Ovis Armeniana" olarak bilinen Anadolu yabankoyunu ve "Vulpes Vulpes Kurdistanica" olarak bilinen kızıl tilkinin isimlerini değiştirdi. Türkiye flora ve faunası üzerinde araştırma yapan yabancı bilim adamlarının, tanımladıkları çeşitli bitki ve hayvan türlerine önyargılı bir zihniyetle isim verdiklerini belirten bakanlık, bu nedenle bazı isimlerde yeni düzenlemeler yapıldığını kaydetti. 
Kasıtlı ya da yanlış adlandırılan tür isimlerinin, yapılan bilimsel araştırmalar sonucunda sinonime eşanlamlı, anlamdaş düşürülerek değiştirilebildiği belirtilen açıklamada şöyle denildi 

'Kasıtlı adlandırma yapılmış' 
"Özellikle bu türler arasında yabankoyunu ve karaca da yer almaktadır. Ne yazıktır ki, ülkemizde bu şekilde kasıtlı olarak adlandırılma yapılmış daha pek çok türümüz bulunmaktadır. Buradaki kasıt o kadar barizdir ki, yalnızca ülkemize özgü olup dünyanın başka hiçbir yerinde bulunmayan endemik türlerimize dahi bu üniter yapıyı bozucu adlandırmalar yapılmıştır. Bu nedenle bilim adamlarımıza büyük görevler düşmektedir." 
Açıklamada, ismi değiştirilen türler şöyle sıralandı 
"Ovis Armeniana" olarak bilinen Anadolu yabankoyunu İç Anadolu'da yayılış gösterenler için Ovis Orientalis Anatolicus, Doğu Anadolu bölgesinde yayılış gösterenler için Ovis Orientalis Gmelinii."Capreolus Capreolus Armenius" olarak bilinen karaca Capreolus Cuprelus Capreolus."Vulpes Vulpes Kurdistanica" olarak bilinen kızıl tilki Vulpes Vulpes. 


</TEXT>
</DOC>
