<DOC>
<DOCNO> 326962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sondun28.html </URL>
<DATE> 2005/03/25/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
ABD, Ladin’i elinden kaçırdı mı 
</HEADLINE>
<TEXT>

     ABD’de yayımlanan yeni bir belgeye göre, ABD askerlerinin aralık 2001’deki Afganistan savaşı sırasında El Kaide lideri Usame Bin Ladin’i Tora Bora’da elinden kaçırdığı kesin değil. 
     Söz konusu bilgi ABD’nin Küba’daki Guantanamo üssünde tutuklu bulunan bir terör zanlısına karşı hazırlanan iddianamede bulunuyor. 
     ABD Savunma Bakanlığı Pentagon daha önce yayımladığı bir belgede, ABD ordusunun Usame Bin Ladin’i Afganistan - Pakistan sınırındaki dağlık bölge Tora Bora’da elinden kaçırdığı belirtiliyordu. Pentagon yetkilileri yeni belge hakkında henüz bir görüş bildirmediler. 
     ABD Genelkurmay Başkanı Tommy Franks de ekim 2004’te The New York Times’ta yayımladığı bir makalede, aralık 2001'de Usame Bin Ladin’in Tora Bora’da olup olmadığınını bilmediklerini belirtmişti. 
     Franks, bazı istahbarat kaynaklarının Bin Ladin’in o dönemde bölgede olduğunu, bazılarının ise Pakistan’da olduğunu belirttiğini kaydetmişti. 
     ABD’nin 2001 yılında Afganistan’a düzenlediği operasyon sırasında El Kaide lideri Usame Bin Ladin’in Tora Bora’da ABD askerleri tarafından öldürüldüğü ya da yakalandığı konusunda önemli spekülasyonlar yapılmıştı. 
     ABD ise o dönemde yaptığı açıklamalarda Bin Ladin’in bölgede olup olmadığıyla ilgili bilgilerinin bulunmadığını açıklamıştı. Amerika Birleşik Devletleri, El Kaide lideri Usame Bin Ladin'in başına 25 milyon dolar ödül koydu. 
     
</TEXT>
</DOC>
