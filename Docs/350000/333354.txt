<DOC>
<DOCNO> 333354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sonsiy03.html </URL>
<DATE> 2005/04/14/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
ABD, Cumhurbaşkanı Sezer'in Suriye gezisin değerlendirdi 
</HEADLINE>
<TEXT>

     ABD Dışişleri Bakanlığı sözcüsü Richar Boucher, ''Suriye davranışlarını değiştirmek zorunda. Suriye'nin bunu anlayıp mesajı almasının zamanı'' dedi. 
     Cumhurbaşkanı Ahmet Necdet Sezer'in Suriye gezisini değerlendiren Boucher, ''bir görüşmeye bu kadar önem verilip verilmeyeceğini bilmiyorum. Suriye'nin bölgedeki rolüne ve komşularıyla ilişkilerine bakması gerektiğini düşünüyoruz" dedi. 
     Irak'taki isyancıları destekleyen insanlar konusunda Suriye'nin kendi tavrıyla ilgili olarak özeleştiri yapması gerektiğini ima eden Boucher, "Suriye'nin davranışını değiştirmesi lazım. Suriye'nin bunu anlayıp mesajı almasının zamanı'' dedi. 
     
     "Mesajın nasıl algılandığı önemli" 

     Boucher, 'Suriye'nin Türkiye'yi bir aracı köprü olarak görüp görmediği ve ABD'nin, Türkiye'nin daha aktif rol oynamasını destekleyip desteklemediği' sorusuna ise, ''elbette Suriye ile bölgesinde nasıl daha uyumlu rol oynayabileceği hakkında konuşulması doğru bir mesaj. Sorun mesaj değil. Sorun, bunun nasıl algılandığı ve nasıl eyleme döküldüğünde'' diye yanıt verdi. 
     Suriye'nin yardım istediğini de savunan Boucher, "Suriye'nin isyancılara desteğin akmasını kesmek için ne yardıma ihtiyaçları var İsme mi, fikre mi, finansal bilgiye mi ihtiyaçları var Hem biz, hem Iraklılar bu bilgileri sağladık'' dedi. 

     
</TEXT>
</DOC>
