<DOC>
<DOCNO> 303748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sonspo25.html </URL>
<DATE> 2005/01/05/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Hagi, futbolculara kondisyon testi uyguladı... 
</HEADLINE>
<TEXT>

     Galatasaray, ligin ikinci yarı hazırlıklarını yaptığı antrenmanla sürdürdü. 
     Teknik Direktör Gheorghe Hagi yönetiminde, Florya Metin Oktay Tesisleri'nde yapılan ve bir saat süren antrenmanda futbolculara gacon testi uygulandı. 
     Futbolcuların göğüslerine bağlanan aletlerle şu anki kondisyon düzeyleri tespit edildi. 
     Bir grup futbolcuya bu test uygulanırken, diğer futbolcular ise Teknik Direktör Hagi yönetiminde arka sahada çalıştılar. Antrenmanı futbol şube sorumlularından Fatih Gökşen de izledi. 
     Galatasaray, ikinci yarı hazırlıklarını bu akşam yapacağı antrenmanla sürdürecek. 
     Bu arada Teknik Direktör Hagi, 7 Ocak Cuma günü saat 14.00'de Antalya kampı öncesi İstanbul'da basın toplantısı düzenleyecek. 

     
</TEXT>
</DOC>
