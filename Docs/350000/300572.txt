<DOC>
<DOCNO> 300572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/soneko44.html </URL>
<DATE> 2004/12/24/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa rekorla kapandı... 
</HEADLINE>
<TEXT>

     İMKB Bileşik Endeksi, 2. seansı 1. seansa göre 93.77 puan düşerek 24,537.72 puandan TL bazında yeni bir kapanış rekoruyla tamamladı. 
     Borsa Bileşik Endeksi bundan önceki en yüksek gün sonu kapanışını 24,525.29 puanla 22 Aralık 2004 Çarşamba günü gerçekleştirmişti. 
     2. seansta, hisse senetlerinin ortalama değer kaybı yüzde 0.38 oldu. 
     Endeks 2. seansa, 62.96 puan azalarak 24.568.53 puan seviyesinde başladı. Seansın ilk yarısını 24,460.79 puandan geçen endeks, seans içinde en düşük 24,392.79 puana kadar gerilerken, en yüksek olarak 24,631.49 puanı gördü. 
     1. seanstaki 200.67 puanlık artış dikkate alındığında, endeks günlük bazda 106.90 puan yükseldi. Hisse senetlerinin günlük ortalama değer artışı yüzde 0.44 olarak belirlendi. 
     2. seans kapanışında, mali endeks 136.71 puan düşerek 34.982.19 puana, sanayi endeksi 51.52 puan düşerek 20.467.44 puana ve hizmetler endeksi 74.13 puan düşerek 13,599.89 puana geriledi. 
     Böylece ilk seansa göre, mali grup hisseler ortalama yüzde 0.39, sanayi grubu hisseler ortalama yüzde 0.25 ve hizmet grubu hisseler ortalama yüzde 0.54 oranında değer kaybetti. 
     2. seansta işlem gören toplam 303 hisse senedinden 65'i değer kazandı, 173'ü değer yitirdi, 65 hisse senedinin fiyatında değişiklik olmadı. 
     2. seansta, 284 trilyon 195 milyar 279 milyon liralık işlem hacmi kaydedildi. Günlük işlem hacmi, 529 trilyon 928 milyar 889 milyon lira olarak hesaplandı. 
     2. seansta Park Madencilik, Ceytaş Madencilik, Doğan Holding, İş Bankası C ve Koç Holding en çok işlem gören hisse senetleri oldu. 

     
</TEXT>
</DOC>
