<DOC>
<DOCNO> 304717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sontur14.html </URL>
<DATE> 2005/01/08/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Sigara paketlerindeki uyarılarda AB uyumu... 
</HEADLINE>
<TEXT>

     
     Demet ÖZTÜRK KAYSERİ, DHA 
     

SİGARALARIN üretim ve satış şartları, Avrupa Birliği'nin ilgili mevzuatına uygun olarak belirlendi. Sigara paketlerinde koruyucu jelatinin içine Sigara içenler için bilgi' başlıklı, sigaranın bağımlılık yaptığı ve zararlarının anlatıldığı yazı eklendi. 
     Sigara paketlerinde lights, ultra lights, süper lights' gibi yanıltıcı yazıların yasaklanmasının ardından, tüketicilerin sigaranın zararları konusunda uyarılması da karara bağlandı. Bu karar doğrultusunda Marlboro sigarasının kutusu ile jelatinin arasına konulan ince ve uzun kağıtta sigaranın zararları anlatılıyor. İlaç prospektüsünü andıran kağıtta, "Sigara içmek bağımlılık yaratır ve tehlikelidir, düşük katranlı sigaraların daha az zararlı olduğunu zannetmeyin. Çocuklar sigara içmemelidir, sigara dumanında binlerce kimyasal madde bulunmaktadır. Sigaranın sizin sağlığınızı etkilemeyeceğini asla düşünmeyin, Sigarayı bırakmanız hastalıklara yakalanma riskinizi büyük ölçüde azaltır, Sigarayı bırakmak zor alabilir ama imkansız değildir'' deniliyor ve altında sigaranın zararları sıralanıyor. 
     
</TEXT>
</DOC>
