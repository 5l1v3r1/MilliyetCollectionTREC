<DOC>
<DOCNO> 333600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sondun04.html </URL>
<DATE> 2005/04/15/ </DATE>
<TIME> 08.05 </TIME>
<AUTHOR>  </AUTHOR>
<HEADLINE>
Chirac "Anayasaya 'hayır' Türkiye'yi etkilemez" 
</HEADLINE>
<TEXT>

     Fransa Cumhurbaşkanı Jacques Chirac, AB Anayasası'na 'hayır' denilse de Türkiye'nin üyelik sürecinin devam edeceğini söyledi. 
     Fransa Cumhurbaşkanı Chirac, Elysee Sarayı'nda TF-1 televizyon kanalında Fransız gençlerin sorularını yanıtladı. 
     Chirac, Türkiye'ye değinildiğinde, Avrupa Birliği'nin geleceğinin gündelik politikalara alet edilmemesi gerektiğini söyledi. 
     Chirac, AB Anayasası'na 'hayır' denilse de Türkiye'nin müzakere sürecinin devam edeceğini belirtti. 
     Chirac, küreselleşme ve dünyadaki büyük güçlerin dayatmalarına karşı Fransa'nın çıkarlarını tek başına koruyamayacağını da söyledi. 
     
     AB Anayasası kabul edilmezse Chirac istifa etmeyecek 
     Birlikten kuvvet doğar sloganını kullanan Chirac, uluslararası rekabet karşısında Avrupa Birliği'nin güçlü olması gerektiğini, anayasanın kabulünün bu nedenle önem taşıdığını vurguladı. 
     Fransız Cumhurbaşkanına göre anayasanın yeniden müzakeresi sözkonusu değil. Referandumdan 'hayır' çıkarsa, Chirac'ın istifası da gündeme gelmeyecek. Chirac, Fransızların hayır demesi durumunda Avrupa'nın inşaasının duracağını ayrıca Fransa'nın Avrupa Birliği'ndeki ağırlığının da azalacağını savundu. 
     
     Fransızların çoğunluğu AB Anayasası'na 'hayır' diyor 
     Fransa'da yapılan son kamuoyu yoklamasına göre, 29 mayısta yapılacak AB Anayasası referandumunda, halkın yüzde 'ü 'hayır' oyu kullanacak. Yoklama sonuçlarına göre, referandumda halkın yüzde 47'lik bir bölümü ise anayasadan yana oy kullanacak. 
     
</TEXT>
</DOC>
