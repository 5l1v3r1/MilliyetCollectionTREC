<DOC>
<DOCNO> 330197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sonyas12.html </URL>
<DATE> 2005/04/04/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Christina Aguilera 'en kötü', Paris Hilton 'en çirkin' 
</HEADLINE>
<TEXT>

     Nafiz ALBAYRAK BOSTON, DHA 

ABD'de, kadınların reklam dünyasındaki gücünü artırmaya ve kadının reklamlarda cinsel meta olarak gösterilmesine karşı mücadele eden bir örgüt, pop yıldızı Christina Aguilera'nın rol aldığı reklam filmini 'en kötü', Paris Hilton'un oynadığı reklam filmini de 'en çirkin' reklam filmi seçti. 
     Örgütün 8 yıldır verdiği, 'İyi, Kötü ve Çirkin' ödülleri bu yıl da sahiplerini buldu. Çılgın davranışları, cüretkar sahne kostümleri ve son olarak MTV Video Müzik Ödülleri töreninde Madonna ile Britney Spears ile dudak dudağa öpüşmesiyle adından söz ettiren pop müzik yıldızı Christina Aguilera, Amerikalı kadınları çileden çıkardı. Kadınların reklam endüstrisindeki konumunu geliştirmeye yönelik çalışmalarıyla tanınan New Yorklu Reklamcı Kadınlar örgütü, Aguliera'nın erotik giysiler içinde rol aldığı ayakkabı reklamını, 'yılın en kötü reklamı filmi' seçti. New Yorklu Reklamcı Kadınlar, sahne hayatının başlarında hanım hanımcık giysileri ve sesi ile ön kendinden sözettiren ancak sonraları açık saçık giysileri ile erotizm payını artıran Aguilera'yı, kadınları küçük düşürmek ve cinsel malzeme olarak göstermekle eleştirdi. 
     Pop müziğin ünlü ismi adlı Skechers ayakkabı firmasının reklam filminde, erotik giysiler içinde hemşire, polis ve lise öğrencisi rollerinde boy göstermişti. 
     
     'HILTON KADINLARI SEKS NESNESİ OLARAK GÖSTERİYOR' 

     Eski sevgilisi ile çektirdiği porno filmler internette dolaşan ve aykırı yaşamı ile dillerden düşmeyen Hilton otellerinin varisi Paris Hilton'un rol aldığı reklam ise en kötü reklam seçildi. Guess adlı blue jean firmasının reklam filmi çekimlerinde üstsüz olarak ve belinden göğüslerine tırmanan bir yılanla poz veren Hilton da, kadınları seks nesnesi olarak göstermekle suçlandı. 
     New Yorklu Reklamcı Kadınlar örgütü, kendi internet sitelerinden yaptıkları duyuruda, 'iyi' ödülünün kime verildiğini, salı günü New York'ta Caroline's Kmedi Kulubü'nde düzenlenecek bir törenle duyurulacağını açıkladı. 

     
</TEXT>
</DOC>
