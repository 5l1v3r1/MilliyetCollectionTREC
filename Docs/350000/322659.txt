<DOC>
<DOCNO> 322659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sonyas02.html </URL>
<DATE> 2005/03/10/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
ABD'de orta yaşlı siyah olmak zor 
</HEADLINE>
<TEXT>

     ABD'de orta yaşlı siyah erkeklerin ölüm oranı, düşük gelir ve yetersiz sağlık bakımı yüzünden beyaz akranlarından iki kat fazla. Siyah bebek ölüm oranları ise düşmeye devam ediyor. 
     'Health Affairs' adlı derginin son sayısında yer alan bir makaleye göre, ırklar arasındaki bu uçurumun kapatılması durumunda yılda tahminen 83 bin 570 erken ölümün önüne geçilebileceği ifade edildi. 
     2000 yılı rakamlarına göre, 45-54 yaş aralığında ölen siyah erkek sayısı 10 bin 472. Bu yaş grubundaki siyahlar arasında her 100 bin kişiye bin 60 ölüm düşerken, beyaz erkekler arasında bu sayı 503. 
     Araştırmaya göre 1960'ta ise bu rakamlar bin 625'e 932'ydi. 
     
     Yaşlılar daha şanslı 
     Ücretsiz sağlık bakımı belirli bir yaş sınırını gerektirdiği için, yaşlı siyahlar gerekli sağlık hizmetlerine ulaşmakta sıkıntı yaşamamasına rağmen orta yaşlı siyahlar bu imkandan yoksunlar ve bu da orta yaşlı siyah erkekler arasındaki ölüm oranlarını yükseltiyor. 
     Siyah erkekler arasındaki ölümlerde etkin olan diğer faktörler arasında ise ateşli silahla ölüm, AIDS, kalp krizi ve şeker hastalığı gösteriliyor. 
     
     Bebeklerde de beyazlar şanslı 
     Bir yaşından küçük siyah erkek bebekler arasında ise ölüm oranlarının düştüğünü ortaya koyan makalede, 1960'ta her 100 bin siyah bebekten 5 bin 307'sinin öldüğü, bu sayının 2000 yılında bin 6'e gerilediği belirtildi. 
     Beyaz bebeklerde ise ölüm rakamları her 100 bin bebek için 2 bin 694'ten 656'ya düştü. 
     Siyah kız bebekler için aynı dönem içindeki ölüm sayısı 4 bin 162'den bin 363'e inerken, beyaz kız bebeklerinde 2 bin 88'den 0'a geriledi. 
     
</TEXT>
</DOC>
