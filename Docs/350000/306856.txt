<DOC>
<DOCNO> 306856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/guncel/agun.html </URL>
<DATE> 2005/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Raylı ulaşım Allah'a emanet 
</HEADLINE>
<TEXT>


Pamukova'daki hızlandırılmış tren kazasından sonra TCDD Genel Müdür Yardımcılığı görevinden alınan Ali Kemal Ergüleç, vek leten Raylı Sistemler Daire Başkanlığı'na getirildi 

Şenol Demirci 

İİstanbul'un raylı ulaşım sistemi Pamukova'daki hızlandırılmış tren kazasından sonra "Her şey Allah'tan" açıklamasıyla büyük tepki çeken ve TCDD Genel Müdür Yardımcılığı görevinden alınan Ali Kemal Ergüleç'e teslim. Ergüleç, vek leten Raylı Sistemler Daire Başkanlığı'na getirildi. 
Yakup Kadri Karaosmanoğlu isimli hızlandırılmış tren, 22 Temmuz 2004'te Sakarya'nın Pamukova ilçesinde raydan çıkmıştı. TCDD Genel Müdürü Süleyman Karaman ile Genel Müdür Yardımcısı Ali Kemal Ergüleç, kaza nedeniyle 22 Eylül'de görevlerinden alınmıştı. 

Ayda 1500 YTL ödenecek 
Ergüleç, görevden alınmasının üzerinden bir ay bile geçmeden, İETT Genel Müdürü Muammer Kantarcı'nın hizmet emriyle, ray döşeme çalışmalarını denetleyen ve raylı sistemlerin işletmesini yapan Raylı Sistemler Daire Başkanlığı'nda APK Araştırma Planlama Koordinasyon uzmanı olarak görevlendirildi. 
Ergüleç, şimdi de İETT Raylı Sistemler Daire Başkanlığı'na vek leten getirildi. Asaleten atanmayı bekleyen Ergüleç, ayrıca İstanbul Büyükşehir Belediyesi Ulaşım A.Ş.'de de yönetim kurulu üyesi oldu. Birinci derece imza yetkisine sahip Ergüleç'e, bu görevi için de ayda 1500 YTL ödenecek. 
İETT'nin Karaköy'deki binasının 3. katında oturan Ergüleç, görüşme talebimizi sekreteri aracılığıyla reddetti. 
İETT Basın Danışmanlığı da, Genel Müdür Kantarcı'nın atama hakkında konuşmak istemediğini iletti. Açıklamada, "Genel Müdürlük hizmet emriyle Raylı Sistemler Daire Başkanlığı'na vek let etmektedir" denildi. 


</TEXT>
</DOC>
