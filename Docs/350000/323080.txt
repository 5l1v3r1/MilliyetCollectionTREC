<DOC>
<DOCNO> 323080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/siyaset/siy02.html </URL>
<DATE> 2005/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
TSK'de torpile önlem 
</HEADLINE>
<TEXT>


Atanma yönetmeliğindeki değişiklikle, subay ve astsubaylar, kendilerinin ve eşlerinin ailelerinin yaşadığı illerde halka yönelik görevleri yapmayacak 

ANKARA Milliyet 


Milli Savunma Bakanlığı MSB , "Türk Silahlı Kuvvetleri'ne TSK Mensup Subay ve Astsubayların Atanma ve Yer Değiştirmeleri Hakkında Yönetmelik"te değişiklik yaptı. 
Değişiklikle, başarılı personelin ödüllendirilmesinin önü açılırken, subay ve astsubayların hemşerilerine "torpil" yapması engellendi. 
Buna göre, subay ve astsubayların kendilerinin ve eşlerinin ailelerinin ikametg hının bulunduğu illerde, olabildiğince, sıkıyönetim hizmetleri, orduevleri, levazım amirlikleri, satın alma komisyon üyelikleri, inşaat emlak, asker alma, jandarma ve sahil güvenlik hizmetleri gibi halkla doğrudan ilişkili görevlere verilmemesi, atanmaması hükmü getirildi. 
Ancak bu düzenleme, son nüfus sayımına göre il nüfusu 500 bini geçen yerlerde uygulanmayacak. 



</TEXT>
</DOC>
