<DOC>
<DOCNO> 336313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/guncel/axgun02.html </URL>
<DATE> 2005/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkence gibi karar 
</HEADLINE>
<TEXT>


Gözaltında anal yoldan tecavüze uğradıklarını iddia eden 2 genç kızın bek ret kontrolünü reddetmeleri, "muayeneyi engelleme" olarak nitelendirildi 

Gökçer Tahincioğlu 

İskenderun'da 2 genç kıza tecavüz ederek, işkence yaptıkları iddia edilen 4 polisin beraat etmelerini sağlayan Adli Tıp Genel Kurulu'nun raporunda, kızların "insan hakkı ihlali" diye nitelendirilen bek ret kontrolünü, anal yoldan tecavüze uğramaları nedeniyle reddetmeleri, "muayeneyi engelleme" diye nitelendirildi. 
İskenderun'da 1999'da lastik yakma eylemine katıldıkları iddiasıyla örgüt üyeliğinden 12 yıl hapse mahk m edilen N.C.S. 22 ve F.D.P.'nin 25 gözaltında işkence gördükleri iddiasına karşılık, emniyet, İskenderun Adli Tıp'tan verilen 5 ayrı raporu savcılığa sundu. Türk Tabipler Birliği de, raporların gerçeği yansıtmadığını belirtti. Adana Adli Tıp'ta muayene edilen P. 10, S. de 3 günlük iş göremez raporu aldı. 2000'de İskenderun Ağır Ceza Mahkemesi'nde 4 polis hakkında dava açıldı. Dava, kızların cezasının infazı tamamlanmasına rağmen bitirilemedi. 

Mahkemeye yetmedi 
Mahkeme, önce kızların İstanbul Çapa Tıp Fakültesi'nde muayene edilmesini istedi. Kızlara "post-travmatik stres bozukluğu" teşhisi konuldu. Rapor İstanbul Adli Tıp Kurumu'nca da onaylandı. Mahkeme, bu kez raporu Adli Tıp Genel Kurulu'nun değerlendirmesini istedi. Kurulun 13 Ocak'ta tamamladığı raporda kızların bek ret ve cinsel kontrolü reddetmesi "travmatik bulguların tespitinin önüne geçilmesi" olarak değerlendirildi. Raporda, hastanın muayene sırasında bu konuda kolaylıkla hekim ve yardımcı personeli yanıltabileceği vurgulandı. 
Raporlar, Genel Kurul'da 15 üyenin oyuyla kabul edildi. Muhalif üye sayısı 24 olmasına rağmen, gerekçelerin farklılığı, raporların azınlık oylarıyla kabulüne neden oldu. Muhalif üyelerden 8'i genç kızlardaki işkenceye dayalı stres bozukluğunun kabulünün gerektiğini, 15'i bu yorumu mahkemenin yapmasının uygun olacağını, biri de delil durumuna göre yorum yapılamayacağını kaydetti. 
Davanın önceki günkü duruşmasında esas hakkındaki mütalaasını veren Savcı Kemal Deniz de, yeni rapor doğrultusunda polislerin beraatını istedi. Mahkeme, 4 polisin beraatını kararlaştırdı. ABD ve AB tarafından takip edilen davanın karar duruşmasını Uluslararası Af Örgütü Türkiye koordinatörlerinden Alman Dr. Barbara Nepter ve Fransız Cloude Edelman ile ABD'nin Adana Konsolosluğu'nda görevli Hamza Uluçay izledi. 



</TEXT>
</DOC>
