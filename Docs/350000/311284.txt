<DOC>
<DOCNO> 311284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sondun26.html </URL>
<DATE> 2005/02/01/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Saddam oy kullanmadı 
</HEADLINE>
<TEXT>

     Irak'ın devrik diktatörü Saddam Hüseyin'in, genel seçimlerde oy kullanmadığı bildirildi. 
     Seçim Komisyonu sözcüsü Ferid Ayar, Saddam'ın insanlığa karşı suç işlemekle suçlanmasına rağmen henüz ceza almadığı için, sabıkasız her Irak vatandaşı gibi oy kullanma hakkı olduğunu söyledi. 
     Ayar, ''Saddam oy kullanmak isteseydi bir seçim sandığına şahsen gitmesi gerekecekti'' dedi. 
     Yurt dışında yaşayan Iraklıların oy kullanabilmelerine rağmen, sandığa gitmeden oy kullanma hakkı bulunmuyor. 
     Saddam'ı Bağdat havaalanı yakınlarındaki bir askeri kampta esir tutan Amerikan ordusunun yetkilileri de, Saddam'ın oy kullanmadığını doğruladı. 
     
</TEXT>
</DOC>
