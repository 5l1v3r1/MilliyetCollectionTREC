<DOC>
<DOCNO> 335745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/guncel/gun90.html </URL>
<DATE> 2005/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Maden bulduk 

Sayın Erkan Mumcu Kültür ve Turizm Bakanlığından istifa ettiğinde, olay her yönüyle konuşulmuştu... 
Dışarıdan destek aldığı, arkasında dış güçler olduğu...Kabinede pasif kaldığını hissettiği ve bunu kendine yediremediği...ABD'ye karşı sesini çok yükselten AK Partinin parçalanmasına yönelik hareketin başlangıç noktası olduğu arkasından bir çok milletvekilinin istifası ve ABD'yi ziyaret etmek isteyen Tayyip Bey'e gün verilmemesi bu komplo teorisini destekliyor 
Tüm bunlar tartışılırken Sayın Mumcu'nun yerine kimin geleceği pek de önemsenmedi. Oysa, son günlerde eski neşesinde ve performansında olmayan, sağlam espriler yapamayan Maliye Bakanı Unakıtan'ın kabinede bir rakibi oldu. Sayın Atilla Koç turizmi iyi ancak kültüre olan ilgisi berbat bir ülkede, yani aslında biraz pasif bir bakanlık için, oldukça fazla yer aldı medyada ve epey öne çıktı... 
1 Rus turistler için "sonradan görme, görgüsüz, çok para harcayan" şeklinde, bir kısmına bizim de katıldığımız bir açıklama yaptı "dakka bir-gol bir" tabirinin hakkını verdi... 
2 Katıldığı birçok toplantıda uyurken görüntülendi, "siz çekmeye devam ettikçe ben de uyumaya devam ederim" dedi... 
3 Son olarak da "az gelişmiş ülkelerde şiir, gelişmiş ülkelerde ise roman gelişmiştir" gibi, enteresan ötesi bir beyanatta bulundu... 
Sayın Bakanı daha önce -haddimiz olmayarak- uyarmıştık, şimdi uyarıların sayısını biraz artıralım malum kendileri yeni bakanlar ve henüz ortama alışamamış durumdalar... 
1 Rus turistlerle ilgili açıklamayı bir kahvede yapmıştınız kameraların, ses kayıt cihazlarının olduğu yerlerde konuşmalarınıza dikkat edin. "Yahu ne güzel arkadaş muhabbeti yapıyorduk, ne bileyim yazacaklarını" deseniz de iş işten geçmiş olur... 
2 Uyuma konusunda olduğu gibi basınla inatlaşırsanız, sürekli kavga edersiniz çok uzun süre kırmızı plakalı araçla gezmeniz mümkün olmayabilir... 
3 Gereksiz yere polemik konusu yaratmayınız "şiiri kimler, romanı kimler yazmıştır" gibi hiç kimsenin ilgisini çekmeyen ve merak etmediği bir konu yüzünden tepki çekmeyin... 
4 Mümkün olduğunca az laf, az laf, az laf... Çok icraat da önemli değil, çünkü böyle bir kıstas bizde yok .. 
5 Ve mümkün olduğunca dikkat çekmemeye çalışın. Çünkü herhangi bir ortamda hele de siyasette çok öne çıkanların ömürleri pek uzun olmuyor... 
Ve en önemli uyarı Sayın Unakıtan'a espri dalında rakip oldunuz bile, aman dikkat .. 

Yollar yürümekle aşınmaz .. 
James Asphalted Asfaltın mucidi, icadının reklamını yapıyor 

Sekmemeli 
"Seken top sekmedi .." b b 
</TEXT>
</DOC>
