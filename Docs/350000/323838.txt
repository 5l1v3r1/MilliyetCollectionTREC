<DOC>
<DOCNO> 323838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sonyas24.html </URL>
<DATE> 2005/03/14/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
İstenmeyen cep mesajı ve e-maillere rekor ceza... 
</HEADLINE>
<TEXT>

     Alman telefon şirketi Debitel, Danimarka'da istenmeyen SMS mesajları ve elektronik posta göndermekten 269 bin avroluk ''rekor'' para cezasına mahkum edildi. 
     Kopenhag ticaret mahkemesi, Debitel'i, 2003 nisanında başka bir firmanın satın almak istediği rakip Telmore şirketinin abonelerine 36 bin e-posta ve yaklaşık 12 bin SMS mesajı göndermekten suçlu buldu. 
     Davayı açan tüketiciler derneği yöneticilerinden Hagen Jörgensen, mahkeme kararını memnuniyetle karşıladıklarını belirterek, ''Bu karar, istenmeyen mesaj ve e-posta göndermenin ticaret yasasına aykırı olduğunu açıkça göstermiştir'' dedi. 
     Jörgensen, mahkemelerde bazı ''spam'' davaları da bulunduğunu hatırlatarak, tüketicilerin şikayetlerini iletebilecekleri internet sitesi açtıklarını kaydetti. 
     Dernek avukatlarından biri de, derneğe günde 1500 kadar şikayet geldiğini söyleyerek, ''Bu, sorunun devasa boyutlarını gösteriyor'' dedi. 
     
</TEXT>
</DOC>
