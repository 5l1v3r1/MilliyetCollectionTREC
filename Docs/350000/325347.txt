<DOC>
<DOCNO> 325347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/son/sontur22.html </URL>
<DATE> 2005/03/20/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Hava açıyor, sıcaklık artıyor... 
</HEADLINE>
<TEXT>

     Hafta sonu yurdun büyük bölümünü etkileyen yağışlı hava, yeni haftayla birlikte doğuya kayıyor. Çarşamba günü batı bölgelerimizde hava açıyor. Karadeniz'de önümüzdeki 3 gün boyunca kar ve karla karışık yağmur görülecek. 
     Hava sıcaklığında pazartesi ve salı günleri bir değişiklik olmayacak. Çarşamba gününden itibaren ise batı bölgelerimizden başlayarak artacak. En yüksek hava sıcaklıkları İstanbul'da 10, Ankara'da 9, İzmir'de 16, Antalya'da 19, Adana'da 20, Samsun'da 7 ve Erzurum'da 4 derece ölçülecek. 
     YARIN yağışlar Orta ve Doğu Karadeniz ile Doğu Anadolu'da kar ve karla karışık yağmur şeklinde düşecek. Doğu Akdeniz sağanak yağışlı, Güneydoğu Anadolu ise yağmurlu olacak. Marmara, Ege ve Batı Akdeniz'de gökyüzü parçalı bulutlu, diğer yerlerde çok bulutlu... 
     SALI günü Batı Karadeniz'de sabah saatlerinde yağmur görülürken, Orta ve Doğu Karadeniz ile Hakkari çevresinde kar ve karla karışık yağmur sürecek. Doğu Akdeniz yine sağanak yağışlı, Güneydoğu Anadolu ise yağmur alacak. Muğla ve Antalya çevresinde gökyüzü parçalı bulutlu, diğer yerlerde çok bulutlu. 
     ÇARŞAMBA günü ise Akdeniz ve Ege az bulutlu ve açık, Marmara, İç Ege ve Doğu Akdeniz parçalı bulutlu. Orta ve Doğu Karadeniz'in kıyısı karla karışık yağmurlu, iç kesimleri kar yağışlı. Doğu Anadolu'da kar yağışı devam edecek... 

     
</TEXT>
</DOC>
