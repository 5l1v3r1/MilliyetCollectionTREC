<DOC>
<DOCNO> 311638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sondun37.html </URL>
<DATE> 2005/02/02/ </DATE>
<TIME> 19.52 </TIME>
<AUTHOR>  </AUTHOR>
<HEADLINE>
Zevahiri "Müslüman ülkelerde reformun tek koşulu cihattır" 
</HEADLINE>
<TEXT>

     El Kaide terör örgütünün lideri Usame Bin Ladin'in yardımcısı Eyman El Zevahiri, ''Müslüman ülkelerde reformun tek koşulunun, zorla yapılan seçimler değil cihat olduğunu'' söyledi. 
     İslamcı internet sitelerinde yayınlanan metinde, Zevahiri'nin, ''Yabancı işgalcilerin, BM'nin gözlemcilik yaptığı, Apache helikopterleri ve B-52'lerin koruduğu hileli seçimler yoluyla kurduğu yönetimlerle reform yapılamaz'' sözleri yer aldı. 
     Zevahiri'nin, konuşmasından aktarıldığı belirtilen açıklamada, ''Cihattan başka reform yolu yoktur'' dediği kaydedildi. 
     Tarihi belirtilmeyen metinde, Mısır'ın, aralık ayında İsrail'le bir ticaret anlaşması imzalamasına da değinilerek, ''Arap yöneticilerimiz, İsrail'le, kendi kişisel çıkarları için ekonomimizi yıkacak bir 'normalleşme' politikası izlerse, hiçbir reform başarılı olamaz'' denildi. 
     
</TEXT>
</DOC>
