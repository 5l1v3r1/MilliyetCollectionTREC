<DOC>
<DOCNO> 349518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/ekonomi/eko04.html </URL>
<DATE> 2005/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Euroda 'Hayır' tartışması 
</HEADLINE>
<TEXT>


Fransa ve Hollanda'da referandumlarda çıkan hayır cevabı, euronun düşüşünü hızlandırdı. Euro bakanları spekülasyonları önlemek için toplandı 


Euro bölgesinin Maliye Bakanları, Fransa ve Hollanda'da gerçekleştirilen Anayasa referandumu sonrasında ilk kez dün toplandılar. Bakanların bugün de devam edecek toplantısının gündeminde Euro birliğinin dağılacağı yönündeki spekülasyorları önlemek bulunuyor. Ancak analistler eurodaki değer kaybının önelenemeyeceğini belirtiyorlar. 
29 Mayıs ve 1 Haziran'da yapılan ve 'Hayır' cevabının çıktığı referandumlar sonrasında euro, dolar karşısında yüzde 2.8'lik değer kaybıyla geçen haftayı 1.2224'ten kapattı. 
Euro-dolar paritesi geçen yıl sonunda euro lehine hareket ederek 1.3666 seviyesine kadar ulaşarak rekor kırmıştı. Yeni yılla birlikte ABD'nin, daha fazla büyüyeceği beklentileri doların yükselişe geçmesine neden oldu. 


</TEXT>
</DOC>
