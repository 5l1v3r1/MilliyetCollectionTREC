<DOC>
<DOCNO> 303413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sonspo09.html </URL>
<DATE> 2005/01/04/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Memo double-double yaptı, Hidayet 4 sayı attı, İbo yine yedek... 
</HEADLINE>
<TEXT>

     ABD Profesyonel Basketbol Ligi'ne, dün yapılan 8 maçla devam edildi. 
     Mehmet Okur'lu Utah Jazz, deplasmanda Memphis Grizzlies'a 92-82 yenildi. 
     Sahada 32 dakika kalan Okur, bu süre içinde double-double yaparak 11 sayı, 10 ribaunt 2 hücum, 8 savunma , 2 asist ve 1 blokluk oyun çıkardı. Okur, 3 sayılık atışlarda 4'de 2, serbest atışlarda ise 5'de 5 isabet buldu. 
     Jazz'da Carlos Boozer, 20 sayı, 15 ribaunt ve 2 asistle double-double yaptı ancak galibiyeti getiremedi. 
     Matt Harpring, 17 sayı ve 5 ribaunt, Carlos Arroyo da 15 sayı ve 3 asistle Boozer'ı takip etti. 
     Öte yandan, double-double yapan Pau Gasol'un 25 sayı ve 10 ribauntu, Shane Battier'in de 18 sayı ve 4 ribauntu, Memphis'e galibiyeti getirdi. 
     Hidayet Türkoğlu'nun takımı Orlando Magic, deplasmanda Toronto Raptors'a 105-94 yenildi. 
     Maçta 17 dakika forma giyen Türkoğlu, 4 sayı, 3 ribaunt 1 hücum 2 savunma ve 1 asistlik oyun çıkardı. Türkoğlu, 2 kez denediği 3 sayılık atışlarda 1, serbest atışlarda ise 4'de 1 isabet buldu. 
     Magic'de Steve Francis, 19 sayı, 8 ribaunt ve 10 asistle double-double yaptı ancak yenilgiyi engelleyemedi. 
     Toronto'da, Chris Bosh ve Morris Peterson, hem galibiyeti getiren hem de kariyerinin en yüksek sayısına ulaşan isimler oldular. 
     Double-double yapan Chris Bosh, 25 sayı, 12 ribaunt ve 3 asist, Morris Peterson da 21 sayı, 6 ribaunt ve 2 asistlik performans sergilediler. 
     
     İBO, YİNE YEDEK 

     İbrahim Kutluay'ın yedek çıktığı maçta Seattle Supersonics, deplasmanda Miami Heat'i 98-96 yendi. 
     Maçın en skorer ismi olan Ray Allen'ın 35 sayısı, double-double yapan Rashard Lewis'in 17 sayı ve 13 ribauntu, takımlarına galibiyeti getirdi ve Seattle Supersonics, Miami Heat'in 14 maçlık galibiyet serisine son verdi. 
     Miami'de Dwyane Wade'in 28 sayısı, Shaquille O'Neal'ın 25 sayı, 14 ribauntu, galibiyet için yeterli olmadı. Miami, bu maçı kazansaydı, 2000 yılında Los Angeles Lakers'ın ulaştığı 19 maçlık galibiyet serisinden sonra 15 maç üst üste kazanan ilk takım olacaktı. 
     
     Ligde alınan diğer sonuçlar şöyle 

     Boston Celtics-New Orleans Hornets 108-90. 
     Cleveland Cavaliers-Charlotte bobcats 94-83. 
     Detroit Pistons-Chicago Bulls 87-80. 
     Los Angeles Clippers-Denver Nuggets 102-98. 
     Philadelphia 76'ers-Golden State Warriors 112-104. 
     Lige, bu akşam yapılacak 5 maçla devam edilecek. 

     
</TEXT>
</DOC>
