<DOC>
<DOCNO> 307006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/son/sontur26.html </URL>
<DATE> 2005/01/16/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Kız kardeşini namus meselesi yüzünden boğarak öldürdü 
</HEADLINE>
<TEXT>

     Gaziantep'te bir kişi, namus meselesi yüzünden kavga ettiği kız kardeşini boğarak öldürdü. 
     Karayılan Mahallesi Dumanlı Geçidi'ndeki evinde, Ömer U. 30 , kendisini ziyarete gelen kız kardeşi Kadriye U. 27 ile namus meselesi yüzünden tartışmaya başladı. Tartışmanın kavgaya dönüşmesi üzerine, Ömer U, kız kardeşini boğarak öldürdü. 
     Kadriye U'nun imam nikahı ile birlikte yaşadığı Ömer P'den ayrıldığı ve bir süredir Sedat U. ile arkadaşlık ettiği, ailesinin bu duruma tepki gösterdiği, cinayetin de bu nedenle işlendiği bildirildi. 
     Emniyet yetkilileri, olaydan sonra polise teslim olan Ömer U'nun gözaltına alındığını, olayla ilgili soruşturmanın sürdürüldüğünü kaydettiler. 
     Ömer U'nun, emniyetteki ilk sorgusunda, kız kardeşinin eşini aldattığı için yakın çevreden ve akrabalardan tepki aldıklarını, bunun üzerine cinayeti işlediğini ve pişman olduğunu söylediği öğrenildi. 

     
</TEXT>
</DOC>
