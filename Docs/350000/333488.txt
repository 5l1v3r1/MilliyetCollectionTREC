<DOC>
<DOCNO> 333488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/ekonomi/eko03.html </URL>
<DATE> 2005/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Karar 3 yıl 10 ay hapis 
</HEADLINE>
<TEXT>


Cavit Çağlar'ın Interbank davasındaki 3 yıl 10 günlük hapis cezası onandı. Çağlar savunmasında, 'İşçi çıkacak karara bakıyor. Kararı onarsanız, o fabrikalar çalışmaz' dedi 

GÖKÇER TAHİNCİOĞLU Ankara 

Nergis Holding Yönetim Kurulu Başkanı Cavit Çağlar'ın da aralarında bulunduğu 35 sanık Interbank'ın içini boşalttıkları gerekçesiyle toplam 6 katrilyon 617 trilyon lira para cezasına mahk m edildi. 
Çağlar'a verilen 3 yıl 10 günlük hapis cezasını da onayan Yargıtay 11. Ceza Dairesi, dosyayı zamanaşımına girmekten kurtardı. Yeni TCK yürürlüğe girseydi, davanın zamanaşımına girmesiyle cezadan kurtulma olanağı bulacak olan Çağlar ve sanıklar, yürürlük tarihi olan 1 Haziran'dan sonra kişi başı en fazla 500 bin YTL para cezasıyla kurtulabilecekti. Bursa 3. Ağır Ceza Mahkemesi Çağlar'ın da aralarında bulunduğu 35 sanık için beraat kararı vermiş, Yargıtay 11. Ceza Dairesi, bu kararı hapse mahk m edilmeleri gerekçesiyle bozmuştu. 

'Banka almak yanlışmış' 
Yargıtay 11. Ceza Dairesi'ndeki duruşmaya sanıklardan Çağlar, Ergün Evcil ile avukatları katıldı. Çağlar, savunmasında şunları söyledi 
"Ben iyi sanayici, iyi işadamı, iyi babayım. Yanımda 18 bin 500 kişi çalışıyor. Dolandırıcı dediğin adam, bir masa, bir sandalyede oturur. Interbank'ı almışım, yanlış yapmışım. Biz 'hortumlayalım' demedik. 1999'da bankaya el konulmasını isteyen de bendim. Ben o bankaya başkasının verdiği zararı bile ödedim. Namuslu bir adamım. Bu kredileri cebimize atmadık. Milletvekili emekli maaşıma bile haciz kondu. 700 milyon dolar ödeme yaptık. Diğer bankaları bilmem. Biz 1 lira zarar vermedik. Bütün işçim buradan çıkan karara bakıyor. Kararı onarsanız, o fabrikalar çalışmaz. Bizim karşımızda Çin belası, Hindistan var." 
Çağlar, TMSF Başkanı'nın kendisine "Size haksızlık ettik" dediğini de öne sürdü. TMSF Başkanı Ahmet Ertürk ise Çağlar'a böyle birşey söylemediğini belirtti. 
Çağlar'la oğlu Mustafa Çağlar, dayısı Şükrü Şankaya ve dayısının oğlu Şenol Şankaya'ya verilen 3 yıl 10 ay 20'şer günlük ağır hapis cezası onandı. Diğer 30 sanık da 2 yıl 7 ay 3'er hapse mahk m edildi. 35 sanığa ayrı ayrı 189 trilyon 69 milyar 962 milyon 757'şer bin lira ağır para cezası verildi. Sanıklar cezaevine girse bile 1 Haziran'da yeni TCK yürürlüğe girdiğinde durum tekrar değerlendirilecek. 

Yanlış izin dava durdurdu Egebank'a el konulması sürecinde Yönetim Kurulu Başkanı Y. Murat Demirel ile Yönetim Kurulu üyelerinin imza yetkilerinin kaldırılmasında gecikmeye yol açarak, görevlerini ihmal ettikleri iddia edilen dönemin Hazine görevlileri hakkındaki dava durduruldu. Soruşturma izninin Başbakan yerine Devlet Bakanı Ali Babacan tarafından verildiği, bunun usule aykırı olduğunu belirtildi. 


</TEXT>
</DOC>
