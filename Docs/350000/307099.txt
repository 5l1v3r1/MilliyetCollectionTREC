<DOC>
<DOCNO> 307099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/yazar/ulagay.html </URL>
<DATE> 2005/01/17/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
BUSH'UN 2. DÖNEMİ BAŞLARKEN KAFALARA TAKILAN SORU 
</HEADLINE>
<TEXT>
Çarpık bakış değişir mi 

Başkanlığının ilk dört yılında Amerika'ya dosttan çok düşman kazandıran George W. Bush'un 2. başkanlık dönemi 20 Ocak'ta resmen başlıyor. Bush'un yeni dönemini kutlamak üzere düzenlenen balolara 55 bin kişinin katılması ve bu amaçla yapılan harcamaların 40 milyon doları bulması bekleniyor. Amerika'nın kendisini "savaş halinde" saydığı ve her gün yeni kayıplar verdiği, ayrıca dünyanın Asya'daki tsunami felaketiyle sarsıldığı bir ortamda görkemli törenler yapılmasını eleştirenler de var. 
Kafalarda düğümlenen başlıca soru ise şu Başkanlığının ilk döneminde sergilediği çarpık bakış açısıyla ABD'ye ve dünyaya ağır bir fatura ödeten Başkan Bush, 2. dönemde farklı bir yaklaşım sergileyebilir mi 
Daha önce iki dönem başkanlık yapan eski ABD başkanları arasında bunun örnekleri var. İlk dönemdeki tavrını ikinci dönemde değiştiren ve farklı yaklaşım sergileyen başkanlar var. ABD'de başkanlık görevi en fazla iki dönem yapılabildiği için başkanların 2. dönemlerinde, yeniden seçilme kaygısını taşımadan popüler olmayacağını düşündükleri zor kararları alabildikleri de biliniyor. 

İlk dönemin faturası 
Başkan Bush'un 11 Eylül saldırısını ilk haber aldığı andaki halini gösteren fotoğraftaki o şaşı bakışı o günden sonraki icraatına damgasını vurdu. ABD, 11 Eylül sonrasında, "dünya lideri" rolünü sindirmiş bir süpergücün olgunluğunu değil, intikam ateşiyle saldıracak yer arayan bir kabadayının pervasız davranışlarını sergiledi. Başkan Bush, çift tabancalı "korkusuz kovboy" havasıyla dilediği yere saldırarak, yalnızca 11 Eylül'ün sorumlusu olarak gördüğü kişi ve ülkeleri değil, bütün dünyayı sindirip kendisine tabi kılacağını düşünmüştü. ABD böylece küresel kasabanın tek h kimi olduğunu kanıtlamış olacak ve kimse ona karşı koyacak ya da saldıracak cesareti bulamayacaktı. Başkan Bush'a akıl hocalığı yapan ve kısaca "Neo - Con" diye anılan "Yeni Muhafazak r" ekibin maceracı oyun planı buydu. Bu planı uygulamak için, Fransa ve Almanya gibi ABD'nin geleneksel dostlarını gücendirmeyi de göze almıştı Bush yönetimi. 
Bush yönetiminin ekonomi cephesindeki oyun planı ise 1 Büyük vergi indirimleriyle üst gelir gruplarına kaynak aktarmayı, 2 Bütçe disiplinini hiçe sayan bir anlayışla askeri ve sivil harcamaları pompalamayı ve 3 Parasal genişlemeyle faizleri düşük tutarak büyüme hızını sürdürmeyi amaçlıyordu. Bu politika "benden sonra tufan" anlayışının tipik bir örneğiydi. 
Başarı şansı zaten hayli tartışmalı olan bu oyun planının uygulanmasında da büyük beceriksizlik ve gaddarlık örnekleri sergiledi ABD. Sonuçta Irak'ta büyük bir bataklığa saplanıp kalan, dünyayı kendi başına yönetemeyeceği anlaşılan, dünyadaki dostları azalan ve düşmanları artan, ekonomisinin geleceği devasa iç ve dış açıkların tehdidi altında bulunan bir ABD tablosu çıktı ortaya. 

Bush şimdi ne yapar 
Başkan Bush'un bu olumsuz tabloya karşın yeniden seçilmesi, Bush'un 1. dönemde sergilediği çarpık bakışın toplumsal temellerinin bulunduğunu ve bu nedenle 2. dönemde Bush'tan çok farklı bir icraat beklemenin kolay olmadığını düşündürüyor. Ancak Bush'un bilinen tavrını ve yaklaşımını sürdürmesi halinde bunun ABD'yi ve dünyayı daha büyük çıkmazlara sürükleyeceğini görenler de var Amerika'da. Onların umutları gerçekleşirse Bush'un 2. başkanlık döneminde 
Avrupa ile daha iyi ilişkilere girerek dünyayı tek başına yönetme hevesinden giderek uzaklaşması beklenebilir. Bush'un gelecek ay Avrupa'ya yapacağı ziyaret bu yeni yaklaşımın ilk adımı olabilir.Irak'ta ve genel olarak Ortadoğu'da askeri güç kullanarak çözüm empoze etmenin çıkar yol olmadığını anlaması ve çok taraflı yaklaşımların önünü açması beklenebilir."Savaş" söylemi yerine "barış" söylemini öne çıkartarak, küresel terörü besleyen gergin ortamı yumuşatacağı ve küresel işbirliğine daha fazla önem vereceği umulabilir.Bütçe açıklarını kapatmayı hedefleyen maliye politikalarına yönelerek ABD'nin dev dış açığını finanse eden dış dünyaya güven vermesi söz konusu olabilir. 
Bu noktada şu soruyu sormadan edemiyorum Bush'un kişiliği ve kapasitesi böyle bir değişimi gerçekleştirmesine olanak verir mi acaba 

Teknolojide yaya kalan ABD hurdada kral I. Herald Tribune gazetesinin deneyimli yazarı Floyd Norris, 14 Ocak tarihli yazısında, büyük dış açıklar veren ABD'nin rekabet gücünü irdelerken, bana çok ilginç gelen verilere yer verdi. Örneğin, geçen hafta açıklanan ve ABD'nin dış ticaret açığının 60 milyar doları aşarak yeni bir rekora eriştiğini gösteren kasım ayı verilerine göre ABD yüksek teknoloji ürünleri ticaretinde 5.8 milyar dolarlık açık vermişti. ABD'nin son 12 ayda yüksek teknoloji ürünleri ticaretinde verdiği açık ise 37 milyar dolara yaklaşıyordu. 
Norris, kasım 2003 - kasım 2004 döneminin 12 aylık verilerini 1999 yılının bütününe ilişkin verilerle karşılaştırdığında da ilginç sonuçlarla karşılaşmış. ABD'nin yüksek teknoloji ürünleri ihracatı beş yıl öncesine göre 21 azalmış, buna karşılık yüksek teknoloji ürünleri ithalatı 28 artmış. Bu çarpıcı gelişmenin sonucunda da ABD, çok iddialı olduğu yüksek teknoloji ürünleri ticaretinde büyük açıklar vermeye başlamış. 
Son beş yılda ABD'nin yüksek teknoloji ürünleri ihracatı gerilerken imalat sanayii ürünlerindeki ihracatı 10, tarımsal ürün ihracatı 41, hurda ve atık ihracatı ise 135 artmış. Amerika bundan sonra teknolojisiyle değil hurdasıyla ün kazanacak galiba. Norris, ABD'nin büyük dış açıklar vermesinin ABD'nin gücünü gösterdiğini ileri sürenlerin bu verilere dikkatle bakmasını öneriyor. 

1999'dan 2004'e ABD'nin ihracatı Mal ve hizmetler 17 Tarımsal ürünler 41 İmalat sanayii ürünleri 10 Hurda ve atıklar 135 Yüksek teknoloji ürünleri - 21 
Kaynak I. Herald Tribune 



</TEXT>
</DOC>
