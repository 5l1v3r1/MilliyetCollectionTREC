<DOC>
<DOCNO> 334901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sontur12.html </URL>
<DATE> 2005/04/19/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Gökten çamur yağdı, halk panik oldu 
</HEADLINE>
<TEXT>

     Kenan TÜRKSEVEN SİNOP, DHA 

      SİNOP'ta sabah saatlerinde çamurla karışık yağmur yağdı. Sabah kalkıp işlerine gitmek için evlerinden çıkanlar, otomobillerinin çamur içinde olduğu görünce şaşkına döndü. 
     Sabahın erken saatlerinde yaklaşık yarım saat yağan çamurla karışık yağmur yüzünden paniğe kapılan Sinoplu'lar, Metooroloji Müdürlüğü'nü aradı. Telefonları kilitlenen Meteoroloji İstasyonu Müdürü Adem Gül, güneyden gelen rüzgarların toz zerreciklerini gökyüzüne çıkardığını belirterek, "Toz bulutları yağmurla birlikte yeryüzüne akınca böyle bir durum ortaya çıktı. Bu durum, güney ve batı illerinde daha çok görülüyor. Tehlikeli ve korkulacak bir durum yok'' dedi. 
     Otomobilleri çamur içinde kalan Sinoplu'lar, oto yıkama servislerine akın ederek, işletmecilerinin yüzünü güldürdü. 
     
</TEXT>
</DOC>
