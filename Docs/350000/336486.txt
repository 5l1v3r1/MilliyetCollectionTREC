<DOC>
<DOCNO> 336486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/son/sontur16.html </URL>
<DATE> 2005/04/24/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Çanakkale Boğazı'nda karaya oturan tanker yüzdürüldü... 
</HEADLINE>
<TEXT>

     Çanakkale Boğazı Kilitbahir önlerinde 3 gün önce karaya oturan Keymen Adaları bandıralı ''Chinook'' adlı akaryakıt yüklü tanker yüzdürüldü. 
     Alınan bilgiye göre, Ukrayna'dan Malta'ya gaz-oil taşıyan 189 metre boyunda 24 bin grostonluk tanker, kaptanın yardım istemesinin ardından Kıyı Emniyeti ve Gemi Kurtarma İşletmeleri Genel Müdürlüğü'ne ait 4 römorkör tarafından çekilerek, yüzdürüldü. 
     Karanlık Liman'a demirletilecek tankere, sörvey kontrollerinin ardından seyir izni verileceği bildirildi. 
     Dalgıçların ve Sahil Güvenlik yetkililerinin yaptıkları araştırmada, tankerden herhangi bir sızıntı olmadığı, denizde kirlilik meydana gelmediği belirlendi. 
     Chinook adlı tankerin dümeninde, Naraburnu'ndan dönüş yaparken arıza meydana gelmiş, demir atmasına rağmen akıntının etkisiyle sürüklenen tanker, Kilitbahir önlerinde iskeleye çarpmak üzereyken karaya oturmuştu. 
     
</TEXT>
</DOC>
