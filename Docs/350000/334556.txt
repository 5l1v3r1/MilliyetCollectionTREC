<DOC>
<DOCNO> 334556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sontur19.html </URL>
<DATE> 2005/04/18/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Sağanak yağmur yarın gidiyor, güneş açıyor... 
</HEADLINE>
<TEXT>

     Bugün ve yarın tüm Türkiye'yi etkileyecek sağanak yağışlar, çarşamba gününden itibaren yerini güneşli bir havaya bırakacak. Yarın İstanbul, Ankara, Antalya ve Erzurum sağanak yağış alacak. 
     Hava sıcaklığı güney kesimlerde mevsim normallerinin üzerinde seyredecek. Sıcaklıklar İstanbul ve Ankara'da 23, İzmir ve Samsun'da 26, Adana'da 28, Antalya'da 24 ve Erzurum'da 16 dereceye yükselecek. 
     Yurdumuz bugünden itibaren yağışlı havanın etkisine girecek. Parçalı çok bulutlu ve sağanak yağışlı havanın yanı sıra, kuvvetli lodos da tüm bölgelerde kendini gösterecek. Bursa'da etkili olan lodos nedeniyle, sobadan sızan karbonmonoksit gazından beş kişi zehirlendi. 
     Meteoroloji Genel Müdürlüğü'nden yapılan açıklamaya göre, Marmara ve Ege başta olmak üzere yurdun hemen hemen tamamında parçalı, çok bulutlu, sağanak ve gökgürültülü sağanak yağışlı hava ile kuvvetli lodos etkili olacak. 
     Akdeniz ve İç Anadolu'da, parçalı bulutlu bir hava hakim olurken, bölgenin batısı ile doğusunun iç kesimleri sağanak ve gökgürültülü sağanak yağışlı geçecek. Batı kesimlerde kuvvetli lodos esecek. 
     Batı Karadeniz'de de parçalı bulutlu, sağanak ve gökgürültülü sağanak yağışlı hava bekleniyor. Burada da kuvvetli lodos etkili olacak. Bölgenin orta ve doğu kesimlerinde parçalı çok bulutlu hava görülecek. 
     Doğu Anadolu Bölgesi'nde parçalı çok bulutlu hava hakim. Öğle saatlerinden sonra kuzey ile akşam saatlerinden sonra Malatya çevreleri hafif sağanak yağışlı geçecek. 
     Güneydoğu Anadolu Bölgesi'nde de hava parçalı ve çok bulutlu. Kuvvetli lodos bekleniyor. 
     YARIN Kıyı Ege, Doğu Akdeniz, Güneydoğu Anadolu ve Hakkari-Van çevresi parçalı bulutlu, diğer yerlerin tamamı gökgürültülü sağanak yağış altında. Sağanak yağmur özellikle Doğu Karadeniz'de etkili yağacak. 
     ÇARŞAMBA günü Karadeniz, Doğu Anadolu'nun kuzeyi ve İç Anadolu'nun doğusu parçalı bulutlu, diğer bölgelerimiz az bulutlu ve açık... 
     PERŞEMBE günü ise Marmara, Ege, Batı Akdeniz, Doğu Karadeniz ve Erurum-Kars çevresi parçalı bulutlu, diğer kesimler az bulutlu ve açık... 
     


     
</TEXT>
</DOC>
