<DOC>
<DOCNO> 347846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/soneko49.html </URL>
<DATE> 2005/06/01/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Desa'dan 3 ayda 1.8 milyon YTL net kar 
</HEADLINE>
<TEXT>

     Desa, yılın ilk çeyreğinde 1 milyon 777 bin 674 YTL net kar sağladı. 
     Desa'dan yapılan açıklamaya göre, şirketin 1 Ocak-31 Mart 2005 tarihleri arasında net esas faaliyet karı da 1 milyon 517 bin 5 YTL oldu. 
     Desa Yönetim Kurulu Başkanı Melih Çelet, 2005'i ''yatırım yılı'' ilan ettiklerini belirterek, şirketin ilk 3 ayda başarılı bir grafik çizdiğini bildirdi. 
     Çelet, şunları kaydetti 
     ''Toplam 3 milyon dolar olan Düzce yatırımı ile Desa olarak, fabrikayı yılın 3. çeyreği itibariyle faaliyete geçirmeye hazırlanıyoruz. Bu yatırımın ardından günlük 1000 adet olan konfeksiyon üretimimizi de 1600 adede çıkarmayı hedefliyoruz. Aynı zamanda 2005 yıl sonuna kadar amacımız yurt içi toplam mağaza sayımızı 50'ye çıkarmaktır.'' Melih Çelet, disiplinli çalışmaları ve yüksek performansları sayesinde yıl sonunda Desa'nın büyüme oranını hedefin de üzerine çıkaracağını umduklarını belirterek, ''Desa olarak, Düzce yatırımımız ve iç pazardaki yapılanmamız ile Türkiye ekonomisine katma değer sağlamaya devam edeceğiz'' dedi. 
     
</TEXT>
</DOC>
