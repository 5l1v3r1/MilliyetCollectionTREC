<DOC>
<DOCNO> 334534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sonspo37.html </URL>
<DATE> 2005/04/18/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
TBL'de son hafta maçlarının programı belli oldu... 
</HEADLINE>
<TEXT>

     Türkiye Basketbol Ligi'nde normal sezonun son haftasında oynanacak karşılaşmaların programı belli oldu. 
     Basketbol Federasyonu'ndan yapılan açıklamaya göre, 26 haftalık sezonun son hafta maçları 23 Nisan Cumartesi ve 24 Nisan Pazar günleri oynanacak. Ligde üst sıraları belirleyecek maçlar cumartesi günü, play-out'a kalacak takımların belli olacağı maçlar ise pazar günü yapılacak. 
     Tüm maçların saat 15.00'te başlayacağı 26. haftanın programı şöyle 
     
     23 Mart Cumartesi 
     Ankara Büyük Kolej-Efes Pilsen Ankara Atatürk . 
     Ülkerspor-Beşiktaş Abdi İpekçi . 
     Pınar Karşıyaka-Fenerbahçe İzmir Atatürk . 
     
     24 Mart Pazar 
     Bandırma Banvitspor-Galatasaray Kara Ali Acar . 
     İTÜ-Tuborg Pilsener Ayazağa . 
     Darüşşafaka-Türk Telekomspor Ayhan Şahenk . 
     İstanbul Tekelspor-Erdemirspor Haldun Alagaş . 
     
     PLAY-OFF'TA STATÜ 
     TBL'de 26. hafta maçları sonunda ilk 8 sırayı alacak takımlar, play-off çeyrek final mücadelesi vermeye hak kazanacak. Bu takımlar ligdeki sıralamaya göre 1-8, 2-7, 3-6 ve 4-5 şeklinde eşleşecek. Çeyrek ve sonraki yarı final serilerinde maçlar kazanılmış 3 maç üzerinden oynanacak. Normal sezonda rakiplerini 2 maçta da yenen takımlar seriye 1-0 önde başlayacak. 
     Play-off final serisinde ise mücadele kazanılmış 4 maç üzerinden yapılacak. Normal sezonda rakibini iki maçta da yenen takım, seriye 1-0 önde başlayacak. 4 galibiyete ulaşan ekip 2004-05 sezonunun şampiyonu olacak. 
     
     PLAY OUT STATÜSÜ 
     Play-Out maçları, Türkiye Basketbol Ligi'nde TBL son iki sırayı alacak takımlar ile Türkiye Basketbol İkinci Ligi'nde TB2L sezonu 3. ve 4. sırada tamamlayacak takımlar arasında oynanacak. 
     Tarafsız bir sahada, tek devreli lig usulüne göre yapılacak maçlar sonunda ilk 2 sırada yer alacak takımlar TBL'de oynama hakkını elde edecek. Öteki iki takım ise gelecek sezon TB2L'de mücadele edecek. 
     
</TEXT>
</DOC>
