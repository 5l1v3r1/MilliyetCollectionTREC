<DOC>
<DOCNO> 307117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sondun16.html </URL>
<DATE> 2005/01/17/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Parti liderinin otomobili çalıntı çıktı 
</HEADLINE>
<TEXT>

     Macaristan'da koalisyon hükümetini oluşturan Macaristan Sosyalist Partisi'nin MSZP Genel Başkanı İstvan Hiller'in 4 yıl boyunca çalıntı otomobil kullandığı ortaya çıktı. 
     Verilen bilgiye göre, Avusturyalı Dezsö Visokay'ın 1993 yılında Macaristan'da çaldırdığı Volswagen Vento marka otomobilinin 2001 yılında Hiller tarafından satın alındığı belirlendi. 
     Visokay, geçen haftaya kadar Kültür Bakanı olan Hiller'in elinde olduğunu tespit ettiği aracını geri almak için dava açtı. Mahkeme, aracın sahibine iadesi yönünde karar aldı. 
     Partisine daha fazla zaman ayırmak için Kültür Bakanlığı'ndan istifa eden Hiller, aracı geri verdiği için üzgün olduğunu, hem 2 bin euro'luk aracından olduğunu, hem de bin euro mahkeme masrafını ödemek zorunda kaldığını söyledi. 
     Visokay ise aracının çalındığı gün 15 bin kilometrede olduğunu, bugün ise 200 bin kilometre yol yapmış olduğunu söyledi. 
     
</TEXT>
</DOC>
