<DOC>
<DOCNO> 316913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sondun11.html </URL>
<DATE> 2005/02/20/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
İspanya'da AB referandumu için oy verme işlemi başladı... 
</HEADLINE>
<TEXT>

     İspanyollar, AB anayasası için oy kullanmaya başladılar. 
     Yaklaşık 35 milyon seçmenin bulunduğu İspanya, AB anayasası için referandum yapılan ilk ülke oluyor. 
     Seçmenler, ''Avrupa anayasasını ihdas eden antlaşmayı onaylıyor musunuz '' sorusuna cevap verecek. 
     Referandum sonucunun, gece yarısına doğru alınması bekleniyor. 
     Gözlemcilere göre, referanduma katılım oranı düşük olacak, ancak sandıktan ezici çoğunlukla ''evet'' çıkacak. 
     AB anayasası, daha önce Litvanya, Macaristan ve Slovenya'da mecliste onaylanmıştı. 
     
     Portekiz de sandık başında 

     Bu arada, Portekiz'de erken genel seçim için oy verme işlemi TSİ 10.00'da başladı. 
     Batı Avrupa'nın 10 milyon nüfuslu en fakir ülkesi olan Portekiz'de yapılan seçimle halk 4. hükümeti belirleyecek. 
     Seçimde, muhalefetteki Sosyalistler, iktidardaki merkez-sağ Sosyal Demokrat Parti karşısında favori olarak gösteriliyor. 
     
</TEXT>
</DOC>
