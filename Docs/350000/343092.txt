<DOC>
<DOCNO> 343092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sontur38.html </URL>
<DATE> 2005/05/16/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Un fabrikası sahibinin, müşterisi olan fırıncıyı öldürdüğü iddiası... 
</HEADLINE>
<TEXT>

     Niğde’de, un fabrikası sahibinin, alacak meselesi nedeniyle müşterisi olan fırıncıyı öldürdüğü, oğlunu da ağır yaraladığı iddia edildi. 
     AA muhabirinin aldığı bilgiye göre, Harun Ulutürk’ün İstasyon Mahallesi’ndeki pide fırınına gelen Sönmez Un firmasının sahibi İrfan S, Harun Ulutürk 54 ile oğlu Ramazan Ulutürk’e ateş açtı. 
     Baba Ulutürk olay yerinde hayatını kaybetti, ağır yaralanan Ramazan Ulutürk Niğde Devlet Hastanesi’nde tedavi altına alındı. 
     Olayla ilgili İrfan S’nin arandığı belirtildi. 
     İrfan S. ile müşterisi Harun Ulutürk arasında alacak meselesi yüzünden bir süredir gerginlik olduğu öğrenildi. 
     
</TEXT>
</DOC>
