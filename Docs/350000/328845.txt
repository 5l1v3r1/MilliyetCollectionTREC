<DOC>
<DOCNO> 328845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sondun16.html </URL>
<DATE> 2005/03/31/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Avrupa Komisyonu Temsilciliği 'Türkiye protokolü parafe etmiş sayılır' 
</HEADLINE>
<TEXT>

     Oshan SABIRLI LEFKOŞA, DHA 

      KIBRIS'taki Avrupa Komisyonu Temsilciliği, Türkiye'nin Komisyon hizmetleri tarafından hazırlanan Kıbrıs protokolüne ilişkin taslak metne mutabakatını not ettiğini ve bunun 'metnin parafe edilmesine eşit olduğunu' söyledi. 
     Rum resmi haber ajansı CNA'nın haberine göre, Güney Kıbrıs'taki Temsilcilik tarafından yapılan basın açıklamasında, bunun "imzalanmak üzere Komisyon tarafından Konsey'e sunulacak resmi bir önerinin kabul edilmesi" anlamına geldiği savunuldu. 
     
     'RUM GEMİ VE UÇAKLARINA KISITLAMA KURAL İHLALİDİR' İDDİASI 
     Avrupa Komisyonu Temsilciliği ayrıca Türkiye'nin, Türk limanlarına Rum bandıralı gemilerin girmesini, Kıbrıs uçaklarının Türk havaalanlarına inmesini ve Türk hava sahasını kullanmasını kısıtlamasıyla ilgili olarak, bunun "Gümrük Birliği anlaşmasını kuran Avrupa Topluluğu-Türkiye Ortaklık Konseyi 1 95 sayılı kararının hükümlerinin ihlali olduğunu" öne sürdü. 
     
</TEXT>
</DOC>
