<DOC>
<DOCNO> 331747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/soneko16.html </URL>
<DATE> 2005/04/09/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Babacan TEKEL'e teklif gelmemesi, niyetimizi değiştirmez... 
</HEADLINE>
<TEXT>

     Devlet Bakanı Ali Babacan, TEKEL'in özelleştirilmesine ilişkin, ''Bizim sadece TEKEL'deki gelişmeleri ele alıp özelleştirme çabalarımız olsun, diğer yabancı sermayenin girişiyle ilgili konular olsun programın akışında ya da bizim niyetimizde bir değişmeyi kesinlikle ifade etmiyor'' dedi. 
     Babacan, Yatırım Ortamını İyileştirme Koordinasyon Kurulu YOİKKK toplantısında gazetecilerin, TEKEL ihalesine teklif gelmemesiyle ilgili sorusunu yanıtladı. 
     Bu konuyla ilgili henüz Özelleştirme İdaresi'nden bir bilgi almadığını belirten Babacan, ''Ancak bizim sadece TEKEL'deki gelişmeleri ele alıp özelleştirme çabalarımız olsun, diğer yabancı sermayenin girişiyle ilgili konular olsun programın akışında ya da bizim niyetimizde bir değişmeyi kesinlikle ifade etmiyor'' dedi. 
     Babacan, bu tür çalışmaların zor ve özelleştirmenin sadece Türkiye'de değil, tüm dünyada kolay olmayan bir süreç olduğunu söyledi. 
     ''Ama siyasi irade güçlü olduktan sonra er geç mutlaka gerçekleşecektir'' diyen Babacan, şunları kaydetti 
     ''Özelleştirme konusunda şu anda bizim hükümetimizin göstermiş olduğu siyasi irade daha önceki hiçbir dönemle mukayese edilemez. 
     Biz bu işi gerçekten istiyoruz ve var gücümüzle de Türkiye'de özelleştirmeyi gerçekleştirmek için çalışıyoruz.'' 
     
</TEXT>
</DOC>
