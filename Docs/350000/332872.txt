<DOC>
<DOCNO> 332872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sondun24.html </URL>
<DATE> 2005/04/13/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Le Monde Türkiye'de histeri atmosferi var 
</HEADLINE>
<TEXT>

     Hedefi AB'ye katılmak olan Türk hükümetinin Trabzon olaylarına tepki göstermediği öne sürüldü. Le Monde gazetesi, Türkiye'de bir histeri atmosferinin bulunduğunu belirterek "Hedefi Avrupa ailesine katılmak olan iktidardaki ekip, tepkisiz kalmaya devam edecek mi " diye yazdı. 
     Fransız Le Monde gazetesi, Mersin ve Trabzon olaylarının ardından 200 aydın tarafından yayınlanan bildiriyi değerlendirdi. Yükselen 
     milliyetçilikten kaygı duyan aydınların yayınladıkları bildiride ülkedeki barış ve demokratikleşme sürecine zarar veren girişimlerden yakındıkları da belirtildi. Her şeyin 20 Mart'ta Mersin'de başladığını, 12-14 yaşlarındaki üç gencin bir Türk bayrağını yakmaya çalıştıklarını, çocukların "televizyonda görünmek istediklerini söylediklerini" kaydeden gazete iki hafta sonra Trabzon'da TAYAD üyelerinin linç edilmek istendiğini yazdı. Aydınların Türk yetkilileri sağduyuya çağırdıklarını belirten Le Monde, söyle dedi "Hedefi Avrupa ailesine katılmak olan iktidardaki ekip, Başbakan Recep Tayyip Erdoğan'ın ekibi, tepkisiz kalmaya devam edecek mi Trabzon'daki olaylar sessizlikle karşılandı. Bir ay kadar önce Sütçüler Kaymakamı, yazar Orhan Pamuk'un tüm kitaplarının yakılmasın emrini verdiğinde de tepki gösterilmedi." Le Monde "Orhan Pamuk hangi suçtan sorumlu Bir İsviçre gazetesine 'Türkiye'de bir milyon Ermeni ve 30 bin Kürdün öldürüldüğü'nü söylemiş olmaktan. Ermeni sorunu, histeriye yaklaşan bir konsensüse konu olan bayrak sorunu, Kürtlerin sorunu veya Kıbrıs sorunu gibi de hiç sorgulamayacak kadar 'ulusal davalar'dır" yorumunu yaptı. 
     
</TEXT>
</DOC>
