<DOC>
<DOCNO> 326534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/spor/ygokberk.html </URL>
<DATE> 2005/03/24/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Olaysız bitsin de... 
</HEADLINE>
<TEXT>



hris Booker gittikten sonra Fenerbahçe, pota altında üst seviyedeki maçlarda sorun yaşıyor. Damir tutulduğunda Fenerbahçe sayı üretmekte de zorlanıyor. Skor yükü bir tek Salyers'a kalıyor. O da hem içeride, hem dışarıda oynadığı için faul problemi yaşadığında veya yorulduğunda Fenerbahçe Beşiktaş serisinde oyunun bazı bölümlerinde sıradan bir takım haline geldi. Erdal Bibo, Rasim Başak, Emre Ekim gibi umut beslenen oyuncular bir türlü skora katkıda bulunamıyorlar. Ömer Onan faydalı bir oyuncu ama o da sakatlıktan sonra eskiden 10 sayı civarında olan ortalamasını yakalayamıyor. 
El Amin - Damir Mrsic eşleşmesinden galip gelen oyuncunun takımı da galip gelecek gibi. Varda iki pota altını da domine ediyor. Beşiktaş'ın kadrosu Fenerbahçe'ye göre daha derin. Örs'ün alan savunması ve sahadaki beş oyuncudan daha tesirli olan Fenerbahçe seyircisi, Sarı - Lacivertliler'in en büyük iki kozu bugün. 
Haluk Yıldırım, Bekir Yarangüme ve Thomas Ellis dışarıdan iyi şut atan oyuncular. Bu üç oyuncudan ikisi bile skora katkıda bulunduğunda fark Beşiktaş lehine açıldı Fenerbahçe maçlarında. 
Kısaca Fenerbahçe'nin artıları Örs'ün alan savunması, seyircisi ve Damir Mrsic. Beşiktaş'ınkiler de El Amin, Varda ve dışarıdan şut sokabilen Türkler'i. 


</TEXT>
</DOC>
