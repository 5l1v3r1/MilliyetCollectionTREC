<DOC>
<DOCNO> 330492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sontur13.html </URL>
<DATE> 2005/04/05/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Cudi ve Gabar'da büyük operasyon devam ediyor 
</HEADLINE>
<TEXT>

     Ferit ASLAN DİYARBAKIR DHA 

ŞIRNAK kırsalında ve Cudi ve Gabar Dağları'nda güvenlik güçlerinin PKK teröristlerine yönelik sürdürdüğü operasyon genişletildi. İki tugay ve 2 bin geçici köy korucusunun katıldığı operasyonlar sınır boyuna da kaydırılırken, şimdiye kadar 9 terörist silahlarıyla birlikte ölü ele geçirildi, onlarca barınak ve lojistik malzeme imha edildi. Operasyonlar sırasında 1 uzman çavuş da şehit oldu. Bölgede bin 500 teröristin yuvalandığı sanılıyor. 
     PKK teröristlerinin Irak'tan Türkiye'ye geçiş yolu olarak kullandığı sarp kayalıklardan oluşan Cudi Dağı'nda güvenlik güçleri tarafından 31 martta başlatılan büyük operasyon tüm hızıyla devam ediyor. Daha önce de 23 şubat- 27 şubat arasında bir operasyon düzenlenmişti. Şırnak kırsalı, Cudi ve teröristlerin daha önceden yuvalandıkları belirlenen Gabar Dağları'ndaki operasyonlara 2 tugay ile yaklaşık 2 bin geçici köy korucusu katılıyor. 
     23'üncü Sınır Tümen Komutanı Tümgeneral Ali Karababa yönetimindeki 6'ıncı Piyada İç Güvenlik Tugayı ile Söğütçakır Jandarma Tugayı'nın yer aldığı operasyanda şu ana kadar 9 terörist silahlarıyla birlikte ölü elegeçirildi. Onlarca barınak ve lojistik malzemenin imha edildiği operasyonda süpürme harekatının devam ettiği ve birliklerin sınır boyuna kaydırıldığı öğrenildi. 
     Bölgede bin 500 teröristin bulunduğu belirtilirken, operasyonların havadan ve karadan aralıksız devam ettiği kaydedildi. Bu arada, AB ve Amerika'nın terör örgütleri listesine girmemek için sürekli isim değiştiren terör örgütü, eski adı PKK'ya döndüğünü dün duyurmuştu. 

     
</TEXT>
</DOC>
