<DOC>
<DOCNO> 333863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/guncel/gun90.html </URL>
<DATE> 2005/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Televizyonculuğun gerçeği... 

Kuşum Aydın ve -sükut altınsa şayet YTL hesabı ile milyoner olan- Özlem'in "Sabah Yıldızları" isimli Kadınlar Hamamı kıvamındaki programları, Çarşamba itibarı ile yayından kaldırılmış bulunuyor. Bir özetleyelim bu programda neler olduğunu 
Aydın ve Özlem, kanlarını, canlarını değil ama ruhlarını bu program için seve seve harcadılar...Kar, yağmur, çamur, tipi dinlemediler, her sabah onca seyircinin arasına kendilerini attılar...Her hafta ya Özlem ya Aydın mutlaka hüngür hüngür ağladılar...Caner, Tülin, Ata, Semra, Sinem ve nicelerinin kavgalarını ayırayım derken telef oldular...Ve bu işleri yaparken, kendilerinin dahi inanamayacakları reyting rekorları kırdılar...Aydın "oliceeeek, yapiceeeek, gelmiycaaaaz" şeklindeki vurgularıyla Türkçe'yi katlettiğini fark ederek konuşma dersleri almaya başladı... 
Biz şahidiz ki, programlarına bu kadar sahip çıkan, bu kadar özdeşleşen, bu kadar yaşayan iki insan daha yoktur. Peki karşılığında ne oldu 
Daha salı günü Semra, Ata, Sinem, Tülin ve daha adını belleyemediğimiz gelin-damat tiplemeleriyle program yaparken, Çarşamba günü yayından kaldırılıverdiler. Çünkü reytingleri düşmüştü ve artık izlenmiyorlardı. Bu işin birinci yönü. Gelelim ikinci yönüne 
Semra, Ata, Sinem, Caner, Tülin bundan sonra ne yapacak Her sabah kahvaltıdan sonra kalkıp nereye gidecekler Bu elemanların suları sıkıldı ve posaları çöpe atıldı bu insanlar her gün ekrana çıkarken artık çıkacakları yer kalmadığı için psikolojik olarak normal bir hayat sürdürebilecekler mi Aynı şey, aynı tarzda program yaparak aynı reyting rekorlarını kıran Seda Sayan'ın da başına gelebilir mi 
Gelir ya da gelmez, aslında bizi pek ilgilendirmiyor. Ancak şu bir gerçek ki, televizyonculuk vefanın semt olarak bile anılmadığı bir meslek. Eğer öyle olmasaydı şu yayından kalkan program için bir kendilerini yakmadıkları kalan Özlem ve Aydın'ın eski günlerdeki reytingleri hatırlanır, gayet mutlu bir şekilde yollarına devam ederlerdi. 
Bunu niye yazdık Şunun için hala üniversitelerin televizyonculuk bölümlerinde okuyan ve veya televizyoncu olmak isteyen binlerce genç var yol onlar için yakın, derhal başka bir mesleğe yatay geçiş yapıp daha huzurlu bir hayatın rotasını çizebilirler... Gerçi bizi dinlemeyeceklerdir ama keşke... 

Bitişemen 
"Kırılan cam bitişmez .." b b b b 
</TEXT>
</DOC>
