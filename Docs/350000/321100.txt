<DOC>
<DOCNO> 321100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sontur39.html </URL>
<DATE> 2005/03/05/ </DATE>
<TIME> 21.01 </TIME>
<AUTHOR>  </AUTHOR>
<HEADLINE>
Alanya'da 120 şişe sahte rakı ele geçirildi... 
</HEADLINE>
<TEXT>

     Antalya'nın Alanya İlçesi'nde 120 şişe sahte rakı ele geçirildi. 
     Alınan bilgiye göre, Emniyet Müdürlüğü Kaçakçılık ve Organize Suçlar Grup Amirliği ekiplerinin, TEKEL büfelerine düzenlediği baskında 120 şişe sahte rakı, 280 adet kaçak votka ve viski ele geçirildi. 
     Alanya Bakkallar ve Bayiler Odası ALBAK Başkanı Cemal Kaçmaz, AA muhabirine yaptığı açıklamada, sahte rakı sorununun aşılması için çalışma yaptıklarını ve TEKEL büfelerine uyarıcı nitelikte broşür dağıttıklarını söyledi. 
     Kaçmaz, ''Bilindiği üzere son günlerde sahte rakı sorunu konuşuluyor. Bu konuda uyarıcı nitelikte bir broşür hazırladık. Bayilere, lokantalara ve açık içki satan işyerlerine musallat olan sahtecilerin önüne geçilmesi için mücadele veriyoruz. Alanya'da sahte rakı konusunda yaşanabilecek olası bir sorun, hem bize hem de turizme büyük zarar verebilir. Tüm bayilerimizin bu konuda duyarlı olmasını istiyoruz'' dedi. 
     
</TEXT>
</DOC>
