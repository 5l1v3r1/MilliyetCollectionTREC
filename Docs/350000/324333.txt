<DOC>
<DOCNO> 324333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sondun26.html </URL>
<DATE> 2005/03/17/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Rice ABD, Afganistan'ı terk etmemesi gerektiğini zor yollarla öğrendi 
</HEADLINE>
<TEXT>

     ABD Dışişleri Bakanı Condoleezza Rice, Afganistan'ı terk etmemeleri gerektiğini zor yollarla öğrendiklerini ve bu hatayı bir daha yapmayacaklarını bildirdi. 
     Rice, Afganistan'a yaptığı ilk ziyaretinde Devlet Başkanı Hamid Karzai ile görüştü. 
     Rice, Karzai ile görüşmesinden sonra düzenlenen ortak basın toplantısında, ABD'nin, Sovyetler Birliği'nin 1989'da çekilmesinden sonra Afganistan üzerindeki ilgisini kaybederek hata yaptığını söyledi. 
     Bu ülkeye uzun dönem taahhütlerinin bulunduğunu belirten Rice, ''Devlet Başkanı'na, 11 Eylül'ün birçok açıdan Afgan ve Amerikan halkı için ortak trajedi olduğunu söyledim'' diye konuştu. 
     Rice, Afganistan'ın yıllarca süren savaştan çıkmasının ve demokrasiye sarılmasının dünyaya ilham verdiğini belirtti. 
     Karzai de, Rice'tan sonra söz alarak, Afganistan'da meclis seçimlerinin eylülde yapılacağını açıkladı. 
     Karzai, ''Seçim komisyonu yetkililerinin bize söylediğine göre, seçimler eylülde yapılacak'' dedi. 
     
</TEXT>
</DOC>
