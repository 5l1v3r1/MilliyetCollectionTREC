<DOC>
<DOCNO> 318910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sontur30.html </URL>
<DATE> 2005/02/26/ </DATE>
<TIME> 22.40 </TIME>
<AUTHOR>  </AUTHOR>
<HEADLINE>
Çanakkale Boğazı'nda arıza yapan gemi liman bölgesine çekiliyor 
</HEADLINE>
<TEXT>

     Çanakkale Boğazı'nda, Kepez Feneri açıklarında makine arızası yapan Moğalistan bayraklı ''Captain Yusuf'' adlı yük gemisi, ''Kurtarma-2'' adlı römorkör tarafından Karanlık Liman bölgesine çekiliyor. 
     AA muhabirinin edindiği bilgiye göre, Yunanistan'ın Selanik Limanı'ndan Tuzla Limanı'na boş olarak giden, 78 metre uzunluğunda 1936 grostonluk ''Captain Yusuf'' adlı kuru yük gemisi, Kepez Feneri açıklarına geldiği sırada makine arızası yaptı. 
     Gemi kaptanının durumu, Gemi Trafik Hizmetleri'ne VTS bildirmesinin ardından, boğazdan geçiş yapan gemiler telsizle dikkatli olmaları konusunda uyarıldı. 
     Gemi bölgeye sevk edilen ''Kurtarma-2'' adlı römorkör eşliğinde Karanlık Liman bölgesine çekiliyor. 
     Geminin, arızasının giderilmesinin ardından yoluna devam edeceği bildirildi. 
     
</TEXT>
</DOC>
