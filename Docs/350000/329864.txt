<DOC>
<DOCNO> 329864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/son/sondun14.html </URL>
<DATE> 2005/04/03/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Suriye, Lübnan'dan en geç 30 Nisan'da çekilecek 
</HEADLINE>
<TEXT>

     BM Özel Temsilcisi Terje Röd-Larsen, Şam yönetiminin, Suriye askerlerinin tümünü ve istihbaratçıları en geç 30 Nisan'a kadar çekme sözü verdiğini söyledi. 
     Röd-Larsen, bu açıklamayı, Suriye Devlet Başkanı Beşşar Esad ve Dışişleri Bakanı Faruk el Şara ile görüşmesinden sonra yaptı. 
     BM temsilcisi, Şara ile yaptığı ortak basın toplantısında, ''Dışişleri Bakanı Şara, tüm Suriye askerlerinin, askeri varlıkların ve istihbaratın en geç 30 Nisan'da tamamıyla çekilmiş olacağını söyledi'' dedi. 
     Röd-Larsen, bu taahhütün, Suriye güvenlik güçlerinin Taif anlaşması ve 1559 sayılı Güvenlik Konseyi kararına uygun olarak Lübnan'dan çekilmiş olacağını gösterdiğini söyledi. 
     BM Güvenlik Konseyi'nin geçen sene aldığı 1559 sayılı karar, Suriye askerlerinin Lübnan'dan çekilmesi ve Suriye'nin Lübnan politikası üzerindeki etkisine son vermesini öngörüyor. 
     Uluslararası baskı altındaki Suriye, komşu Lübnan'daki askerlerini geçen ay çekmeye başlamıştı. 
     
</TEXT>
</DOC>
