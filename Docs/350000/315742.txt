<DOC>
<DOCNO> 315742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/soneko23.html </URL>
<DATE> 2005/02/16/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
TÜSİAD, Ankara'da temaslarda bulunacak... 
</HEADLINE>
<TEXT>

     Türk Sanayicileri ve İşadamları Derneği TÜSİAD heyeti, yarın ve 18 Şubat Cuma günü Ankara'daki temasları kapsamında Cumhurbaşkanı Ahmet Necdet Sezer ve Başbakan Recep Tayyip Erdoğan tarafından kabul edilecek. 
     TÜSİAD'dan yapılan açıklamaya göre, TÜSİAD Yönetim Kurulu Başkanı Ömer Sabancı başkanlığındaki heyet, yarın, Devlet Bakanı ve Başbakan Yardımcısı Abdüllatif Şener, Devlet Bakanı ve Başbakan Yardımcısı Mehmet Ali Şahin, Dışişleri Bakanı ve Başbakan Yardımcısı Abdullah Gül, Devlet Bakanı Ali Babacan ve Merkez Bankası Başkanı Süreyya Serdengeçti ile görüşecek. 
     TÜSİAD heyeti, 18 Şubat Cuma günü Cumhurbaşkanı Ahmet Necdet Sezer, Adalet Bakanı Cemil Çiçek ve Devlet Bakanı Beşir Atalay tarafından kabul edilecek. Heyet üyeleri, aynı gün Başbakan Recep Tayyip Erdoğan, Maliye Bakanı Kemal Unakıtan ve Sanayi ve Ticaret Bakanı Ali Coşkun ile üçlü bir görüşme gerçekleştirecek. 
     TÜSİAD heyetinde Başkan Ömer Sabancı'nın yanı sıra Yönetim Kurulu Başkan Yardımcıları Pekin Baran ve Cem Duna, Yönetim Kurulu Üyeleri Ömer Aras, Bülent Akgerman, Ümit Boyner, Ayça Dinçkök, Ali Kibar, Agah Uğur ve Arzuhan Yalçındağ ile Ankara Temsilcisi Zafer Ali Yavan yer alacak. 
     
</TEXT>
</DOC>
