<DOC>
<DOCNO> 306955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/son/sonsiy03.html </URL>
<DATE> 2005/01/16/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Mehmet Ağar, karda bir süre mahsur kaldı... 
</HEADLINE>
<TEXT>

     Doğruyol Partisi Genel Başkanı Mehmet Ağar, yoğun kar yağışı nedeniyle Antalya-Burdur karayolunda bir süre mahsur kaldı. Burdur'a gidemeyen Ağar, Antalya'ya döndü. 
     DYP'nin il kongresine katılmak üzere havayoluyla Antalya'ya gelen ve buradan da karayoluyla Burdur'a hareket eden Ağar, yoğun kar yağışı nedeniyle yolda bir süre mahsur kaldı. 
     Antalya-Burdur karayolunun 20. kilometresindeki Çubuk Beli'nin trafiğe kapanması dolayısıyla bir süre burada bekleyen Ağar, yolun açılmaması üzerine, kendisini takip eden polis eskortları eşliğinde Antalya'ya geri döndü. 
     Ağar'ın, Kepez bölgesindeki Keptur tesislerinde bir süre bekleyeceği ve yolun açılması halinde yeniden Burdur'a hareket edeceği bildirildi. 
     Bölge Trafik Müdürlüğü yetkilileri, yoğun kar yağışı nedeniyle Antalya-Burdur ve Antalya-Korkuteli karayolunun trafiğe kapandığını bildirdiler. 
     
</TEXT>
</DOC>
