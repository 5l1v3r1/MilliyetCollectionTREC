<DOC>
<DOCNO> 323507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/son/sonyas03.html </URL>
<DATE> 2005/03/13/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
130 kiloluk aktris Alley, 10 kilo verdi... 
</HEADLINE>
<TEXT>

     ''Bak Şu Konuşana-Look Who's Talking'' serisiyle tanınan ve son yıllarda 65 kilo alarak hayranlarını şaşırtan ünlü yıldız Kirstie Alley yaptığı diyetin semeresini almaya başladı. Sanatçı, sıkı diyet neticesinde 2 ayda 10 kilo verdi. 
     The National Enquirer'ın internet sitesindeki habere göre, ''Şişman Aktris-Fat Actress'' adlı bir şov programı yapan ve anlaştığı bir diyet firmasının sponsorluğunda rejime başlayan 130 kiloluk Alley, şimdiden 10 kilo verdi. 
     İki yıl içinde tam 65 kilo alan ve kilosunu insanlara söylemekten utandığını dile getiren sanatçı, şovuna başladığında ''ne kadar yer tuttuğunu görerek'' diyet yapmaya karar verdi. 
     Aynalara bakmaya korkan Alley, özellikle herkesi biraz daha kilolu gösteren ekranda kendini görünce yaşamından şişmanlatıcı bütün yiyecekleri, özellikle de bayıldığı Meksika mutfağının acılı ve yağlı yemeklerini çıkardı. 
     Artık şişmanlıkla ilgili şakaları da kaldırabildiğini dile getiren Alley'nin bir çalışma arkadaşı, ''Hayranları ve arkadaşları onu şişman aktris olarak görmekten mutlu değil. O çok güzel bir kadın, eğlenceli, hayattan zevk alan, herkesi sevmesini bilen biri. Herkes onun daha da kilo vermesini ümit ediyor. Tabii bu onun direncine bağlı'' yorumunda bulundu. 
     Lille 10 ve William 12 adlı iki çocuğu bulunan yaşındaki ünlü sanatçı Kirstie Alley, geçtiğimiz günlerde yer alan bir söyleşisinde de kilosu yüzünden eskisi gibi çocuklarına zaman ayıramadığını, hızlı hareket edemediğini ve üzerine göre kıyafet bulamadığını açıklamıştı. 
     
</TEXT>
</DOC>
