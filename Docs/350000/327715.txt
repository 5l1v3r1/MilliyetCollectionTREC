<DOC>
<DOCNO> 327715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sondun09.html </URL>
<DATE> 2005/03/28/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Lübnan'daki Suriye askerlerinin sayısı 8 bine indi 
</HEADLINE>
<TEXT>

     Lübnan'dan 2 bin Suriye askerinin daha ayrılmasıyla, Suriye askerlerinin sayısı 8 bine indi. 
     Kimliğinin açıklanmasını istemeyen bir Lübnan askeri yetkilisi, son birkaç gün içinde Bekaa Vadisi'ndeki 2 bin Suriye askerinin daha ülkelerine döndüğünü söyledi. 
     Yetkili, çekilmenin ikinci aşaması üzerinde anlaşmaya varmak için Lübnan-Suriye Teknik Komitesi'nin ise gelecek hafta toplanacağını belirtti. İkinci aşamada Lübnan'daki tüm Suriye askerlerinin çekilmesi bekleniyor. 
     Suriye askerlerinin bu hafta içinde çekilmeye devam etmesi öngörülüyor. Suriye askerleri ayrıca, Baalbek yakınlarındaki 8 mevzide daha çekilme hazırlıklarını sürdürüyor 
     
     SON HAVA SAVUNMA MEVZİLERİ TERK EDİLDİ 

     Suriye'nin Lübnan'daki son hava savunma mevzilerini de terk ettiği bildirildi. 
     Güvenlik kaynakları, birliklerin en büyük iki uçaksavar mevzisini de terk ederek Suriye'ye döndüğünü söylediler. 
     Suriye, 5 Mart'ta Suriye birliklerini Lübnan'dan 2 aşamada çekeceğini açıklamış, çekilmenin ilk aşamasını tamamlamıştı. 
     
</TEXT>
</DOC>
