<DOC>
<DOCNO> 318808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sondun14.html </URL>
<DATE> 2005/02/26/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Irak'ın kuzeyinde Türk kamyon şoförü öldürüldü... 
</HEADLINE>
<TEXT>

     Irak'ın kuzeyindeki Kerkük-Tikrit karayolunda saat 05.30'da Türk konvoyuna düzenlenen saldırıda, bir Türk kamyon şoförünün öldüğü bildirildi. 
     Kerkük polis şefi Turhan Yusuf, Kerkük'ün 70 kilometre güney kesiminde tanksavar roketiyle düzenlenen saldırıda isabet alan kamyondaki şoförün yanarak hayatını kaybettiğini, şoförün cesedinin Kerkük hastanesi adli tıp servisine kaldırıldığını belirtti. 
     Bu arada Irak ordusundan bir subay, Bağdat'ın kuzeyindeki Duluiye bölgesindeki bir Amerikan üssüne saldırı amacıyla açıldığı sanılan havan topu ateşinin, hedefini şaşırması sonucu üç kadının öldüğünü, üç evin de hasar gördüğünü açıkladı. 
     Öte yandan Samarra'nın doğusundaki Mutassım ile Balad'ın güneyindeki Nibai bölgesindeki havan topu saldırılarında ikisi kadın, dördü çocuk toplam 22 Iraklının yaralandığı bildirildi. 
     
</TEXT>
</DOC>
