<DOC>
<DOCNO> 317996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sontur17.html </URL>
<DATE> 2005/02/23/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Ankara'da çocuk kreşlerine zam 
</HEADLINE>
<TEXT>

     Özel kreş ve gündüz bakımevleri ile özel çocuk kulüplerinin aylık ücretlerine 10 zam geldi. 
     A.A muhabirinin aldığı bilgeye göre, Ankara Valiliği ''Özel Kreş ve Gündüz Bakımevleri ile Özel Çocuk Kulüpleri Kuruluş ve Esasları İşleyiş Esasları Hakkında Yönetmelik gereğince oluşturulan ücret tespit komisyonu Mart ayından itibaren uygulanacak olan aylık ücretleri belirledi. 
     Komisyon, ücretlere yüzde 10 oranında zam yapılmasını kararlaştırdı. 
     Buna göre, kreş ve gündüz bakımevlerinde KDV dahil aylık tam gün tavan ücreti 752 YTL, taban ücreti ise 150 YTL oldu. Yarım gün aylık tavan ücreti 565 YTL, taban ücreti ise 112 YTL olurken, saatlik ücret de 2,45 artı KDV olarak belirlendi. 
     Özel çocuk kulüplerinin ücretleri ise KDV dahil olmak üzere tam gün tavan ücreti 542 YTL, taban ücreti ise 130 YTL oldu. 
     Kulüplerin yarım günlük ücreti ise en yüksek 407 YTL, en düşük ise 98 YTL olarak belirlendi. 
     Özel çocuk kulüplerinin saatlik ücreti ise 1,856 TL artı KDV oldu. Bu ücretlere, kahvaltılar, öğle yemeği ve kırtasiye dahil olacak. 
     
</TEXT>
</DOC>
