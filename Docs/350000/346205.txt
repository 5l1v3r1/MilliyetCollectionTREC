<DOC>
<DOCNO> 346205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/guncel/gun04.html </URL>
<DATE> 2005/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Danıştay, 'plakaya cezayı' savundu 
</HEADLINE>
<TEXT>


Danıştay, yargı mensuplarına uygulanan soruşturma usulünün suçun olmadığı anlamına gelmediğini savundu 

ANKARA Milliyet 

İçişleri Bakanlığı'nın trafik suçu işleyen yargı mensuplarına cezanın plakaya yazılmasına yönelik genelgesini Yargıtay'dan sonra Danıştay da savundu. Danıştay'dan yapılan açıklamada, özel bir soruşturma usulüne tabi olmanın, işlenmiş ve var olan bir suçu yok sayma sonucunu doğurmadığı ifade edildi. 
Danıştay Genel Sekreteri Suna Türkoğlu yaptığı açıklamada, kamuoyunun konuyla ilgili yanlış yönlendirildiğini belirtti. H kimler ve Savcılar Kanunu'na göre, suç işlediği öne sürülen h kim ve savcıların yakalanamayacaklarının anımsatıldığı açıklamada, dünyanın birçok ülkesinde olduğu gibi Türkiye'de de h kim ve savcılara özel soruşturma usullerinin uygulandığı ifade edildi. Açıklamada, bunun suçun yok sayılması anlamına gelmediği, İçişleri Bakanlığı genelgesinin de suçun yok sayılması anlamını taşımadığı ifade edildi. 
Açıklamada, genelgede, trafik suçu tutanağının nasıl düzenleneceğinin ve hangi mercilere gönderileceğinin anlatıldığı vurgulandı. İçişleri Bakanlığı'nın söz konusu genelgesi, trafik suçu işleyen yargı mensuplarının cezasının plakaya yazılarak, bağlı bulundukları kuruma gönderilmesini, araçlarının durdurulamamasını düzenliyordu. 


</TEXT>
</DOC>
