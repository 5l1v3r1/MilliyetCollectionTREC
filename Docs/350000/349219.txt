<DOC>
<DOCNO> 349219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/guncel/gun04.html </URL>
<DATE> 2005/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu Akdeniz'den 3 öğrenciye davet 
</HEADLINE>
<TEXT>


SEFA KARAHASAN Lefkoşa 

Milliyet'in, "Baba Beni Okula Gönder" kampanyasına bir destek de KKTC'de Doğu Akdeniz Üniversitesi'nden DAÜ geldi. 
DAÜ Rektörü Prof. Dr. Halil Güven, Güneydoğu Anadolu'dan Milliyet tarafından belirlenecek 3 kız öğrenciyi KKTC ve DAÜ'yü yakından tanımaları için haziran ayı içinde 5 gün süre ile misafir etmek istediklerini açıkladı. 

Personel eğitecek 
Üniversite ayrıca, "Baba Beni Okula Gönder" kampanyasına DAÜ personeli olarak katkıda bulunmak için bir kampanya başlattı. Rektör Güven'in imzasıyla başlayan kampanyanın bildirisinde, "DAÜ ailesi olarak Milliyet Gazetesi'nin başlattığı 'Baba Beni Okula Gönder' kampanyasına katılmaya sizleri davet ediyoruz" denildi. 
Türkiye'de h l karanlığa mahk m 570 bin kız çocuğunun olduğuna dikkat çekilen bildiride, "Doğu Akdeniz Üniversitesi olarak inanıyoruz ki bizler bunun değişmesine yardımcı olabiliriz. Kızlarımızın okula gitmesi onların en doğal hakkıdır" ifadeleri yer aldı. 

'Baba Beni Okula Gönder' festivalde 

Fotoğraf GÜLAY FIRAT 
Beylikdüzü Belediyesi Uluslararası Yeşilvadi Kültür ve Sanat Festivali alanında, "Baba Beni Okula Gönder" standı kuruldu. 19 Haziran'a kadar sürecek festival sırasında, kampanyaya destek amacıyla kampanya logolu anahtarlıklar satılacak, vatandaşların okuyamayan kızlara maddi destek vermesi sağlanacak. Kampanya broşürleriyle süslenen stant, vatandaşların ilgisini çekti. Birçok kişi 2 YTL'den satılan anahtarlıklardan alarak, okuyamayan kızlara destek oldu. 


</TEXT>
</DOC>
