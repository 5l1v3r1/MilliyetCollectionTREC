<DOC>
<DOCNO> 328336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/guncel/axgun02.html </URL>
<DATE> 2005/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Tunus'ta KKTC kulisi yaptı 
</HEADLINE>
<TEXT>


Başbakan, Tunus Başbakanı Gannusi'den "Arap ligi lideri olarak" KKTC konusunda ciddi bir adım atmasını istedi 

Elçin Ergün - Tunus 

Başbakan Recep Tayyip Erdoğan, Tunus ziyaretinde, Arap ligi lideri ve Tunus Başbakanı Muhammed Gannusi'ye, BM Genel Sekreteri Kofi Annan'ın Kıbrıs sorununun çözümü konusunda hazırladığı raporu anımsattı ve bu konuda ciddi adım beklendiğini söyledi. 
Tunus'u ziyaret eden Erdoğan, dün Gannusi'yle görüştü. Konuşmasına besmeleyle başlayan ve Erdoğan'a "Burası ikinci ülkeniz" diyen Gannusi, iki ülkenin Ortadoğu konusunda benzer görüşlere sahip olduğunu kaydetti. Gannusi, "Ortadoğu'da esen barış rüzg rları, Suriye ve Lübnan'ı da etkilemelidir" dedi. 

Ortak turizm projesi 
Erdoğan ise, Irak'ın toprak bütünlüğünün korunması, etnik unsurların birbirleri üzerinde egemenlik kurmaması yönünde Tunus'la hemfikir olduklarını vurguladı. Erdoğan, "Kıbrıs'ta müşterek adımların atılmasından memnuniyet duyacağız. Arap ligi lideri konumunda bulunan Tunus'un bu konuyla ilgili ciddi katkıları olacağını ümit ediyorum" diye konuştu. 
Gannusi'nin, Erdoğan'dan Türk işadamlarının Tunus'ta tekstil ağırlıklı organize sanayi bölgesi kurmasını istediği öğrenildi. İki ülkenin turizmde ortak proje yürütmesi de gündeme geldi. Bu kapsamda, turistlerin iki ülkeyi karşılıklı ziyaret etmesi için çalışmalar yapılacak. 

Notlar... 
Başbakan'dan gazetecilere altın esprisi 

Başbakan Erdoğan, kendisine "How are you " Nasılsınız diye soran Tunuslu gazetecilere, "Thanks, siz how are you " Teşekkürler, siz nasılsınız karşılığını verdi.Gannusi'yle gazetecilere poz verirken Arapça konuşan Erdoğan, fotoğrafının güzel olup olmadığını sormak için, "Cemal güzel , Tayyip güzel huylu " diye seslendi.Erdoğan, bir kuyumcuyu ziyaretinde kendisine hediye edilmek istenen altın bilekliği kabul etmedi. Dükk n sahibinin ısrarı üzerine gazetecileri gösteren Erdoğan, "Bana değil, onlara verin" diyerek espri yaptı. 


</TEXT>
</DOC>
