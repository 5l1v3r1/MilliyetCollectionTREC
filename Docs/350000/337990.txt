<DOC>
<DOCNO> 337990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/spor/spo14.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamza bombaladı 
</HEADLINE>
<TEXT>


BİLGEHAN DEMİR DHA 


Şampiyon güreşçi Hamza Yerlikaya, Süreyya Ayhan'ın başka bir ülke adına koşma tehdidine ateş püskürdü... 
Son olarak Bulgaristan'daki Avrupa Şampiyonası'nda altın madalya kazanan Yerlikaya, başka ülke için yarışacağı yönünde açıklamalar yapan Ayhan'ı topa tuttu. "Devletin yerinde olsam onu gönderirim" ifadesini kullanan Asrın Güreşçisi, "Bu devlet Süreyya'ya iki sene önce 300-500 bin dolar ödeyip Amerika'ya gönderdi, orada evlendirdi, akıl almaz yardımlar yaptı. O zaman iyiydi de, şimdi mi kötü oldu. Bu düşüncede olanlar yarın bir gün bunu gerçekleştirecektir. Süreyya'nın yaptığı işin içinde art niyet vardır. Bana dünyayı verseler yine de başka ülke bayrağı altında yarışamam" dedi. 
'Türk güreşi ve Hamza Yerlikaya bitiyor' söylentilerini de tepki gösteren Yerlikaya, "Bunun doğru olmadığını gösterdik. Uyuyan devi uyandıralım. Arkamızda güzel bir miras bırakalım" diye konuştu. 




</TEXT>
</DOC>
