<DOC>
<DOCNO> 314541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sontur39.html </URL>
<DATE> 2005/02/11/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Su borcu, bir köyü satışa çıkarttı 
</HEADLINE>
<TEXT>

     Mersin'in Tarsus İlçesi'ne bağlı Akgedik köyü sakinleri, dolandırıldıkları için ödeyemedikleri borç nedeniyle 3 yıldır susuz olan köylerini satışa çıkardılar. 
     Köy meydanında toplanarak yetkililerin sorunlarına sahip çıkmasını isteyen Akgedik köylüleri, açtıkları pankartla köylerini satışa çıkardıklarını duyurdular. 
     Muhtar Şeref Yarasa, açıklamasında, 3 yıl önce köyün muhtarı olan Mehmet K'nın su parasını tahsil etmesine rağmen, belediyeye yatırmaması üzerine, 209 hanenin tamamının sularının kesildiğini söyledi. 
     Tarsus Belediyesi'ne olan borçlarının faiziyle birlikte l5 milyar lirayı bulunduğunu ifade eden Yarasa, şöyle dedi 
     ''Sularımız kesilince eşeklere bidonları yükleyerek barajdan su almaya başladık. Elektrik borcumuzu da ödeyemiyoruz. l0l hanenin elektriği kesik durumda. AB'ye uyum çerçevesinde sepetçilik yapmamız da yasaklandı. Yetkililerden sorunumuza çözüm bulmasını istiyoruz. Su parasını toplayıp yatırmayan ve köyü susuz bırakan muhtarı mahkemeye verdik. Dava sürüyor. Ama onun hatasının faturasını biz ödüyoruz. Yetkililerden sorunumuz çözmelerini bekliyoruz'' 
     
</TEXT>
</DOC>
