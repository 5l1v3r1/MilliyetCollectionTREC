<DOC>
<DOCNO> 310074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/dunya/dun03.html </URL>
<DATE> 2005/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye müdahaleye hazır...' 
</HEADLINE>
<TEXT>


SEMA EMİROĞLU New York 


Türkiye'nin, Genelkurmay 2. Başkanı Orgeneral İlker Başbuğ aracılığıyla Kerkük konusundaki kaygılarını dile getirmesi, New York Times NYT gazetesi tarafından, "Türkiye müdahaleye hazır" başlığıyla duyuruldu. 
İstanbul çıkışlı haberde, Orgeneral Başbuğ'un, "Kuzey Irak'ta seçimlerden sonra çatışma çıkar ya da Iraklı Kürtler bağımsız bir devlet kurmaya kalkışırlarsa, Türk ordusu müdahale etmeye hazırdır" şeklindeki sözleri, en başa çıkarıldı. NYT, "ordu hiyerarşisinde 2. sırada bulunan Başbuğ'un açıklamasının, Türkiye'nin seçimlere ilişkin giderek artan kaygılarının altını çizdiğini" vurguladı. NYT, "Türkiye, Kürtlerin seçimlerde elde edecekleri siyasi bir zaferi, kendi devletlerini kurmak için istismar etmesinden korkuyor" dedi. 


</TEXT>
</DOC>
