<DOC>
<DOCNO> 329226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sondun22.html </URL>
<DATE> 2005/04/01/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Papa komada iddiası 
</HEADLINE>
<TEXT>

     İtalyan haber ajansı ANSA, Roma Katolik Kilisesi'nin ruhani lideri Papa İkinci Jean Paul'ün komaya girdiğini duyurdu. Konuya ilişkin ayrıntı verilmedi. 
     Vatikan kaynakları ise Papa'nın komaya girdiğine ilişkin bu haberi yalanladılar. Gazetecilere açıklama yapan bir Vatikan yetkilisi, ''Bu kesinlikle çok saçma, bu oyunlara gelecek kadar küçülmeyeceğiz'' dedi. 
     Bu arada, bir grup kardinalin Papa'yla vedalaşmak üzere İkinci Jean Paul'ün yatağının bulunduğu odaya gittikleri de Vatikan'dan gelen bilgiler arasında. 
     İtalya Katolik Piskoposlar Kurulu Başkanı Kardinal Camillo Ruini, ''İtalyanlar özellikle şu saatlerde Papa'ya yakın olmalılar'' dedi. Kardinal Ruini, tüm Katolikleri yarın Papa için özel olarak dua etmeye de çağırdı. 
     Vatikan Sözcüsü Joaquin Navarro-Valls ise bu gelişmelerden ve Papa'yı ziyarete gitmeden önce, TSİ 13.30 sıralarında yeni bir resmi açıklama daha yapacağını söyledi. 
     Papa'nın yakın refakatçilerinden biri olarak tanınan Polonyalı Rahip Corrado ise Papa'nın sakin ve ölüme hazır olduğunu söyledi. Peder Corrado, ''Papa durumunun zor olduğunun farkında, ama son derece sakin. Kutsal yağla alnının ovulması ritüeli de yerine getirildi. Kısacası hazır durumda'' dedi. 
     
     VATİKAN YETKİLİLERİ KOMADA DEĞİL 

     Vatikan yetkilileri ise, Katolik dünyasının ruhani lideri Papa İkinci Jean Paul'ün komada olduğu haberini yalanladı. 
     İtalyan haber ajansı Apcom, Papa'nın komaya girdiğini duyurmuştu. 
     Vatikan tarafından, Papa'nın durumunun iyice ağırlaştığı açıklanmıştı. 
     

     
</TEXT>
</DOC>
