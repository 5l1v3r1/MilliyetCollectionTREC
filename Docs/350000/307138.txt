<DOC>
<DOCNO> 307138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sondun37.html </URL>
<DATE> 2005/01/17/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Şili'de tsunami paniği, bir kişi kalp krizinden öldü 
</HEADLINE>
<TEXT>

     Şili'nin güneyindeki Concepcion kentinde, bu sabaha karşı tsunamilerin kenti vuracağına yönelik iddialar ortaya atılması paniğe yol açtı. 
     Polis yetkililerine göre, paniğe kapılan binlerce kişinin evlerini terk ederek yüksek bölgelere gitmesi sırasında kalp krizi geçiren 68 yaşındaki bir kadın öldü. 
     Kentte dün gece bazı balıkçıların denizin birkaç dakika boyunca çekildiğini söylemeleri üzerine, tsunamilerin Concepcion'u vuracağı söylentisinin yayıldığı belirtildi. 
     Polis kaynaklarına göre, 12 binden fazla kişi, kentin yüksek bölgelerinde sığınacak yer bulmak için Concepcion'u terk etti. 
     Polisin kentteki kaosu engellemek için harekete geçtiği ve yetkililerin halka tsunami tehlikesi olmadığını duyurduğu kaydedildi. 
     
</TEXT>
</DOC>
