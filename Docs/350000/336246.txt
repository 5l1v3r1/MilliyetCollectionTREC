<DOC>
<DOCNO> 336246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/son/sonspo36.html </URL>
<DATE> 2005/04/23/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Beşiktaş İnönü'de Galip 2 - 1 
</HEADLINE>
<TEXT>

     Süper Lig'in 29'uncu haftasında Beşiktaş ile Konyaspor İnönü Stadı'nda karşı karşıya geliyor. Siyah-beyazlı takım mücadeleyi 2-1 önde götürüyor. 
     
     İLK YARI 

     7. dakikada Baliç'in sağdan ortasında, ceza alanı içinde topu göğsüyle kontrol eden Levent'in vuruşunda, kaleci Murat meşin yuvarlağı iki hamlede kontrol etti. 
     8. dakikada Levent'in soldan ortasında, ceza alanı içinde uygun pozisyonda topla buluşan Zafer Biryol'un şutunda, meşin yuvarlak üstten auta gitti. 
     14. dakikada Pancu'nun düşürülüşünden kazanılan serbest vuruşu Carew kullandı. Bu futbolcunun sert şutunda, savunmadan seken topu ceza alanında önünde bulan Ahmed Hassan, meşin yuvarlağı kaleci Özden'in üstünden ağlara göndererek, siyah-beyazlıları 1-0 öne geçirdi. 
     18. dakikada şık çalımlarla ceza alanına giren Tümer, topa vurmakta geç kalınca, savunma araya girerek tehlikeyi uzaklaştırdı. 
     28. dakikada Baliç'in soldan kullandığı köşe atışında, Tayfun'un ceza alanı içinde kafa vuruşunda, kaleci Murat topu güçlükle yumrukladı. Dönen topla sol çaprazda buluşan Baliç'in sert şutunda, meşin yuvarlak yandan auta gitti. 
     40. dakikada ani gelişen Beşiktaş atağında, Ahmed Hassan'ın pasıyla soldan ceza alanına giren İbrahim Akın, kaleci Özden'in çıktığını görünce topa vuruşunu yaptı. Meşin yuvarlak auta çıktı. 
     43. dakikada Zafer Demir'in sağ kanattan orta şut karışımı vuruşunda, kaleye yönelen topu Murat son anda tokatlayarak golü önledi. 
     Karşılaşmanın ilk yarısı evsahibi Beşiktaş'ın 1-0'lık üstünlüğüyle sona erdi. 

     
</TEXT>
</DOC>
