<DOC>
<DOCNO> 343493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/ekonomi/eko07.html </URL>
<DATE> 2005/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖFK'ların hedefi 10 yılda yüzde 400 büyümek 
</HEADLINE>
<TEXT>


EKONOMİ SERVİSİ 

Özel Finans Kurumları ÖFK Birliği Yönetim Kurulu Başkanı Ufuk Uyan, ÖFK'ların 2014'te 26 milyar dolarlık toplam aktife ulaşacağını öngörüldü. Uyan, birliğin genel kurulu öncesinde düzenlenen basın toplantısında, yeni Bankacılık Kanun Tasarısı'nda ÖFK'ların katılımcı banka olarak ifade edildiğini belirterek, bu durumun kendilerine yurtdışı işlemlerde kolaylık sağlayacağını söyledi. 
Geçen yıl ÖFK'ların aktiflerinin 7.3 milyar YTL olduğunu ve bunun bankacılık sektöründe yüzde 2.34 pazar payına karşılık geldiğini bildiren Uyan, toplanan fonların 6 milyar YTL olduğunu, fonları krediye dönüştürme oranının da yüzde 82'ye ulaştığını kaydetti. İstihdam sayılarının 5 bin 250'yi aştığını ve şube sayılarının 264 olduğunu aktaran Uyan, 2004 sonunda ÖFK'ların net k rının yüzde 36 artışla 115 milyon YTL'ye çıktığını bildirdi. 
Dolar bazında son 3 yılda ortalama yüzde 50 büyüdüklerine dikkat çeken Uyan, "10 yıllık süreçte ÖFK'ların bankacılıktan alacağı payın aktiflerde, yüzde 10'a ulaşmasını bekliyoruz. 2014'te 26 milyar dolarlık 35.8 milyar YTL toplam aktife ulaşılması öngörülüyor. Şube sayımızın 750 civarına ve personel sayımızın 10 binin üzerine çıkması bekleniyor" dedi. 




</TEXT>
</DOC>
