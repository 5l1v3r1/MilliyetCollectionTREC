<DOC>
<DOCNO> 322419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/yazar/cetiner.html </URL>
<DATE> 2005/03/10/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Deneyimli polis şefleri nerede 
</HEADLINE>
<TEXT>


HEM ülkemiz, tabii hem hükümetimiz ve de polisimiz için büyük şanssızlık Sen kalk Dünya Kadınlar Günü kutlanırken, kadınlarımıza Beyazıt Meydanı'nda meydan dayağı çek Talihsizliğe bakın ki, AB troykası denilen ve zaten "öküz altında buzağı arayan " müfettiş diplomatlar da aynı gün İstanbul'da bulunmazlar mı Bizim takımla demokratikleşme antrenmanı yapmaya gelmişler Hani neredeyse bu işin içinde bir iş var, acaba bir provokasyon olabilir mi, diye düşüneceği geliyor insanın 
Yooo... öyle de olsa böyle de, bizim polisimiz ve bazı şefleri böyle bir tezg ha düşmemeliydiler. Yıllardır çok olaylar görmedik mi 
Emniyet güçleri, uzun uzun seyrettiğimiz gibi müthiş öfkeye kapıldı Hırslarını, hınçlarını, yaşamları her an tehlike içinde olan bu adamlar, adeta burunlarından soluyarak coplarıyla, biber gazıyla, kocaman botlarıyla gözleri dönmüş vaziyette genç kızlara, kadınlara saldırdılar. 

Şefler nerede 
Polis şefleri de acı durumu kestiremedi, rotasını kaybetti Korku içinde, bazıları da hem kaçışıyor hem de tahrik ediyordu, eli, beli silahlı güvenlik güçlerini. Kızcağız yerde yatıyor, hiç o durumda bir insana, cinsiyeti ne olursa olsun vurulur mu Hayvanlara bile tekme, dayak attırmıyorlar artık 
Bu gibi kritik olaylar ayrı bir deneyim ister... ayrı bir uzmanlık dalıdır. Ve tabii mutlaka da yetenek 
Bizde ise her iktidar değişiminde her hükümetin devrilmesinde artık işinde uzmanlaşmış polisler ne yapılır ne edilir Anadolu'nun hiç işe yaramayacağı bölgelerine gönderilir. Siyasi Şube, Hırsızlık, Dolandırıcılık masalarının deneyimli, suçluları tanıyan elemanlarının kaderleri böyledir. Tabii aslında İstanbul halkının kaderi 

Hırsına yenilince 
Acemiliğin, bilgisizliğin dehşetine bakın siz. Fotoğraflarda gayet net görülüyor. Üniversiteli oldukları belli, kitaplarına sarılmış genç kızlar korku içinde kaçışıyor. Arkalarından uzaydan gelmiş gibi hortumlu, maskeli, copları ve silahlarıyla polisler hem kovalıyor hem de kadınlara vuruyor Yerlerde yatanlar, ağlayanlar ama herhalde bilinçli tahrik edenler yok değildir. 
Polis iyice tahrik olmuştu. Tabii üniversiteliler arasına karışmış bazı kadınlarımız polislere slogan atıyorlardı. Ne söyledikleri bir iki güne kadar çıkar ortaya. 
Ha babam cop sallıyor bunu düşünemeyen tuzağa düşmüş polisimiz. Kendilerine dur diyebilecek bir güç ise yok ortalarda. 
Şimdi de "biberli hortum" modası çıktı başımıza. Hiçbir yarar sağladığını sanmıyorum. Su daha iyi olmaz mıydı 
Ama asıl önemlisi, etkilisi akılcı yol şöyleydi 
- Haydi hanımlar, haydi bacılar... bağırın istediğiniz kadar bağırın, ne isterseniz söyleyin. Çevreye zarar vermeden dağılın... deyip Beyazıt Meydanı'nda çemberi genişletselerdi... şu çirkin manzaraların sorumlusu gibi başlar öne eğik olmazdı 
İnsan psikolojisini bilmesi gerek polis şeflerinin. Kadınlarımız Dünya Kadınlar Günü'nü kutlarken bir grup belki göze çarpmak istemiş olabilir. Ama polisin copunu kemiğinde hissedince ipler kopar işte böyle Güvenlik güçleri tuzağa düşer. 
Toplantı halindeki troyka hemen izlemeye başlar TV'leri. 
Türkiye'nin AB'ye alınmasına karşı olan Fransızlar şimdi bayram ediyorlardır. Bizi gene sotoya düşürdüklerine gülüyorlardır. 
Kuzum Allah aşkına... Paris'te, Köln'de, Roma'da, Los Angeles'ta polisin yere yatırılan sanıkları belki nasıl dayak attığını sık sık televizyonlarda izlemiyor muyuz 
Ama bizde olmasın, Türkiye'de daha çok hak hukuk olsun. İşte biz de bunu istiyoruz. Öyleyse çifte standart oyunu niye 


</TEXT>
</DOC>
