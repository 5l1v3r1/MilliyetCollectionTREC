<DOC>
<DOCNO> 306390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sondun17.html </URL>
<DATE> 2005/01/14/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Nazi işgalini savunan Le Pen için soruşturma 
</HEADLINE>
<TEXT>

     Fransa'da, Nazi Almanyası'nın Fransa'yı işgalinin insanlık dışı olmadığını savunan aşırı sağcı Jean-Marie Le Pen hakkında, Adalet Bakanlığı'nın talebi üzerine adli soruşturma başlatıldı. 
     Adalet Bakanı Dominique Perben, ''Nazi Almanyası'nın Fransa'yı işgali dikkate değer bir şekilde insanlık dışı değildi'' diyen Le Pen'in, işgalin kurbanlarına, ailelerine ve diğer mağdurlara hakaret ettiğini söyledi. 
     Perben, Europe-1 radyo kanalına yaptığı açıklamada, Le Pen'in bu açıklamaları yüzünden adalet önünde hesap vermesi gerektiğini belirtti. 
     Bu arada, Fransa Irkçılıkla Mücadele Derneği'nin de MRAP Le Pen aleyhine suç duyurusunda bulunduğu bildirildi. 
     Fransa'daki Musevi dernekleri de yaptıkları açıklamalarda, Le Pen'i kınadılar. 
     
</TEXT>
</DOC>
