<DOC>
<DOCNO> 349939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sondun40.html </URL>
<DATE> 2005/06/08/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Suriye'de artık evlenmek ve dükkan açmak serbest 
</HEADLINE>
<TEXT>

     Suriye'de, evlenmek, kuaför dükkanı açmak veya üniversiteye girmek isteyenlerin güvenlik servislerinden izin alma şartının kaldırıldığı bildirildi. 
     Baas partisinin yayımladığı ve güvenlik servislerine dağıtılan resmi yönergede, ''vatandaşların sosyal ve kültürel hayatlarına müdahale edilmemesi'' talimatı verildi. 
     Yönergede, artık güvenlik servislerinden ön izin almaksızın yapılabilecekler arasında, evlenmek, fırın, market, kuaför dükkanı, lokanta, moda evi, kafe, bilardo salonu veya sirk açmak, oto yedek parçaları ithal etmek, üniversitelere öğrenci kabulü bulunuyor. 
     Bu çerçevede ayrıca, Suriye vatandaşları izin almaksızın yurtdışındaki konferanslara katılabilecek. 
     
</TEXT>
</DOC>
