<DOC>
<DOCNO> 310207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sondun47.html </URL>
<DATE> 2005/01/28/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Fischer Türkiye'nin AB üyeliği için her şey yapılıyor 
</HEADLINE>
<TEXT>

     Almanya Dışişleri Bakanı Joschka Fischer, ''Türkiye'nin AB'ye üyelik sürecinin yapıcı olması için elden gelen her şeyin yapıldığını'' söyledi. 
     Nazilerin Auschwitz kampının kurtarılışının 60. yıldönümü anma törenleri için dün gece Selanik'e gelen Fischer, bugün Yunanistan Dışişleri Bakanı Petros Molivyatis ile bir araya geldi. 
     Fischer, görüşmeden sonra yaptığı açıklamada, AB'nin Türkiye ile Yunanistan arasında iyi komşuluk ilişkilerinin gelişmesine büyük önem verdiğini söyledi. 
     Alman Bakan, ''Bu çerçevede Kıbrıs konusunda da olumlu gelişmeler bekliyoruz'' diye konuştu. 
     Bu arada Fischer ile Molivyatis'in görüşmelerinde, başta Kosova olmak üzere Balkanlar'daki gelişmeler, Ortadoğu, Irak ve İran konularını ele aldıkları açıklandı. 
     
</TEXT>
</DOC>
