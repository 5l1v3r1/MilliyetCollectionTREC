<DOC>
<DOCNO> 344771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/yasam/axyas01.html </URL>
<DATE> 2005/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Maganda kurşunuyla can verdi 
</HEADLINE>
<TEXT>


İzmir'de Yay - Sat çalışanı Tolga Çıkrıkçı, magandaların kurbanı oldu 

TURAÇ TOP, BAHRİ KARATAŞ İzmir DHA 

İzmir'de, dün saat 04.45 sıralarında Kemeraltı Çarşısı'ndaki bir bara giden Yakup Dağcılar 35 , arkadaşları Ramazan Şen 34 , Halil İbrahim Keşan 23 , Hasan Ersu 28 ve Oktay Oymak 30 ile birlikte eğlendi. İddiaya göre, 9 bira için 107 YTL hesap gelmesine sinirlenen bu kişilerle bar çalışanları tartışmaya başladı. Bıçaklı ve silahlı kavgaya dönen kavga sokağa taştı. Silahlar patlarken, Yay-Sat Konak Bölge Başbayii'nden aldığı gazeteleri minibüsünden indiren Tolga Çıkrıkçı 28 , kurşunlardan birinin başına isabet etmesiyle yaşamını yitirdi. 

Tek suçu o sokaktan geçmek 
Sokaktan geçen asansör teknisyeni Ramazan Korkmaz da 29 , aldığı bıçak ve yumruk darbeleriyle yaralandı. Korkmaz hastaneye kaldırılırken Çıkrıkçı'nın cenazesi otopsi için morga götürüldü. 
Dağcılar ve 4 arkadaşı Gaziemir'de yakalanırken, bar sahibi Selim Dündar ve 8 kişi de gözaltına alındı. Çıkrıkçı'nın ölüm haberi, Hatay semtinde oturan ailesini ve Yay-Sat çalışanlarını hüzne boğdu. 



</TEXT>
</DOC>
