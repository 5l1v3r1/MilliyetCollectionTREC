<DOC>
<DOCNO> 323010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sontur55.html </URL>
<DATE> 2005/03/11/ </DATE>
<TIME> 23.35 </TIME>
<AUTHOR>  </AUTHOR>
<HEADLINE>
Maltepe'de gasp girişimi... 
</HEADLINE>
<TEXT>

     Maltepe'de, maskeli 4 kişi tarafından gasp edilmek istenen sigara dağıtıcısı, tabancayla başından vurularak ağır yaralandı. 
     AA muhabirinin aldığı bilgiye göre, sipariş almak için Ferhatpaşa Mahallesi'ndeki bir markete gelen Bülent Yanık 30 , içinde sigaraların bulunduğu 34 DD 2576 plakalı minibüsü park ederek, içeriye girdi. 
     Siparişi aldıktan sonra sigaraları vermek için minibüse dönen Yanık, maskeli 4 kişinin saldırısına uğradı. Yanık, kendisini minibüse sokarak ağzını ve gözlerini koli bandıyla bağlamaya çalışan bu kişilerle boğuştu. 
     Sipariş gecikince dışarıya çıkan ve boğuşma seslerini duyan market sahibi minibüse doğru yürürken, maskeli kişilerden biri Yanık'a tabancayla bir el ateş etti. Gaspçılar, daha sonra olay yerinden yaya olarak kaçtı. 
     Ağır yaralanan Yanık, Kartal'daki Özel Umut Hastanesi'nde tedavi altına alındı. 
     Bekar olduğu ve 15 gün önce sigara firmasında çalışmaya başladığı öğrenilen Bülent Yanık'ın başından vurulduğu ve sağlık durumunun ciddi olduğu belirtildi. 
     
</TEXT>
</DOC>
