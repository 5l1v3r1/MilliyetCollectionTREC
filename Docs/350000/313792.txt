<DOC>
<DOCNO> 313792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/soneko15.html </URL>
<DATE> 2005/02/09/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Yeni Eurobond'un da yüzde 30'unu Türkler aldı 
</HEADLINE>
<TEXT>

     Hazine'nin 1 milyar euro borçlanmaya gittiği 12 yıl vadeli euro cinsinden tahvillerin 300 milyon euroluk 
     380 milyon dolar kısmını Türkiye'den yatırımcıların aldığı bildirildi. 
     Hazine'nin bu yılın ikinci tahvil ihracına toplam 5.5 milyar euroluk teklif geldi. Yüzde 5.5 kupon ödemeli tahvillerin yatırımcıya yıllık getirisi ise 5.695 olarak gerçekleşti. Yapılan borçlanma 16 Şubat Çarşamba günü Hazine hesaplarına girecek. Tahvilin anapara ödemesi ise 16 Şubat 2017'de yapılacak. 
     Hazinenin, euro cinsinden uluslararası piyasalara ihraç ettiği söz konusu en uzun vadeli tahvile, 30 ülkeden toplam 300 yatırımcıdan, yaklaşık 5.5 milyar euroluk talep geldi. 
     1 milyar euroda tutulan borçlanmanın, yüzde 35'i 
     Avrupa, yüzde 30'u Türkiye, yüzde 26'sı İngiltere, yüzde 9'u ise Asya ve Orta Doğu'daki yatırımcılara satılan tahvillerle sağlandı. 
     Hazine'nin geçen ay yaptığı 2 milyar dolar tutarındaki tahvilin de yüzde 27'sini oluşturan 540 milyon dolarlık kısmı Türkiye'den yatırımcılar tarafından alınmıştı. 
     Avrupa Birliği'nin 17 Aralık kararı sonrasında yapılan ilk euro tahvil ihracına, daha önce Türk tahvillerine yatırım yapmamış Avrupalı yatırımcıların da yoğun ilgi gösterdiği bildirildi. 
     Hazine Müsteşarlığı, 12 yıl vadeli yeni tahville euro piyasasında vadeler uzatılırken, maliyetlerde de önemli bir iyileşme sağlandığını bildirdi. Tahvilin kupon oranının, euro piyasasında vadesine göre en düşük oran olduğu, faizinin ise uluslararası sermaye piyasalarına bugüne kadar Türiye tarafındanh ihraç edilen dolar ve euro cinsinden tahviller içinde en düşük orana denk geldiği belirtildi. 
     
     PROGRAMIN YÜZDE 59'U TAMAMLANDI 
     Hazine bu yıl uluslararası piyasalardan tahvil ihracıyla 5.5 milyar dolarlık borçlanmaya gitmişti. Ocakta yapılan 2 milyar dolarlık ve bu ay yapılan 1 milyar euroluk 1 milyar 275 milyon dolar borçlanmayla birlikte bu yıl şimdiye kadar yapılan toplam borçlanma 3 milyar 275 milyon dolarla, borçlanma hedefinin yüzde 60'una yaklaştı. 
     
</TEXT>
</DOC>
