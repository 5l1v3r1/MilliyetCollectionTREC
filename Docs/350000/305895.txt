<DOC>
<DOCNO> 305895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sontur31.html </URL>
<DATE> 2005/01/12/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Eşcinsel cinayeti 
</HEADLINE>
<TEXT>

     Ali GÜLERYÜZ - Fatih KARAÇALI DHA 

      ADANA'da oturan psikolojik tedavi gören 45 yaşındaki mühendis Malik Ejder Boyar, eşcinsel ilişki yaşadığını söylediği manken 18 yaşındaki Ömer Çoban'ı kendisini aldattığı' iddiasıyla 7 kurşunla öldürdü. Boyar, cinayeti öldürdüğü Çoban'ın yakınlarına telefonda söyledikten sonra, gittiği Ruh ve Sinir Hastalıkları Hastanesi'ndeki doktoruna da söyledi ve burada gözaltına alındı. 
     Olay, Necip Fazıl Caddesi Site Apartmanı 7'nci kat 23 numaralı evde pazartesi günü işlendi. Adana Ruh Sağlığı Hastalıkları Hastanesi'nde de tedavi gören Köy Hizmetleri Bölge Müdürlüğü'nde görevli inşaat mühendisi Malik Ejder Boyar, bir yıldır eşcinsel ilişkide bulunduğu amatör manken Ömer Çoban'la, kirada oturduğu evinde buluştu. Boyar, cinsel ilişki sonrası Çoban'ı öldürdü. Silah sesinin duyulmaması için yastık kullanan Boyar, çalıntı bir tabanca ile Çoban'a 7 kez ateş etti. Kurlardan 5'i Ömer Çoban'ın başına, 2'si vücuduna isabet etti. 
     Ardından Ömer Çoban'ın elbiseleri ile yerdeki kan izlerini temizleyen, kanlı giyecekleri banyo üzerindeki tavan arasına saklayan Boyar, telefonla Çoban'ın ailesini arayarak, "Ömer, 10-15 gün kafasını dinlemek istiyor. Şehir dışına çıkacak merak etmeyin'' dedi. 
     Bu telefondan şüphelenmeyen aile fertleri, telefonla aradıkları Ömer Çoban'a ulaşamayınca Boyar'ı yeniden arayarak, Ömer ile görüşmek istediklerini, aksi takdirde polise gideceklerini söyledi. Buna rağmen çocuklarının akıbeti hakkında bilgi alamayan aile, ertesi gün polise başvurup, çocuklarının kayıp olduğunu bildirdi. Malik Ejder Boyar, önceki gün geç saatlerde kendisini tekrar arayan Çoban ailesinin fertlerine, "Oğlunuzu cinsel ilişkiye girdikten sonra öldürdüm. Cesedi evimde duruyor, gidip alın'' dedi. Malik Ejder Boyar, bu görüşme sonrası Adana Ruh ve Sinir Hastalıkları Hastanesi'ne gitti. 
     

     
</TEXT>
</DOC>
