<DOC>
<DOCNO> 316346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sondun04.html </URL>
<DATE> 2005/02/18/ </DATE>
<TIME> 07.45 </TIME>
<AUTHOR>  </AUTHOR>
<HEADLINE>
İran Kuzey Kore'ye destek mesajı gönderdi... 
</HEADLINE>
<TEXT>

     İran'ın Kuzey Kore'ye destek mesajı göndererek, Pyongyang yönetimini ''barışı koruduğu için'' övdü. 
     Resmi Kore Merkez Haber Ajansı KCNA , İran Cumhurbaşkanı Muhammed Hatemi'nin, Kuzey Kore'nin İran'la dayanışma mesajı göndermesinden bir süre sonra Pyongyang yönetimine bir mesaj göndererek, ''İran hükümeti ve halkı, Kuzey Kore hükümeti ve halkını, ülkenin güvenliğini ve barışı korumak için gösterdiği çabalarda tam desteklemektedir'' dediğini duyurdu. 
     Hatemi, ayrıca Kuzey'in, bölünmüş Kore yarımadasının birleşmesi için sarf ettiği çabaları desteklediklerini bildirdi. 
     Kuzey Kore ilk kez 10 Şubat'ta nükleer silahı bulunduğunu ve nükleer programıyla ilgili sorunun çözülmesi için yapılan çokuluslu görüşmelerden çekildiğini açıklamıştı. 
     Amerikan yönetimi, savaş açtığı Irak'ın yanı sıra Kuzey Kore ve İran'ı ''şer ekseni'' ilan etmişti. 
     
</TEXT>
</DOC>
