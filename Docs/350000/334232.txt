<DOC>
<DOCNO> 334232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/son/soneko20.html </URL>
<DATE> 2005/04/17/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Botaş Genel Müdürlüğü Boru hattındaki hasar giderilmiştir 
</HEADLINE>
<TEXT>

     BOTAŞ Genel Müdürlüğü, Atatürk Barajı göletinin bir kısmına ham petrol akmasıyla ilgili olarak petrol boru hattındaki hasarın giderildiğini bildirdi. 
     BOTAŞ Genel Müdürlüğü'nden konuyla ilgili yapılan yazılı açıklamada, şunlar kaydedildi 
     ''13 Nisan 2005 tarihinde meydana gelen petrol kaçağı sonucunda yaklaşık 18 bin varil petrolün Şanlıurfa Merkez Yığınak Köyü bölgesinde çevreye yayıldığı tahmin edilmektedir. 
     Öncelikle 14 Nisan 2005 tarihi itibarıyla boru hattındaki hasar giderilmiştir. Diğer taraftan çevreye yayılan petrolün toplanması çalışmalarına başlanmış, yaklaşık 4.750 varil petrol tankerlere yüklenerek Adıyaman, Batman ve Diyarbakır illerindeki depolara nakledilmiştir. 
     Geriye kalan petrolün çok kısa sürede tankerlere yüklenmesine azami gayret gösterilmektedir. Çevreye yayılan petrolün toplanmasını takiben çevrenin temizliği ve eski haline dönüştürülmesiyle ilgili ön hazırlıklar yapılarak çalışmalara başlanmıştır.'' 
     
</TEXT>
</DOC>
