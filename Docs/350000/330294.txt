<DOC>
<DOCNO> 330294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/yasam/yas04.html </URL>
<DATE> 2005/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hüzün dolu fotoğraflar 
</HEADLINE>
<TEXT>


Gökçeada'yı anlatan 'İmbros Burada Yalnız Ölüm Var' kitabı yayımlandı 

YASEMİN BAY 

"Burada yalnız ölüm var artık. Hiç çocuk doğmuyor". Bu sözler, İmbros ya da günümüzdeki adıyla Gökçeada'da yaşayan yaşlı bir Rum kadına ait. Bir zamanlar 8 binin üzerinde Rum'un yaşadığı, günümüzde sayının 230'a düştüğü bir ada İmbros. Yaşları 70'in üzerinde Rumlar yaşıyor burada. 

Rumlar azaldı 
Kitabında, 1999'dan bu yana gerçekleştirdiği fotoğraf çekimleriyle İmbros'ta yaşayan Rumları anlatan Murat Yaykın, adada yaşayan Rumların sayısında büyük azalma olduğuna dikkat çekiyor "1960'ta Kıbrıs'taki olaylardan sonra adada Türkleştirme politikasına gidiliyor. Rumların tarım arazileri, devlet üretme çiftlikleri yapılmak üzere istimlak ediliyor. Adada yarı açık bir cezaevi açılıyor. Cezaevi açıldıktan sonra adada hırsızlık, tecavüz, talan olayları yaşanmaya başlıyor. Okullarda, 1964 yılına kadar yarım gün Rumca yarım gün Türkçe eğitim verilirken, bu tarihten sonra Rumca yasaklanıyor. 1970 yılında askeri bölge ilan ediliyor ve yabancı uyrukluların giriş çıkışı valilik izniyle gerçekleşiyor." 
Yaykın'ın Bileşim Yayınevi tarafından yayımlanan kitabı, hüzünlü bir adanın hüzün dolu fotoğraflarını hik yeleriyle birlikte okurla buluşturuyor. 



</TEXT>
</DOC>
