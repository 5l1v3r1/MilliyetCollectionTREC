<DOC>
<DOCNO> 320265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sondun02.html </URL>
<DATE> 2005/03/03/ </DATE>
<TIME> 02.06 </TIME>
<AUTHOR>  </AUTHOR>
<HEADLINE>
Musul'da polis şefinin oğlu kaçırıldı... 
</HEADLINE>
<TEXT>

     Irak'ın Musul kentinde silahlı kişilerin Ninivo vilayeti polis şefinin oğlunu kaçırdıkları bildirildi. 
     Ninova valiliğinden Adnan Davud, kimliği belirlenemeyen 4 kişinin, Musul'un kuzeyindeki Suker mahallesinde Yarbay Fethi Muhammed Ali'nin oğlunu dün akşam saatlerinde kaçırdıklarını belirtti. 
     Bu arada, Musul'un merkezindeki Şifa mahallesinde bir polisin, kentin güneyindeki Vadi Hacer mahallesinde de başka bir polisin kimliği belirlenemeyen kişilerce öldürüldüğü kaydedildi. 
     Öte yandan, Amerikan ordusunun bildirisinde, çokuluslu güce mensup askerlerin Musul'da düzenledikleri bir operasyonda 2 direnişçiyi öldürdükleri, bir direnişçiyi yaraladıkları belirtildi. 
     Beyci'nin kuzeyindeki Siniya polisinin de, silahla vurularak öldürülmüş 2 Iraklı askerin cesedini bulduğu kaydedildi. 
     
</TEXT>
</DOC>
