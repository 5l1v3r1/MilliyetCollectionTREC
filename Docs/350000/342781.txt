<DOC>
<DOCNO> 342781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/son/sonspo05.html </URL>
<DATE> 2005/05/15/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Aziz Yıldırım - Alex zirvesi... 
</HEADLINE>
<TEXT>

     Alex ile özel bir görüşme yapan Aziz Yıldırım, senin ne kadar yürekten oynadığını biliyorum, sakın üzülme diye moral verdi. 
     
     Saracoğlu’nda 
     Büyük maçlarda hiçbir varlık gösteremediği için eleştirilen, Galatasaray ile oynanan Türkiye Kupası Finali’nde takımının en kötü oyuncularından biri olan Alex’e, Aziz Yıldırım morali. Brezilyalı futbolcuyu önceki gün Şükrü Saracoğlu Stadı’ndaki locasına çağıran Fenerbahçe Başkanı, başbaşa özel bir görüşme yaptı. Yıldırım, Sambacı’ya şunları söyledi Büyük maçlarda senden bekleneni veremediğini sanıyor ve üzülüyorsun. Ama bu çözüm değil. Senin Fenerbahçe için ne kadar yürekten mücadele ettiğini ben biliyorum.ö 
     
     Daum’la görüşme 
     Sakın kafanı takma. Şu anda bizim için önemli olan lig maçları ve şampiyonluk. Üstelik bu şampiyonluğu Galatasaray’ı yenerek kazanacağımıza inanıyorum. Siz de inanın.ö Başkan Yıldırım’a teşekkür eden Alex’in görüşmeden yüzü gülerek ayrıldığı görüldü. Bu arada Yıldırım, dün de Ankara yolculuğu öncesi Daum’la ayak üzeri bir görüşme yaptı. Aziz Yıldırım’ın, Endişeye kapılıp, moralini bozma. Kimseye teklif yapmadık. Önümüzdeki sezon da seninle çalışacağız. Yeter ki şampiyon olalımö dediği belirlendi. 
     
</TEXT>
</DOC>
