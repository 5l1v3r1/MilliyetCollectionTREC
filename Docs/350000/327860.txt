<DOC>
<DOCNO> 327860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sonspo03.html </URL>
<DATE> 2005/03/28/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Mondragon'dan Fenerbahçe'ye teşekkür... 
</HEADLINE>
<TEXT>

     Mondragon'dan, Denizli’de kaybeden Fener'e teşekkür mesajı İki puan bekliyorduk, üç puan kaybettiler. Şampiyon 33.haftada belli olacak. 
     
     Galatasaray’da ne değişti 

     Bu sezon Galatasaray kalesinde bambaşka biri oluverdi. Agresif ve hırçın tavrından eser yok. Hatta zaman zaman orta sahaya kadar gelip, gergin ortamlarda takım arkadaşlarını sakinleştirmeye çalışıyor. Cim Bom’un 1 numarası Ali Ferit Mondragon, diğer yüzünü de tanıtmayı başardı Türkiye’ye... Kolombiyalı’yla şampiyonluk yarışını, takımdaki ve kendindeki değişimi konuştuk. İşte Mondragon’un gözüyle Galatasaray’da ve ligde yaşananlar... 
     
     Geçen sezon gergindik’ 

     Bu sezon daha sakiniz. Geçen seneki gerginliklerin nedeni sportif ve spor dışı olaylardı. Bu nedenle ben de agresif gibiydim. Ama gerçek Mondragon bu sene izlediğiniz. Taraftarlar, diğer oyuncular ve diğer futbol ailelerine karşı duyduğum saygıdan ötürü, öyle düşünüyorum ki, yapmam gereken bu. Bir beyefendi gibi davranıp, o şekilde hareket etmeliyim. 100. yıl bizim için çok önemli bir tarih. Amacımız şampiyon olarak Galatasaray ailesine 100. yaş günü hediyesini sunmak.ö 
     
     İki istedik, üç kaybettiler’ 

     Rakibimiz Fenerbahçe... Kağıt üzerinde gözüken beş puanlık fark çok önemliymiş gibi algılanıyordu. Ama gördük ki yarış devam ediyor ve şimdi aramızda iki puan fark var. Biz Fenerbahçe’yle oynayacağımız derbi maça kadar rakibimizin sadece iki puan kaybetmesini istiyorduk, onlar üç puan birden kaybetti. Onlara bu nedenle teşekkür borçluyuz Bu puan farkı bizim için yeterli. Bazı şeyler bizim elimizde. Şu bir gerçek ki, 33. haftada kazanan şampiyon olur." 
     
     Savunmamız daha sağlam’ 

     Bu sezon daha az gol yiyorum. Aslında oyun sistemimizde çok farklılık yok. Terim hoca her zaman hücumu düşünmemizi ancak defans organizasyonunu da layıkıyla yapmamızı isterdi. Bugün de benzer bir oyun planımız var, fakat savunmanın çok daha sağlam olmasını düşünüyoruz. Öyle sanıyorum ki, geçmiş yıllarla bu sezon arasındaki fark, bazı kilit oyuncuların kişisel performanslarının grup halindeki performansımıza yansıması. Sonuçta skoru oyuncular belirler." 
     
     Yeni stat yapılmasın ’ 

     Avrupa Kupaları’na katılamadığımız için kendimizi tuhaf hissettik. Bence Türk futbolu adına kötü oldu. Çünkü Galatasaray, Türkiye’nin markası... Kulübümle 2,5 yıllık daha sözleşmem var. Zaman geçtikçe oynamak daha hoşuma gidiyor. 4-5 yıl daha sorunsuz forma giyebileceğimi tahmin ediyorum. Yeni stadı yaparlarsa jübilemi orada yaparım. O yüzden yeni stat bitmesin diye dua ediyorum Türk kalecilere de bir şey söylemek istiyorum. Kendilerine hep güvensinler. En önemlisi bu." 

     
</TEXT>
</DOC>
