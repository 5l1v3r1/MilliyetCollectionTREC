<DOC>
<DOCNO> 349497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sonyas17.html </URL>
<DATE> 2005/06/06/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Taciz değil, şov 
</HEADLINE>
<TEXT>

     MTV Sinema Ödülleri, Los Angeles kentinde düzenlenen bir törenle sahiplerini bulurken yine skandallar yaşandı. Ünlü yıldız Sandra Bullock'un sunucu Jimmy Fallon'la yaptığı erotik şov törene damgasını vururken, en çok konuşulan olay ise Jessica Alba'nın transparan kıyafetiyle gönüllü verdiği frikik oldu. 
     'Napoleon Dynamite'ın En İyi Film Ödülü'ne layık görüldüğü gecede, Hollywood'un güzel ismi Sandra Bullock törenin sunuculuğunu üstlenen komedyen Jimmy Fallon ile ilginç bir şova imza attı. Geçtiğimiz MTV ödüllerinde Madonna-Britney Spears-Christina Aguilera'nın imza attığı öpüşme skandalından bu yana görülen en cesur şovu sergileyen ikili, izleyenleri hayretler içinde bıraktı. Şimdi, Bullock ve Fallon'a yaptıkları şovdan ötürü tepki gelip gelmeyeceği merak ediliyor. 
     

     
</TEXT>
</DOC>
