<DOC>
<DOCNO> 313944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sonyas15.html </URL>
<DATE> 2005/02/09/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Kadın kılığında yarışan atlet, 'kadın onurunu kırmakla' suçlanıyor... 
</HEADLINE>
<TEXT>

     Zimbabve'de kadın kılığında yarışan bir erkek atlet, ''taklitçilik ve kadın onurunu kırmakla'' suçlanıyor. 
     Resmi Herald gazetesi, kadın kılığında birçok uluslararası yarışmaya katılan koşucunun, cirit ve gülle atma müsabakalarında da yarıştığını yazdı. 
     Haberde, geçen haziran ayında Botsvana'da düzenlenen bölgesel turnuvada bir altın, Mauritus'taki gençler şampiyonasında da 5 madalya kazanan atletin, bir kadın atletin kendisinin yanında soyunması nedeniyle kadın onurunu kırmakla da suçlandığı belirtildi. 
     Mahkemede, hem kadın, hem de erkek cinsiyet organlarıyla doğduğu ifadesini veren atletin, sağlık kontrolünde erkek olduğunun ortaya çıktığı kaydedildi. 
     
</TEXT>
</DOC>
