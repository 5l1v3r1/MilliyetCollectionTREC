<DOC>
<DOCNO> 316533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sontur28.html </URL>
<DATE> 2005/02/18/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Diyarbakır... Emniyet Müdürü gitti, kavga bitti... 
</HEADLINE>
<TEXT>

     Diyarbakır Valisi Efkan Ala ile aralarındaki anlaşmazlık nedeniyle önce izne ayrılan, sonra da peşpeşe rapor alan Emniyet Müdürü Orhan Okur, Çanakkale Emniyet Müdürlüğü'ne atandı. 
     Emniyet'te atama rüzgarı esti. Diyarbakır Valisi Efkan Ala ile kent merkezinde demokratik kitle örgütlerinin basın açıklaması yapması konusunda yasak olan birçok nokta için yasağı kaldırması üzerine tartışan ve uzun süre raporlar alarak Emniyet Müdürlüğü'ne uğramayan Diyarbakır Emniyet Müdürü Orhan Okur, Çanakkkale Emniyet Müdürlüğü'ne getirildi. 
     Okur'un yerine Polis Başmüfettişi Zeki Çatalkaya'nın ataması yapıldı. Atamalara ilişkin kararnameler Resmi Gazete'nin bugünkü sayısında yayımlandı. 
     Batman Emniyet Müdürü Tahir Bayındır, Bayburt Emniyet Müdürü Hamdi Dilaver, Çanakkale Emniyet Müdürü Haluk Bahçekapılı, Kars Emniyet Müdürü Necmettin Seymen, Kocaeli Emniyet Müdürü Ercüment Özbeyli, Tekirdağ Emniyet Müdürü Metin Alp ve Zonguldak Emniyet Müdürü Mustafa Öncül başka bir göreve atanmak üzere Emniyet Genel Müdürlüğü emrine alındı. 
     Tekirdağ Emniyet Müdürlüğü'ne Aydın Emniyet Müdürü Cemil Demir, Aydın Emniyet Müdürlüğü'ne Kahramanmaraş Emniyet Müdürü Yılmaz Orhan, Batman Emniyet Müdürlüğü'ne Trabzon Polis Meslek Yüksekokulu Müdürü Arif Öksüz, Bayburt Emniyet Müdürlüğü'ne Erzincan Emniyet Müdürü Osman Araç, Kocaeli Emniyet Müdürlüğü'ne Elazığ Emniyet Müdürü Hüseyin Namal, Elazığ Emniyet Müdürlüğü'ne Akademi Başkan Yardımcısı Yalçın Koçkal, Erzincan Emniyet Müdürlüğü'ne Polis Başmüfettişi Ahmet Kaplan, Kars Emniyet Müdürlüğü'ne APK Uzmanı Ramazan Kuzpınar, Kahramanmaraş Emniyet Müdürlüğü'ne APK Uzmanı Necdet Çelikbilek, Zonguldak Emniyet Müdürlüğü'ne Tokat Emniyet Müdürü Atilla Çınar, Tokat Emniyet Müdürlüğüne Denizli Emniyet Müdürü İhsan Ünal, Denizli Emniyet Müdürlüğü'ne Polis Başmüfettişi Muzaffer Erkan atandı. 
     
     VAN İL KÜLTÜR VE TURİZM MÜDÜRÜ GÖREVDEN ALINDI 

     Öte yandan, Van İl Kültür ve Turizm Müdürü Bilal Sönmez, başka bir göreve atanmak üzere bu görevden alındı. Sönmez'in yerine, İzzet Kütükoğlu'nun ataması yapıldı. 

ANKA 
     
</TEXT>
</DOC>
