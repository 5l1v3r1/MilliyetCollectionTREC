<DOC>
<DOCNO> 304445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sontur23.html </URL>
<DATE> 2005/01/07/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Uzan'ların çiftliğinde aramalar villalara kaydırıldı 
</HEADLINE>
<TEXT>

     Tasarruf Mevduatı Sigorta Fonu'nca TMSF el konulan Uzan ailesine ait Pamukova'daki eski çiftlikte arama çalışmalarının sürdüğü bildirildi. 
     Çiftlikte arama yapan Yeraltı Aramacılık Bilimsel Araştırmalar Merkezi'nin sahibi Prof. Dr. Ahmet Ercan, AA muhabirine yaptığı açıklamada, çiftlikte açık alandaki aramaların sona erdiğini, bugün villalarda çalışma başlatıldığını söyledi. 
     Hakan Uzan'a ait villanın duvarları ile altında arama yapıldığını belirten Ercan, ''Artık, arama çalışmaları bir an önce tamamlayarak, kazı çalışmalarına başlamak istiyoruz. Çünkü, daha önce açık alanda yapılan aramalarda kuşkulu yerler tespit edilmişti'' dedi. 
     Prof. Dr. Ahmet Ercan, arama çalışmalarının, 7 kişiden oluşan 2 ekiple geceleri de sürdürüldüğünü sözlerine ekledi. 
     
</TEXT>
</DOC>
