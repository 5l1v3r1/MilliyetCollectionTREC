<DOC>
<DOCNO> 345068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sonspo10.html </URL>
<DATE> 2005/05/23/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Szmykowiak, Trabzonspor'a hayat veriyor... 
</HEADLINE>
<TEXT>

     Trabzonspor’un devre arasında transfer ettiği Miroslaw Szmykowiak, oynadığı futbol ve attığı gollerle bordo-mavili takıma hayat veren oyunculardan oldu. 
     Ligin ikinci yarısı öncesi Polonya’nın Wisla Krakow takımından transfer edilen Szmykowiak, ilk 11’de sahaya çıktığı 13 karşılaşmada 7 gol atma başarısı gösterdi. 
     Szmykowiak, Denizlispor, Gaziantepspor, Sakaryaspor, Büyükşehir Belediyesi Ankaraspor, Galatasaray, Çaykur Rizespor ve Samsunspor karşısında 1’er gol attı. 
     Bordo-mavililer, sözkonusu maçlarda Gaziantepspor’a yenilirken, Büyükşehir Belediyesi Ankaraspor ile berabere kaldı. Diğer 5 karşılaşmada ise sahadan galibiyetle ayrıldı. 
     
     İLK GOLLER 

     Szmykowiak’ın attığı 7 golün 5’i bordo-mavili takımın maç içindeki ilk golü oldu. 
     Szmykowiak, Sakaryaspor, Büyükşehir Belediyesi Ankaraspor, Galatasaray, Çaykur Rizespor ve Samsunspor maçında takımın ilk golünü kaydetti. 
     
     GÜNEŞ DÖNEMİNİN GOLCÜLERİNDEN 

     Szmykowiak, ligin ikinci yarısı öncesi göreve başlayan teknik direktör Şenol Güneş döneminin en golcü oyuncularından oldu. 
     Güneş döneminde Fatih Tekke 15 gol kaydederken, Szmykowiak ise 7 gol ile bu futbolcuyu takip etti. 
     2 futbolcu bordo-mavili takımın sözkonusu dönemdeki 35 golün 
     22’sini kaydettiler. 

     
</TEXT>
</DOC>
