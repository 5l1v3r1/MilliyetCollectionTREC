<DOC>
<DOCNO> 339225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/soneko50.html </URL>
<DATE> 2005/05/03/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Enflasyon, petrol ve kurun yörüngesinde 
</HEADLINE>
<TEXT>

     Nisanda tüketici fiyatları yüzde 0.71’le son beş ayın en yüksek noktasına çıkarken, üretici fiyatları da yüzde 1.21 oranında artış gösterdi. Yıllık enflasyon tüketicide yüzde 8.18’e çıktı, üreticide ise yüzde 10.17’ye indi. 
     Nisanda, TÜFE’nin son beş ayın en yüksek oranında artmasında akaryakıt fiyatlarına yapılan zamlar nedeniyle ulaştırma harcamalarında yaşanan artış ve mevsimlik nedenlerle giyecek fiyatlarına yapılan yüksek zamlar etkili olurken, ÜFE’nin marttan sonra nisanda da yüzde 1’in üzerinde gerçekleşmesinde ham petrol fiyatları ve döviz kurlarında kaydedilen artışlar belirleyici oldu. 
     DİE’nin tüketici fiyatları endeksi nisanda bir önceki aya göre yüzde 0.71 oranında arttı. TÜFE’de yılın ilk dört ayındaki toplam artış yüzde 1.55 olarak gerçekleşirken, matta yüzde 7.94’le yıl sonu hedefinin altına inen yıllık enflasyon ise yeniden yüzdea 8.18’le yüzde 8 olan hedefin üzerine yükseldi. 
     Geçen yıl nisanda TÜFE eski endekse göre yüzde 0.59, yeni endekse göre ise yüzde 0.49 artmıştı. Nisan 2004 sonu itibariyle yıllık enflasyon ise eski endeksle yüzde yüzde 10.18, yeni endeksle de yüzde 7.94 olarak hesaplanmıştı. 
     Yıllık enflasyonun eski endekse göre geçen yılın 2 puan altında kalmasına rağmen, her iki endekse göre de TÜFE’de bir yükseliş eğilimi gözlendi. 
     Nisan sonu itibariyle TÜFE’deki 12 aylık ortalamalara göre artış ise yüzde 8.47 olarak gerçekleşti. 
     
     GİYİM VE AYAKKABI’NIN ETKİSİ 
     TÜFE’yi oluşturan harcama grupları itibariyle nisanda en yüksek artış yüzde 8.60’la giyim ve ayakkabı fiyatlarında yaşandı. Önceki aylarda mevsimlik indirimler nedeniyle düşüş yaşanan giyim ve ayakkabı fiyatları yeni sezon ürünlerinin vitrinlere çıkmasıyla birlikte öremli ölçüde arttı. Giyim ve ayakkabı fiyatları yılın ilk dört ayında yüzde 7.2 azalırken son bir yılda ise yüzde 5.75 oranında artış kaydetti. 
     
     AKARYAKIT ZAMLARI ULAŞTIRMAYI ARTIRDI 
     Ulaştırma harcamaları ise akaryakıt fiyatlarına yapılan zamların etkisiyle nisanda yüzde 2.09 oranında artış kaydetti. İlk dört ayda yüzde 6.26’ya çcıkan ulaştırma fiyatlarındaki artış oranı yıllık bazda ise yüzde 17.87 oldu. Ulaştırma hem ilk dört ayda hem de son bir yılda en yüksek fiyat artışı yaşanan harcama grubu oldu. 
     Nisanda gıda fiyatları ise tarım sektöründeki fiyat düşüşlerinin de etkisiyle yüzde 0.96 oranında düştü. Gıda fiyatlarında son bir yıllık dönemde ise yüzde 3.52 oranında artış gözlendi. Alkollü içecekler ve tütün fiyatlarında sadece yüzde 0.06 oranında artış yaşanan nisanda, konut kira harcamalarında yüzde 0.38, ev eşyası harcamalarında yüzde 0.60, sağlık harcamalarında yüzde 0.70, otel ve lokanta harcamalarında yüzde 0.94 ve çeşitli mal ve hizmetlerle ilgili harcamalarda ise yüzde 1.03 oranında artış kaydedildi. 
     Haberleşme harcamaları yüzde 0.23, eğlence ve kültür harcamaları yüzde 0.80 ve eğitim harcamaları da yüzde 0.098 oranında azaldı. 
     İstatistiki bölge sınıflamasına göre tüketici fiyatları en yüksek artış 1.94’le Ankara Bölgesinde yaşandı. 
     Bu bölgeyi, yüzde 1.15’le Hatay, Kahramanmaraş, Osmaniye Bölgesi ve yüzde 1’le Aydın, Denizli, Muğla Bölgesi izledi. 
     İzmir Bölgesi’nde yüzde yüzde 0.90, Kocaeli, Sakarya, Düzce, Bolu, Yalova Bölgelerinde yüzde 0.87, Kastamonu, Çankırı, Sinop Bölgesinde yüzde 0.86, Balıkesir, Çanakkale Bölgesi ile Bursa-Eskişehir-Bilecik Bölgesinde yüzde 0.85, Adana, Mersin Bölgesinde yüzde 0.82 ve Konya, Karaman Bölgesinde yüzde 0.81 oranında fiyat artışı yaşandı. 
     Tekirdağ, Edirne, Kırıklareli Bölgesinde yüzde 0.74 oranında fiyat artışı yaşanan nisanda Kırıkkale, Aksaray, Niğde, Nevşehir, Kırşehir Bölgelerinde yüzde 0.65, İstanbul Bölgesinde yüzde 0.62, Zonguldak, Karabük, Bartın Bölgesinde yüzde 0.56, Manisa, Afyon, Kütahya, Uşak ve Antalya, Isparta, Burdur Bölgesinde yüzde 0.55 oranında artış gerçekleşti. 
     Erzurum, Erzincan, Bayburt Bölgesinde fiyatlar yüzde 0.46, Kayseri, Sivas, Yozgat Bölgesinde yüzde 0.37, Ağrı, 
     Kars, Iğdır, Ardahan Bölgesinde yüzde 0.23, Gaziantep, Adıyaman, Kilis Bölgesinde yüzde 0.18, Samsun-Tokat-Çorum- Amasya Bölgesinde yüzde 0.17, Trabzon, Ordu, Giresun, Rize, Artvin, Gümüşhane Bölgesinde yüzde 0.11 oranında arttı. 
     
     FİYAT DÜŞÜŞÜ YAŞANAN BÖLGELER 
     Nisanda en yüksek fiyat gerilemesi ise yüzde 0.20’yle Şanlıurfa, Diyarbakır ve Malatya, Elazığ, Bingöl, Tunceli Bölgelerinde yaşandı. Bu bölgeleri yüzde 0.16’lık düşüşle Mardin-Batman-Şırnak-Siirt Bölgesi ve yüzde 0.07’yle de Van, Muş, Bitlis, Hakkari Bölgeleri izledi. 
     
</TEXT>
</DOC>
