<DOC>
<DOCNO> 306189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sonspo21.html </URL>
<DATE> 2005/01/13/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Lütfi Arıboğan Futbol Genel Koordinatörlüğü için karar vermedim 
</HEADLINE>
<TEXT>

     Futbol Federasyonu'nda genel sekreterlik arayışları sürerken, Lutfi Arıboğan, federasyon başkanı Dr.Levent Bıçakcı'nın kendisine genel koordinatörlük önerisinde bulunduğunu söyledi. 
     Basketbol Federasyonu başkanlığına adaylığını koyan, ancak seçimi kazanamayan Lutfi Arıboğan, Levent Bıçakcı'nın kendisine öneride bulunduğunu doğrulayarak, ''Bıçakcı, genel koordinatörlüğü için teklifte bulundu. Henüz bu konuda karar vermiş değilim'' dedi. 
     Arıboğan, Bıçakcı'dan düşünmek için süre istediğini vurgulayarak, ''Basketbol Federasyonu eski başkanlarından Osman Solakoğlu'nun sağlık sorunları nedeniyle sürekli hastanedeyiz. Genel koordinatörlük konusunda henüz karar vermedim. Önümüzdeki günlerde bu konuda karar vereceğim'' diye konuştu. 
     Arıboğan, basketboldan da kopmadığını ve seçim sonrası yaşanan gelişmeleri izlediğini sözlerine ekledi. 
     
</TEXT>
</DOC>
