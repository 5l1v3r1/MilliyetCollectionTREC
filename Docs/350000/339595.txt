<DOC>
<DOCNO> 339595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonspo06.html </URL>
<DATE> 2005/05/04/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Ribery Eskisi gibi olacağım... 
</HEADLINE>
<TEXT>

     Hagi, performansında düşüş olan Ribery'le özel bir görüşme daha yaptı. Fransız oyuncudan, "Eskisi gibi olacağım" garantisini aldı. 
     
     Fırtına aniden dindi 
     Galatasaray şampiyonluk yarışında kritik virajlara girerken, takımın en çok ihtiyacı olan isimlerden Franck Ribery’nin durumu da masaya yatırıldı. Türkiye’ye geldiği ilk günler fırtına gibi esen ve harikalar yaratan Fransız futbolcudaki düşüşün nedenlerini araştıran teknik heyet ve yönetim, herhangi bir sonuca varamayınca Hagi işbaşına geçti. Öğrencisiyle özel bir görüşme yapan Rumen hoca, önce Franck’ı dinledi, ardından uyarılarını bir bir sıraladı. 
     
     Finali pas geçebilir 
     Oyuncusuna, Senden yeni bir patlama yapmanı bekliyorumö mesajını veren teknik adam, bulduğu şansı değerlendiremediği takdirde Ribery’ye Türkiye Kupası Finali’nde şans tanımayı düşünmüyor. Yöneticiler ise dev maça Franck Ribery’nin damga vuracağına inanıyor. Ankaragücü maçında yedek soyunması beklenen Fransız’ın, kupa finalinde oynayıp oynamayacağı önümüzdeki günlerde belli olacak. Hagi’nin tesellisi ise, Ribery’nin toparlanacağına dair kendine söz vermesi. 
     
</TEXT>
</DOC>
