<DOC>
<DOCNO> 348273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sonsiy25.html </URL>
<DATE> 2005/06/02/ </DATE>
<TIME> 19.35 </TIME>
<AUTHOR>  </AUTHOR>
<HEADLINE>
Gürdal Akşit "Yüz akıyla görevi teslim edeceğiz" 
</HEADLINE>
<TEXT>

     Devlet Bakanlığı’ndan ayrılan Güldal Akşit, kabinedeki değişikliğe ilişkin "Yüz akıyla görevimizi teslim edeceğiz. İnşallah hayırlısı budur" dedi. 
     Akşit, THY’ye ait uçakla Ankara’ya hareketinden önce Atatürk Havalimanı VIP Salonu’nda yaptığı açıklamada, "Başbakanımızın takdiridir. Biliyorsunuz, bu görevler emanet görevler. Biz de 2.5 yıldır kesintisiz bu görevi yaptık. Yüz akıyla görevi teslim edeceğiz. 
     İnşallah hayırlısı budur. Memleket için hayırlı olsun" diye konuştu. 
     Akşit, kendisinin yerine Nimet Çubukçu’nun getirilmesinin isabetli olup olmadığının sorulması üzerine de "Muhakkak ki başbakanımızın takdiridir. Başarılı olacaktır. İnanıyorum" dedi. 
     Akşit, Başbakan’a kırgın olup olmadığının sorulması üzerine ise "Hiçbir kırgınlığım yok" diye cevap verdi. 
     
</TEXT>
</DOC>
