<DOC>
<DOCNO> 311768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sontur09.html </URL>
<DATE> 2005/02/02/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Türkiye hayranı rehberden mektup var 
</HEADLINE>
<TEXT>

     Yaşar ANTER DHA 

      TÜRKİYE A Milli Futbol Takımı'nın dünya 3'üncüsü olduğu günlerde Bodrum'da tatil yaparken, Türk takımını destekleyerek hayranlık uyandıran Brezilyalı güzel rehber Valerie Warquez, gönderdiği mektupla bu yaz 60 kişilik turist kafilesiyle Bodrum'a tatile geleceğini bildirdi. 
     Güney Kore ve Japonya'da 2002 yılı yaz aylarında oynanan Dünya Kupası futbol maçlarında Brezilya şampiyon, Türkiye 3'ncü olmuştu. Maçlar sırasında Bodrum Torba'daki Club Milta Tatil Köyü'nde tatil yapan 24 yaşındaki Brezilyalı güzel Valerie Warquez, Türk Milli Takımı'nı desteklemek için kırmızı- beyaz bikini giyip yüzüne Ay- Yıldız çözdirmiş, havuzda Türk bayrağı açmış, bu fotoğrafı da ulusal basında yer almıştı. 
     Clup Milta Tatil Köyü Genel Müdürü Emir Bağ'a mektup gönderen ve telefon eden güzel Brezilyalı rehber Warquez, Bodrum tatilini ve kurduğu dostlukları unutamadığı belirterek bir grup arkadaşı ile birlikte bu yaz yeniden tatile gelmek istediğini bildirdi. Warquez, kendisi ve arkadaşları için şimdiden rezervasyon yapılması isteğinde bulundu. Genel Müdür Bağ, "Warquez arayınca biz de çok sevindik. Türk Milli Futbol Takımı'nı Brezilya maçında bile destekleyen Warquez cana yakın tavırlarıyla kendisini çok sevdirmişti. Tatil köyümüzün maskotu haline gelmişti. Ona bu yaz tatili için gereken tüm yardımı yapacağız'' dedi. 
     
</TEXT>
</DOC>
