<DOC>
<DOCNO> 331786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sonspo23.html </URL>
<DATE> 2005/04/09/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Galatasaray ile Fenerbahçe arasındaki maçta olaylar çıktı 
</HEADLINE>
<TEXT>

     Türkiye Basketbol Ligi'nde TBL Galatasaray ile Fenerbahçe arasında oynanan derbi maça tribün olayları damgasını vurdu. 
     Ahmet Cömert Spor Salonu'nda oldukça gergin bir ortamda başlayan karşılaşmada hakemler, sahaya atılan yabancı maddeler nedeniyle iki kez maçı durdurarak soyunma odasına giderken, son olarak çözüm salonun boşaltılmasında bulundu. 
     Maçın 24. dakikasında sahaya yabancı maddeler atılması üzerine hakemler soyunma odasına giderken, Fenerbahçeli basketbolcuların üzerine de çok sayıda bozuk para ve çakmak atıldı. Ayrıca, oyun istatistiklerini tutan ekibin bulunduğu yere patlayıcı madde atılırken, bilgisayar sistemi bir süre arızalandı. 
     Daha sonra salon içinde yapılan anonslarla taraftarlar uyarılarak, taşkınlığın sürmesi halinde salonun boşaltılacağı kaydedildi ve hakemlerin tekrar gelmesiyle yaklaşık 15 dakikalık duraklamanın ardından karşılaşmaya devam edildi. 

     
</TEXT>
</DOC>
