<DOC>
<DOCNO> 349180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/son/sontur28.html </URL>
<DATE> 2005/06/05/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Marmaris'te esrar operasyonu... 
</HEADLINE>
<TEXT>

     Marmaris’te düzenlenen operasyonda, 1.5 kilogram esrar ve sahte Amerikan doları ele geçirildi. Olayla ilgili 3 kişi gözaltına alındı. 
     AA muhabirinin edindiği bilgiye göre, bir ihbarı değerlendiren Marmaris İlçe Jandarma Komutanlığı ekipleri, alıcı gibi davranarak A.T. 46 ile irtibat kurdu. Bu kişiden bin 500 YTL karşılığında bir kilogram esrar almak için anlaşan ekipler, buluşma yeri olarak belirlenen Çetibeli mevkiinde, A.T. ile beraberindeki R.A’yı 35 
     yakaladılar. 
     Zanlıların üzerlerinde ve araçlarında yapılan aramada, 1 kilo 250 gram esrar, ruhsatsız tabancayla bu tabancaya ait 4 mermi, 2 bıçak, 15 adet 100’lük sahte Amerikan Doları, göz yaşartıcı sprey ve esrar içmeye yarayan ağızlık ele geçirildi. 
     Gözaltına alınan zanlıların ifadesi doğrultusunda M.B. 52 de Ortaca’daki evinde yakaladı. Evde yapılan aramada 500 gram esrar bulundu. 
     A.T, R.A ve M.B, Dalaman, Fethiye, Marmaris, Kuşadası, Bodrum ve Alanya’da esrar pazarladıkları belirlenen çetenin elebaşı oldukları iddiasıyla Marmaris Cumhuriyet Savcılığı’na sevk edildiler. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
