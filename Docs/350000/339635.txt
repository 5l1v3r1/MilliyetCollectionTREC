<DOC>
<DOCNO> 339635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonspo46.html </URL>
<DATE> 2005/05/04/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Ülkerspor teknik direktörü Ataman "İyi oynadık,kupayı hak ederek aldık" 
</HEADLINE>
<TEXT>

     Ülkerspor Antrenörü Ergin Ataman, 20. 
     Erkekler Türkiye Kupası’nı müzelerine götürdükleri için çok mutlu olduklarını belirterek, "Bursalı basketbolseverlere desteklerinden dolayı teşekkür ederim" dedi. 
     Ataman, maçın ardından düzenlediği basın toplantısında, Bursa’ya kupayı almak için geldiklerini, 3 zorlu rakiple yaptıkları maçların ardından bu hedefe ulaştıklarını söyledi. 
     Pınar Karşıyaka karşısında özellikle savunmada iyi oynadıklarını, rakibe sadece 41 sayı attırdıklarını ifade eden Ataman, "İyi basketbol oynadık. Kupayı hak ederek aldık. Bursalı basketbolseverlere desteklerinden dolayı teşekkür ederim. Pınar Karşıyaka’yı da kutluyorum. Onlar da iyi mücadele etti. Bundan sonraki hedefimiz lig şampiyonluğu" diye konuştu. 
     Pınar Karşıyaka Antrönü Ahmet Kandemir ise güçlü rakipleri karşısında iyi mücadele ettiklerini, ancak hücumda yeterince etkili olamadıkların dile getirerek, "Ülkerspor bizden daha iyi oynadı. Biz hücumda etkisiz kaldık. Kupayı almak istiyorduk ama olmadı. 
     Ülkerspor’u kutlarım bizden daha iyi hazırlanmışlar" dedi. 
     
</TEXT>
</DOC>
