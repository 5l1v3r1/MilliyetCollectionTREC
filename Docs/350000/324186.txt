<DOC>
<DOCNO> 324186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sonyas14.html </URL>
<DATE> 2005/03/16/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Öpüşen gençler reklamına yasak geldi .. 
</HEADLINE>
<TEXT>

     İngiltere'de, 68 ayrı şikayetin yapılmasının ardından, çok genç yaştaki kız ve erkek çocuklarını öpüşürken gösteren reklamın yayınını yasakladı. 
     İnternet firması ''Wanadoo''nun yasaklanan reklamında bir otomobil mezarlığında dans eden gençler ve bu gençler arasından bir çiftin, parçalanmış bir araç enkazının içinde öpüşme sahneleri yer alıyordu. 
     Denetim kurulu, reklamın gençleri yanlış yönlendirdiğini belirterek, reklam filmini hazırlayan M C Saatchi firmasını ''sorumsuzlukla'' suçladı. 
     Reklam filminde, genç yaştaki çocukların öpüşme sahnesinin yanı sıra gençlerin tehlikeli bir bölgede bulunmasının da yanlış yönlendirme unsuru olarak değerlendirildiği belirtildi. 
     Reklamın yayımlanmadan önce de denetim kurulu tarafından izlendiği ve çocukların TV izlediği saatlere konulmaması yönünde firmanın uyarıldığı, ancak uyarıya rağmen filmin 21.00'den önceki kuşakta da yayımlanmasının yasağa yol açtığı ifade edildi. 
     Saatchi firması ise yaptığı açıklamada, kararı haksız olarak niteledi. Firma açıklamasında, başka kanallarda da benzeri öpüşme sahnelerinin bulunduğu, reklamda oynayanların tümünün 18 yaşın üzerinde olduğu ve otomobil mezarlığının bir eğlence yeri gibi gösterilmediği savunuldu. 
     
</TEXT>
</DOC>
