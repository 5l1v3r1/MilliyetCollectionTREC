<DOC>
<DOCNO> 332253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sonspo05.html </URL>
<DATE> 2005/04/11/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Beşiktaş Yönetimi, UEFA'ya itiraza hazırlanıyor... 
</HEADLINE>
<TEXT>

     Beşiktaş Yönetimi, Tümer ve Ramazan'a verilen toplam 5 maçlık cezaya itiraz etmek için UEFA Tahkim Kurulu'na başvuruyor 16 Aralık 2004 tarihinde oynanan ve Parma’nın 3-2’lik üstünlüğüyle son bulan maçın faturası, Beşiktaş’a hayli pahalıya çıkmıştı. Sahada alınan sonucun ardından 5 takımlık grupta ilk 3’e giremeyerek Avrupa macerası son bulan Siyah - Beyazlılar, 6 Nisan’da ikinci şoku yaşamıştı. Top toplayıcı çocukları tartakladıkları gerekçesiyle Ramazan Kurşunlu’ya 3, Tümer Metin’e de 2 maç ceza verilmiş Türkiye, bu haberi FANATİK’ten öğrenmişti. 
     
     Savunmaları hazırlandı 
     Cezanın tebliğ edilmesinden bir gün sonra görüşlerini aldığımız Ramazan ile Tümer, Disiplin Komitesi’nin top toplayıcı çocuklardan ifade alırken kendilerine savunma yapma imkanı bile tanımadığından yakınmış, kararı çok ağır bulmuştu. Beşiktaş Yönetimi, kulüp hukukçularıyla birlikte savunma hazırladı. Siyah-Beyazlılar, bugün UEFA Tahkim Kurulu’na başvurarak raporların yeniden incelenmesini ve cezalarda indirim yapılmasını isteyecek. 
     
</TEXT>
</DOC>
