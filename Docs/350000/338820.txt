<DOC>
<DOCNO> 338820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sondun21.html </URL>
<DATE> 2005/05/02/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
İsrail basını Şaron daha önce ’küstürdüğü’ Erdoğan’a övgü yağdırdı 
</HEADLINE>
<TEXT>

     KUDÜS DHA 

İSRAİL’de yayımlanan Jerusalem Post gazetesi, Başbakan Recep Tayyip Erdoğan’ın Kudüs ziyaretiyle ilgili haberinde, yaklaşık 1.5 yıl önce Türkiye’nin Suriye ve İsrail arasında arabuluculuk yapma teklifini reddederek Erdoğan’ı küstüren Başbakan Ariel Şaron’un bu kez Başbakan Erdoğan’ın liderlik ve deneyimlerini övdüğünü’ yazdı. 
     Gazetenin haberine göre, Erdoğan’ın İsrail politikalarına yönelik sert eleştirileriyle dolu bir dönemi peşinden getiren 1.5 yıl önceki bu deneyimden Ariel Şaron ders çıkardı.' 
     
     YAKIN İLİŞKİLERE GERİ DÖNÜŞ SİNYALİ 

     Daha önce çeşitli defalar telefonda konuşmalarına rağmen bunun 2 lider arasındaki ilk yüz yüze görüşme olduğunu hatırlatan gazete, Başbakan Erdoğan’ın İsrail Cumhurbaşkanı Moşe Katsav ve Başbakan Şaron tarafından sıcak bir şekilde karşılanmasının, 2 ülke arasındaki yakın ilişkilere geri dönüş yönünde açık bir sinyal verdiğini yazdı. 
     Başbakan Erdoğan’ın kipa takmadan gerçekleştirdiği Yed Vaşem ziyaretine de değinen Jerusalem Post, "Başbakan Erdoğan Yed Vaşem’de 90 dakika geçirdi, ancak protokol uyarınca zorunlu olmasına rağmen başını örtmedi" dedi. 
     
</TEXT>
</DOC>
