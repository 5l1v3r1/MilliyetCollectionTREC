<DOC>
<DOCNO> 312975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sonyas03.html </URL>
<DATE> 2005/02/06/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İstanbul, dünyanın en güzel 3'üncü kenti 
</HEADLINE>
<TEXT>

     Hilal YILMAZ LONDRA, DHA 

İNGİLTERE'nin en yüksek tirajlı turizm ve seyahat dergisi 'Wanderlast', İstanbul'u dünyanın en güzel üçüncü şehri seçilerek bronz madalyaya layık görüldü. Dünyanın en güzel şehirleri Belçika'nın Bruge ve Peru'nun Cuzco seçilirken İstanbul, üçüncülüğü Lizbon ve Shanghai kentleriyle paylaştı. 
     Londra'da düzenlenen Turizm ve Seyahat' fuarı kapsamında turizm alanında dünyanın en iyileri' seçildi. İngiltere'nin en çok okunan turizm ve seyahat dergisi Wanderlast tarafından yapılan anket sonuçlarına göre, İstanbul, dünyanın en iyi şehri kategorisinde 557 şehir içerisinden üçüncü seçilerek bronz madalyanın sahibi oldu. Bu yıl dördüncüsü düzenlenen Wanderlast Seyahat Ödülleri' kapsamında, dünyanın en iyi havayolları, en iyi havaalanı, en iyi gezi rehberi, en iyi tur operatörü, en iyi seyahat giyim ve ekipmanı, en iyi internet sitesi, en iyi televizyon programı, en iyi şehri, en iyi ülkesi ve en güvenli ülkesi olmak üzere toplam 10 kategoride ödüller dağıtıldı. 
     İstanbul'a verilen ödülü Türkiye'nin Londra Kültür ve Tanıtım Müşaviri Tolga Tüylüoğlu aldı. 90 bin okuyucuyla İngiltere'nin en prestijli turizm ve seyahat dergisi Wanderlast tarfından bu ödüle layık görülmenin büyük onur olduğunu dile getiren Tüylüoğlu, ödülün İstanbul'un tanıtımına büyük katkı yaptığını ifade etti. Tüylüoğlu, "İstanbul'un tüketiciler tarafından dünyanın en iyi şehirlerinden biri seçilmiş olması çok önemli. İstanbul altın madalyalara layık bir şehir. Bu güzel şehre emek veren ve orada yaşayan herkese teşekkür ediyorum çünkü bence bu ödülün sahibi onlar'' dedi. 
     Londra'da 3-6 Şubat tarihleri arasında yapılan Turizm ve Seyahat Fuarı kapsamında düzenlenen Wandserlast Seyahat Ödülleri'nin en çok ilgi çeken bir başka ülkesi ise en güzel üçüncü ülkesi ve en güvenli ülke seçilen Yeni Zelanda oldu. Dünyanın en güzel ülkesiiüse Namibya oldu. 
     
</TEXT>
</DOC>
