<DOC>
<DOCNO> 336587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/yazar/okur.html </URL>
<DATE> 2005/04/25/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
BNP Paribas'nın Türkiye yolculuğu 
</HEADLINE>
<TEXT>


Son banka evliliklerinde ilginç bir durum var. Fortis'in CEO'su, BNP Paribas'nın Chairman danışmanı Türkiye'ye hayran. Fortis'in CEO'su Jean Paul Vatron, İstanbul'da ev almaya hazırlanıyor. BNP Paribas'nın CEO'sunun danışmanı Jacques de Larosiere ise daha da ilginç. 1978-1987 yılları arasında IMF Başkanlığı yapmış, Fransa'da önemli görevler üstlenmiş biri. Türkiye'yi biliyor. Hatta Türkçe bile konuşuyor. Geçmiş dönemde Türkiye'yi izlemiş, tanıyor. 
Geçen yıl yapılan Yatırımcı Danışma Konseyi toplantısı için Türkiye'ye geldi. Aradan geçen kısa süre içinde BNP Paribas Türkiye'nin özel bankalarından biri olan TEB Mali Yatırımlar'ın yüzde 50, TEB'in yüzde 42 hissesini satın aldı. 
Ve 28-29 Nisan tarihlerinde İstanbul'da yapılacak Yatırımcı Danışma Konseyi toplantısında da bu yıl yerini alıyor. Önemli bir isim, şimdi ise Türkiye'de TEB'in başında. 
Görünen o ki BNP Paribas Türkiye incelemelerinde yeni bir bankaya talip olabilir. 
Diyeceksiniz ki 'Bu ne iddia ' 
İddia değil, BNP Paribas ile evlenen TEB'in 2 Şubat'ta Çırağan'da yaptıkları toplantıda TEB'in eski patronu, şimdi BNP Paribas'nın ortağı Hasan Çolakoğlu'na sorulan soru 
'Nasıl büyüyeceksiniz ' 
Verilen yanıt önemli. 'Kendimize odaklanarak büyüyeceğiz. Ancak önümüze çıkan fırsatları da değerlendirmeyi düşünüyoruz.' İşte BNP Paribas - TEB için önemli bir kavşak. 

Halkbank'a teklifler 
Biliyorsunuz, TEB'in yüzde 20'si halka açık. Hisseler İMKB'de işlem görüyor. Küçük ortaklar bir dünya devi BNP Paribas'ya kırgın. Koskoca dünya devi çağrı muafiyetinden yararlandı 
Oysa bu banka Fransa'da bürokrasi ve hükümetlere çok yakın, AB'nin en önemli bankalarından biri. Özelliği, reel sektöre çok fazla kredi vermesi, ticari bankacılıkta güçlü olması. 
Tamam da TEB çok özel bir banka. 90 şubesi ile iyi bir marka imajına sahip. Ancak şube sayısı bu rekabette yeterli değil. TEB, BNP Paribas ile daha da iddialı hale geldi. 
Üstelik BNP Paribas'nın yeni girdiği Türkiye pazarında çok güçlü rakipleri var. Rakipler, AB'nin en dişli bankaları. Alın, HSBC, Fortis, UniCredito, fazla söze gerek yok. Ticari bankacılık, bireysel bankacılık yapılacak. 
Bu rekabette durum ne olacak 
HSBC rahat. Fortis, Dışbank ile evlendi. Yönünü KOBİ'lere çevirdi. Üstelik küçük ortaklarından tam not aldı. Yatırımcıya saygı fikriyle öne geçti. Uni Credito - Koçbank, sakin gidiyor. Yapı Kredi'yi satın alırlarsa birkaç adım öne geçecekler.Ya BNP Paribas - TEB Onlar da boş durmuyor. 
Bu noktada biz rotayı Halkbank'a çeviriyoruz. Çünkü Halkbank birlikte çalıştığı yatırım bankası ile değerleme çalışması yapıyor. Yakında Halkbank'a talip olanların tekliflerini almaya başlayacak. 
İşte kulislerden yansıyan ince ayarlı konu bu BNP Paribas - TEB ile birlikte 600 şubeli Halkbank'la ilgili incelemelerini sürdürüyor. Hazırlıklar tamam, teklif vermek için bekliyorlar. 

Önemsiz mi 
Biliyorsunuz, Halk ve Ziraat Bankası 'Kamu Bankaları Ortak Yönetim Kurulu' şemsiyesinden kısa süre önce kurtuldu. Kamu Bankaları Ortak Yönetim Kurulu'nun son başkanı Zeki Sayın, görevinden ayrılmadan iki ay önce 'Halkbank'a biri yerli, ikisi yabancı üç teklif var' demişti. 
Biraz sabredeceğiz ve Halkbank'ta pandoranın kutusunun açılmasıyla durumu göreceğiz. 
Sabır şart. 



</TEXT>
</DOC>
