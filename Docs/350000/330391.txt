<DOC>
<DOCNO> 330391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/soneko27.html </URL>
<DATE> 2005/04/05/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Aydın Doğan İstanbul gelir vergisi rekortmeni oldu 
</HEADLINE>
<TEXT>

     Aydın Doğan, 14 milyon 609 bin 594 YTL ile 2004 yılı İstanbul gelir vergisi rekortmeni oldu. 
     2004 vergilendirme dönemi gelir vergisi rekortmenleri, İstanbul Defterdarlığı'ndan yapılan yazılı açıklamayla duyuruldu. 
     Mehmet Ali Erbil, tahakkuk eden 1 milyon 98 bin 257 YTL ile sanatçılar arasında ilk sırada yer aldı. 
     İstanbul Defterdarlığı'nın açıkladığı 2004 vergilendirme dönemi gelir vergisi rekortmenleri listesine göre, Aydın Doğan 14 milyon 609 bin 594 YTL tahakkuk eden vergi ile ilk sıradaki yerini bu yıl da korudu. 
     İzzet Bayraktar 11 milyon 360 bin 332 YTL ile ikinci, isminin açıklanmasını istemeyen bir kişi 11 milyon 340 bin 420 YTL ile üçüncü olurken, Yahya Akel 9 milyon 463 bin 463 YTL ile dördüncü sırada yer aldı. 
     Sabancı Ailesi'nden birçok isim 2004 vergi rekortmenleri listesine ismini yazdırdı. 
     İlk 10 içinde, Şevket Sabancı 8 milyon 311 bin 599 YTL ile beşinci, Yalçın Sabancı 5 milyon 275 bin 373 YTL ile yedinci, Erol Sabancı da 5 milyon 270 bin 739 YTL ile sekizinci sırada yer aldı. 
     Koç Topluluğu'nun kurucusu Vehbi Koç'un kızı Semahat Sevim Arsel tahakkuk eden 5 milyon 141 bin 982 YTL vergi ile dokuzuncu olurken, yine Sabancı Ailesi'nden Demir Sabancı 4 milyon 841 bin 773 YTL ile listeye onbirinci sıradan girdi. 
     İşadamları İbrahim Bodur 4 milyon 789 bin 965 YTL ile 13'üncü, Turgay Ciner 4 milyon 689 bin 114 YTL ile 14'üncü, Şarık Tara 2 milyon 60 bin 281 YTL ile 37'inci sırada yer aldı. 
     Ömer Dinçkök, tahakkuk eden 1 milyon 632 bin 218 YTL ile 46'ıncı, Ali Raif Dinçkök 1 milyon 609 bin 386 YTL ile 47'inci sıradan listeye girdi. 
     Sanatçı Mehmet Ali Erbil 1 milyon 98 bin 257 YTL ile 72'inci, Hülya Çilingiroğlu 985 bin 620 YTL vergi ile listede 76'ıncı sırada yer aldı. 
     
     SABANCI AİLESİ LİSTEDE ZİRVEDE 

     Demir Sabancı, Suzan Sabancı Dinçer, Çiğdem Sabancı Bilen, Ömer Sabancı, Ali İsmail Sabancı, Emine Kamışlı, Mehmet Sabancı, Sevil Sabancı, Dilek Sabancı, Özcan Sabancı, Zerin Sabancı, Türkan Sabancı ve Güler Sabancı ilk 100 içine giren Sabancı ailesi üyeleri oldular. 
     Türk Sanayicileri ve İşadamları Derneği TÜSİAD Başkanı da olan Ömer Sabancı 3 milyon 362 bin 558 YTL ile 19'uncu sırada, Sakıp Sabancı'nın eşi Türkan Sabancı 957 bin 896 YTL ile 80'inci sırada, Sabancı Holding Yönetim Kurulu Başkanı Güler Sabancı da 890 bin 61 YTL ile 91'inci sırada yer aldı. 
     Koç Holding Yönetim Kurulu Başkanı Mustafa Vehbi Koç 2 milyon 743 bin 273 YTL tahakkuk eden vergi ile 26'ıncı sırada, Koç Holding Üst Yöneticisi CEO Fevzi Bülend Özaydınlı 1 milyon 536 bin 891 YTL ile 52'inci sıradan listeye girdi. 
     Suna Kıraç 3 milyon 27 bin 578 YTL ile 23'üncü sırada bulunurken, iki kardeşten Mehmet Ömer Koç 1 milyon 398 bin 363 YTL ile 54'üncü ve Yıldırım Ali Koç ise 1 milyon 257 bin 841 YTL 60'ıncı oldu. 
     
     SANATÇILARDA ERBİL, AVUKATLARDA PEKİN 

     Mesleklere göre sıralamada birincilere bakıldığında, sanatçılar arasında Mehmet Ali Erbil oldu. Erbil, 1 milyon 98 bin 257 YTL tahakkuk eden vergi ile geçen yıl ilk sırada yer alan Hülya Avşar Çilingiroğlu'nu geçerek zirveye oturdu. 
     Mehmet Ali Erbil'i 985 bin 620 YTL vergi ile Hülya Avşar Çilingiroğlu, 883 bin 530 YTL vergi ile Seda Sayan olarak tanınan Aysel Gürsaçer ve 792 bin 108 YTL vergi ile Cem Yılmaz izledi. 
     İlk sıralarında şovmenlerin ağırlıkta olduğu sanatçılar listesinde, tahakkuk eden 474 bin 490 YTL vergi ile İbrahim Tatlıses 10. sırada ve 226 bin 730 YTL vergi ile Tarkan Tevetoğlu 23. sırada yer aldı. 
     Listede ilk 25'te yer alan sanatçıların tahakkuk eden vergi tutarı 11 milyon 397 bin 525 YTL oldu. 
     
     GAYRİMENKUL REKORTMENLERİ 

     Gayrimenkul sermaye iradı rekortmenleri listesinde ilk sırayı, tahakkuk eden 1 milyon 861 bin 544 YTL vergi ile Sıtkı Çiftçi aldı. 
     Nurten Topçuoğlu 866 bin 283 YTL tahakkuk eden vergi ile 2. olurken, 790 bin 944 YTL vergi ile 3. sırada bulunan mükellef isminin açıklanmasını istemedi. 
     
     AVUKATLAR 

     Avukatlar listesinde 2 milyon 3 bin 592 YTL vergi tahakkuk eden Ahmed Pekin birinci oldu. 
     Ümit Hergüner 1 milyon 550 bin 209 YTL ile 2. sırada ve Ayşe Bilgen 1 milyon 235 bin 13 YTL ile 3. sırada yer aldı. 
     
     DOKTORLAR 

     Doktorlar listesinde 512 bin 509 YTL tahakkuk eden gelir vergisi ile ilk sırada yer alan mükellef isminin açıklanmasını istemedi. 
     Listede 419 bin 811 YTL ile M. Necmettin Pamir 2. sırada ve 267 bin 726 YTL ile Osman Erdoğan Kırdar 3. sırada bulunuyor. 
     
     İŞTE LİSTE... 

     İstanbul Defterdarlığı'ndan yapılan açıklamaya göre, ilk 100'e giren rekortmenlerin tahakkuk eden vergi toplamı 247 milyon 140 bin 77 YTL oldu. 
     İstanbul'daki ilk 20 gelir vergisi rekortmeni şöyle sıralandı 
     

SIRA MÜKELLEF BEYAN EDİLEN GELİR TAHAKKUK EDEN GELİR 1 AYDIN DOĞAN 32.543.614 14.609.594 2 İZZET BAYRAKTAR 25.273.851 11.360.332 3 - 25.229.601 11.340.420 4 YAHYA AKEL 21.058.584 9.463.463 5 ŞEVKET SABANCI 18.527.959 8.311.599 6 - 17.233.223 7.742.050 7 YALÇIN SABANCI 11.751.719 5.275.373 8 EROL SABANCI 12.854.880 5.270.739 9 SEMAHAT SEVİM ARSEL 11.630.244 5.141.982 10 NİHAT GÜREL 10.958.630 4.918.483 11 DEMİR SABANCI 10.788.163 4.841.773 12 - 10.691.297 4.798.183 13 İBRAHİM BODUR 10.673.034 4.789.965 14 TURGAY CİNER 11.005.261 4.689.114 15 SUZAN SABANCI DİNÇER 10.200.011 4.577.105 16 ÇİĞDEM SABANCI BİLEN 10.142.597 4.551.268 17 M. BAHAETTİN OBDAN 9.318.272 4.180.322 18 MURAT ÜLKER 8.255.919 3.667.528 19 ÖMER SABANCI 7.501.019 3.362.558 20 DEMET ÇETİNDOĞAN 7.415.082 3.323.887      
     SANATÇI REKORTMENLER 

     2004 vergilendirme dönemine ait, 2005 yılı Mart ayında verilen beyannamelere göre sanatçılar arasında en fazla gelir vergisi ödeyecek 25 kişi şöyle sıralandı 
     

MÜKELLEF BEYAN EDİLEN GELİR TAHAKKUK EDEN VERGİ 1 MEHMET ALİ ERBİL 2.469.239 1.098.257 2 HÜLYA ÇİLİNGİROĞLU 2.218.933 985.620 3 AYSEL GÜRSAÇER 1.992.067 883.530 4 CEM YILMAZ 1.788.906 792.108 5 GÜLBEN ERGEN ERDOĞAN 1.605.105 709.397 6 BEYAZIT ÖZTÜRK 1.505.939 664.772 7 ALİ ATA DEMİRER 1.286.545 566.045 8 CANDAN ERÇETİN 1.286.032 565.814 9 KAAN OKAN BAYÜLGEN 1.160.620 509.379 10 İBRAHİM TATLISES 1.083.089 474.490 11 SİBEL AKSÜT 987.069 431.281 12 KENAN DOĞULU 963.004 420.451 13 MELTEM CUMBUL 907.446 395.451 14 YUSUF KENAN IŞIK 803.111 348.500 15 TAMER KARADAĞLI 799.338 346.802 16 NURGÜL YEŞİLÇAY 748.422 323.890 17 YILMAZ ERDOĞAN 733.635 317.236 18 ABDULKADİR GEYLAN ÇÖPDEMİR 670.274 288.724 19 PINAR ALTUĞ 631.228 271.152 20 NİYAZİ EMRE ALTUĞ 618.532 265.440 21 MUHARREM CEM DAVRAN 614.306 263.538 22 SERDAR ORTAÇ 581.818 248.918 23 TARKAN TEVETOĞLU 532.511 226.730 24 FURKAN KIZILTAN 453.149 191.017 25 EBRU GÜNDEŞ 452.537 190.742 TOPLAM 25.987.169 11.397.525      
</TEXT>
</DOC>
