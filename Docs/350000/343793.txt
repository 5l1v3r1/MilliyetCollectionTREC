<DOC>
<DOCNO> 343793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sontur47.html </URL>
<DATE> 2005/05/18/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
İlkokul öğrencileri buldukları parayı polise verdiler... 
</HEADLINE>
<TEXT>

     İzmir’in Bergama İlçesi’nde, 3 ilköğretim okulu öğrencisi, sokakta buldukları 300 YTL’yi Emniyet Müdürlüğü’ne teslim etti. 
     Zübeyde Hanım İlköğretim Okulu öğrencileri Mert Özuslu, Turan Gülder ve İbrahim Güler, okula giderken sokakta içinde 300 YTL olan bir paket buldu. 
     Öğrenciler, paketi Bergama İlçe Emniyet Müdürlüğü’ne getirerek, polislere teslim etti. 
     Emniyet yetkilileri öğrencileri örnek davranışlarından dolayı kutlarken, paranın sahibini bulmaya çalışacaklarını belirttiler. 
     Zübeyde Hanım İlköğretim Okulu Müdürü Ahmet Muştu da öğrencileri takdir belgesi, Bergama Belediye Başkanı Raşit Ürper ise birer futbol topu ile ödüllendirdi. 
     
</TEXT>
</DOC>
