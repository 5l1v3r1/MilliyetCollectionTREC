<DOC>
<DOCNO> 340615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/spor/spo11.html </URL>
<DATE> 2005/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Avantaj Trulli'de 
</HEADLINE>
<TEXT>


Formula 1'de bugün gerçekleştirilen İspanya Grand Prix'si öncesi dün koşulan ilk sıralama turlarında Toyota'nın İtalyan pilotu rakiplerini geride bırakarak birinci oldu 


İ spanya'nın Barcelona kentinde bugün koşulacak Formula 1'de sezonun 5. yarışı öncesi ilk sıralama turları dün Katalunya pistinde gerçekleştirildi. Toyota'nın İtalyan sürücüsü Jarno Trulli, 1.14.795'lik derecesiyle birinci oldu. Trulli'yi genel klasmanda lider durumda bulunan Renault'dan Fernando Alonso 1.14.811'le izledi. McLaren Mercedes'ten Kimi Raikkonen üçüncü olurken, son şampiyon Michael Schumacher 7. sırayı alabildi. 
Bugünkü yarışa İspanyollar büyük ilgi gösteriyor. Kral Juan Carlos'un da Katalunya pistine geleceği belirtilirken, tribünlerde 120 bin kişinin yer almasıyla seyirci rekorunun kırılması da bekleniyor. İspanya'daki büyük kent belediyelerinin meydanlara dev ekranlar koydurttuğu ifade edildi. 

DEV YARIŞ CNN TÜRK'TE 

CNN Türk, İspanya'da 10.50'de başlayacak olan ikinci sıralama turları ile 14.50'deki Katalunya Grand Prix'i canlı olarak ekrana getirecek. Ana yarış öncesi ve sonrasında 'Damalı Bayrak' programıyla da Formula 1 tutkunlarını ekrana bağlayacak. 


</TEXT>
</DOC>
