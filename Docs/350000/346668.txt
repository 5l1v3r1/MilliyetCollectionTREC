<DOC>
<DOCNO> 346668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sondun23.html </URL>
<DATE> 2005/05/28/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Balkenende "Hayır" ülkenin itibarına zarar verir... 
</HEADLINE>
<TEXT>

     Hollanda Başbakanı Jan Peter Balkenende, 1 Haziran Çarşamba günü yapılacak AB Anayasası referandumundan "hayır" çıkmasının ülkenin saygınlığına zarar vereceğini söyledi. 
     Balkenende, Algemeen Dagblad gazetesine verdiği demeçte, Hollanda’nın referandumda "hayır" demesi halinde, bunu diğer AB liderlerine açıklamanın kendisi için çok zor olacağını belirtti. 
     "Onlar diğer AB liderleri bizim ülkemizi, Avrupa entegrasyonunun, yapıcı ve önemli roller üstlenen savunucusu olarak görüyorlar" diyerek, AB Anayasası’nın reddedilmesinin, ülkenin bu saygınlığına zarar vereceğini kaydetti. 
     Hollanda’da 12 milyon dolayında seçmen çarşamba günü oy kullanabilecek. Son kamuoyu yoklamaları, "hayır"cıların oranında düşüş olmasına rağmen, halen seçmenlerin yüzde 52’sinin anayasayı reddedeceğini gösteriyor. Anayasayı destekleyenlerin oranı ise artışa rağmen ancak yüzde 36 olarak ortaya çıkıyor. 
     
</TEXT>
</DOC>
