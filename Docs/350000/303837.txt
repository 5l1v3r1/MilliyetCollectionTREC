<DOC>
<DOCNO> 303837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sonyas09.html </URL>
<DATE> 2005/01/05/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
2004'ün en kötü filmleri.. 
</HEADLINE>
<TEXT>

     Sinema eleştirmenleri, geride bıraktığımız 2004 yılının en kötü filmlerini seçti. Yeni yıl filmi ''Christmas with the Cranks''in birinci olduğu listede, Halle Berry ve Sharon Stone'un rol aldığı ''Kedi Kadın''dan Oliver Stone'un yönettiği ''Büyük İskender''e kadar pek çok yapım yer aldı. 
     Internet sitesi ''dark horizons''ın sinema eleştirmenleri, 2004'ün en kötü filmlerini seçti. Geçen yıl hayal kırıklığı uyandıran çok sayıda yapım bulunduğu belirtilen sitede, yılın en kötü filmleri şöyle sıralandı 
     1- ''Christmas with the Cranks'' Joe Roth'un yönettiği, Tim Allen ile Jamie Lee Curtis'in başrolünü üstlendiği bu yeni yıl filmi, popülist tarzıyla eleştirildi. Birbirine yardım eden, iyi kalpli, ''beyaz'', dindar ve birbirine yardım eden komşuların öyküsü üzerine kurulduğu belirtilen filmin fazla öğretici tarzıyla rahatsız edici olduğu savunuldu. 
     2- ''Surviving Christmas'' Mike Mitchell'ın yönettiği bu yeni yıl filmi de Ben Affleck, James Gandolfini, Christina Applegate gibi ünlü yıldızları buluşturdu. Film, ''resmen acı verici, komik olmayan bir komedi'' eleştirisini aldı. 
     3- ''Thunderbirds'' Sevilen diziden beyazperdeye uyarlanan yapım, türünün kötü örnekleri arasında gösterildi. 
     4- ''Garfield'' Yıllardır ilgiyle maceraları takip edilen sevilen çizgi kahramanın beyazperde macerası hayal kırıklığıyla sonuçlandı. Filmin senaryosu, ''Keder verici. Bir senaryo ancak bu kadar zayıf olabilirdi'' diye özetlendi. 
     5- ''Never Die Alone'' DMX'in başrolünü üstlendiği film de eleştirmenlerden kırık not aldı. 
     6- ''Kedi Kadın-Catwoman'' Sharon Stone ve Halle Berry'yi biraraya getiren film, aylardır aldığı kötü eleştirilere bir halka daha ekledi. 
     7- ''Terminal'' Sinemanın ''harika çocuğu'' Steven Spielberg'in imzasını taşıyan, Tom Hanks'in başrolünü üstlendiği filmin ''ağdalı bir duygusallığa'' sahip olduğu savunuldu. 
     8- ''Against the Ropes'' Meg Ryan'ın başrolünü üstlendiği film de beğenilmedi. 
     9- ''Twisted'' Ashley Judd, Samuel L. Jackson, Andy Garcia... Bu isimler yan yana geldi, ancak un, şeker ve yağa rağmen helva yapılamadı. 
     10- ''Torque'' Ünlü şarkıcı Ice Cube da bu film sayesinde sınıfta kaldı. 
     
     MANSİYONLAR 
     Listeye 10 filmi alan eleştirmenler, kötü film mansiyonu dağıtmayı da ihmal etmedi 
     
</TEXT>
</DOC>
