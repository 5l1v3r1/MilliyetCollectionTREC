<DOC>
<DOCNO> 346260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/yasam/yas03.html </URL>
<DATE> 2005/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
B.Y.'nin annesi de Adana'ya gelmiş 
</HEADLINE>
<TEXT>


Ankara'dan Adana'ya kaçırılan ve işkenceyle hastanelik edilen B.Y., dün senetle taburcu oldu 

TUNCAY DAĞLI, FATİH KARAÇALI, UTKU SAĞILIR Adana DHA 

Ankara'dan kaçırıldıktan sonra akıl almaz işkencelere uğrayan, ardından Adana'nın göbeğinde bırakıldığı parkta polislerce bulunan 3.5 yaşındaki B.Y., 3 gündür tedavi gördüğü Adana Numune Hastanesi'nden taburcu edildi. Vücudunda sigara söndürülen ve tecavüz girişiminde bulunulan oğlunu televizyonda görüp Adana'ya gelen baba İsmail Y., tedavi masrafı olan 300 YTL'yi ödeyemeyince senet imzaladı. 

H l aranıyor 
Öte yandan oğlunu 2 ay önce Ankara'dan kaçırmakla suçlanan ve her yerde aranan öz annesi Hanım B.'nin de, önceki gün Adana Ceyhan'da oturan ilk eşini ziyaret ettiği ortaya çıktı, ancak bütün aramalara rağmen bulunamadı. B.Y.'nin babası İsmail Y., "Eski eşimi işkence konusunda suçlamak istemiyorum. Psikolojik sorunları vardı. Olayı emniyet görevlileri çözecektir. Bundan sonra oğluma daha çok dikkat edeceğim" dedi. Gazetecilerin sorularını yanıtlamakta zorlanan B.Y. de, babasının "Olayı fazla karıştırmayın, kimse dövmedi" sözleri üzerine "Kimse dövmedi" diye konuştu. 



</TEXT>
</DOC>
