<DOC>
<DOCNO> 325897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/soneko47.html </URL>
<DATE> 2005/03/22/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Çin, tekstilde aşırı korumadan şikayetçi... 
</HEADLINE>
<TEXT>

     Çin yönetimi, tekstil ticaretindeki anlaşmazlıklarda bütün suçun kendilerine yüklenmesinin ''mantıksız'', ABD ve Avrupa Birliği'nin tekstil sektörlerini ''aşırı şekilde'' korumalarının da ''temelsiz'' olduğunu ileri sürdü. 
     Çin Dışişleri Bakanlığı sözcüsü Liu Ciençao Jianchao Pekin'deki olağan basın toplantısında, Çin ile ABD ve AB arasında tekstil konusunda gerilimin yükselmesiyle ilgili soruyu yanıtlarken, ''Diyalog ve birbirini tamamlayıcı özelliklerin bu konuda çözüm olduğunu düşünüyoruz. Sorunlar olumlu ve dostça görüşmeler yoluyla çözülmeli'' dedi. 
     Dünya Ticaret Örgütü'nün kurallarına göre 1 Ocak 2005 tarihinden itibaren dünya tekstil ticaretinde kota sistemine son verildi. 
     Çin'in ABD'ye yaptığı tekstil ve hazır giyim ihracatı, Ocak 2005'te bir önceki yılın aynı ayına göre yüzde 500'ün üzerinde arttı. 
     Diplomatik çevreler, bazı kalemlerde artış oranının yüzde 1800'lere kadar çıktığına dikkat çektiler. 
     
</TEXT>
</DOC>
