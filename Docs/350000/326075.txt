<DOC>
<DOCNO> 326075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/ekonomi/eko02.html </URL>
<DATE> 2005/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeşil sermayeye anti - ponzi tedbir 
</HEADLINE>
<TEXT>


AHMET ERHAN ÇELİK Ankara 

Sermaye Piyasası Kurulu SPK , Endüstri Holding benzeri çok ortaklı İslami şirketlere karşı tedbir alınması için yasa taslağı hazırladı. Tedbirler arasında gerektiğinde kayyum ve bağımsız yönetim kurulu üyesi atanması veya şirketlerin iflasının istenmesi gibi yetki talepleri bulunuyor. 
Başbakanlığa gönderilen taslağın gerekçesinde "klasik bir 'ponzi finansman' borcun borçla ödenmesi modelinin h kim olduğu bu tür şirketlerin yeni ve sürekli bir para girişi olmadan yaşayabilmeleri mümkün değildir" denildi. Hisselerin hukuken geçersiz belgelerle satıldığı kaydedilen tasarının ana hatları şöyle 
Hisselerini izinsiz olarak halka arz eden çok ortaklı şirketler toplanan para tutarını ve gerçek hak sahiplerini gösteren liste ile SPK'ye başvuracak. Aksi halde SPK mahkemeye giderek ortaklık yönetim kuruluna bir üye atamasını ve bir tespit komisyonu oluşturularak toplanan para tutarının belirlenmesini isteyecek. Mahkeme tarafından atanan yönetim kurulu üyesinin ortaklık mal varlığını azaltıcı yönetim kurulu kararlarını veto yetkisi olacak. Bu üye ancak mahkeme kararıyla görevden alınabilecek.Tespit raporu mahkeme tarafından onanmaz ya da toplanan gerçek para tutarı tespit edilemez veya ortaklığın mali durumunun ciddi olarak zayıfladığı anlaşılırsa, SPK kayyum atanmasını isteyecek. Kayyum atanması ile ortaklık yönetim organlarının görevi son bulacak. Kayyum, şirketin devam etmemesi yönünde rapor sunarsa, mahkeme ortaklığın iflasına ve yöneticilerin de şahsi iflasına karar verebilecek. Yöneticiler doğan zarardan tüm malvarlıkları ile sorumlu olacak. 

</TEXT>
</DOC>
