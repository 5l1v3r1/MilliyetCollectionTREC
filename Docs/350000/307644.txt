<DOC>
<DOCNO> 307644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/astro/index.html </URL>
<DATE> 2005/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Olumlu sonuçlar 
</HEADLINE>
<TEXT>


Boğa burcundaki Ay'ın konumu gelişmeleri olumlu sonuçlandırabileceğimizi ve bir dönemi de kapatabileceğimizi anlatmakta. Şartların değiştiği günlerdeyiz, sabırlı olmakta fayda var.Koç'lar parasal alanda gelişen fırsatları bugün de değerlendirmeli. Ayrıca bununla ilgili işbirlikleri onlara fayda sağlayabilecek. Boğa'lar son derece çekici ve ön plandalar. Bugün pek çok konuda yeni girişimlerde bulunacaklar. İş hayatında değişik projeler dikkat çekebilir. İkizler daha sakin olacakları bir günde. Kafalarını karıştıran konulardaki huzursuzluğu aşmaları halinde, fayda sağlayıcı konuların üzerinde durabilirler. Yengeç'ler yine keyifli olacaklar. İleriye dönük daha gerçekçi planlar yapmak ve dostların desteğini almak onlara iyimserlik katıyor. Aslan'lar için hızlı hareket etmeleri gereken bir gün. Alacakları yeni görevler kendilerini zorlasa bile üstesinden gelmeye çalışmalılar. Başak'lar duygularını paylaşmalılar. Yeni kişilerle beraberlikler onlara çok şey katarken yolculuklar söz konusu olabilecek.Terazi'ler parasal konularda olumlu değişikliklere açık olacaklar. Ortaklaşa alanda ise yeni girişimler yapmak isterken bekledikleri paralarda gecikmeler yaşanabilir. Akrep'ler ortaklaşa konularda alacakları önerilere temkinli yaklaşmalı. İkili ilişkiler konusunda ise alınganlık göstermek yerine yapıcı yanlarını ortaya çıkarmalılar. Yay'lar aynı anda pek çok konuyla ilgilenmek durumundalar. İş ortamında düzen öncelikli olmak üzere değişiklik yapmaktan kaçınmamak gerekli. Oğlak'lar bugün daha rahat olacaklar. Yaratıcı alanda yeni projeler öne çıkarken, çocuklarla ilgili konularla uğraşmaktan yana olabilirler. Kova'lar evle ilgili konularda yapıcı çaba göstermeye çalışmalı. Birçok konuyla ilgilenirken fedakarlık yapmak durumunda kalabilecekler. Balık'lar için hızlı bir gün olacak. İletişim, hareket onlar için ön planda görünüyor. Eğitimle ilgili kararlarında ise olumlu girişimler var. 



</TEXT>
</DOC>
