<DOC>
<DOCNO> 316367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sondun25.html </URL>
<DATE> 2005/02/18/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Taciz, yıldırma ve gizlilik İşte seks skandalı 
</HEADLINE>
<TEXT>

     BBC 

İngiliz Independent gazetesi, bugünkü manşetinde seks skandalının içine çekilen üst düzey BM yetkilisinin hikayesini okurlarına duyurdu. Gazetenin manşeti "Taciz, yıldırma ve gizlilik Seks skandalının içine çekilen üst düzey BM yetkilisi" başlığını taşıyor. 
     Bahsedilen kişi, Birleşmiş Miletler Mülteciler Yüksek Komiserliği'nin Başkanı Ruud Lubbers. 
     Independent, örgütün Lubbers hakkında hazırladığı gizli soruşturma raporunu ele geçirmiş. Lubbers raporda, 'görevini kötüye kullanmaktan' suçlu bulunuyor. Kendisine yöneltilen suçlamalar arasında 'cinsel taciz' de var. 
     Ruud Lubbers hakkındaki soruşturma, Mülteciler Yüksek Komiserliği'nde çalışan bir kadın BM görevlisinin şikayeti üzerine açılmış. Soruşturma raporunda şu ifadeler yer alıyor 
     "Bay Lubbers, emrindeki bir kadın çalışanla, istenmeyen fiziksel temasta bulunmuştur. Soruşturma sırasında gündeme gelen benzer yeni iddialar da incelenmiştir. Soruşturma bulguları, Bay Lubbers'in çalışanlarına benzer şekilde cinsel tacizde bulunduğunu gösteriyor." 65 yaşındaki Lubbers, aynı zamanda Hollanda tarihinin, en uzun süre görev yapan başbakanıydı. Hakkındaki soruşturma sonrası Birleşmiş Milletler Genel Sekreteri Kofi Annan'ın, Lubbers'i sert şekilde uyardığı bildiriliyor. 
     Independent haberi yayımlamadan önce Lubbers'e, bazı soruları yanıtlaması için 24 saat süre vermiş. Ancak Lubbers, hakkındaki raporun gizli olduğunu ve gizli kalması gerektiğini söylemiş. 
     

     
</TEXT>
</DOC>
