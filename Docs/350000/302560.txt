<DOC>
<DOCNO> 302560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/18/son/sondun13.html </URL>
<DATE> 2005/12/18/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Göz hastaları Avrupa'dan Türkiye'ye geliyor 
</HEADLINE>
<TEXT>

     Özgür AŞCIOĞLU DHA 

      SON dönemde Avrupa ülkelerinden Türkiye'ye tedavi için gelen göz hastası sayısının arttığı belirtildi. 
     Türkiye'de lazerle göz tedavisini 1992 yılında ilk kez getiren Op. Dr. Sinan Göker, 1994 yılında yine ilk kez lasik yöntemini uyguladıktan sonra şimdi yine Türkiye’de ilk kez Femtosekind’ phemtosecond yöntemiyle, hipermetrop astigmat göz kusuru tedavisinde de öncülük etti. 
     Lasik tedavisinin bir parçası olarak uygulanan yeni yöntemle hipermetrop astigmat düzeltme konusunda yüzde 90-95 başarı sağlanıyor. İstanbul Cerrahi Hastanesi Kurucusu Op. Dr. Sinan Göker, Normalde excimer lazer’ yapılamayacak kadar ince olan kornealarda, yapısal olarak olabilir veya lazer tedavisinden sonra düzelteceğimiz kornealarda femtosekınd lazerle hipermetrop astigmatları düzeltebiliyoruz. Hipermetrop astigmat teknik olarak düzeltilmesi en zor olan astigmat türü. Hipermetrop ve mixed dediğimiz astigmat türlerinde yüzde 90-95 başarılı'' dedi. 
     Türkiye'nin, Avrupa’da Almanya’dan sonra femtosekind lazerin uygulandığı ikinci ülke olduğu belirtildi. Femtosekind lazerle hastanın, diğer lazerle tedavilerdekinden farklı olarak ertesi gün yerine sadece yarım saat sonra normal yaşamına devam edebilir duruma geldiği bildirildi. 
     Op.Dr. Sinan Göker , hastanın kendilerine geldiği gün muayenesini yaptıktan sonra lazer ile müdahale ettiklerini ve aynı gün hastayı normal günlük yaşamına döndürebilecek hale geldiklerini söyledi. Op. Dr. Gözer, Yani hastanın lazerden hemen yarım saat, 1 saat sonra araba bile kullanabilmesi söz konusu'' diye konuştu. 
     Op. Dr. Sinan Göker, Avrupa’da lazer tedavisinin pahalı olduğu için Türkiye’ye düzenli hasta akışı olduğunu anlatırken, şöyle dedi 
     Bize daha çok bu teknolojinin daha pahalı olduğu Almanya, Hollanda, İsveç, Norveç, Danimarka, İngiltere gibi ülkelerden hasta geliyor. Fransa’dan, İtalya'dan hasta gelmiyor. Ama yine de ücretin dışında da yine tercih farkı etkili. Burada Türk göz hekimlerinin geldiği nokta, bu güveni sağlamak önemli. İnsanlar doktorunu tanımadan yüzyüze görüşmeden güvenip geliyorlar, bu da Türk tıbbı açısından güven düzeyi açısından önemli.'' 
     
</TEXT>
</DOC>
