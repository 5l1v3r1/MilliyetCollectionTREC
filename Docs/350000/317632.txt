<DOC>
<DOCNO> 317632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sontur16.html </URL>
<DATE> 2005/02/22/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
SSK ve Bağ-Kur'lulara indirimli sağlık hizmeti... 
</HEADLINE>
<TEXT>

     SSK ve BAĞ-KUR'lular ile bakmakla yükümlü oldukları yakınları bazı sağlık hizmetlerinden indirimli olarak yararlanabilecek. 
     Bakanlar Kurulu'nun konuya ilişkin kararı Resmi Gazete'nin bugünkü sayısında yayımlandı. 
     Karara göre, bu kişiler, kamu hizmetlerinden ücretsiz ya da indirimli yararlanamamayı öngören, ''Kamu Kurum ve Kuruluşlarının Ürettikleri Mal ve Hizmet Tarifeleri ile Bazı Kanunlarda Değişiklik Yapılması Hakkında Kanun''un 1. maddesinden muaf olacak. 
     Buna göre, 1479 sayılı Esnaf ve Sanatkarlar ve Diğer Bağımsız Çalışanlar Sosyal Sigortalar Kurumu Kanunu ile 2926 sayılı Tarımda Kendi Adına ve Hesabına Çalışanlar Sosyal Sigortalar Kanunu uyarınca sağlık sigortası kapsamına girenler ile bunların bakmakla yükümlü oldukları eş, çocuk, ana ve babaları, koruyucu sağlık hizmetleri kapsamında olan ve sağlık ocakları, ana-çocuk sağlığı ve aile planlaması merkezleri, dispanserler, acil sağlık istasyonları, halk sağlığı laboratuvarları tarafından verilen bazı sağlık hizmetlerinden indirimli yararlanabilecek. 
     Söz konusu sağlık hizmetleri şöyle 
     ''Ana Sağlığı Hizmetleri gebe ve lohusa takipleri, gebe aşıları ve bu takipler sırasında yapılması gereken laboratuvar tetkikleri , çocuk sağlığı hizmetleri 0 ila 6 yaş arası bebek ve çocuk takipleri ve bu takipler sırasında yapılması gereken laboratuvar tetkikleri, fenilketonüri için kan alımı ve tetkiki , aile planlaması hizmetleri gebelikten korunma amacına yönelik her türlü aile planlaması yöntemi uygulaması ve kontrol muayeneleri , okul sağlığı hizmetleri aşılar, sağlık taramaları, sağlık eğitimleri , adli tabiplik hizmetleri, verem ile savaş hizmetleri verem aşısı , sıtma ile savaş hizmetleri, kamu sağlığının korunması ile ilgili hizmetler kamu sağlığını ilgilendiren doğal afet ve salgın hastalıklar gibi olağanüstü hallerde Sağlık Bakanlığı tarafından alınan numuneler .'' Bu hizmetler için söz konusu kişilerden, usul ve esasları Sağlık Bakanlığı ile Çalışma ve Sosyal Güvenlik Bakanlığı'nca düzenlenmek kaydıyla poliklinik muayene ücreti, birinci basamak sağlık tesisleri için her yıl yayımlanan Bütçe Uygulama Talimatında Tedavi Yardımı belirtilen ücret üzerinden tetkik, tahlil ve tedavi işlemlerine ilişkin ücretler ise aynı Talimatta belirlenen indirim üzerinden uygulanacak. 
     Bu kişilere, ayrıca, usul ve esasları Sağlık Bakanlığı ile Çalışma ve Sosyal Güvenlik Bakanlığı'nca düzenlenmek kaydıyla, Sağlık Bakanlığı'na bağlı tüm ikinci veya üçüncü basamak sağlık tesislerinde göğüs, fizik tedavi ve rehabilitasyon ve onkoloji hastaneleri hariç ayakta veya yatarak yapılacak tedavilerdeki bütün tetkik veya tahlil işlemlerine ilişkin ücretler, 1 Mayıs 2003 ile 31 Aralık 2003 tarihleri arasında Bütçe Uygulama Talimatı'nda belirtilen ücretler üzerinden yüzde 20 indirim uygulanacak. 
     Söz konusu karar, 1 Ocak 2003 tarihinden geçerli olmak üzere yürürlüğe girdi. 
     
</TEXT>
</DOC>
