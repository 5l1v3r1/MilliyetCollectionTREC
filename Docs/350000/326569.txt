<DOC>
<DOCNO> 326569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sondun03.html </URL>
<DATE> 2005/03/24/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
ABD gönüllü askerlik için kampanya başlattı 
</HEADLINE>
<TEXT>

     Amerikan Kara Kuvvetleri, asker bulmakta sıkıntı çekince çareyi yurtseverlik kampanyası başlatmakta buldu. 
     5 yıldır ilk kez asker toplama hedeflerine ulaşamayan Amerikan Kara Kuvvetleri'nin yetkilileri, yakında Amerikan halkını çocuklarını askere göndermeye çağıran bir kampanya başlatacakları ve asker toplama girişimlerine hız vereceklerini açıkladılar. 
     Askeri yetkililer, hedefledikleri sayıda gönüllü asker bulamamaları nedeniyle endişe duyduklarını belirtirken, Irak savaşının uzamasından ötürü ölü ve yaralı sayısındaki artışla birlikte aileler de çocuklarının orduya yazılmalarına karşı çıkmayı sürdürüyorlar. 
     Askeri yetkililer, Irak savaşına karşın gençleri orduya çekebilmek için askerlere verilen primlere zam yaptılar ve ulusal muhafız gücüne asgari yazılma yaşını da 39'dan 34'e çektiler. 
     Vatanseverlik kampanyasında görev alacak Amerikan Kongresi üyeleri ve emekli subaylar da gençlere orduya yazılmaları çağrısı yapacak. 
     Asker bulma sıkıntısına karşın Amerikan askeri makamları, bazı milletvekili ve senatörlerin dile getirdiği gibi zorunlu askerlik hizmetine karşı çıkıyorlar. 
     
</TEXT>
</DOC>
