<DOC>
<DOCNO> 310589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sontur20.html </URL>
<DATE> 2005/01/29/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Gelibolu'da trafik kazası 5 ölü... 
</HEADLINE>
<TEXT>

     Çanakkale'nin Gelibolu İlçesi'nde meydana gelen trafik kazasında, 5 kişi öldü. 
     AA muhabirinin edindiği bilgiye göre, Gelibolu'ya bağlı Burhanlı Köyü yakınlarında, Gelibolu'dan Eceabat yönüne giden Ali Rıdvan O. yönetimindeki 35 AH 7663 plakalı tankerle, karşı yönden gelen Kemal Ürey'in kullandığı 17 AC 555 plakalı panelvan tipi minibüs çarpıştı. 
     Kazada, ölenlerin, Çanakkale merkeze bağlı Kumkale Beldesi'nin eski belediye başkanı, eşi ve yakınları olduğu belirlendi. 
     Alınan bilgiye göre, çarpışmanın etkisiyle parçalanan minibüsten yola fırlayan ve olay yerinde ölen kişilerin Kumkale Belediyesi eski Başkanı Kemal Ürey 53 , eşi Ayşe Ürey 52 , eniştesi Bülent Kutlu 42 , kız kardeşi Hülya Kutlu 39 ve Erkut Kutlu 16 olduğu belirlendi. Ailenin, İstanbul'daki yakınlarının düğününe gitmek üzere yola çıktıkları öğrenildi. 
     Kazadan yara almadan kurtulan ve gözaltına alınan tanker sürücüsü Ali Rıdvan O'nun şoka girdiği ve sürekli ağladığı, kazayla ilgili soruşturmanın sürdürüldüğü bildirildi. 
     
</TEXT>
</DOC>
