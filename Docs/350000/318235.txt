<DOC>
<DOCNO> 318235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sonsiy04.html </URL>
<DATE> 2005/02/24/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Erdoğan, teşvik primi iddialarına sert çıktı Sporcu satılmamalı 
</HEADLINE>
<TEXT>

     ANKARA Milliyet 

Başbakan Recep Tayyip Erdoğan, futbolda şike yapıldığı ve bazı futbolcuların teşvik primi aldığı iddialarını, "Sporcu satılmamalı. Teşvik primi önerilen futbolcu 'sahaya çıkmam' diyebilmeli" dedi. 
     NTV'de soruları yanıtlayan Erdoğan, futboldaki teşvik primi iddiaları ile ilgili şunları söyledi 
     "Bunları yaşamak istemeyiz. Olmaması gerekirdi. Ahlaki değerleri kaybedersek futbol için çok acı olur. Bunlarla bir yere varılmaz. Bununla bir kere iki kere ayakta durursun üçüncü de gidersin. Önemli olan kendi ayakların üzerinde durabilmektir. Atatürk'ün 'ben sporcunun ahlaklısını severim' sözü çok doğru. Sporcu satılmamalı. Ahlaki anlayış çok önemli. Kendi kulübü teşvik primi verir o ayrı. Ama başka bir kulüp gelip böyle bir şey teklif ederse sporcu 'satılık değilim, gerekirse sahaya da çıkmam' diyebilmeli. Benim sporculuk dönemimde böyle dedikoduları çok duyardık. Futbolcuları dinlediğimizde de bunu söylüyorlar. Federasyonun çok hassas durduğu bir konu var. Yakaladıkları anda gerekeni yapıyorlar." Bugün oyananacak Real Zaragoza-Fenerbahçe maçını değerlendiren Erdoğan, "Fener'i İstanbul'daki maçta iyi görmedim. Ama Kayseri maçı iyiydi. Futbolun sağı solu belli olmaz. Bireysel olarak çok iyi futbolcular var. Yenemeyecek diye birşey söz konusu değil. Nasıl onlar feneri yendiyse fener de orada Zaragoza'yı yenebilir" dedi. 
     
</TEXT>
</DOC>
