<DOC>
<DOCNO> 346968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/son/sontur02.html </URL>
<DATE> 2005/05/29/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Üniversitelileri taşıyan minibüs, motosikletle çarpıştı 1 ölü, 14 yaralı 
</HEADLINE>
<TEXT>

     Şanlıurfa’nın Suruç İlçesi yakınlarında, üniversite öğrencilerini taşıyan minibüsün motosiklete çarpmışması sonucu 1 kişi öldü, 14 kişi yaralandı. 
     Alınan bilgiye göre, Harran Üniversitesi Suruç Meslek Yüksek Okulu öğrencilerini, Bozova İlçesi yakınlarındaki Atatürk Barajı’ndan Suruç İlçesi’ne götüren Lami Durmaz yönetimindeki 63 FF 549 plakalı minibüs, Şehis Köyü yakınlarında Halil Şimşek’in kullandığı motosiklete çarptıktan sonra takla attı. 
     Kazada ağır yaralanan Şimşek 16 , Suruç Devlet Hastanesi’ne kaldırılırken yolda öldü. 
     Minibüste bulunan öğrenciler Sibel Koba, Mehmet Çelik, Zeynep Soyvural, Asuman Etki, Burcu Uçarer, Nesli Kaya, Sevim Albayrak, Zehra Ağaç, Yavuz Bozan, Türel Çınaroğlu, İlknur Özkul, Ömer Yavuz, Mahmut Altınten ve Bedir Eren yaralandı. 
     Suruç ve Şanlıurfa’daki hastanelerde tedavi altına alınan yaralıların sağlık durumunun ciddi olmadığı öğrenildi. 
     Minibüs sürücüsü Lami Durmaz gözaltına alınırken, kazayla ilgili soruşturmanın sürdüğü bildirildi. 
     
</TEXT>
</DOC>
