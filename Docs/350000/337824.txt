<DOC>
<DOCNO> 337824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sonspo18.html </URL>
<DATE> 2005/04/28/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Galatasaray'da Hakan Şükür sakatlandı... 
</HEADLINE>
<TEXT>

     Malatyaspor maçının hazırlıklarını sürdüren Galatasaray'ın bugünkü çalışmasında Hakan Şükür sakatlık geçirdi. 
     Çift kale maç sırasında ikili mücadelede omzundan sakatlanan Hakan Şükür'ün omuz bağlarında gerilme olduğu, durumunun çekilecek MR sonucunda netlik kazanacağı bildirildi. 
     Bu arada Galatasaray, Malatyaspor ile 1 Mayıs Pazar günü deplasmanda yapacağı lig maçının hazırlıklarını sürdürdü. 
     Florya Metin Oktay Tesisleri'nde basına kapalı olarak gerçekleştirilen çalışmaya sakatlığı devam eden Hakan Ünsal'ın dışında, dünkü çalışmada kasığında çekme oluşan Volkan ile belinde ağrıları bulunan Ergün katılmadı. 
     Galatasaraylı futbolcular, yarın sabah yapacakları çalışmayla Malatyaspor maçının hazırlıklarını sürdürecek. 
     
</TEXT>
</DOC>
