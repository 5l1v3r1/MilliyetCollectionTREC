<DOC>
<DOCNO> 335063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/yazar/tamer.html </URL>
<DATE> 2005/04/20/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Cinsiyetler arası fırsat eşitsizliğinin bedeli ağır 
</HEADLINE>
<TEXT>


Bugün sizlere Birleşmiş Milletler Kalkınma Programı UNDP ve Boğaziçi Üniversitesi İnsani Gelişme, Uygulama ve Araştırma Merkezi'nin birlikte hazırladıkları "Türkiye 2004 İnsani Gelişme Raporu"ndan bazı rakamlar vermek istiyorum. 
Raporu 3 ay önce UNDP Türkiye temsilcisi Jakob Simonsen'le birlikte kamuoyuna açıklayan Boğaziçi Üniversitesi öğretim üyesi Prof. Dr. Yılmaz Esmer'in verdiği bilgiler içimizi acıtmıştı 
Türkiye, UNDP'ye üye 177 ülke arasında ekonomik kalkınmışlıkta 76. sırada yer alıyor. Rapora adını veren insani gelişmişlik sıralamasında ise ancak 88. sırada yer alabilmişiz. Yani ekonomik kalkınmışlıktan 12 basamak daha gerideyiz. 
Ama Ankara'da bizi yönetenler son günlerde her fırsatta övünüyor "n Büyümede Çin'i bile geçerek 9.9'la dünya rekoru kırdık.n Dünyanın en büyük ekonomileri sıralamasında 21'incilikten 18'inciliğe yükseldik." 
Pekiyi bu başarılar geniş halk kitlelerine ne zaman yansıyacak Zenginle yoksul arasındaki devasa gelir uçurumu nasıl azaltılacak 

UNDP'nin önceliği 
UNDP program yöneticisi Yeşim Oruç, raporu bana iletirken "Türkiye'de eşitsizliğin en derin olduğu alan bölgeler arası değil, cinsiyetler arasıdır" diye bir uyarıda bulunmuş ve demişti ki 
"UNDP Türkiye olarak bizim bütün analizlerimiz, eğitimsiz kişiler üzerinde. Çünkü eğitimsiz insan yoksulluğa mahkum. Bugün de, yarın da... Eğitimsiz olanların büyük bölümü de kadınlar. Kadın - erkek eşitsizliğinin devam ettiği bir ortamda ne ekonomik büyümeden fayda sağlayabiliyoruz, ne yoksulluğu azaltabiliyoruz, ne de geleceğe eğitimli bir kuşak hediye edebiliyoruz. Bize göre Türkiye'de yoksulluğun belirleyici faktörlerinden biri, kadınların eğitimsiz olması." 

Erkeklere iltimas 
Türkiye 2004 İnsani Gelişme Raporu'nda yer alan 81 ilimizle ilgili verilere Oruç'un uyarısı doğrultusunda bakıldığında, cinsiyetler arası eşitsizliğin ne boyutlara vardığı net olarak görülüyor. Rapordaki verilerden yola çıkarak sizler için alttaki tabloyu hazırladım Cinsiyetler arası fırsat eşitsizliği Tabloyu kız çocuklarının okullaşma oranının birleşik ilk ve orta öğretim brüt okullaşma en düşük olduğu illere göre sıraladım. Yanda 30 il yer alıyor, ama okullaşmanın daha yüksek olduğu illerimizde de cinsiyetler arası fırsat eşitsizliği çok belirgin. Gördüğünüz ve bildiğiniz gibi erkeklere hep iltimas geçiliyor. 

TBMM'de 22 kat fazla 
Türkiye'de eşitsizliklerin en derin olduğu alan bölgeler arası değil, cinsiyetler arası. Kadınların her alanda hayata katılması, aslında bir kadın sorunu falan değil. Erkeklerin de daha başarılı olabileceği bir ortamın yaratılması, çıtanın toptan yükselebilmesi için kadınlara her alanda pozitif ayırımcılık şart. Tabii cinsiyetler arası eşitsizlik makul düzeye ininceye kadar. Kız çocuklarının okula gönderilmesinden, erkek milletvekili sayısının kadın milletvekillerinden tam 22 kat fazla olduğu bugünkü Parlamento tablosunun değişmesine kadar yapacak çok iş var. Özellikle bu tabloyu değiştirebilecek pozisyonlardaki erkeklere büyük görev düşüyor. 
Bu tür bir hamleyi dört koldan başlatmazsak, dünkü köşemde yayınladığım tablo, sittin sene değişmez Eğitimden meslek edinmeye ve siyasete, kadınların toplum yaşamına katılmasının engellendiği Müslüman ülkeler arasında, kalkınmış tek bir devlet dahi bulunmaması da kesinlikle tesadüf değildir. 

Cinsiyete göre fırsat eşitsizliği Okuryazarlık Okullaşma Kişi başına GSMH Kadın Erkek Kadın Erkek Kadın Erkek Bitlis 55 87 41 64 1 854 2 002 Ağrı 48 86 44 70 1 626 1 968 Muş 48 86 45 70 1 369 1 787 Van 48 85 49 86 2 068 2 810 Urfa 47 84 52 74 2 337 3 320 Bingöl 57 87 53 77 1 873 2 757 Şırnak 36 83 55 85 1 580 2 012 Gümüşhane 76 95 55 62 2 625 3 882 Siirt 45 85 57 94 2 215 3 837 Mardin 50 85 58 82 2 286 2 739 Çankırı 80 94 58 64 2 969 4 011 Diyarbakır 50 85 59 81 3 175 4 210 Hakkari 44 85 60 90 1 766 3 014 Erzurum 72 93 61 78 2 669 3 658 Yozgat 77 93 61 69 2 144 3 323 Erzincan 77 94 61 69 2 592 4 010 Tokat 77 92 61 70 3 463 4 279 Batman 51 85 64 90 3 322 3 496 Bayburt 76 95 64 80 2 597 3 125 Ordu 71 92 66 73 2 596 3 427 Afyon 93 95 67 75 3 304 4 247 Trabzon 79 96 68 74 3 694 4 742 Isparta 86 97 68 71 3 905 5 244 Konya 83 96 69 75 4 269 5 529 Sivas 74 93 70 81 3 011 4 629 Adıyaman 65 89 71 82 2 519 2 951 Giresun 70 94 71 75 3 562 4 634 Aksaray 76 95 71 80 2 838 3 414 Kırıkkale 81 96 71 77 5 691 9 176 Kütahya 82 95 71 84 3 749 6 098 
Kaynak UNDP,İnsani Gelişme Raporu 2004 GSMH Satın alma gücü paritesine 



</TEXT>
</DOC>
