<DOC>
<DOCNO> 306503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sonspo10.html </URL>
<DATE> 2005/01/14/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Mehmet Okur 8 sayı attı, Jazz Kings'e 107-93 yenildi... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 3 maçla devam edildi. 
     Mehmet Okur'un takımı Utah Jazz, deplasmanda Sacramento Kings'e 107-93 yenildi. 
     Maçta 16 dakika forma giyen Türk basketbolcu, bu süre içinde 6 kez denediği 2 sayılık atışlardan 4'ünde isabet buldu ve maçı 8 sayı, 4 ribaunt 1 hücum-3 savunma , 2 asist ve 1 blokla tamamladı. 
     Jazz'da ayrıca, Matt Harpring'in 16 sayı ve 8 ribauntu, Carlos Boozer'ın 15 sayı, 9 ribaunt ve 7 asisti galibiyet için yeterli olmadı. 
     Kings'de ise 27 sayıyla Sırp forvet Predrag Stojakoviç, 23 sayı ve 15 ribauntla double-double yapan Chris Webber ile 21 sayı ve 9 ribauntla Brad Miller, galibiyeti getiren isimler oldular. 
     Bu arada üstüste 2. maçına yalnızca 9 oyuncuyla çıkan Sacramento Kings'de, Mike Bibby, Greg Ostertag ve Maurice Evans, sakatlıkları nedeniyle forma giyemedi. 
     Günün diğer bir maçında Houston Rockets, sahasında New Jersey Nets'i 94-85 yendi. 
     Kings'de Bob Sura, kariyerinin en yüksek sayısına ulaştı ve 35 sayı, 4 ribaunt ve 4 asistle maçın yıldızı oldu. 
     Tracy McGrady, 18 sayı, 5 ribaunt ve 7 asistle, Juwan Howard da 12 sayı ve 8 ribauntla Sura'yı izledi. 
     Nets'de ise Jason Kidd, 16 sayı, 10 ribaunt ve 9 asistle hem triple-double'ı kılpayı kaçırdı. 
     Ayrıca Vince Carter'ın 17 sayı, 7 ribaunt ve 6 asisti, double-double yapan Nenad Krstiç'in 15 sayı ve 10 ribaundu, Rodney Buford'un da 14 sayı ve 5 ribaundu yenilgiyi engelleyemedi. 
     Ligin diğer maçında da Los Angeles Lakers, sahasında Cleveland Cavaliers'ı 98-94 yendi. 
     Lige, TSİ yarın sabaha karşı yapılacak 11 maçla devam edilecek. 
     
</TEXT>
</DOC>
