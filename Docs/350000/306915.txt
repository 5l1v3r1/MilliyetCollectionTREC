<DOC>
<DOCNO> 306915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/yazar/tamer.html </URL>
<DATE> 2005/01/16/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Başbakan'dan İstanbulumuza bayram hediyesi 
</HEADLINE>
<TEXT>

Modern müzemiz dolup dolup taşıyor. Tarih Vakfı, dünyanın bu en müstesna kentinin çok kültürlü zengin tarihinin sergileneceği müze için işaret bekliyor 

İstanbul Roma'yı kaça katlar 
Roma'ya yaptığım kısa bir iş gezisinin ardından 10 Haziran 2003 tarihli yazıma bu başlığı atmışım ve özetle şöyle demişim 
"İşten arta kalan zamanlarda deneyimli rehberimizle Roma'yı dolaşırken, İstanbul'a büyük haksızlık ettiğimizi düşündüm. Her yıl 45 milyon turistin ziyaret ettiği Roma'da sıradan bir çukur ya da bir duvar parçası üzerine ne destanlar, hik yeler yazılmış. Onlarda 1 varsa 10 gösteriyorlar, bizde 100 var, ama 1'ini bile gösteremiyoruz 
İstanbul'u doğal açıdan Roma ile karşılaştırmak bile abes. Biri, içinden cılızlaşmış bir nehrin kalıntılarının geçtiği bir kent. Diğerinin içinden deniz geçiyor, üstelik de bu deniz, 2 kıtayı birbirinden ayırıyor. Dahası bu müstesna kent, yüzyıllarca çok kültürlü, çok katmanlı, çok dinli, çok dilli bir hoşgörü potası olabilmiş." 

Modern müze tamam İstanbul, tartışmasız dünyanın en güzel kenti. Biz ne kadar çirkinleştirmeye uğraşsak da, o h l direniyor. Bugünün Başbakanı Recep Tayyip Erdoğan'ın, geçmişte İstanbul Belediye Başkanlığı yapmış olması, İstanbullular için şans. İstanbulumuz, bu sayede 17 yıllık mücadeleden sonra nihayet geçen ay bir modern sanat müzesine kavuşabildi. Şimdi sıra kent müzesinde... 
Geçenlerde Cüneyt Özdemir'in CNN Türk'teki BeşNBirK programına katılmak üzere Darphane -i Amire'de kurulan stüdyoya gittiğimde İlhan Tekeli, Mete Tunçay, Orhan Silier, Ethem Eldem, Murat Güvenç gibi Tarih Vakfı kurucu ve yöneticilerinin, bu uğurda yıllarca mahkemelerde süründürüldüklerini hatırlayarak içim cız etti. 

Daha ne bekliyorlar Özdemir ve Türkiye İhracatçılar Meclisi Başkanı Oğuz Satıcı ile doların akibetini konuştuktan hemen sonra, müzenin akibetini öğrenmek üzere Tarih Vakfı'nın İstanbul Müzesi projesinden sorumlu Yönetim Kurulu üyesi Suay Aksoy'u aradım ve bayağı umutlandım. 
Mahkemelerin hepsi bitmiş, bütün davaları kazanmışlar. Kültür Bakanlığı ile protokolü imzalar imzalamaz yola koyulacaklar. İstanbul Modern, bir sivil toplum kuruluşu ile Kültür Bakanlığı'nın ilk ortak müze projesi. İstanbul Kent Müzesi ikinci örnek olacak. Anladığım kadarıyla Kültür Bakanı Erkan Mumcu da bu yönde istekli, ancak altındaki genel müdürler ve bürokrasi ayak sürüyor. 

Dünyanın yegane kenti Pekiyi bakanlık olmadan bu proje yürüyemez mi Suay Aksoy, bu soruma kesinkes itiraz ediyor "Biz bunu sadece Kültür Bakanlığı ile değil, İstanbul Belediyesi ile ve dahi Başbakanlık'la birlikte yapmayı düşünüyoruz. Yeni müzeciliğin piri sayılan Jack Lohman Museum of London Group'un Direktörü , geçen ay Tarih Vakfı'nın 2 günlük çalıştayı için İstanbul'a gelmişti. Projeyi dinleyince, "Burada sizin muhatabınız doğrudan Başbakan olmalı. Londra'da bu kadar önemli bir projede muhatap bakanlar değil, doğrudan başbakandır. Kaldı ki bu projenin paydaşları arasında Başbakanlık'ın da mutlaka bulunmasını gerektiren önemli bir neden daha var.İstanbul'a kent müzesi açmak tamam, ama dünyanın kent müzesi açmak diye bir olay olsaydı, herhalde bunun için düşünülecek ilk şehir, hatta belki de yegane şehir İstanbul olurdu. Ne Roma'da, ne Paris'te birçok kültüre beşik olmuş bir kent tarihi var." dedi..." 

Seçim kaybetme pahasına İstanbul, 2010 yılında Avrupa kültür başkenti olmaya aday ve bugün start verilirse bu müzenin açılışı da ancak 2010'a yetişebilecek. Çünkü uzun bir restorasyon süreci var. Aksoy, "Kültür Bakanlığı, Belediye ve Başbakanlık'ı olmazsa olmaz paydaşlarımız olarak kabul ediyoruz. Ayrıca İstanbul'u dünya kültür haritasına yeniden sokmak isteyen ne kadar özel ve tüzel kişi varsa onları da bekliyoruz," diyor. 
Geçen ay AKP İstanbul İl Teşkilatı'nın düzenlediği toplantıda AKP'li ilçe ve belde belediye başkanlarına, "İstanbul ülkenin kalbidir. Popülist yaklaşımlardan uzak durun. İstanbul'u kazanmak pahasına seçim kaybedilecekse varın kaybedin," diyen Başbakan Erdoğan, eminim İstanbul Müzesi'nin önünü de en kısa zamanda açacaktır. 



</TEXT>
</DOC>
