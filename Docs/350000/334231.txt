<DOC>
<DOCNO> 334231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/son/soneko19.html </URL>
<DATE> 2005/04/17/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Unakıtan'dan "lüks tüketime" vergi sinyali... 
</HEADLINE>
<TEXT>

     Maliye Bakanı Kemal Unakıtan, ''Artık herkesin lüks saydığı havyar gibi, kristal gibi bazı ziynet eşyalarında bir vergi artırımı, ek vergi gelebilir'' dedi. 
     Unakıtan, ''Vali Fahri Yücel Kent Tarihi Müzesi''nin açılışında, geçmişte Hafız Ağa Konağı diye bilinen yerin, uzun süre harabe bir yer olduğunu ancak önceki dönem vefat eden Fahri Yücel tarafından yapılan restorasyonla, Edirne'ye kent müzesi olarak kazındırıldığını söyledi. Vali Yücel'e Allah'tan rahmet dileyen Unakıtan, şunları kaydetti 
     ''Edirne'ye çok hizmeti geçmiş bir validir. Edirne'nin kendine hizmet edenleri unutmayacaktır. Buraya rahmetli valinin adının verilmesi kadirşinaslığı gösterilmiş sizleri tebrik ediyorum. Yalnız şimdiki valimiz Nusret Miroğlu'nun da adını görebileceğimiz bir eser bekliyoruz. Edirneliler sizden eser bekliyor. Edirneli vefakardır unutmaz. Hizmet edenin başımızda yeni vardır. Burası tarihi geçmişi olan bir yerdir. Buraya gözümüz gibi bakacağız ve ilaveler yapacağız.'' Açılan 'Vali Fahri Yücel Kent Tarihi Müzesi'nin hayırlı olmasını dileyen Unkatıtan, bu yerin turizm zenginliklerinden bir tanesi olduğunu söyledi. 
     Bakan Unakıtan daha sonra gazetecilerin çeşitli konulardaki sorularını yanıtladı. Özel tüketimle ilgili olarak Maliye Bakanlığı'nda 4. liste denilen bir liste bulunduğunu ifade eden Unakıtan, şunları söyledi 
     
     LÜKS TÜKETİME VERGİ SİNYALİ 
     ''Artık herkesin lüks saydığı havyar gibi, kristal gibi bazı ziynet eşyalarında bir vergi artırımı, ek vergi gelebilir. Her şeyi bir lüks saymıyoruz artık. Mesela beyaz eşyada, otomobilde öyle bir artış yok. Ancak öyle maddeler var ki herkes lüks sayıyor. Artık herkesin lüks saydığı havyar gibi, altın gibi, gümüş kaşık-çatal-bıçak gibi şeyler var, kristaller var, bazı ziynet eşyaları var, onları toplum hakikaten lüks sayıyor. Bu eşyalara bir vergi artırımı ve ek vergi gelebilir. Ben KDV hemen inecek diye bir şey söylemedim. Bütçe disiplinin elverdiği ölçüde biz vergi indirimine gideriz. Ama her şeyin önünde bütçenin disiplini gelir ondanda herhangi bir taviz vermeyiz. Vergiler de indikçe toplam gelirlerin artacağına inanıyoruz.'' 
     
     ÇİFTÇİLERİN DURUMU 
     Edirne'de nüfusun büyük kısmının tarımla uğraştığını ifade eden Unakıtan, tarımla uğraşan çiftçinin rahatlaması ve tarımın gelişmesi yönünde çalışmaları sürdürdüklerini belirtti. 
     Edirne'de tarımın sulu tarım haline dönüştürülmesi gerektiğini belirten Unakıtan, Edirne'de sulama imkanlarının artırılması halinde, ekilen ürünün çeşidin de değişiklik yaşanarak, endüstri ürününe dönülebileceğini kaydetti. Böylece çiftçinin yüzünün güleceğini ifade eden Unakıtan, şunları kaydetti 
     '' Yoksa doğrudan gelir desteği ne zaman ödenecek Taban fiyatları ne olacak gibi tarımın meseleleri bitmemiştir. Onun için buna köklü çözüm aramak lazımdır. Burada en önemli hususlardan birisi de Suakacağı Barajı'nın Edirne'ye yapılmasıdır. Bunun için uğraşıyoruz. Bulgaristan'a bunun için gittik. Çalışmalar başlattık ilk kez Bulgarlardan olumlu bir yanıt aldık. Bu Suakacağı Barajı ve Çakmak Barajı önemlidir. Onu yaptığımız zaman bölgede büyük bir değişim gelecek ve kalite aratacaktır.'' Edirne Valisi Nusret Miroğlu da, açılışı yapılan müzenin ilin tanıtımına katkı sağlayacağını belirterek, dijital ortamda Edirne ile ilgili bilgilere ulaşılabileceğini söyledi. 
     AK Parti Edirne Milletvekili Necdet Budak da, Trakya bölgesinde, çeltik, ayçiçeği ve buğday yetiştiğini belirterek, Edirne'nin Türkiye'nin çeltik üretiminin yüzde 'ünü sağladığını söyledi. 
     Edirne çiftçisinin çeltikte altın yılını yaşadığını belirten Budak, doğrudan gelir desteği ve pirim desteğinin ilk defa Mart ayında, çiftçi tarlasını işlemeden önce ödendiğini söyledi. 
     Edirne Belediye Başkanı Hamdi Sedefçi de, Edirne'nin altyapı sorunun çözümü için Maliye Bakanı Unakıtan'ın destek sağladığını belirterek, ''Eskiden E-5 diye bilinen yolu Karayolları'na devrettik. Karayolları Genel Müdürlüğü bozuk yolların asfaltını yapacak. Ziraat Bankası Genel Müdürü ile Bakan Unakıtan'ın yaptığı telefon görüşmesiyle de, Makedonya Kulesi'nde yapacağımız düzenleme konusunda, bölgede banka tarafından sürdürülen inşaatın durdurulması kabul edildi'' dedi. 
     Toplantıya, Edirne AK Parti İl Başkanı Ali İhsan Gürkaynak, Edirne AK Parti Milletvekili Ali Ayağ, Kültür ve Turizm İl Müdürü Bahattin Yalçın Hatunoğlu ve partililer katıldı. 
     
</TEXT>
</DOC>
