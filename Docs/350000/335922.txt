<DOC>
<DOCNO> 335922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sonsiy17.html </URL>
<DATE> 2005/04/22/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
SSK'lılar için özel hastaneler geliyor 
</HEADLINE>
<TEXT>

     cnnturk.com 

SSK'lılar için özel hastanelerin kapıları açılıyor. Kurum 33 özel hastane ile sözleşme imzaladı. Anlaşma yapılan hastanelere SSK'lı hastalar sevke gerek kalmadan doğrudan başvurabilecek. 
     Daha önceki uygulamada SSK'lı hastalar ameliyatlar için randevular bir ayı aştığında özel hastaneye gidebiliyordu. 
     Sosyal Sigortalar Kurumu, yeni uygulama için ilk aşamada 33 özel hastane ile sözleşme imzaladı. 
     Anlaşma imzalanan hastanelerin 27'si İstanbul'da. SSK İzmir'de beş Tekirdağ'da bir hastane ile de anlaştı. Kurum, başvuru halinde diğer illerdeki özel hastanelerle de görüşmeye hazır olduğunu duyurdu. Anlaşma imzalanan hastaneler ise şöyle 
     
     İstanbul 

     Acıbadem Bakırköy hastanesi. 
     International hospital. 
     Alman hastanesi. 
     Özel Çapa hastanesi. 
     Medical Park hospital. 
     Avrupa Şafak hastanesi. 
     Özel Acıbadem hastanesi. 
     Özel Göztepe Şafak hastanesi. 
     Özel Yeni İsviçre hastanesi. 
     Özel Umut hastanesi. 
     . 
     Özel Kartal hastanesi. 
     İstanbul Memorial hastanesi. 
     Florence Nightingale hastanesi. 
     Avrupa Florence Nightingale hastanesi. 
     Erdem hastanesi. 
     Özel Üsküdar hastanesi. 
     Çamlıca Ömür hastanesi. 
     Özel Silivri Millet hastanesi. 
     Özel Onur hastanesi. 
     Özel Avcılar Anadolu hastanesi. 
     Haznedar hastanesi. 
     İstanbul hospital. 
     Özel İlgi hastanesi ve doğumevi. 
     Özel Esenler Ensar hastanesi. 
     Kolan hastanesi. 
     Nisa hastanesi. 
     Esenler hayat hastanesi. 
     
     İzmir 

     Central hospital. 
     Ege Sağlık hastanesi. 
     Özel Gazi hastanesi. 
     Özel İzmir hastanesi. 
     Kent hastanesi. 
     
     Tekirdağ 

     Çorlu vatan hastanesi. 
     SSK'lıların anlaşmalı özel hastanelerden yararlanması için ise sevk gerekmiyor. Hasta SSK'nın anlaşma yaptığı özel hastanelerden birini seçerek doğrudan başvurabilecek. Bu hastaneye giderek muayene, tedavi ve gerekli tahlillerini yaptırabilecek. 
     Bazı hastanelerde hastaların ceplerinden para ödemelerine gerek bile kalmayacak. SSK'nın ödediğinin üstünde ücret talep eden hastanelerde ise farkı hastalar ödeyecek. 
     Ancak anlaşmaya göre, hastane daha işlemler başlamadan talep edeceği ek ücreti hastaya bildirmek zorunda. Hastaya bunu baştan söylemeyen, sonradan para isteyen hastanelerin sözleşmeleri ise iptal edilecek. 

     
</TEXT>
</DOC>
