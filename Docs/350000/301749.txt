<DOC>
<DOCNO> 301749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/guncel/gun01.html </URL>
<DATE> 2004/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Amil Bey'e mafya tuzağı 
</HEADLINE>
<TEXT>


Hayat Bilgisinde Müdür Amil Bey'i canlandıran Tarık Pabuççuoğlu'na 800 milyarlık alacak için senet imzalattırılıp evinin tapusunun alındığı iddia edildi 

ERDAL KILINÇ İstanbul 

Özel bir televizyon kanalında yayımlanan 'Hayat Bilgisi' adlı dizide Okul Müdürü 'Amil Bey'i canlandıran tiyatrocu Tarık Pabuççuoğlu'na, kapattığı fabrikasındaki işçilerinin alacakları için, mafya tarafından zorla senet imzalattırıldığı ve evinin tapusunun alındığı öne sürüldü. 

Ölümle tehdit edildi 
İddiaya göre, Pabuççuoğlu, işleri kötü gidince kısa süre önce Tekirdağ'daki tekstil fabrikasını kapattı. Ancak, işçilerin tazminat alacaklarından doğan yaklaşık 800 milyar lirayı ödeyemedi. İşçilerin şik yeti üzerine devreye DİSK'e bağlı Tekstil İş Sendikası 2 No'lu Şube Başkanı Kazım Doğan girdi. Doğan, tazminatları yasal yollardan alamayacağı gerekçesiyle ismi daha önce Fenerbahçe kalecisi Rüştü Reçber'in dövülmesi olaylarında azmettirici olarak geçen İbrahim Gümüştekin ile görüştü. Doğan ile 100 milyar lira karşılığında 800 milyar liranın tahsili için anlaşan Gümüştekin, Pabuççuoğlu'nun peşine düştü. Gümüştekin ve adamları, ölümle tehdit ettikleri Pabuççuoğlu'na, evinin tapusunu ele geçirerek zorla senet imzalattılar. 
Tehditlerin devam etmesi üzerine Pabuççuoğlu, savcılığa başvurdu. Polis, Gümüştekin ve 13 adamını gözaltına aldı. Sendikacı Doğan da teslim oldu. Pabuççuoğlu'nun, emniyette sorgu ve işlemleri yapılan İbrahim Gümüştekin ile arkadaşlarını teşhis ettiği öne sürüldü. 

'Haberimiz yok' 
DİSK Genel Başkanı Süleyman Çelebi, Doğan'ın yıllardır sendika yöneticiliği yaptığını ve söz konusu anlaşmazlık için mafyaya gideceğini asla düşünemeyeceğini belirtti. Pabuçcuoğlu'nun menajeri Sale Ekici ise iddiaları yalanlayarak, böyle bir şik yetten haberdar olmadıklarını söyledi. 


</TEXT>
</DOC>
