<DOC>
<DOCNO> 310798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/son/sonspo18.html </URL>
<DATE> 2005/01/30/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Futbolculardan basın mensuplarına saldırı... 
</HEADLINE>
<TEXT>

     Ağrı'da amatör küme takımlarından Yeni Patnosspor'un futbolcuları, Ağrıspor'a 2-1 yenildikleri maçın sonucunda basın mensuplarına saldırdılar. 
     Ağrı'da A ve B Grubu amatör kümelerinin birincileri, Vali Lütfi Yeğenoğlu Şehir Stadı'nda karşı karşıya geldi. 
     Ağrıspor'un 2-1 kazandığı maçın sonunda, Yeni Patnossporlu futbolcular, maçı yöneten hakem Bülent Yüzak'a saldırdı. Bu sırada sahada görev yapan ve kendilerini görüntüleyen basın mensuplarına da saldıran futbolcular, İHA muhabiri Ahmet Genç'i yaraladılar. 
     Olay, güvenlik güçlerinin müdahelesiyle kontrol altına alınırken, yaralanan Genç'in Ağrı Devlet Hastanesi'nde tedavi altına alındığı ve sağlık durumunun iyi olduğu bildirildi. 
     Basın mensuplarının olayla ilgili olarak futbolcular hakkında suç duyurusunda bulunacakları öğrenildi. 
     
</TEXT>
</DOC>
