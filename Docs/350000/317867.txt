<DOC>
<DOCNO> 317867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sondun66.html </URL>
<DATE> 2005/02/23/ </DATE>
<TIME> 20.54 </TIME>
<AUTHOR>  </AUTHOR>
<HEADLINE>
Şaron "Fransızlar Arap yanlısı" 
</HEADLINE>
<TEXT>

     İsrail Başbakanı Ariel Şaron, Fransızların Arap yanlısı olduğunu söyledi. 
     Şaron, komedyen Eli Yatzpan ile yaptığı, Kanal 2 televizyonunda yayınlanan söyleşide, Fransa'nın Lübnan'daki Hizbullah'ı terörist örgüt olarak tanımlamamasını ilginç bulduğunu belirterek, ''Her şeyden önce Fransızlar Arap yanlısı'' dedi. 
     Şaron, evinin bahçesinde yapılan söyleşide, İsrailli yerleşimcilerin, Gazze ve Batı Şeria'nın bir bölümünden çıkarılması planına muhalif olanların tahriklerinin korkunç sonuçlarına karşı uyararak, ''Bu kışkırtmaların sürmesine izin vermemeliyiz. Bunun sonucunda çok kötü bir şey olacaktır'' diye konuştu. 
     İsrail Başbakanı Ariel Şaron, bazı bakanlara gelen ölüm tehditlerini çok ciddiye aldığını da sözlerine ekledi. 
     Ariel Şaron'un geçen yıl Fransa'daki Yahudilerin İsrail'e gelmeleri gerektiği yorumunu yapması iki ülke arasında diplomatik gerginliğe yol açmıştı. 
     
</TEXT>
</DOC>
