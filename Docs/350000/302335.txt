<DOC>
<DOCNO> 302335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/ekonomi/eko09.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
THY 19 yeni uçak alacak 
</HEADLINE>
<TEXT>

      
   Türk Hava Yolları THY , filosunu yeni uçak alımlarıyla büyütmeye hazırlanıyor. THY Yönetim Kurulu, 19 adet yeni uçak ve bölgesel hava taşımacılığı projesini geliştirmek üzere 3 adet opsiyon bölgesel uçak ihtiyacının temin edilmesi için Özel Alım Satım Kurulu'nun yetkilendirilmesine karar verdi. Borsaya bildirilen Yönetim Kurulu kararlarına göre, ayrıca Sabiha Gökçen Havalimanı'ndaki Savunma Sanayi Müsteşarlığı SSM İleri Teknoloji ve Endüstri Parkı ITEP Programı Havacılık Bakım, Onarım ve Modifikasyon Bölgesi, Özelleştirme İdaresi'nden onay alınarak SSM'den kiralanacak. 
   THY Yönetim Kurulu, filodaki Bell 430 VIP helikopterinin satılabilmesini temin için yapılan satış ihalesi sonucunda helikopterin en yüksek fiyat teklifini veren firmaya satılması kararı da aldı. 
   
   
</TEXT>
</DOC>
