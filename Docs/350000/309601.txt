<DOC>
<DOCNO> 309601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sonspo16.html </URL>
<DATE> 2005/01/26/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
FİBA Avrupa Ligi'nde Beşiktaş yeniden liderliğe yükseldi 
</HEADLINE>
<TEXT>

     Basketbolda FIBA Erkekler Avrupa Ligi'nin B ve C gruplarında, 12. hafta maçları tamamlandı. 
     12. hafta maçlarını kazanan Türk takımlarından Beşiktaş, B Grubu'nda 21 puan ve averajla yeniden liderliğe yükselirken, C Grubu'nda, 1 maç eksiği bulunan Tuborg Pilsener, 18 puanla 2. sıradaki yerini korudu. 
     2 Türk ekibi de bu haftaki galibiyetlerle, gruplarını ilk 2 sırada tamamlama ve bundan sonraki turda seribaşı olup saha avantajı elde etme yolunda çok şanslı bir konuma geldiler. 
     2 grupta haftanın maçlarının sonuçları ve puan durumları şöyle 
     
     B GRUBU 

     Ural Great Perm Rusya -Azovmash Mariupol Ukrayna 95-93 . 
     JDA Dijon Fransa -Strauss Iscar Nahariya İsrail 86-82 . 
     BS Energy Braunschweig Almanya -RBC Verviers Pepinster Belçika 85-78 . 
     Beşiktaş Türkiye -Ionikos NF Amaliada Yunanistan 83-63 . 
     
     ''IONIKOS'U İKİNCİ YARIDA YAPTIĞIMIZ İYİ SAVUNMAYLA YENDİK'' 

     Basketbol FIBA Erkekler Avrupa Ligi B Grubu'nda, Yunanistan'ın Ionikos takımını yenerek liderliğe yükselen Beşiktaş'ta büyük bir sevinç yaşanıyor. 
     Beşiktaş Erkek Basketbol Takımı antrenörü İhsan Bayülken, Ionikos karşısında, özellikle ikinci yarıda yaptıkları etkili savunmayla galip geldiklerini söyledi. 
     Ionikos'un İstanbul'a 7 kişilik bir kadroyla geldiğini anlatan Bayülken, bunun ilk dakikalarda konsantrasyonlarını bozduğunu belirterek, ''Ancak ikinci yarıda toparlandık ve önemli bir galibiyete imza attık'' dedi. 
     Sakatlığı bulunan Ratko Varda'sız ilk maçlarına çıktıklarını ifade eden Bayülken, ''Varda bizim için önemli bir oyuncu. Buna rağmen, oyuncularım iyi bir takım oyunu ortaya koyarak Varda'nın yokluğunu aratmadılar. Varda'sız oynayacağımız bu dönemi en iyi şekilde geçirmek istiyoruz'' diye konuştu. 
     Bayülken, FIBA Erkekler Avrupa Ligi'nde kendilerinin yanı sıra Fenerbahçe ve Tuborg Pilsener'in de başarıyla mücadele ettiğini hatırlatarak, ''Türk takımlarının Avrupa'daki başarısı, ligimizin kalitesini ortaya koyuyor'' dedi. 
     
</TEXT>
</DOC>
