<DOC>
<DOCNO> 340173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/soneko35.html </URL>
<DATE> 2005/05/06/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Hazine gelecek hafta 3 ihale düzenleyecek... 
</HEADLINE>
<TEXT>

     Hazine önümüzdeki hafta biri bono, ikisi tahvil olmak üzere üç ihale düzenleyecek. 
     Pazartesi günü 273 gün vadeli bono, Salı günü ise 546 gün vadeli devlet tahvili ile 6 ayda bir değişken faiz ödemeli tahvil ihaleleri yapacak. 
     Hazine’den yapılan açıklamaya göre, Pazartesi günü 11 Mayıs 2005 valör ve 08 Şubat 2006 itfa tarihli olmak üzere, 273 gün vadeli YTL cinsinden iskontolu Hazine Bonosu ihalesi yapılacak. 
     
     TAHVİL İHALELERİ 
     Salı günü ise 11 Mayıs 2005 valör ve 08 Kasım 2006 itfa tarihli olmak üzere, 546 gün vadeli YTL cinsinden iskontolu Devlet Tahvili ihalesi gerçekleştirilecek. Söz konusu tahvil TRT081106T11 tanımlı senedin yeniden ihracı olacak. 
     Salı günü ayrıca, 11 Mayıs 2005 valör ve 17 Şubat 2010 itfa tarihli olmak üzere, 6 ayda bir değişken faiz ödemeli YTL cinsinden Devlet Tahvili ihalesi yapılacak. 
     Söz konusu tahvil, TRT170210T15 tanımlı senedin yeniden ihracı olacak. Tahvilin 24 Ağustos 2005 tarihinde yapılacak kupon ödemesinde ödenecek faiz ise 23 Şubat 2005 ihraç tarihli 6 ay vadeli referans bono ihalesi sonucunda, yüzde 10.02 8.52 1.50 olarak belirlendi. 
     
</TEXT>
</DOC>
