<DOC>
<DOCNO> 330176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sontur26.html </URL>
<DATE> 2005/04/04/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Gemi kaptanı, personelin maaşlarını alarak kaçtı .. 
</HEADLINE>
<TEXT>

     Trabzon'da ''Avrasya'' isimli geminin 4. kaptanının, gemi personelinin yaklaşık 40 bin dolar tutarındaki maaşlarını alarak kaçtığı iddia edildi. 
     Ufuk Denizcilik ve Gemi Sanayi Ticaret Limitet Şirketi Yönetim Kurulu Başkanı Kibar Aydemir, Trabzon-Sochi arasında sefer yapan ''Avrasya'' adlı yük ve yolcu gemisinde, katip ve 4. kaptan olarak görev yapan M.H.Y'ye 43 , gemi personelinin maaşı, kumanya ve yakıt masrafları karşılığında yaklaşık 40 bin dolar verdiklerini belirterek, ''Biz personel maşlarının dağıtılmasını beklerken kaptanın paraları alarak kayıplara karıştığını öğrendik. Bunun üzerine olayı polise bildirdik'' dedi. 
     M.H.Y'nin, dün eşinin hasta olduğunu söyleyerek, gemiden ayrıldığını öğrendiklerini ifade eden Aydemir, ''Kendisine bir daha ulaşamadık. Evine de gitmemiş. Eşi ve 3 çocuğunun da kendisinden haberi yok. 1.5 yıldır birlikte çalıştığımız M.H.Y'nin böyle bir şey yapacağı aklımızdan bile geçmezdi. Hem gemi personelinin hem de geminin mağduriyeti söz konusudur'' diye konuştu. 
     Bu arada, olayla ilgili güvenlik güçlerince soruşturma başlatıldığı bildirildi. 
     
</TEXT>
</DOC>
