<DOC>
<DOCNO> 304241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/yasam/yas03.html </URL>
<DATE> 2005/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlıktan ürküten senaryo 
</HEADLINE>
<TEXT>


Bayındırlık Bakanlığı raporuna göre, 8.0 büyüklüğünde bir depremde, Gölbaşı-Türkoğlu hattında 12 bin kişi, Palu-Sincik hattında 16 bin kişi ölecek. İstanbul, 3. riskli bölge 

ANKARA Milliyet 

Bayındırlık ve İsk n Bakanlığı Afet Merkez Koordinasyon Kurulu, farklı deprem senaryoları hazırlayarak, olası bir depremin zararı nı tespit etti. Kahramanmaraş - Adıyaman, Elazığ - Malatya ve İstanbul'u kapsayan 3 bölge risk grubunda değerlendirilirken, olası bir deprem sonrası maliyetin de 2.5 milyar doları aşacağı ifade edildi. 
Bakanlığın hazırladığı rapora göre, Türkiye, toplam uzunluğu 580 kilometre olan, 50 - 145 kilometrelik 6 ayrı fay parçasından oluşuyor. Aynı raporda, 300 bin nüfuslu Kahramanmaraş - Adıyaman arasındaki Gölbaşı - Türkoğlu hattı, 450 bin nüfuslu Elazığ - Malatya arasındaki Palu - Sincik fay parçasıyla İstanbul'u da içine alan Marmara Bölgesi, "riskli yerler" olarak sıralandı. 

150 bin ev etkilenir 
Bölgelerde 8.0 büyüklüğünde bir depreme göre hazırlanan senaryoya göre, Gölbaşı - Türkoğlu hattında 12 bin ölü, 35 bin yaralı Palu - Sincik hattında 16 bin ölü, 48 bin yaralı olacak. Olası depremlerden etkilenmesi beklenen 150 bin konutun oluşturacağı maddi kayıp en az 2.2 milyar doları bulacak. Önlem alınmaması durumunda, deprem sonrası yapılacak arama kurtarma, enkaz kaldırma, sağlık hizmetleri, çadır, geçici isk n gibi hizmetler 2 milyar 571 milyon 282 bin dolara mal olacak. 


</TEXT>
</DOC>
