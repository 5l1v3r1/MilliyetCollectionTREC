<DOC>
<DOCNO> 307185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/soneko34.html </URL>
<DATE> 2005/01/17/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsada rekor kapanış 26.863 
</HEADLINE>
<TEXT>

     İMKB Ulusal 100 Endeksi, 2. seansı 195.16 puan artarak 26,863.20 puandan, yeni bir tarihi kapanış rekoruyla tamamladı. 
     Hisse senetleri 2. seansta ortalama yüzde 0.73 oranında değer kazandı. 
     Endeks bundan önceki en yüksek gün sonu kapanışını 26,493.02 puanla 13 Aralık Perşembe günü gerçekleştirmişti. 
     İlk seanstaki 305.36 puanlık artış dikkate alındığında, Borsa endeksi günün tamamında 500.52 puan yükseldi. Hisse senetlerinin günlük ortalama değer artışı yüzde 1.90 oldu. 
     Endeks 2. seansa, 13.49 puan azalarak 26.654.55 puandan başladı. Seansın ilk yarısını 26,734.23 puandan geçen endeks, en düşük 26,630.33 puana kadar gerilerken, en yüksek seviyesi olan 26,863.20 puandan kapandı. 
     2. seans kapanışında, mali endeks 284.66 puan artarak 38,754.73 puana, sanayi endeksi 107.10 puan artarak 22.064.74 puana, hizmetler endeksi 116.28 puan artarak 15,113.46 puana yükseldi. 
     Böylece ilk seansa göre, mali grup hisseler ortalama yüzde 0.74, sanayi grubu hisseler ortalama yüzde 0.49, hizmet grubu hisseler ortalama yüzde 0.78 oranında değer kazandı. 
     2. seansta işlem gören toplam 302 hisse senedinden 107'si değer kazandı, 109'u değer yitirdi, 86 hisse senedinin fiyatında değişiklik olmadı. 
     2. seansta, 548 milyon 759 bin 51 YTL'lik işlem hacmi kaydedildi. Günlük işlem hacmi, 1 milyar 89 milyon 216 bin 83 YTL olarak hesaplandı. 
     2. seansta Doğan Holding, Yapı ve Kredi Bankası, İhlas Holding, Ereğli Demir Çelik ve İş Bankası C en çok işlem gören hisse senetleri oldu. 
     
</TEXT>
</DOC>
