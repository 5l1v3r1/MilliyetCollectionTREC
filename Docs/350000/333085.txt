<DOC>
<DOCNO> 333085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sontur43.html </URL>
<DATE> 2005/04/13/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Kendilerine "Çeçen mafyası" diyerek turistlerden para alıyorlardı 
</HEADLINE>
<TEXT>

     Eminönü'nde kendilerini ''Çeçen mafyası'' olarak tanıtarak tehdit ettikleri turistlerden para aldıkları öne sürülen yabancı uyruklu 4 kişi yakalandı. 
     Eminönü İlçe Emniyet Müdürlüğü'ne bir süre önce başvuran Rusya Federasyonu uyruklu turistler Dmitry K. 33 ve Hryhoriy N. 41 , kendilerini ''Çeçen mafyası'' olarak tanıtan kişilere tehdit altında para vermek zorunda kaldıklarını bildirdiler. 
     Bunun üzerine harekete geçen ilçe Asayiş Büro Amirliği'ne bağlı ekipler, mağdurların verdiği eşkale uyan Bulgaristanlı Ognyan Todorov A. 35 , Nahçıvanlı Ehtibar G. 37 ile Ukraynalı Maksym H. 33 ve Oleksandr A'yı 30 , 10 Nisan'da Beyazıt'ta gözaltına aldı. 
     Zanlılar, internet yoluyla fotoğrafları gösterilen mağdurlar tarafından teşhis edildi. 
     Polisteki işlemleri tamamlanan bu kişiler, haklarında ''sahte kimlik bulundurmak'' ve ''çete oluşturarak gasp yapmak'' suçlarından yasal işlem uygulanmak üzere savcılığa sevk edildi. 
     
</TEXT>
</DOC>
