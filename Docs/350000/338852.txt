<DOC>
<DOCNO> 338852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/soneko12.html </URL>
<DATE> 2005/05/02/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Hazine bu hafta 2 milyar dolar dış borç ödeyecek... 
</HEADLINE>
<TEXT>

     Hazine, bu hafta 2 milyar 56.6 milyon dolar konsolide bütçe ve Hazine garantili dış borç ödemesi yapacak. 
     Hazine, haftanın en büyük dış borç ödemesini 1 milyar 395.4 milyon dolar ile 6 Mayıs Cuma günü yerine getirecek. Hazine’nin bugün 0.1 milyon dolar, yarın 305.9 milyon dolar, 4 Mayıs’ta 94.6 milyon dolar, 5 Mayıs’ta da 260.5 milyon dolar dış borç ödemesi bulunuyor. 
     Hazine, Ocak ayında 745.4 milyon dolar, Şubat’ta 2 milyar 399.8 milyon dolar, Mart’ta 593.7 milyon dolar, Nisan’da 1 milyar 511.6 milyon dolar konsolide bütçe ve Hazine garantili dış borç ödemesi yaptı. Böylelikle Hazine’nin yılbaşından bugüne kadar yaptığı dış borç ödemesi 5 milyar 250.5 milyon doları buldu. 
     Hazine, 2002 yılında 9 milyar 567.9 milyon dolar, 2003 yılında da 11 milyar 498.3 milyon dolar ve geçen yıl da 11 milyar 749 milyon dolar dış borç ödemesi yerine getirmişti. 
     
     İÇ BORÇ ÖDEMESİ 181 MİLYON YTL 

     Hazine, bu hafta 181 milyon YTL iç borç ödemesi gerçekleştirecek. 
     Bu çerçevede, Hazine, 4 Mayıs Çarşamba günü tamamı piyasaya ve YTL cinsi olmak üzere 181 milyon YTL ödeme yapacak. 
     Hazine’nin, Mayıs ayında 11 milyar 627 milyon YTL’si piyasaya olmak üzere toplam 14 milyar 69 milyon YTL ödemesi bulunuyor. 
     
</TEXT>
</DOC>
