<DOC>
<DOCNO> 337510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sontur37.html </URL>
<DATE> 2005/04/27/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
SSK'lılara Acıbadem hastanelerinde kardiyoloji, kalp-damar tedavisi 
</HEADLINE>
<TEXT>

     SSK'lı hastalar, özel Acıbadem hastanelerinde kardiyoloji ve kalp-damar cerrahisi branşlarında muayene, tetkik ve ameliyatlarını ücretsiz olarak yaptırabilecek. 
     Yapılan yazılı açıklamaya göre, özel Acıbadem hastaneleri, bu ay içinde SSK Sağlık İşleri Genel Müdürlüğü ile kardiyoloji ve kalp-damar cerrahisi branşlarında ayakta tedavi hizmeti vermek için anlaşma yaptı. 
     Anlaşma çerçevesinde artık SSK'lı çalışanlar ile emekliler, kardiyoloji ve kalp-damar cerrahisi branşlarındaki muayene, tetkik ve ameliyat hizmetlerinden ücretsiz yararlanacak. 
     Bu hizmetlerden yararlanmak isteyenlerin önce '' 0212 0216 544 44 44'' numaralı telefonu arayarak randevu almaları ve ardından da SSK çalışanlarının sağlık karnesi ve vizite kağıdı ile SSK emeklilerinin de sağlık karneleri ile başvurmaları yeterli olacak. 
     Muayeneden sonra doktorun ameliyat kararı vermesi halinde, gereken müdahale de yine ücretsiz yapılacak. Ancak ameliyatta SSK'nın ödediği malzemeler dışında malzeme kullanılması halinde çıkacak ek masraf, hasta tarafından karşılanacak. 
     Acıbadem Kadıköy ve Bakırköy hastaneleri SSK'lılara bu branşta hizmet verirken, Acıbadem Kozyatağı Hastanesi'nde ise kardiyovasküler bölüm bulunmuyor. 
     
</TEXT>
</DOC>
