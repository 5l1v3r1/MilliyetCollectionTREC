<DOC>
<DOCNO> 307727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/yazar/asik.html </URL>
<DATE> 2005/01/19/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kim kazanır 
</HEADLINE>
<TEXT>


CHP Genel Başkan adaylarından Zülfü Livaneli, dün Ankaralı gazetecilere bir yemek verdi. Bol kahkahalı geçen yemekte, Livaneli soruları yanıtladığı gibi kendisi de sorular sordu. İşte onun soruları ve gazetecilerin yanıtları 
- Şimdi arkadaşlar, diyelim ki muhalefet tek bir isim üzerinde anlaşamadı, Sayın Baykal'ın karşısına iki aday çıktı. Bu durumda kim kazanır 
- Hep bir ağızdan Baykaaalll. 
- Peki, muhalefet tek bir aday, örneğin Sayın Sarıgül üzerinde anlaştı. Bu durumda Sarıgül mü, Baykal mı kazanır 
- Hep bir ağızdan Baykaaalll. 
- Mücadele benimle Sayın Baykal arasında geçerse 
- Hep bir ağızdan Baykaaalll. 
- Peki, Sayın Baykal karşısında benim mi şansım daha fazla olur, yoksa Sarıgül'ün mü 
- Hep bir ağızdan Siziiinnn. 
Zülfü Livaneli'nin neşesi biraz olsun yerine gelmişti ki, gazeteciler yine hep bir ağızdan cümlelerini tamamladılar. 
- Ama gene Baykal kazanııırrr. 
Livaneli, bu yanıtlar karşısında ne diyeceğini düşünüyordu, bir meslektaşımızın uyarısı geldi 
- Arkadaşlar, bu durumda yemek paralarını biz ödeyeceğiz demektir, hadi eller cebe .. 

İstanbul'da, tsunami için düzenlenen konsere ilgi gösterilmemiş. 
Felaket için düzenlenen konserde, göbek atılmayacağı için öyle olmuştur... 
Haldun Erdem 

Bir şarkı, bin hayat Tsunami felaketine uğrayanlar için düzenlenen, "Bir şarkı, bin hayata umut olsun" konserinin yeterli ilgiyi toplamaması üzüntü yarattı. 
Üzülmeli ama halkı suçlamamalı... 
Çünkü Batı'da yardım işini önce hükümetler üstlendi. Büyük rakamlar açıkladılar. Halk arkadan geldi. Kaldı ki o ülkelerde halk yardım kampanyalarına inanıyor. Bu alanda güvenilir organizasyonlar var. Bizde ise yardımların yerine gideceği konusunda kimsede güven yok. Mesele bu... 

Karikatürist arkadaşımız Erdoğan Başol, Bulgaristan Telekom Kurumu'nun Sofya'da düzenlediği Uluslararası Karikatür Yarışması'nda birincilik ödülünü aldı. Kutluyoruz... 

Silahınız var mı Suat Ünsal, 70 yaşında... Bulundurma ruhsatlı bir silahı var. Yasalara göre beş yılda bir ruhsatı yenilemek zorunda. Girdiği muayenede elleri titrediği gerekçesiyle yeni ruhsat alamamış. "Ellerim gençliğimde de titrerdi" demişse de derdini anlatamamış... Üzerinde durduğu mu Efendim bir milletvekili ömür boyu silah ruhsatını yarı fiyatla yenilettiği gibi muayeneden de geçirilmiyor... Okurumuz bu ayrıcalığın mantığını sorguluyor. 

Deniz Baykal, CHP'deki kargaşadan Milliyet'i sorumlu tutmuş. 
Demek ki, Milliyet'in CHP'liler üzerindeki etkisi, Baykal'dan daha fazla... 

Baykal sorunsalı CHP ve Baykal meselesi aslında karmaşık değil. Ama karışıyor. 
Biz meseleyi basitleştirerek aktaralım... 
Sosyal demokratlar ve solcular, Baykal'ı haklı olarak yetersiz buluyor. Baykal yeterli muhalefet yapmıyor. Baykal demokrat değil. Baykal kendisini beğenmeyen siyasetçiyi hemen partiden atmayı düşünüyor. 
Baykal'ı bu yönden yani "soldan" eleştirenler daha haklı... 
Bir de Baykal'ı sağdan eleştirenler var. 
Bunlar ABD'den esen rüzg rlara göre hareket ediyor. 
ABD'nin Soros sermayeli Open Society ya da NED gibi kurumlarının beslediği bir üniversite ile kimi vakıflardan yönetiliyorlar. 
Onların derdi Baykal'ın iyi muhalefet yapmaması falan değil. Zaten onlar da muhalif değil. Onların derdi tam tersine Deniz Baykal'ın dış politikada birkaç noktada etkili muhalefet yapması. 
CHP'nin muhalefeti, Türkiye'nin Körfez Savaşı'na sürüklenmesini önledi. 
60 bin Amerikan askerinin Türkiye'ye yerleşmesini önledi. 
ABD'nin Türkiye'yi kullanmasını önledi. 
Şimşekleri üzerine çekti. 
Amerika'nın Türkiye'ye bundan sonra da ihtiyacı olacak. İncirlik'i istiyor... Suriye ve İran'a saldırmaya hazırlanıyor. Sam Amca, Türkiye'nin Amerikan çıkarları için dövüşmesini istiyor. CHP her şeye rağmen bu sürece karşı etkili bir barikat oluşturuyor. 
Baykal'a karşı sağdan esen rüzg rın hedefi Baykal'ın ulusalcı niteliğini yıkmaktır. 
Baykal o yüzden bugün taraftar buluyor. CHP örgütü, Kemal Derviş çizgisine teslim olmak istemiyor. 
Bu teslimiyet, aynı zamanda ABD'ye teslimiyet olacak... 



</TEXT>
</DOC>
