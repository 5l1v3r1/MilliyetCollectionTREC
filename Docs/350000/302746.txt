<DOC>
<DOCNO> 302746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/son/sondun01.html </URL>
<DATE> 2005/01/02/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Afganistan'da çatışma 1 ABD askeri ile 1 Afgan öldü... 
</HEADLINE>
<TEXT>

     Afganistan'ın batısında Amerikan askerleri ile silahlı bir grup arasında çıkan çatışmada, 1 Amerikan askeri ile 1 Afganın öldüğü bildirildi. 
     Amerikan ordusundan yapılan yazılı açıklamada, bugün erken saatlerde Herat bölgesindeki Şindand hava üssü yakınlarında arama yapan Amerikan askerlerinin, silahlı bir grubun saldırısına uğradığı belirtildi. 
     Açıklamada, bir Afganın olay yerinde, çatışma sırasında yaralanan Amerikan askerinin ise götürüldüğü havaalanında öldüğü ifade edildi. 
     AP ajansına telefonla açıklama yapan yerel milis komutanı Ahdar Muhammed Hüseyni ise Amerikan birliklerinin, evinde arama yapmak istedikleri eski milis komutanı Molla Dost ile eşini öldürdüğünü, çocuklarından ikisini yaraladığını söyledi. 
     
</TEXT>
</DOC>
