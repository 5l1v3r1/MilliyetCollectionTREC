<DOC>
<DOCNO> 331165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sonsiy38.html </URL>
<DATE> 2005/04/07/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Talat Baykal'ın ziyareti onur vericidir... 
</HEADLINE>
<TEXT>

     KKTC Başbakanı Mehmet Ali Talat, ''Cumhuriyet Halk Partisi CHP Genel Başkanı Deniz Baykal'ın KKTC ziyaretinin Kıbrıs Türk halkı için onur verici bir ziyaret olduğunu ve müdahale olarak algılanmasının söz konusu olmadığını'' söyledi. 
     Başbakan Talat, Türk Ajansı-Kıbrıs'a TAK yaptığı açıklamada, ''Bir televizyon programında samimi bir sohbet sırasında konuşulan hususların, zorlama yorumlarla, Sayın Baykal'ın gelişini müdahale addettiğim sonucuna varılmasından üzüntü duydum'' dedi. 
     Talat, şöyle konuştu 
     ''Sayın Baykal'ın gelişi, Kıbrıs Türk halkı için onur verici bir ziyarettir. Bu ziyaretin, müdahale olarak algılanması söz konusu değildir. Sayın Baykal'la her zaman iyi ilişkilerimiz olmuştur. Türkiye Cumhuriyeti hükümetinin çeşitli kademelerinde görev yapmış Türkiye'nin en köklü partisi Cumhuriyet Halk Partisi Genel Başkanı Sayın Baykal'ın Kıbrıs'ı ziyareti bizim açımızdan sevindiricidir. 
     Cumhurbaşkanlığı seçiminin yoğun kampanyası içerisinde kendisine yeterince zaman ayıramamak endişesi dışında bir sorunumuz yoktur.'' 
     
</TEXT>
</DOC>
