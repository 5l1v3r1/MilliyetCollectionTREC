<DOC>
<DOCNO> 346531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonyas12.html </URL>
<DATE> 2005/05/27/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Yıldıray Baştürk Hayalimdeki kadının Türk olması gerekmiyor 
</HEADLINE>
<TEXT>

     Almanya 1. lig bundesliga 
     takımlarından Hertha BSC Berlin’de oynayan Milli futbolcu Yıldıray Baştürk, hayalindeki kadının Türk olması gerekmediğini söyledi. Baştürk, Alman Bild gazetesinde yaptığı açıklamada, bekar olmasının hoşuna gittiğini belirterek, "Gerçekten kadın aramaya hiç bir zaman çıkmadım. Hayalimdeki kadının Türk olması gerekmiyor. Önemli olan birbirimizi anlamamız" dedi. Hertha BSC Berlin’e gelir gelmez daha sezon başında sakatlandığını ve bundan dolayı çok üzüldüğünü ifade eden Baştürk, takımının sezonun ilk 6 karşılaşmasında 5 kez berabere kalması ve bir yenilgi almasının tribünden izlemenin ve bu maçlarda kaybettikleri puanların Şampiyonlar ligine katılamamaya mal olmasının çok üzücü olduğunu belirtti. Yemek yapmayı bilmediğini, Berlin’e geldikten sonra sadece arkadaşı Mustafa ile toplam 2 kez makarna pişirdiklerini anlatan Baştürk, "Evde annem tarafından şımartıldım. Bundan dolayı yemek yapmayı bilmiyorum" dedi. Giyime çok para harcadığını dile getiren Baştürk, "Vücudun üst kısmı için hiçbirşey yapmıyorum. Vücud geliştirme aletlere ve ağırlık kaldırma çalışmaları hiç yapmadım" dedi. Bir Müslüman olarak dini sembolize ettiğini ifade eden Baştürk, "Ben çok misafirperverim. Ailem için herşeyi yaparım. Cuma günleri karşılaşma önceleri camiye giderim. Namaz kılmak beni rahatlatıyor, yardım ediyor. Sadece sezonun son karşılaşması öncesi gidemedim" dedi. Şampiyonlar Ligi’ne katılmayı kaçırmalarına rağmen yine de iyi bir sezon geçirdiklerini söyleyen Baştürk, takımda sadece kendisinin ve Marcellinho’nun olmadığını, başka iyi oyuncuların da bulunduğunu ifade etti. Uçuş ve yükseklik korkusu olduğunu, bunu da yenmek istediğini belirten Baştürk, "Bunu yenmeye Türk Milli takımı ile Yunanistan ve Kazakistan’a karşı yapacağımız karşılaşmalardan sonra bağlıyacağım. Okey oynamak için de zaman bulacağım" dedi. Berlin’de çok mutlu olduğunu söyleyen Baştürk, tatilde Bodrum’da dalmayı öğreneceğini de kaydetti. 
     
</TEXT>
</DOC>
