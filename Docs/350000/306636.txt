<DOC>
<DOCNO> 306636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/ekonomi/aeko.html </URL>
<DATE> 2005/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
35 ülke, Türk tahviline koştu 
</HEADLINE>
<TEXT>


Hazine'nin 20 yıl vadeli eurotahvillerine 35 ülkeden 13 milyar dolarlık talep geldi. 2 milyar dolarlık satışla, tek kalemde en büyük borçlanma gerçekleşti 

ANKARA Milliyet 

AB süreci ile ilgili gelişmeler, yabancıların Türk şirketlerine ilgisini doruğa çıkarırken Hazine tahvillerine yatırımcı ilgisi de zirve yaptı. Devlet Bakanı Ali Babacan, Hazine'nin 20 yıl vadeli 2 milyar dolarlık eurotahvil ihracı için 35 ülkeden 13 milyar dolarlık talep geldiğini açıkladı. 
Babacan, 2005 Finansman Programı ve 2004 gerçekleşmeleri ile ilgili düzenlediği basın toplantısında, Türk eurotahviline olan ilgisiyi şu sözlerle açıkladı 
"Bu borçlanma, Türkiye'nin tek kalemde yaptığı en yüksek dış borçlanma oldu. Getirisi yüzde 7.52. Yeni ihraçla 2005'te yapılması hedeflenen 5.5 milyar dolarlık borçlanmanın yaklaşık üçte birini gerçekleştirdik." 
Dış borçlanma maliyetlerinde de belirgin bir iyileşme olduğuna da işaret eden Bakan Babacan, bunun Türkiye'nin risk priminde de ciddi düşüşleri beraberinde getirdiğine işaret etti. 
10 yıl vadeli dolar cinsinden uluslararası tahvillerin ihraç risk priminin 2002 başında 700 baz puan yüzde 7 iken Kasım 2004 ihracında 286 baz puana yüzde 2.86 kadar düştüğünü anlatan Babacan, 2001'de yüzde 11.58'e kadar çıkan 2030 vadeli dolar cinsi tahvillerin faizinin de yüzde 2.99'a düştüğüne dikkat çekti. 

'İmar'ın yükü savaş maliyeti kadar ağırdı' Devlet Bakanı Ali Babacan "Hazine'nin başka birimlere bağlanması gibi bir gündemimiz şimdilik yok" dedi. 2005 borçlanma programı ile ilgili basın toplantısında Hazine'nin İmar Bankası'ndan, 6.5 milyar dolar gibi, ufak çaplı bir savaşın maliyeti kadar büyük yükü bir gecede üstlendiğini belirten Babacan, borçlanma konusunda şunları söyledi 
18.2 milyar YTL'si dış, 154.4 milyar YTL'si iç borç olmak üzere toplam 172.6 milyar YTL borçlanma öngörülüyor. Uluslararası sermaye piyasalarına 5.5 milyar dolarlık tahvil ihracı yapılacak. Borçlanma dışı kaynaklar, 27.6 milyar YTL olacak.IMF'den 4.2 milyar dolar, Dünya Bankası'ndan da 900 milyon dolar program kredisi kullanılması hedefleniyor.Yurtdışından 2 milyar dolarlık da yatırım kredisi kullanılacak.Kamu net borç stokunun GSMH'ye oranında 6.5 puan düşüş oldu. Yıl sonunda borcun GSMH'ye oranının yüzde 64 - 65'e inmesi bekleniyor.2002'de yıllık ortalama yüzde 62.7 olan iç borç faizi, 2004'te yüzde 24.7'ye indi. Faiz yüzde 20'nin altına doğru geriliyor. 

Yabancıların portföyü 30 milyar doları geçti Yabancı yatırımcıların, Türkiye'deki hisse senedi, Hazine borçlanma senetleri ve mevduattan oluşan portföylerinin toplam tutarı, aralıkta 5.1 milyar dolara yakın artarak 30.5 milyar dolara ulaştı. 2004 yılında yabancıların portföylerindeki toplam büyüme 14.2 milyar dolar oldu. Bu yükselişin yarısı hisse senedi fiyatlarındaki artış ve Hazine borçlanma k ğıtlarının getirilerinin yanı sıra dolar kurundaki düşüşten kaynaklandı. 
Türkiye'nin AB'den 3 Ekim 2005 için müzakere tarihi aldığı ve IMF ile yeni ekonomik program konusunda mutabakata vardığı geçen yılın aralık ayında yabancıların özellikle borsaya yöneldikleri gözlendi. Yabancılar aralıkta net 475 milyon dolarlık alım yaptı. 

Portföy dağılımı Milyon dolar 2003 2004 Menkul Kıy. 13.589 27.249 -TL DİBS 3.171 8.674 -YP DİBS 121 1.183 -Eurobond 1.293 1.130 -Diğer 50 67 -Hisse sen. 8.954 16.141 Mevduat 2.671 3.228 Toplam 16.260 30.477 

</TEXT>
</DOC>
