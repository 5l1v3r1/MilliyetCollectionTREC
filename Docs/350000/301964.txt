<DOC>
<DOCNO> 301964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sontur03.html </URL>
<DATE> 2004/12/29/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
'Futbolcu Inzaghi tekne için para teklif etti, diğer insanları düşündük' 
</HEADLINE>
<TEXT>

     Güney Asya'daki depremden etkilenen Türk vatandaşlarını almak amacıyla bölgeye giden Türk Hava Yolları'nın THY Airbus A-340 tipi ''Aydın'' isimli yolcu uçağı, İstanbul'a geldi. 
     İstanbul'a gelişlerinde yakınları tarafından karşılanan yolcuların, olayın etkisinden hala kurtulamadıkları görüldü. 
     Maldiv Adaları'nda bir otelde çalışan Abdullah Gaffar Akay, çalıştığı otelde kalan Milanlı futbolcu Inzaghi'nin, olay yerinden bir an önce kurtulmak için teknelere büyük paralar teklif ettiğini söyledi. Akay başından geçenleri şöyle anlattı 
     "Tsunami otelin içini sarmıştı. Bizim de çok VIP müşterimiz vardı. Otelin içinde kaçışmaya başladılar. Futbolcu Filipo Inzaghi bizim otelde tatil yapıyordu. Deprem sonrasında otel büyük hasar görmüştü. Herkes korku ve panik içinde biran önce uzaklaşıp ülkesine dönmek istiyordu. O herkesten öne geçmeye, diğerlerinden önce İtalya'ya dönmek için çabalıyordu. Teknelere yüklü miktarda para teklif etti. Ama biz diğer müşterilerimizi bırakmamak için bunu kabul etmedik. Daha sonra oradan ayrıldılar" dedi. 
     

     
</TEXT>
</DOC>
