<DOC>
<DOCNO> 323470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/son/sontur07.html </URL>
<DATE> 2005/03/13/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Chat'ten 'ahl ksız teklif' cinayeti 
</HEADLINE>
<TEXT>

     Hüseyin TÜCCAR-Nail KAHRAMAN DHA 

      BURSA'da internet kafede sırtından bıçaklanarak öldürülen 43 yaşındaki Yunus Parlak'ın, katil zanlıları 23 yaşındaki Hakan Kılıç ile arkadaşı 17 yaşındaki S.O.'yu cesedin yanına bıraktıkları kullanılmamış pretervatif ve Biz 23 ve 17 yaşlarında iki genciz. Bu ölüm ibreti alem olsun, bu şerefsizi önce bulanlara sonra Allah'a emanet ediyoruz' yazılı not sayesinde yakaladı. Cinayetin, ahlaksız tekliften kaynaklandığı ileri sürüldü. 
     Şiddetli geçimsizlik nedeniyle eşinden boşandıktan sonra Merkez Yıldırım İlçesi'ne bağlı Siteler Mahallesi Kanuni Caddesi üzerindeki arkadaşı Aydın Koçdemir'e ait internet kafede kalmaya başlayan Yunus Parlak, dün sabah sırtından bıçaklanarak öldürülmüş halde bulundu. 
     Parlak'ın cesedi otopsi için adli tıp kurumu morguna kaldırılırken, polis olay yerinde yaptığı incelemede, kanlı bir bıçak ile cesedin hemen yanında kullanılmamış prezervatif ve Biz 23 ve 17 yaşlarında iki genciz. Bu ölüm ibreti alem olsun, bu şerefsizi önce bulanlara sonra Allah'a emanet ediyoruz' yazılı not buldu. 
     Nottaki yazı karakterini kafenin hesap defterleriyle karşılaştıran polis, yazı karakterlerinin birbirini tutması üzerine kafe sahibinin ifadesini aldı. Kafe sahibi Koçdemir, Hakan Kılıç'ın yanında çalıştığını ve sabah işe gelmediğini söyledi. Bunun üzerine harekete geçen polis, Kılıç'ı evinde gözaltına aldı. Kılıç, cinayeti itiraf ederken olay sırasında kafede bulunduğu belirlenen S.O. da gözaltına alındı. 
     Hakan Kılıç, olay gecesi kafede S.O. ve Yunus Parlak ile birlikte kaldıklarını belirtip, birlikte internette chat yaptıklarını söyledi. Parlak'ın, chatten kendilerine cinsel ilişkiye girme teklifinde bulunduğunu iddia eden Kılıç, bu teklife sinirlendiğini bu nedenle de cinayeti işlediğini söyledi. Kendisinin polise teslim olmayı düşündüğünü ileri süren Kılıç, "Gece boyunca uykusuz olduğumdan dinlenmek için eve gitmiştim. Sonra polis geldi'' dedi. 
     Olayla ilgili soruşturma çok yönlü olarak sürdürülüyor. Kılıç ve olay sırasında kafede bulunan S.O., cinayet suçundan adliyeye çıkartılacak. 
     
</TEXT>
</DOC>
