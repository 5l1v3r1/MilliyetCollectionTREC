<DOC>
<DOCNO> 316974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sonspo06.html </URL>
<DATE> 2005/02/20/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Ve Milan lider, Juventus takıldı, bir 'Inter klasiği' daha 
</HEADLINE>
<TEXT>

     İtalya Serie A'da 25. haftada son dakikalarda atılan goller lideri değiştirdi, Inter bu kez son dakikada büyük darbe aldı. Juventus Messina deplasmanında takılınca Cagliari önünde son dakikada galibiyete uzanan Milan averajla liderliği ele geçirdi. Emre'siz Inter bu haftayı da beraberlikle geçti... 
     İtalya'da haftalardır liderlik koltuğunda oturan Juventus, bu sezonun flaş takımlarından Messina'ya konuk oldu. İki takım da 90 dakika boyunca gol atamayınca karşılaşma 0-0 sona erdi ve Juventus aldığı 1 puanla Milan'ın gerisine düştü. 
     
     Milan 90'da uçtu 

     San Siro'da Cagliari'yi son dakikada Serginho'nun golüyle geçen Milan, haftalar sonra Juventus'u yakaladı ve zirveye kuruldu. 
     71'de Milan'dan Pancaro çift sarı karttan kırmızı kart gördü ve takımını 10 kişi bıraktı. 90. dakikada ise Cagliari'den Agostini kırmızı kart gördü. Kırmızı-siyahlılar, aldıkları galibiyetle 54 puana yükseldi ve Juventus'u averajla geçip için puan sıralamasında birinci sıraya çıktı. 
     
     Inter bu kez 90'da vuruldu 

     Bu sezon 25 haftada 16 beraberlik alan ve namağlup ünvanını sürdüren Inter, birçok kez yaşadığı 90. dakika mucizesini bu kez kendi kalesinde gördü. Dün gece 90. dakikaya 1-0 üstün giren mavi-siyahlılar, Udinese'den Goitom'un golüyle büyük şok yaşadı. 
     Emre'nin forma giymediği maçta Veron'la 58'de öne geçen Inter, son dakikada yediği golle haftayı 1 puanla kapadı. Yenilgisizliğnii sürdüren Inter, 43 puana ulaştı ve 1-1'lik skorla 16. beraberliğini aldı. 
     Serie A'da bugün şu maçlar oynanacak 
     

16 00 Roma-Livorno 16 00 Atalanta-Bologna 16 00 Chievo-Lazio 16 00 Palermo-Lecce 16 00 Parma-Brescia 16 00 Sampdoria-Reggina 16 00 Siena-Fiorentina      
</TEXT>
</DOC>
