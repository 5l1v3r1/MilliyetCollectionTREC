<DOC>
<DOCNO> 326225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sondun54.html </URL>
<DATE> 2005/03/23/ </DATE>
<TIME> 18.21 </TIME>
<AUTHOR>  </AUTHOR>
<HEADLINE>
Bosnalı Sırp general Pandureviç BM mahkemesine teslim oldu 
</HEADLINE>
<TEXT>

     Srebrenitsa katliamına katılmakla suçlanan Sırp general Vinko Pandureviç, BM savaş suçları mahkemesine teslim oldu. 
     Sırp yetkililerin teslim olmaya ikna ettikleri Pandureviç, mahkemenin bulunduğu Lahey'in dışındaki BM gözetim merkezine götürüldü. 
     Pandureviç, soykırım, insanlığa karşı suç ve savaş kurallarını ihlal etmekle suçlanıyor. 
     Bosna'da 1992-1995 yılları arasındaki savaşta Pandureviç, Bosna Sırp ordusunun Zvornik adlı tugayının komutanlığını yapıyordu. 
     Pandureviç, ekimden bu yana mahkemeye teslim olan onuncu general oldu. 
     Belgrad, hala kaçak olan 10'un üzerinde savaş suçlusunu teslim etmesi için uluslararası baskı altında bulunuyor. 
     Masum olduğunu iddia eden Pandureviç, ülkesine yardım için yargılanmayı kabul ettiğini söyledi. Pandureviç, hafta sonunda BM televizyonunda yayımlanan bir röportajda, Srebrenitsa'daki mezalimden ahlaki sorumluluk duyduğunu söylemişti. 
     
</TEXT>
</DOC>
