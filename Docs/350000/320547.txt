<DOC>
<DOCNO> 320547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/guncel/agun.html </URL>
<DATE> 2005/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler üstün yaratıldı 
</HEADLINE>
<TEXT>


Özel'e göre, dünyadaki mevcut düzene alternatif bir yaşam şekli, ancak Türk milletinin elinden çıkabilir 

Pınar Aktaş 

Şair - yazar İsmet Özel, "Allah'ın Türkleri diğer milletlerden üstün yarattığı" görüşünü 27 yıldır savunduğunu söyledi. İsmet Özel, "Türkiye'nin bu potansiyele sahip olduğuna inanıyorum" dedi. 
Türk Edebiyatı Dergisi'nde yayımlanan röportajında, Allah'ın Türkleri diğer milletlerden üstün yarattığını ve bu yüzden Türklerin üzerinde daha büyük bir yük olduğunu, söyleyen İsmet Özel, bu tespiti nasıl yaptığını Milliyet'e şöyle anlattı 

'Dış' Türk, 'iç' Türk 
"Yaratma dediğimiz olay, sona ermiş değil. Türkler diye bir şey varsa, bunun da h l yaratılıyor olması lazım. 'Allah, Türkleri diğer milletlerden üstün yarattı' cümlesini sarf etmemin sebebi, dünyada mevcut yaşama düzenine alternatif olabilecek yaşama düzeninin, ancak Türklerin elinden çıkabileceği tezine dayanıyor." 
"Türk"ten kastının, Türkiye Türkleri olduğunu kaydeden Özel, "Türkiye sınırları dışındaki unsurların Türklüğünü bu meselenin içine katmıyorum. 'Dış Türkler' tabirini biz sadece Türkiye'de kullanıyoruz... Dışarıdakiler kendilerini Türk diye sayıyorlarsa, göndermelerini Türkiye'ye yapmak zorundalar" dedi. 

Açılıma inanmıyorlar 
Türkiye'den yeni bir açılım doğabileceğine inanan entelektüeller olmadığını kaydeden Özel, "Tüm toplumda bu konuda bir konsensüs olması lazım. Ben var olan ruhun keşfedilmesi ve kıymetinin bilinmesi gerektiğini söylüyorum. Yoktan var etmek Allah'a mahsus. Türkiye'nin bu potansiyelinin olduğuna inanıyorum. Bunun da fark edilmesini bekliyorum" diye konuştu. 

Kanıt İstiklal Harbi 

Türkler dışında, üstün yaratılan başka topluluk bulunmadığını savunan Özel, şöyle konuştu "Türk olarak varlığımız, dünyada benzersiz bir tavrı yansıtmamıza bağlı. Benzersizliğimiz, eğer varsa üstünlüğümüz dünyada yürürlükte olan hegemonyanın dışına çıkabilme gücünü göstermiş olmamızdır. Mesela bunu İstiklal Harbi'yle ortaya koyduk." 


</TEXT>
</DOC>
