<DOC>
<DOCNO> 346416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonspo06.html </URL>
<DATE> 2005/05/27/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Galatasaray Koeman’dan okey aldı... 
</HEADLINE>
<TEXT>

     Hagi’nin alternatiflerini hazır tutmayı planlayan yönetim, Ronald Koeman’la el sıkıştı. İkinci sırada ise Eric Gerets var. 
     
     Pazarlık Hollanda’da 

     Hagi’yle yollarını ayırdıktan sonra yeni teknik direktörün ismini açıklamayı planlayan yönetim çalışmalarını tüm hızıyla sürdürüyor. Başkan Özhan Canaydın ve ekibinin önceliği Ajax’ın eski teknik direktörü Ronald Koeman’a verdiği öğrenildi. Bazı idarecilerin genç çalıştırıcıyla görüşmek için Hollanda’ya gittiği ve Koeman’ın ilk etapta Galatasaray’a okey’ dediği bildirildi. Gelişmelere göre Hollandalı çalıştırıcıyla bir görüşme daha yapılacağı kaydedildi. 
     
     Son aday Rehhagel 

     Teknik adam listesinin ikinci sırasına Eric Gerets’i koyan Sarı - Kırmızılılar, Belçikalı teknik direktörle de pazarlıklara başladı. Cim Bom’un, Gerets’in şartlarını öğrendiği ve ön teklifi yaptığı belirtildi. İki teknik adamdan biriyle önümüzdeki haftaya kadar kesin anlaşmaya varmayı planlayan idareciler, diğer alternatiflerini de hazır tutuyor. Görüşmelerde olumsuzluk yaşanması halinde Cim Bom’un yöneleceği bir diğer isim Yunanistan’ı çalıştıran Otto Rehhagel. 
     
</TEXT>
</DOC>
