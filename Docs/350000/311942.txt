<DOC>
<DOCNO> 311942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/yazar/toruner.html </URL>
<DATE> 2005/02/03/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
ABD'nin askeri harcaması 
</HEADLINE>
<TEXT>


Dünyadaki toplam üretimin gayri safi milli hasıla GSMH bazında 74.5'ini üreten 6 ülke, askeri harcamaların da 69.8'ini yapıyor. Aşağıdaki bilgiler Dünya Bankası, Stockholm Uluslararası Barış Araştırma Enstitüsü tarafından elde edilmiş. Araştırmaya göre, sadece Amerika Birleşik Devletleri ABD ve Rusya'nın yaptıkları askeri harcamaların dünya askeri harcamasına oranı, üretimlerinin oranından yüksek. Doğal olarak, bu sonuç ürettiklerinden fazla askeri harcama yaptıkları anlamına gelmiyor ama bu ülkelerin askeri harcamaya önemli pay ayırdıklarını anlatıyor. 

Ülke Dünya toplam GSMH'sindeki payı Dünya askeri harcamasındaki payı Rusya 1.2 1.4 Çin 4.3 3.4 İngiltere 5 4 Japonya 12 5 Avrupa Birliği 22 12 ABD 30 44 Toplam 74.5 69.8 

Bu ülkeler arasında ABD'nin çok önemli bir yeri var. Çünkü, ABD tek başına dünya üretiminin 30'unu gerçekleştirirken, yani bir anlamda dünya ekonomisinin 30'unu temsil ederken, dünya askeri harcamalarının 44 ünü yapıyor. Bu rakamlar, ABD'nin gücünü ve "süper devlet" konumunu bir kez daha ortaya koyuyor. 
Ancak, bu yüksek askeri harcamanın ABD'nin şimdiki konumunu giderek zora sokacağı da tartışılabilir. Harcamalarda oransal olarak savunmaya büyük yer verilmesi, bugünlerde ABD'de de tartışılıyor. Hatta, bu gidişle ABD'nin süper güç olma durumunun değişebileceğini bile savunanlar var. Bu görüşte olanlar, ABD ekonomisinde bu denge sürdükçe giderek verimliliğin düşeceğini savunuyorlar. 1987'de Paul Kennedy "Süper Güçlerin Yükselmesi ve Düşüşü The Rise and Fall of the Great Powers " adlı kitabında yıllar öncesinden bu olasılığı tartıştı. 
İngiltere Birinci ve İkinci Dünya Savaşları sonucunda zayıf düşmüş ve "süper güç" olma özelliğini kaybetmişti. Rusya'yı ise kapitalizmin dayanılmaz rekabeti karşısında planlı ekonomide ısrar edilmesi ve askeri harcamaların durdurulamaması yıktı. Şimdi de, ABD ekonomisi askeri harcamalar, tüketim ve yatırım tercihlerinin kıskacına girmiş durumda. Bu kıskaçtan çıkmak için de dünyada yeni açılımlar yapmak zorunda. Çünkü, askeri harcamalarını azaltması da soruna bir çözüm getirmiyor. Sanırım, ABD'nin yeni dünya politikası bu çemberi kırma esasına oturuyor. 
Öte yandan, önümüzdeki 50 yıl boyunca ABD'nin ekonomik bir rakibi olması olanaksız görünüyor. Ama, İran'da açılacak yeni bir cephe ABD'nin durumunu biraz daha zora sokabilir. Ancak, doğal olarak bu girişimlerin meyveleri de bir süre sonra toplanacak. Gelecek 40 yıl içinde Çin'in ABD ekonomisini tehdit etmesi olasılığı var. Bunu önlemek adına bile, ABD'nin Afganistan, Irak ve İran kozlarını oynaması kaçınılmazdı. 
İngiltere'yi 1948 yılında 40 milyar dolara ulaşan ve toplam ekonomisinin büyüklüğünü aşan iç ve dış borçları zirveden düşürmüştü. 
Kısacası mali kriz olmadıkça ABD'nin yerini kaybetmesi zor görünüyor. Mali kriz olasılığı ise ABD'nin ufkunda yok. 



</TEXT>
</DOC>
