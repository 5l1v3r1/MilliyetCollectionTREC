<DOC>
<DOCNO> 316552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sontur48.html </URL>
<DATE> 2005/02/18/ </DATE>
<TIME> 20.43 </TIME>
<AUTHOR>  </AUTHOR>
<HEADLINE>
Seka'da eylemler devam edecek... 
</HEADLINE>
<TEXT>

     Selüloz-İş Sendikası Genel Başkanı Ergin Alşan, SEKA İzmit fabrikasındaki eylemlerini undan sonra tesisin atölye kısmında devam ettireceklerini bildirdi. 
     Alşan, yaptığı açıklamada, eylemi, yemekhanede olduğu gibi olgunluk içerisinde atölyede devam ettireceklerini söyledi. Alşan, ''Artık yürüyüp kapıya gitmek yok. Yemekhanedeki olgunluğumuzu burada da devam ettireceğiz. Yargı sürecinde ilk raundu biz kazanmıştık. Ancak üçüncü raundda durdurma kararını reddedip olayı aleyhimize çevirdiler.'' Türk-İş Mali Sekreteri Ergun Atalay da eylemin 31. günü polisin aldığı talimatla işçileri çıkartmak istediğini ifade etti. Atalay, bazı milletvekillerinin girişimleri sonucu bu saatten itibaren İçişleri Bakanlığı'ndan işçilere müdahale olmayacağı garantisinin alındığını söyledi. 
     Bu arada polis ekipleri, fabrika bahçesindeki barikatı kaldırdı ve fabrikadan ayrılmaya başladı. 
     Polislerin araçlara binmesi sırasında yemekhanede bulunan işçilerin aileleri polisleri alkışladı. 
     
</TEXT>
</DOC>
