<DOC>
<DOCNO> 342724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/yazar/theper.html </URL>
<DATE> 2005/05/15/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Artık sistem sorgulanmalı 
</HEADLINE>
<TEXT>


Hukuk sistemi tartışılmaz, "tabu" değildir. Hukuk sistemi tartışılır, hatalar varsa dikkat çekilir. Aynı şekilde mahkeme kararları da tartışılır. Her verilen karar mutlak doğru değildir. 
Bugün Türkiye hukuk sisteminin ciddi biçimde tartışılması gereken bir noktaya gelmiştir. Önemli hataları ve eksiklikleri vardır. Bu yazıyı bugünler için yazmış olmamın bir nedeni vardır, önemli temel kanunlar bugünlerde değiştiriliyor. Sistemi sorgulamanın ve hataların düzeltilmesinin zamanıdır ama ne yazık ki görünen o ki değişiklikler temel nitelikte değil sathidir. 
Bir haber, bu konulara dikkat çekmek için yeterli. 
"10 yaşında çocuk bir günde 3 otomobil çaldı." "Çocuğun yakalandığı ancak işlem yapılamadığı için serbest bırakıldığı açıklandı." 
Ceza Kanunu'na göre, "Fiili işlediği zamanda 11 yaşını bitirmemiş olanlar hakkında takibat yapılamaz ve ceza verilemez." 
Yeni Ceza Kanunu'na göre Haziran başında yürürlüğe girecek. , "Fiili işlediği sırada 12 yaşını doldurmamış çocukların ceza sorumluluğu yoktur." 
Peki önümüzde bu yaşlarda yüzlerce suç işlemiş kalabalık bir grup var. Bunların çoğu hırsızlık, kapkaç, yankesicilik yapıyor. Bir günde 3 araba çalana da rastlandığına göre, bu çocuklar şuursuz değil. Üstelik araba çalan, "Esrar paramı verin çalmayayım" diyebiliyor. Ve bizler, bu çocuğu yine sokağa salıyoruz. Bu sistem sorgulanması gereken bir sistem değil mi 
Nasıl olsa ceza görmeyecek, diye ailelerin bu çocukları özel eğitimle yetiştirdiği ink r edilemez bir gerçek. Bu çocukların şuursuzca bu işi yapmadıkları da bir gerçek. Zira bu hırsız çocuk, araba kullanırken yakalanmış. Peki biz h l bu çocukların sırtını sıvazlayıp sokağa mı salacağız 
Benim söylememe gerek yok, herkes biliyor. Çağdaş insan yetiştirmeyi amaçlayan ülkelerde çocuk daha ana karnındayken izlenmeye başlanıyor. Bizim hukuk sistemimiz ise artık çekirdekten yetişme suçlu yaratmaya yönelik bir hal aldı. Bugün sistemi sorgulamayacağız da ne yapacağız Hukuk sistemimizde bu ve buna benzer çoook gedik var, aklımızı başımıza toplayıp sistemi kurmak zorundayız. Geçen zaman aleyhe işliyor. 



</TEXT>
</DOC>
