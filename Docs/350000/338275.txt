<DOC>
<DOCNO> 338275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/dunya/axdun01.html </URL>
<DATE> 2005/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Başar Esad devrilebilir' 
</HEADLINE>
<TEXT>


İsrail askeri istihbaratının şefi Aharon Zeevi, "Başar liderlik göstermezse, ülkede bozulan istikrarın kurbanı olabilir" dedi 

DIŞ HABERLER SERVİSİ 


İsrail Askeri İstihbarat Servisi'nin Başkanı Aharon Zeevi, Suriye Devlet Başkanı Başar Esad'ın iktidardan bir darbeyle devrilebileceğini söyledi. 
Suriye askerlerinin Lübnan'dan çekilmesi işleminin tamamlanmasından birkaç gün sonra, İsrail'de yayımlanan Yediot Aharonot gazetesine konuşan Zeevi, "Rejiminin istikrarı, geçmişten daha büyük bir tehlike altında. Ekonomik sorunlar daha da kötüleşecek" dedi. Zeevi, Başar Esad'ın komşuları ve diğer ülkelerle yaşadığı sorunları şöyle özetledi "Suriye'den Irak'a terörist sızmalar yüzünden Amerikalılarla sorunları var, Türkiye ile su sorunu var ve Ürdün'e iade etmesi gereken bölge yüzünden bir tartışma var." 
Başar Esad'ın zayıf bir lider görüntüsü verdiğini söyleyen Zeevi, "Başar'ın karar verebilme yeteneği veya gücü olduğu konusunda emin değilim... Eğer liderlik göstermezse, Başar kesinlikle şartların kurbanı olabilir" dedi. 

Kayınbiraderi veya kardeşi 
İsrail, 1967'deki "Altı Gün Savaşı"nda işgal ettiği Suriye'nin Golan Tepeleri'ni h l işgal altında tutuyor. İki ülke teknik olarak h l savaş halinde. 
Zeevi, Başar Esad'ın yerine geçebilecek olası isimler arasında Başar Esad'ın kayınbiraderi, İstihbarat Servisi'nin Başkanı General Azaf Şaukat ve Başar'ın kardeşi Mahir'i saydı. 



</TEXT>
</DOC>
