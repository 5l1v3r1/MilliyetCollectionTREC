<DOC>
<DOCNO> 301033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/yazar/altan.html </URL>
<DATE> 2004/12/26/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Eğlenceli meraklar... 
</HEADLINE>
<TEXT>


BİLEMİYORUM şimdiye dek, dünyada kaç kişi merak etmiştir 24 saatte legal, illegal, otonom kaç yüz milyon, kadınla erkek çiftleşmesi, yani penisle vülva buluşması olduğunu... 
Kopenhag kriterleri, yeryüzündeki toplam 6.5 milyar kadın ve erkeğin, 24 saat içinde çiftleşme sayısındaki, görünmeyen dinamik tabloya bir düzenleme getirebilir mi 

24 saat içindeki evrensel çiftleşme tablosunda, Türkiye'nin payı ne kadardır acaba 
Bunu ne istatistik uzmanları açıkladı bugüne dek, ne politik liderlerle sivil-asker yönetim kadroları... 24 saat içinde kaç bardak su içildiğini de açıklamadıkları gibi... 

Yeryüzünde ancak 30-35 bin gün kadar yaşayabilen insanoğlu ve 24 saat içinde sürüp giden yüz milyonlarca kadın erkek çiftleşmesi... 
Bitmeyen bir kaybolma, bitmeyen bir üreme, bitmeyen bir değişim... 
Tıpkı sönüp giden galaksilerle, durmadan doğan yeni galaksiler gibi... 

Eğlenceli meraklar, çok değişik pencereler açabilir, ne yapacağına henüz karar verememiş genç kuşak yığınlarına... 
Örneğin, Sokrates'in ilk karikatürü kaç yılında ve kimin tarafından yapıldı 
Kesinkes bunu bilen birileri vardır Sidney'de, Rio de Janeiro'da, Paris'te, Oslo'da... 
Onlarla internet dostlukları kurmak, oturduğun yerden evrensel bir dostluk örgütlenmesi kurmayı sağlar. 21. yüzyılla bütünleşme rotasının pusulası bunu göstermede... 

Eğlenceli meraklar... 
24 saat içindeki yüz milyonlarca kadın erkek çiftleşmesi... 
Ölen ve doğan galaksiler... 
Sokrates'in ilk karikatürünün neden daha önce yapılamadığını merak etmekle kurulan evrensel dostluklar... 
Ve eriyip giden "biz-onlar" ayırımı... 

"Ekonomi"nin tarifini merak etmek... 
"Yer" küresindeki insan toplumlarına da kaynaklık eden, Kozmos kökenli enerjinin çeşitli maddeler karışımının da kullanılmasıyla evler, arabalar, ilaçlar, gömlekler, ayakkabılar gibi "somut"a dönüşmesinin, matematiksel denklemler ekranıdır ekonomi... 
Enerjinin, somuta dönüşmesinin matematiksel denklemleri... 

3 bin kişilik bir yolcu gemisinin yapımı için harcanan enerjinin somuta dönüşmesi... Böyle bir geminin kaça mal olduğu .. Harcanan paraların, ne zaman kazanılanla denkleşip, k ra geçileceği 
Eğlenceli bir merak aslında... 

Hele hele bir de, silah üretimlerinin ekonomik dökümü, girerse o meraka... 
Ve asıl eğlence de şurada 
24 saatte yüz milyonlarca kadınla erkeğin çiftleşmesi... Sonra da, üreyecek bebeklerin büyüdükçe öldürülmesiyle sağlanacak k rlar... 
Ama aynı zamanda öldürülenlerle azaltılan, araba, cep telefonu, bilgisayar müşterisi sayısı... 
"Ulus-devlet" yöneticilerinin çapını aşan, kanatları çok geniş bir ekonomi denklemi Kozmos'daki denklemlere benzeyen... 

Bütün bunları, Sokrates'in ilk karikatürünü merak etmek Japonya'da ilk kez Fizik Nobel ödülünü alan H. Yukawa'nın çocukluğu ile 1950-51'de Fizik Nobel ödüllerini alan 3 İngiliz bilimcisinin, G. F. Powell'ın, J. D. Cockcroft'un, E. T. S. Walton'un çocukluklarını merak edip karşılaştırarak bir belgesel senaryosu hazırlamak türü eğlenceli merak uğraşları... 
İnternetle çözümlenebilecek değişik meraklar... 

Yerel koşullanmalarla nasırlaşmış kafalara taptaze neşeli ufuklar açacak eğlenceli meraklar... 
Global mastürbasyon sayısı da, ekonomik bir ekrana yerleştirilebilir ve gerek birileri büyüyüp öldürüldükçe para kazanan silah tacirlerinin gerek birileri büyüyüp yaşadıkça müşteri kazanan kuaförlerin, neler kaybettikleri hesaplanabilir... 
Eğlenceli meraklar bunların hepsi canım tabii koşullanmış insan yığınlarına nanik yapmayı sevenler için... 

Bir akıl hastanesinde, kendini lamba zanneden delinin biri, ortalığı aydınlatmak iddiasıyla, elleriyle ayaklarından tavana bağlatmış kendisini. 
Koğuşları denetleyen doktor, elleriyle ayaklarından tavana bağlanmış deliyi görünce 
- Bu da ne, demiş bu niye tavana böyle uzunlamasına asmış kendini 
Yanındaki hemşire 
- Efendim, demiş, o kendini lamba sanıyor ortalığı aydınlatmak için öyle asılı duruyor tavanda... 
Doktor 
- Hemen indirin şunu, demiş. 
Hemşire 
- Evet ama, demiş ya o zaman ortalık karanlığa gömülürse... 

İnsanların körü körüne liderlere miderlere şeyhlere meyhlere inanıp durmalarını hatırlatan bir deli fıkrası işte... 
Eğlenceli meraklar ise, 21. yüzyılın en kocaman naniği ile bakmaya hazırlanıyor, koşullanmaların yarattığı çeşitli ahmaklıklara... 



</TEXT>
</DOC>
