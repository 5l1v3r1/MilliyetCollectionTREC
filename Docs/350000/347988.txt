<DOC>
<DOCNO> 347988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sontur46.html </URL>
<DATE> 2005/06/01/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Kendisini rahatsız eden erkeği bıçaklayarak öldürdü... 
</HEADLINE>
<TEXT>

     Antalya’nın Kemer İlçesi’ne bağlı Tekirova Beldesi’nde bir kadının, kendisini rahatsız ettiği iddiasıyla bir kişiyi bıçaklayarak öldürdüğü bildirildi. 
     AA muhabirinin aldığı bilgiye göre, Tekirova’da inşaatlarda işçi olarak çalıştığı öğrenilen Tekin Gültekin 34 , Kaplan Caddesi’ndeki ormanlık alanda ölü bulundu. Yapılan otopside, bıçaklanma sonucu kan kaybından öldüğü belirlenen Gültekin’in arkadaşları, genç adamı olay yerinin yakınında çadırda yaşayan F.U’nun 24 öldürdüğünü iddia ettiler. 
     Jandarma tarafından gözaltına alınan F.U, sorgusunun tamamlanmasının ardından mahkemeye savk edildi. 
     İfadesinde, Tekin Gültekin’in bir arkadaşıyla birlikte kendisini rahatsız ettiğini öne sürdüğü öğrenilen F.U, tutuklandı. 
     
</TEXT>
</DOC>
