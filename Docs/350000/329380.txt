<DOC>
<DOCNO> 329380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sonspo26.html </URL>
<DATE> 2005/04/01/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
ULEB Avrupa Ligi'nde ülkeler klasmanında Türkiye 4. sırada... 
</HEADLINE>
<TEXT>

     Basketbolda ULEB Erkekler Avrupa Ligi'nde 2. tur grup mücadeleleri de geride kalırken Türkiye, ligin 2. turu baz alınarak hazırlanan ülkeler klasmanında, 4. sırada yer aldı. 
     Ligde bu sezon da Efes Pilsen ve Ülkerspor olmak üzere 2 takımla temsil edilen Türkiye, 2. tur grup maçlarında elde edilen toplam 7 galibiyet, 5 yenilgi ve 58.33'lük başarı yüzdesiyle, 2. turu ülkeler klasmanında 4. sırada tamamladı. 
     2. turun en başarılı ülkesi, tek takımı olan Maccabi Elite Tel Aviv'in aldığı 6 galibiyet ve yüzde 100'lük başarı oranıyla İsrail oldu. 
     9 ülkeden 16 takımın yer aldığı 2. tur mücadelelerinde, 6 ülkenin takımları çeyrek finale yükselirken, Türkiye ile İtalya, 2'şer takımla, çeyrek finale en fazla ekip çıkaran ülkeler olarak dikkati çektiler. Çeyrek finalde ayrıca İsrail, Rusya, İspanya ve Yunanistan'dan 1'er takım yer alacak. 
     Bu arada Türkiye, başarı yüzdesine göre İtalya ve İspanya gibi ülkeleri de geride bırakmayı başardı. 
     Ligde 2. tur grup maçlarının ülkeler klasmanı ve ülkelerin başarı yüzdeleri şöyle oluştu 
     1-İsrail 1 6-0 100 . 
     2-Rusya 1 5-1 83.33 . 
     3-Yunanistan 2 8-4 66.67 . 
     4-Türkiye 2 7-5 58.33 . 
     5-İtalya 4 13-11 54.17 . 
     6-İspanya 3 8-10 44.44 . 
     7-Hırvatistan 1 1-5 16.67 . 
     8-Litvanya ve Polonya 1 0-6 0 . 
     
</TEXT>
</DOC>
