<DOC>
<DOCNO> 341621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sontur13.html </URL>
<DATE> 2005/05/11/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Bahçelievler’de bir kişi tabancayla vurularak öldürüldü 
</HEADLINE>
<TEXT>

     Bahçelievler’de bir kişi tabancayla vurularak öldürüldü. 
     Alınan bilgiye göre, kuaför olduğu belirtilen 35 yaşındaki Ahmet Kaya ile kimliği henüz belirlenemeyen bir kişi arasında gece saatlerinde Yenibosna Fatih Caddesi’nde tartışma çıktı. 
     Bu kişi tarafından tabancayla vurulan Kaya, göğüs bölgesi ile eline isabet eden kurşunlarla ağır yaralandı. 
     Kaya, kaldırıldığı Özel Nisa Hastanesi’nde yapılan müdahaleye rağmen kurtarılamadı. 
     Olay yerinde polis ekiplerince yapılan incelemede, çok sayıda boş mermi kovanı bulundu. 
     Polis, kaçan zanlının eşkalini belirleyerek yakalamak için çalışma başlattı. 
     
</TEXT>
</DOC>
