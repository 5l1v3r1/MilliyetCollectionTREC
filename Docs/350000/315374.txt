<DOC>
<DOCNO> 315374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sondun54.html </URL>
<DATE> 2005/02/15/ </DATE>
<TIME> 21.28 </TIME>
<AUTHOR>  </AUTHOR>
<HEADLINE>
BM, Hariri'ye düzenlenen saldırıyı kınadı 
</HEADLINE>
<TEXT>

     BM Güvenlik Konseyi Lübnan'ın eski Başbakanı Refik Hariri'nin yaşamına mal olan ''terörist'' saldırıyı kınadı. 
     Konsey'den yapılan başkanlık açıklamasında, Lübnan'daki istikrarsızlığın sürmesi konusundaki endişe dile getirilerek, Genel Sekreter Kofi Annan'dan saldırıyla ilgili açıklama yapması istendi. 
     Açıklamada, Konsey'in 15 üyesinin geçen yıl aldığı ve Lübnan'daki Suriye güçlerinin geri çekilmesi çağrısı yapan kararı anımsatılarak, Lübnan hükümetine bu iğrenç saldırının sorumlularını yargı önüne çıkarması çağrısı yapıldı. 
     Lübnan'daki istikrarsızlığın sürmesinin endişe kaynağı olduğunu belirten Güvenlik Konseyi, Lübnanlıları tam egemenliklerini, bağımsızlıklarını ve toprak bütünlüğünü sağlayabilmek için barışçıl yöntemler kullanmaya çağırdı. 
     
</TEXT>
</DOC>
