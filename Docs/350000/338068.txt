<DOC>
<DOCNO> 338068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sondun35.html </URL>
<DATE> 2005/04/29/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Bağdat'taki saldırıları Zerkavi'nin gurubu üstlendi... 
</HEADLINE>
<TEXT>

     Irak'ın başkenti Bağdat ve güneyinde bugün düzenlenen saldırıları El Kaide ile bağlantılı olduğu bilinen, Ebu Musab Zerkavi'nin grubu üstlendi. 
     Zerkavi grubu adına internette yayımlanan ancak doğruluğu kesinlik kazanmayan açıklamada, Bağdat'ın Azamiye mahallesinde saldırı düzenlendiği belirtildi. 
     Amerikan askerleriyle mücadelenin yoğunlaştırılması çağrısında bulunan Zerkavi de, internette yayımlanan ses kaydında, Bağdat'ın güneyindeki Maden bölgesinde bomba yüklü 3 araçla düzenlenen saldırıları üstlendiğini bildirdi. 
     Bağdat'taki Azamiye mahallesinde düzenlenen saldırılarda 13 kişi hayatını kaybetmiş, 50 kişi yaralanmıştı. 
     Bağdat'ın 30 kilometre güneyindeki Maden'de de bomba yüklü araçlarla düzenlenen 3 saldırıda 9 kişi hayatını kaybetmiş, 35 kişi yaralanmıştı. 
     Saldırılar, İbrahim El Caferi'nin kabinesinin Parlamento'dan güvenoyu almasından bir gün sonra düzenlendi. 
     
</TEXT>
</DOC>
