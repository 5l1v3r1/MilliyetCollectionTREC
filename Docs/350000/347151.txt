<DOC>
<DOCNO> 347151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/soneko20.html </URL>
<DATE> 2005/05/30/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
BDDK Başkanı Bilgin Turkcell olayını izliyoruz 
</HEADLINE>
<TEXT>

     Bankacılık Düzenleme ve Denetleme Kurumu BDDK Başkanı Tevfik Bilgin, Turkcell’in satışında Teliasonera ile yapılan anlaşmanın bozulmasını değerlendirirken, "bizim için önemli olan, banka sahipliği meselesinin bir an önce net ve anlaşılır biçimde çözülmesi" dedi. 
     Bilgin, BDDK’da "bankaların Basel II sürecine entegrasyonuna ilişkin Yol haritasının" açıklandığı basın toplantısının ardından, gazetecilerin sorularını yanıtladı. 
     Gazetecilerin, Turkcell’de satış anlaşmasının bozulmasına yönelik soruları üzerine, olayın kendilerini doğrudan ilgilendirmediğini belirterek "olayı izliyoruz" demekle yetindi. 
     Kendileri için önemli olanın, konunun net ve anlaşılır biçimde çözümü olduğunu vurgulayan Bilgin, "bizim için önemli olan, banka sahipliği meselesinin bir an önce net ve anlaşılır biçimde çözülmesi" diye konuştu. 
     
</TEXT>
</DOC>
