<DOC>
<DOCNO> 349023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/siyaset/axsiy02.html </URL>
<DATE> 2005/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Referandum' dedi 
</HEADLINE>
<TEXT>


Başbakan Erdoğan, Cumhurbaşkanı'nın veto ettiği YÖK, Kamu Yönetimi Reformu ve 2B düzenlemeleri konusunda "Referanduma gidilebileceğini" ilk kez telaffuz etti 

ANKARA Milliyet 


Başbakan Recep Tayyip Erdoğan, Cumhurbaşkanı Ahmet Necdet Sezer'in veto ettiği YÖK, Kamu Yönetimi Reformu ve tasarıları ile 2B olarak bilinen orman vasfını yitirmiş arazilerin satışına ilişkin düzenlemenin Anayasa değişikliği gerektirdiğini belirtirken, ilk kez "Gerekirse referanduma gidilir" dedi. 
Erdoğan'ın, kabine dışında kalan 3 bakan için önceki gün yaptığı "İstifa ettiler" açıklamasını değiştirerek, "Haberleri yoktu" demesi dikkat çekti. 
Erdoğan, Başbakanlık Konutu'nda kabul ettiği Yeni Şafak gazetesi yazarlarına şu açıklamaları yaptı 
BAŞÖRTÜSÜ ANAYASA KONUSU DEĞİL Anayasa değişikliğiyle netice alıp alamayacağımız, referandum yolunun denenip denenmeyeceği... Bunlar, aramızda tartışılan konular. Paket olarak referanduma gidilir gerekirse. Ancak başörtüsü Anayasa konusu değil. Zemin elverirse adımı atarız. Yoksa bunu erteleyebiliriz de... 
BAKANLAR HABERSİZ GİTTİ Cumhurbaşkanı'na listeyi nasıl verdiysek aynen onandı. Bakanların bile haberi yoktu. Ben bizzat Ömer'e Dinçer yazdırdım, götürdüm... Hükümet içinde gelişmelere göre değişiklikler olur. 
CUMHURBAŞKANLIĞI Vakti yaklaştığında arkadaşlarımızla değerlendirme yapıp ideal kararı vermek istiyoruz. Tek başına iktidar olan hükümetimizin böyle bir şeyi düşünmesi şimdi yanlış olur. 
Seçilirken kimliğimizi gizlemedik... Milletin verdiği yetkiyi kullanacağız. 
ERMENİ KONFERANSI İlla orada Boğaziçi Üniversitesi yapmak şart mı 
Cemil Bey'in Çiçek açıklaması bu ülkenin yasası mıdır Cemil Bey'in kendi görüşüdür. Herkes çıksın, konuşsun. Cemil Bey, onun üzerine yorum yaparsa daha isabetli olurdu. Bunu kendisine de söyledim. 
MİT DİNLEMESİ İstihbarat teşkilatının müsteşar vekilinden bilgi aldım. "Anlattıklarınızı kamuoyuna açıklayın" dedim. 
Anlattığı olay şu Diyelim bir teröristin izini süreceğiz. Bir telefonla takip mümkün değil. Onun için genel bir ifadeyle izni almamız gerekiyor. Çünkü bağlantıları sürmemiz lazım. 
Yoksa bütün halkımızı dinlemeye almak söz konusu değil. 

İkram, 'konuğa göre' değişiyor 

Yeni Şafak Genel Yayın Danışmanı Fehmi Koru, Erdoğan'ın Basın Danışmanı Ahmet Tezcan'ın, "Başbakanlık Konutu'nun ahçıbaşısı, konukların Tayyip Bey nezdindeki değerini yansıtan ikram düzeyi sergiliyor. Bakalım sizinki Vatan, Milliyet ve Zaman'la kıyaslandığında hangi sıraya girecek" sözlerine yer verdi. Koru, "tüm görüşmelere giren bir yetkilinin" kahvaltı sofrasını "Öncekilerle kıyaslanamayacak kadar müthiş" diye yorumladığını belirtti. 


</TEXT>
</DOC>
