<DOC>
<DOCNO> 336936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sondun21.html </URL>
<DATE> 2005/04/26/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
İslam ülkeleri, dini günleri saptamak için uydu fırlatacak 
</HEADLINE>
<TEXT>

     İslam ülkeleri, dini günleri saptamak amacıyla ayın hareketlerini izlemek için uydu teknolojisinden yararlanacak. 
     İslam Konferansı Örgütü İKÖ , ay takvimi günlerini saptamak için 2 yıl içinde uzaya 8 milyon dolarlık bir uydu fırlatmayı planladığını açıkladı. 
     Böylece, dini günler, ayın çıplak gözle saptanan hareketlerine göre değil uzayda çekilmiş fotoğraflarına göre belirlenecek. 
     Bir İtalyan firması tarafından tasarlanan uydu, İslam ülkeleri arasında bu konuda ortaya çıkan farklılıkları da gidermiş olacak. 
     İKÖ'nün finanse edeceği uydudan kaç İslam ülkesinin yararlanacağının henüz belli olmadığı kaydedildi. 
     Ancak ayın hareketlerinin uydudan izlenmesine bazı Suudi din adamları karşı çıkıyor ve ''Ayın şeklinin yerden izlenmesi gerektiğini'' söylüyorlar. 
     
</TEXT>
</DOC>
