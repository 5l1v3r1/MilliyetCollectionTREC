<DOC>
<DOCNO> 333968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sondun27.html </URL>
<DATE> 2005/04/16/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
KYB ile KDP arasında pürüz... 
</HEADLINE>
<TEXT>

     Kuzey Irak ta yayımlanan Hewal gazetesi, Kürdistan Yurtsever Birliği KYB ile Kürdistan Demokratik Partisi KDP arasında, Kürtlerin Irak ve Kuzey Irak'taki özerk Kürt bölgesinde getirilecekleri görevler konusunda pürüz çıktığını yazdı. 
     Gazete KDP'nin, KYB lideri Celal Talabani'nin devlet başkanlığına onay vermesi ardından KDP lideri Mesud Barzani nin 'Kürdistan özerk bölgesi'nin başkanı olması benimsendiğini yazdı. 
     Habere göre, Talabani, Barzani'nin vekilliğine KYB'nin üst düzey yöneticilerinden birini getirmek istedi. Ancak bu öneriye tepki gösteren Barzani, başkan olmak istemedi. 
     Barzani, yerine yeğeni olan yerel Başbakan Neçirvan Barzani nin, yerel başbakanlığa ise Cevher Namıl Selim in getirilmesini önerdi. Anlaşmazlık üzerine arabulucuların çabasıyla Barzani bölge başkanlığı konusunda ikna edildi. Barzani'nin anlaşmayı vekili olmaması' koşulu ile kabul ettiği ileri sürüldü. 
     
</TEXT>
</DOC>
