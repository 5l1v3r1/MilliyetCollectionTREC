<DOC>
<DOCNO> 319106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/sonyas03.html </URL>
<DATE> 2005/02/27/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Sinemanın en kötüleri 'Razzie' ödülleri verildi... İşte liste... 
</HEADLINE>
<TEXT>

     ''Altın Ahududu Vakfı'' tarafından sinemanın en kötülerine verilen Razzie ödülleri sahiplerini buldu. 
     Hollywood'daki Ivar Theater'da düzenlenen ödül töreninde, Michael Moore'un ''Fahrenheit 9 11'' adlı belgeselinde görünen ABD Başkanı George Bush, 2004 yılının ''en kötü erkek oyuncusu'', ''Catwoman'' adlı filmdeki rolüyle Halle Berry de ''en kötü kadın oyuncusu'' seçildi. 
     Törene gelen ve sahneye çıkarak 4.97 dolar değerindeki ödülünü alan oyuncu Halle Berry, yaptığı konuşmada, menajerine ve filmin yönetmenine teşekkür ederek, ''Çok teşekkür ederim. Burada bulunacağımı hiç düşünmemiştim'' dedi. 
     ''Catwoman'' filmi ayrıca ''en kötü film'', ''en kötü yönetmen'' ve ''en kötü senaryo'' dallarında ödüle layık görüldü. 
     Bu arada, Moore'un ''Fahrenheit 9 11'' adlı belgeselinde görünen ABD Savunma Bakanı Donald Rumsfeld ile şarkıcı Britney Spears, ''en kötü yardımcı erkek oyuncu'' ve ''en kötü yardımcı kadın oyuncu'' ödüllerine değer görüldü. 

     
</TEXT>
</DOC>
