<DOC>
<DOCNO> 313735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sondun24.html </URL>
<DATE> 2005/02/09/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Irak'ta kaçırılan İtalyan gazeteci Sgrena'nın yaşadığı öğrenildi... 
</HEADLINE>
<TEXT>

     Irak'ta İtalyan gazetesi İl Manifesto'nun muhabiri Giuliana Sgrena'yı kaçıranlarla dolaylı ilişki kurulduğu bildirildi. 
     Komünist Il Manifesto gazetesi bugünkü haberinde, bu ilişkiyi sağlayan adı açıklanmayan bir kişinin, dün ve önceki gün gördüğünü belirttiği muhabirin sağlık durumunun iyi olduğunu söylediğini belirtti. 
     Gazete, bu ilişkinin İtalyan hükümeti ve istihbarat servisinin çalışmaları sayesinde kurulduğunu ve dolaylı ilişkiyi sağlayan kişinin, ileride arabulucu olarak çalışabileceğini kaydetti. 
     Sgrena, geçen cuma günü Bağdat Üniversitesi'nin önünden silahlı kişilerce kaçırılmış, bir internet sitesinde muhabirin öldüğü belirtilirken, başka bir sitede serbest bırakılacağı belirtilmişti. 
     
</TEXT>
</DOC>
