<DOC>
<DOCNO> 336058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/ekonomi/eko02.html </URL>
<DATE> 2005/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'de alkollü içkinin vergisi aşırı' 
</HEADLINE>
<TEXT>


EKONOMİ SERVİSİ 

Avrupa İçki Üreticileri Birliği CEPS , Türkiye'deki alkollü içki vergi oranlarının Avrupa ülkeleri ile karşılaştırıldığında çok yüksek olduğunu ve yüksek vergi oranlarının tüketici, hükümet ve sektörün çıkarlarına aykırı olduğunu açıkladı. CEPS'ten yapılan yazılı açıklamada, "Türkiye uluslararası kurallara uygun olarak vergi sistemini ne kadar hızlı olarak değiştirirse herkesin menfaatine uygun bir pazar yapısı da o kadar hızlı olarak ortaya çıkacaktır" denildi. 
Açıklamaya göre, AB ve Dünya Ticaret Örgütü WTO kurallarına göre, tüm alkollü içecekler aynı oranda vergiye tabi olmalı ancak Türkiye, farklı kategorilerdeki içkilerin farklı oranlarda vergilendirildiği karma bir vergi sistemi uyguluyor. Açıklamada, "Türkiye'de alkollü içkilere uygulanan vergiler Avrupa ülkeleri ile karşılaştırıldığında aşırı oranlarda. Örneğin viskiye Türkiye'de uygulanan vergiler, AB üyesi 25 ülkeden 2'si hariç İsveç ve İrlanda hepsinden daha yüksek" denildi. 

'AB'de de yüksek' 
Öte yandan CHP Tekirdağ Milletvekili Enis Tütüncü'nün, hükümetin 1 Şubat'ta yürürlüğe koyduğu tütün ve alkollü içeceklerdeki ÖTV oranlarına ilişkin soru önergesini yanıtlayan Maliye Bakanı Kemal Unakıtan, Türkiye'de şaraptan alınan ÖTV'nin, bazı AB ülkelerine göre daha düşük olduğunu bildirdi. Türkiye'de şarap için belirlenen maktu vergi tutarının litrede 3,2796 YTL olduğunu belirten Unakıtan, AB üyesi bazı ülkelerde şaraptan litrede 2.73 euroya 4.78 YTL varan ÖTV alındığını kaydetti. 


</TEXT>
</DOC>
