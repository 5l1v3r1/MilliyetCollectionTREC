<DOC>
<DOCNO> 316131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sonspo08.html </URL>
<DATE> 2005/02/17/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Kartal'da Carew sevinci 
</HEADLINE>
<TEXT>

     Ağır bir grip geçirdiği için geçtiğimiz hafta Denizlispor karşısında forma giyemeyen John Carew, yarın Gaziantep’te Beşiktaş’ın en büyük kozu olacak. Teknik direktör Rıza Çalımbay’ın hafta içi yapılan tüm idmanlarda özel olarak ilgilendiği Norveçli golcü, dün de sağ ve soldan yapılan ortalarda gol vuruşu çalışması yaptı. Genç hocanın, Carew’in yanında Veysel Cihan ile Ahmet Dursun’a da şans tanıması da dikkat çekiciydi. 
     
     Sağlık durumu gayet iyi 

     Kulüp doktorları, John Carew’in durumunun hızla düzeldiğini ve Antep’te forma giyebileceğini ifade ediyor. Ancak son kararı Rıza Çalımbay’ın vereceğini de sözlerine ekliyor. Genç hocanın, şu anki düşüncesi ise şöyle Karşılaşmadan önce Carew ile oturup konuşacağım. Kendisini tamamen hazır hissediyorsa sahaya çıkıp görevini yapacaktır. Bana yüzde 100 hazır adamlar lazım. Çünkü biz, telafisi olmayan maçlar oynuyoruz.ö 
     
</TEXT>
</DOC>
