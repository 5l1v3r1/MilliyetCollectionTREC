<DOC>
<DOCNO> 315164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sonspo42.html </URL>
<DATE> 2005/02/14/ </DATE>
<TIME> 18.43 </TIME>
<AUTHOR>  </AUTHOR>
<HEADLINE>
Adı skandala karışan Hakem Koop geçici olarak görevden alındı 
</HEADLINE>
<TEXT>

     Alman Futbol Fedarasyonu DFB , Almanya Birinci Ligi hakemlerinden Torsten Koop'u, adı hakem skandalına karıştığı gerekçesiyle geçici olarak görevden aldı. 
     DFB Hakem Komisyonu tarafından yapılan açıklamaya göre, Koop, maçları maniple ettiği için tutuklanan hakem Robert Hoyzer'den bu konuda teklif aldı ancak, bunu DFB'ye bildirmediği için görevine geçici olarak son verildi. 
     Koop'un geçici olarak maç yönetemeyeceğini açıklayan DFB, hakem hakkında DFB Kontrol Komisyonu tarafından soruşturmanın sürdürüldüğünü belirtti. 
     Torsten Kopp ise, avukatı Meter Michael Diestel aracılığıyla yaptığı açıklamada, hiçbir zaman maçları maniple etme olayına karışmadığını söyleyerek kendisini savundu. 
     Koop, daha önce, Hoyzer'in oyunları maniple etmek için kendisine teklifte bulunduğunu ancak, Hoyzer'in bu tavrını ciddiye almadığı için durumu DFB'ye bildirmediğini açıklamıştı. 
     
</TEXT>
</DOC>
