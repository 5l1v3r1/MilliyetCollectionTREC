<DOC>
<DOCNO> 345262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/yazar/asik.html </URL>
<DATE> 2005/05/24/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Zavallı Kadıköy 
</HEADLINE>
<TEXT>


Kadıköy - Moda - Caddebostan kıyıları, İstanbul halkının bir parça da olsa nefeslendiği, deniz havası aldığı alanlardır. Nurettin Sözen'in belediye başkanlığı döneminde Moda ve Caddebostan'da deniz kıyısı dolgu alanları yeşillendirilmiş, halka açılmıştı. 
Son iki belediye başkanı Müfit Gürtuna ve Kadir Topbaş döneminde sahiller duman oldu. 
Gürtuna, yaptırdığı arıtma tesisinin iki katı büyüklükte bir dolgu alanını duvarla çevirerek halka kapattı. Moda sahil yolu bahanesiyle Moda sahil şeridi yarı yarıya iptal edildi. 
Halen Kadıköy - Kurbağalıdere arasındaki sahil şeridinin dörtte üçü harpten çıkmış gibi... 
Dalyan - Caddebostan arasındaki sahil şeridinde manzara aynen öyle... Kazma vurulan hiçbir alan düzeltilmiyor, aynen bırakılıyor. 
Moda'da yıkılan sabit pazarın yerine otopark veya gökdelen yapılacağı söylenmekte. Salı Pazarı nedeniyle Kadıköy'de yıllardır her salı aynı keşmekeş yaşanıyor. Moda caddesinin kaldırımları perişan... Geçenlerde Kadir Topbaş'a sorduk 
- AKP'ye oy vermediler diye Kadıköylüleri özellikle mi cezalandırıyorsunuz 
- Yok canım olur mu öyle şey, dedi Topbaş. 
Ama Kadıköy'de yıllardır süren keşmekeşin başka türlü izahı yoktur. 
Kadıköy Belediyesi mi ne yapar Onlar da bizim gibi... Keşmekeşe seyirci... 

Şam'daki bir toplantıda konuşan Emine Erdoğan, "Hz. Ayşe'den çok ileri değiliz" demiş. 
Evet, en azından görünüş öyle... 
Haldun Ertem 

Dolmabahçe kazığı Kemancı Anastasia Chetorava, piyanist Dimitr Peterin. Rusya'nın dünya çapında bu iki virtüözü 4 Haziran'a kadar ülkemizde, 8 şehirde toplam 12 konser verecekler. "Cepteki Kemancı" adı verilen bu organizasyonda konserler parasız... Sanatçıların bütün masraflarını Telsim karşılıyor. Telsim bir de tarihi mek nda... Dolmabahçe Sarayı'nda bir konser düşünmüş. Saraya başvurmuş, aldığı yanıt 
"Bir gece için 120 milyar lira kira bedeli alırız. Ayrıca 24 milyar da hasar riski parası isteriz." 
Devletin iş anlayışı da bir başka... 

Söyleyecek sözünüz yoksa sessiz kalmak oldukça güç gelir. 
Malcolm Margolin 

Pansuman yapalım Karabüklü dostumuz Tacettin Korkut, parmağını otobüs kapısına sıkıştırmış. İlk müdahaleyi yapan doktorun tavsiyesi üzerine pansuman için 6 No'lu Sağlık Ocağı'na gidiyor. Oradaki görevli pansuman malzemesi kalmadığını, konuyu il sağlık müdürlüğüne ilettiklerini ancak durumun değişmediğini söylüyor. Tacettin Bey, il sağlık müdür yardımcısı Osman Bey'e durumu iletiyor. 3 saat sonra tekrar sağlık ocağına gidiyor. Pansuman malzemesi yine yok. Küçücük bir olay. Ama öteki Türkiye'nin fotoğrafı aynı zamanda... 

Cevat Yakut Sağlık Bakanı Recep Akdağ, Ankara Muhittin Ülker Trafik Hastanesi yeni mek nına taşınırken adını "Atatürk Eğitim Hastanesi" olarak değiştirmiş, peşinden kadroları tasfiye ederek kendisine yakın kişileri başa getirmişti. 
Şimdi Koşuyolu Hastanesi Kartal'daki yeni mek nına taşınıyor... Hastanenin adı bu arada "İstanbul Yüksek İhtisas Hastanesi" olarak değiştirildi. .. CHP Milletvekili Prof. Mehmet Neşşar, bir önceki deneye ve isim değişikliğine bakarak Koşuyolu'nun ünlü Başhekimi değerli kalp cerrahı Cevat Yakut ve arkadaşlarının görevden alınacağını söylüyor. Bir önceki tasfiyede hastanenin adının değiştirilmesi, kadrosunun değiştirilmesine gerekçe yapılmıştı. Şimdi Bakan'ın iddiaya yanıtı bekleniyor. 

Özgürlük yolu Türbana özgürlük sloganı gündemden eksik olmuyor... Peki türban yasak mı Ne yasağı Başbakan'ın eşi türbanıyla gazetelerin en mümtaz köşelerinde yer almıyor mu Ha, üniversiteler ve devlet daireleri mi kaldı Biraz sabır... Oralara da sıra gelir. Nevzat Şenol dostumuz telefonda 
- Televizyonda Merve Kavakçı'yı dinledim biraz önce, diyor, türbana özgürlük istiyordu. Oysa türban bizatihi kadının özgürlüğüne getirilen bir kısıtlama değil mi Yasağa özgürlük Ne çelişki... 

Sanayi ve Ticaret Bakanı Ali Coşkun, "Denetimlerde 70-80 litre yakıt verip 100 litre vermiş gibi gösteren pompalara rastladık" demiş 
Demek ki bunlar pompalayarak hortumluyor. 
Arif Ayhan 



</TEXT>
</DOC>
