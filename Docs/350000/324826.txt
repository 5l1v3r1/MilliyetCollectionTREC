<DOC>
<DOCNO> 324826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sonspo17.html </URL>
<DATE> 2005/03/18/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Denizli'nin konuğu F.Bahçe 
</HEADLINE>
<TEXT>

     Süper Lig'de 25'inci haftanın açılış maçında Denizlispor bu akşam lider Fenerbahçe'yi ağırlayacak. 
     62 puanla Süper Lig'in zirvesinde yer alan Fenerbahçe, 36 puanla altıncı sırada bulunan Denizlispor ile deplasmanda karşı karşıya gelecek. 
     Sarı-lacivertlilerde kırmızı kart cezalıları Tuncay ve Serkan bu akşamki maçta forma giyemeyecek. Tuncay, iki maçlık cezasına rağmen Denizli'ye giden kafilede yer aldı. 
     Sakatlıkları bulunan Nobre ve Servet ise Denizlispor'a karşı forma giyebilecek. 
     Fenerbahçe'nin Denizlispor maçına Rüştü, Önder, Luciano, Servet, Ümit, Aurelio, Deniz, Mehmet Van Hooijdonk , Alex, Nobre, Anelka 11'i ile çıkması bekleniyor. 
     Ligde beş haftadır kazanamayan Denizlispor'da sol ayak arka adalesinde yırtık tespit edilen ve sakatlığı henüz tam olarak geçmeyen Slovak Kratochvil dışında eksik bulunmuyor. 
     Üçer sarı kartı olan Ömer Rıza, İbrahim ve Fatih bu akşam da sarı görürse 26'ncı haftada cezalı duruma düşecek. 
     Denizlispor'un bu akşam sahaya Souleymanou, İbrahim, Abraham, Burak, Mustafa Keçeli, Güven, Serhat, Bülent Ertuğrul, Timuçin, Ömer Rıza, Ersen Martin 11'i ile çıkması bekleniyor. 
     Denizli Atatürk Stadı'nda saat 20.00'de başlayacak karşılaşma Digitürk Lig TV'den naklen yayınlanacak. 

     
</TEXT>
</DOC>
