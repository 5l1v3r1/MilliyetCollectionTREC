<DOC>
<DOCNO> 307351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/guncel/gun02.html </URL>
<DATE> 2005/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'linin derdine bak 
</HEADLINE>
<TEXT>


AKP Eskişehir Milletvekili Fahri Keskin, "İmam hatip liseliler vali olursa hortumların önüne geçer diye korkuyorlar" dedi 

ANKARA Milliyet 

AKP Eskişehir Milletvekili Fahri Keskin, imam hatip liseleri konusunda verdikleri mücadelenin özünü, "din görevlisi ihtiyacını karşılama değil, inançlı bir nesil" yetiştirme isteğinin oluşturduğunu söyledi. Keskin, velilere de "Çocuklarınız imam hatip liselerinde okusun. Diğer okulları bitirse ne işe yarayacak " diye seslendi. Keskin, Eskişehir'deki imam hatip liseleri arasında düzenlenen "Hafızlık, Ezan ve Kuranı kerim'i Güzel Okuma" yarışmasına katıldı. Sakarya ve Milli İrade gazetelerindeki haberlere göre Keskin'in sözleri özetle şöyle 
Burada İslamdan, Türklükten, hatta insanlıktan, milli duygulardan uzaklaştırılmış nesil elde etme mücadelesi verenlerle, karşı mücadele edenler arasında bir savaş sürüyor.İnşallah onlara pabuç bırakmayacağız. Ne bayrağımızdan, ne kitabımızdan, ne cumhuriyetimizden vazgeçmeyeceğiz.İmam hatipliler işbaşına kaymakam, vali olarak gelirse, hortumların önüne geçer diye korkuyorlar. 

</TEXT>
</DOC>
