<DOC>
<DOCNO> 313310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/guncel/gun01.html </URL>
<DATE> 2005/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağ-Kur isteğe bağlı sigortalılığı 
</HEADLINE>
<TEXT>


Okurlarımızdan, Bağ-Kur isteğe bağlı sigortalılığı ile ilgili çok sayıda soru geldi. Soruları tek tek yanıtlamak yerine, bu konuyu herkesin anlayacağı şekilde özetlemeyi tercih ettik... 

EMEKLİLİK HAKKINDA HER ŞEY 

Hazırlayan Şevket Kerimoğlu 

Faks 212 505 68 09 

Bağ-Kur kapsamında isteğe bağlı sigortalılar malullük, yaşlılık ve ölüm sigortası haklarından zorunlu sigortalılar gibi yararlanırlar. Ancak, iş kazası ve meslek hastalığı sonucu malullük ve ölüm aylığına ilişkin hükümler bu sigortalılar hakkında uygulanmaz. 04.10.2000 tarihinden sonra isteğe bağlı sigortalı olanlar sağlık sigortası yardımlarından yararlanamazlar. 

Şartları 
Kanunla veya kanunların verdiği yetkiye dayanılarak kurulan sosyal güvenlik kuruluşlarına prim veya kesenek ödemeyen, bu kuruluşlardan malullük ve yaşlılık aylığı ile daimi tam iş göremezlik geliri almayan ve 18 yaşını dolduran 
a Ev kadınları, 
b Herhangi bir işte çalışmayanlar, 
c Bağ-Kur'a tabi zorunlu sigortalılığı sona erenler, 
d Yurtdışındaki vatandaşların yanlarında bulunan ve herhangi bir işte çalışmayan eşleri, 
e Türkiye'de ikamet eden ve herhangi bir işte çalışmayan yabancı uyruklular, talep etmeleri halinde isteğe bağlı sigortalı olabilirler. 
Kuruma isteğe bağlı sigortalı olarak tescili yapılan ancak daha sonra birinci fıkrada öngörülen şartları taşımadığı anlaşılanların sigortalılığı 
a Öngörülen şartları halen taşımıyor iseler, tescil tarihinden itibaren, 
b Öngörülen şartları daha sonra haiz olmuş iseler, bu şartlara haiz oldukları tarihe kadar olan kısmı iptal edilir ve ödedikleri primler talepleri halinde kendilerine iade edilir. 

Başvuru şekli 
Bağ-Kur'a tabi zorunlu sigortalılığı sona erenlerden isteğe bağlı sigortalı olmak isteyenler veya isteğe bağlı sigortalılığını sona erdirenlerden tekrar isteğe bağlı sigortalı olmak isteyenler dilekçe ile ilk kez Bağ-Kur isteğe bağlı sigortalısı olmak isteyenler ise ikametg hlarının bulunduğu köy veya mahalle muhtarları tarafından onaylanmış Bağ-Kur İsteğe Bağlı Sigortalılık Giriş Bildirgesi ile ikametg hlarının bulunduğu yerdeki il müdürlüğüne başvurmaları gerekmektedir. 
Yurtdışından isteğe bağlı sigortalı olmak isteyenler, Bağ-Kur İsteğe Bağlı Sigortalılık Giriş Bildirgeleri'ni ikamet ettikleri ülkede bulunan konsolosluğa veya Çalışma ve Sosyal Güvenlik Müşavirliği ya da Ataşeliği'ne onaylattıktan sonra doğrudan Bağ-Kur Genel Müdürlüğü'ne göndermeleri gerekmektedir. İl müdürlüklerine yapılan başvurular Bağ-Kur Genel Müdürlüğü'ne gönderilir. 
Bağ-Kur isteğe bağlı sigortalılığı yönetmeliğin 8'inci maddesinin ikinci fıkrasına göre, sigortalının toplam borcunun üç aylık prim ve ceza borcundan fazla olması nedeniyle sigortalılığı sona erenlerin daha sonra yaptıkları prim ödemeleri de yeniden sigortalılık talebi olarak değerlendirilir. 

Başlangıcı 
İsteğe bağlı sigortalılık, talep dilekçesinin veya isteğe bağlı sigortalılık giriş bildirgesinin kurum kayıtlarına girdiği tarihten itibaren başlar. 
Ancak 
a 1479 ve 2926 sayılı kanunlara göre zorunlu sigortalılığı sona erdikten sonra isteğe bağlı sigortalı olmak isteyenlerin isteğe bağlı sigortalılıkları, zorunlu sigortalılık prim ve gecikme zammı borçlarını ödedikleri tarihten, 
b Diğer sosyal güvenlik kanunları kapsamındaki zorunlu ve isteğe bağlı sigortalılıkları veya 1479 ve 2926 sayılı kanunlar kapsamındaki zorunlu sigortalılıkları devam ederken isteğe bağlı sigortalılık talebinde bulunanların sigortalılıkları anılan kanunlara tabi sigortalılıklarının sona erdiği tarihi takip eden günden itibaren başlatılır. 
Sigortalının toplam borcunun üç aylık prim ve ceza borcundan fazla olması nedeniyle sigortalılığı sona erdirilenlerin, prim ödemeye başladıkları ayın başı itibariyle sigortalılıkları yeniden başlatılır. 

Basamak seçimi 
İlk defa isteğe bağlı sigortalı olmak isteyenler, 1479 Sayılı Kanun'un 50'nci maddesinde belirlenen gelir basamaklarından ilk 12 basamaktan dilediklerini seçebilirler. Ancak, Bağ-Kur'a tabi zorunlu sigortalı olduktan sonra ilk defa isteğe bağlı sigortalı olanların basamakları zorunlu sigortalılığın sona erdiği tarihte bulundukları basamaklara, diğer sosyal güvenlik kanunlarına tabi sigortalı olduktan sonra ilk defa isteğe bağlı sigortalı olanların basamakları, diğer sosyal güvenlik kanunları kapsamında geçirilen süre dikkate alınarak, intibak ettirilmek suretiyle belirlenir. 
İsteğe bağlı sigortalılığı sona erdikten sonra, diğer sosyal güvenlik kanunları kapsamında sigortalı olup, yeniden isteğe bağlı sigortalı olanların basamakları ise diğer sosyal güvenlik kanunları kapsamında geçirilen süre dikkate alınarak daha önce bulundukları son basamak üzerine intibak ettirilmek suretiyle yeniden belirlenir. 

Basamak yükseltmek 
Sigortalıların seçtikleri veya intibak ettirildikleri ilk 12 basamakta bekleme süresi bir yıl, 13'üncü basamaktan itibaren her bir basamakta bekleme süresi ise iki yıldır. İlk 11 basamakta bulunan sigortalıların basamakları bu yönetmeliğin 8'inci maddesinin 2'nci fıkrası hükmü saklı kalmak kaydı ile talep aranmaksızın, bir yıllık prim ödeme süresinin dolduğu tarihi takip eden ay başı itibariyle, kurumca bir üst basamağa yükseltilir. 
12'nci basamaktan itibaren sigortalıların basamakları talepte bulunmaları ve talep tarihinden önceki ayın sonu itibariyle prim ve gecikme zammı borcu bulunmaması şartıyla, talep tarihini takip eden aybaşı itibariyle bir üst basamağa yükseltilir. 

Okurlardan gelen sorulara cevaplar 

Bulgaristan göçmeni ve yurtdışı borçlanması 
Ben 1989 yılında Bulgaristan'dan zorunlu göçle gelen bir vatandaşım. 07.09.1989 tarihinde SSK'lı olarak işe başladım. Şu anda çalışmıyorum ve Ocak 2005 sonu itibariyle 3470 prim ödeme günüm var. Bulgaristan'da 1989 yılı öncesi yaklaşık 10 çalışma yılım var. Ve orada ilk işe başlama tarihim 05.02.1979. Bu çalışmalarımı kanıtlayacak resmi makamlardan alınmış belgelere de sahibim. Benim öğrenmek istediğim SSK'ya göre emekli olacaklar için işe başlama tarihim 05.02.1979 olarak kabul edilmiş olsa benim emekli olmam lazım. Ben 06.10.1957 doğumluyum, normalde Bulgaristan çalışma sürelerim ile birlikte 25 yıllık sigortalılık sürem var, 48 yaşındayım ve 5000 günü tamamlama da 1530 gün var. Bu nedenle Bulgaristan'da geçen günlerden borçlanarak emekli olma hakkım var mı Naci Yılmaz. 
CEVAP Sayın Naci Yılmaz, 3201 Sayılı Yurtdışında Geçen Hizmetlerin Borçlanması Hakkında Kanun'un 3'üncü maddesindeki 2 yıllık sürenin Anayasa Mahkemesi'nce iptal edilmiş ve daha sonra 4958 sayılı kanun ile iptal edilen bu maddenin yerine TBMM'nin yeni bir düzenleme yapmıştır. Ancak, SSK'nın 8-17 sayılı ek genelgesi bu durumu kabul etmemiştir. 
Ayrıca, SSK, Bağ-Kur ve TC Emekli Sandığı, siz ve sizin gibi Türkiye Cumhuriyet vatandaşı olmadan önce yurtdışında çalışmış olanların hizmetlerini borçlanmaya dahil etmiyordu, ama Yargıtay'ın verdiği kararlar, sosyal güvenlik kurumlarının yaptığı yanlışları ortaya çıkarmıştır. 
Konu ile alakalı olarak size bir mahkeme kararından paraflar vereceğim. 
Karara göre Bulgaristan göçmenleri borçlanma yapabilir. 
Yargıtay 10'uncu Hukuk Dairesi'nin 2004 354 esas ve 2004 938 karar sayılı ve 17.02.2004 günlü kararına göre 
02.07.1989 tarihinde Bulgaristan'dan zorunlu göçle Türkiye'ye gelen Efrahim... Bursa'ya yerleşir, 01.11.1989 günü SSK'lı olarak işe başlar ve hemen arkasından 15.08.1991 günü Türk vatandaşlığına alınır. 3201 Sayılı Kanun'un 3'üncü maddesinin TBMM tarafından değiştirilmesinden sonra, SSK'ya başvurarak, 07.11.2003 günü SSK'ya Türk vatandaşı olmadan önce Bulgaristan vatandaşı olarak geçen 9 yıl 9 aylık çalışma süresini yurtdışı borçlanmak istediğini belirten dilekçeyi verir. SSK, bu çalışmaları Türk vatandaşlığından önceki süreye ait olduğu ve yurda kesin dönüş tarihinden itibaren 2 yıl içinde başvurulmadığı gerekçesi ile reddeder. 
Efrahim Bey bunun üzerine iş mahkemesinde dava açar ve başvurduğu Bursa 1'inci İş Mahkemesi H kimi İsmet Aslanoğlu, SSK'nın verdiği ret kararının 3201 Sayılı Kanun ile uyuşmadığını belirterek borçlanmanın kabulüne karar verir. SSK'nın bu kararı temyiz etmesinden sonra Yargıtay 10'uncu Hukuk Dairesi de 
1- Vatandaş olmak gerekmez. 
Yurtdışı borçlanması yapabilmek için borçlanmak istenilen sürede Türk vatandaşı olmak gerekmez, sadece borçlanma yapmak istenilen tarihte Türk vatandaşı olmak yeterlidir. Ayrıca, yönetmelikler kanun ve tüzüklere aykırı olmadığı sürece geçerlidir kuralı gereğince, yurtdışı hizmetlerinin borçlanılması ile ilgili yönetmeliğin "Türk vatandaşı olarak çalışma" koşulu yasal olmadığı için geçerli değildir, kararını verir. 
2- 2 iki yıllık süre de yok. 
Aynı kararda, 3201 Sayılı Kanun'un borçlanma esaslarını düzenleyen 3'üncü maddesindeki, borçlanma için yurda kesin dönüş şartı ve dönüşten itibaren en geç 2 yıl içinde başvuru esasları da Anayasa Mahkemesi'nce iptal edilmiş ve yerine TBMM tarafından 4958 sayılı kanun ile yeni bir düzenleme yapılmıştır denilerek, 3201 sayılı kanunun yeni 3'üncü maddesi de Anayasa Mahkemesi'nin kararına uygun olarak yurtdışında geçen sürelerin borçlanılmasında hem yurda kesin dönüş şartını hem de 2 yıllık bir süre gibi belirli bir süreyi içermediği özellikle belirtilir. Bu nedenle de Efrahim Bey'in, 1989 yılından önceye ait olan 9 yıl 9 aylık çalışma süresini borçlanmak için 07.11. 2003 günü SSK'ya başvurmasında herhangi bir yasadışılık yoktur. SSK'nın borçlanma işlemini yerine getirmesi gerekir, kararına varılır. 

Polisin yıpranması ve SSK bakışı 

Şevket Bey, öncelikle kapsamlı ve anlaşılır bir dil ile izah ettiğiniz yazı diziniz için size teşekkür ederim. Benim durumum ile ilgili olarak bir örnek verilmediği için size sorma ihtiyacı hissetim. 01.10.1961 doğumluyum, 01.03.1985 günü SSK'lı olarak işe başladım ve 01.07.1985 günü polis oldum. 01.10.1993 tarihinde de kendi isteğim ile polislikten istifa ettim. 01.11.1993 gününden beri de özel bir şirkette SSK'lı olarak çalışıyorum. T.C. Emekli Sandığı, SSK'ya gönderdiği hizmet bildirim belgesinde normal polislik süremin yanında 1 yıl, 7 ay, 12 gün yıpranmamın olduğunu da bildirmiş. 1995 yılında da SSK'lı olmamdan önceki askerlik borçlanmamı da ödedim. Sanırım toplam hizmetim 6500 günün üzerindedir. Sizden isteğim, bu emniyette iken hak kazandığım 1 yıl, 7 ay, 12 gün yıpranmamın tıpkı askerlik sürem gibi işe başlama tarihini öne çekip çekmediğidir. Eğer SSK bu işlemi yapmıyorsa dava açmam hakkımın olup olmadığını cevaplamanızı talep ederim. Yaşar Esen. 
CEVAP Yaşar Bey, TC Emekli Sandığı iştirakçisi iken hak kazandığınız 1 yıl, 7 ay, 12 günlük fiili hizmet zammınız SSK tarafından, hem sigortalılık sürenize eklenir hem de prim ödeme gün sayınıza dahil edilir. Siz iletinizde askerlik sürenizi belirtmemişsiniz ama 20 ay askerlik yaptığınızı varsayarsak 01.03.1985 olan sosyal güvenlik başlangıcınız, askerlik borçlanması nedeniyle, 
01.03.1985 İlk işe başlama tarihi 
- 00.08.0001 Askerlik süresi 1 yıl, 8 ay 
01.07.1983 olmuş. 
Ayrıca, askerlik borçlanması nedeniyle 01.07.1983 olan işe başlama tarihiniz 1 yıl, 7 ay, 12 günlük fiili hizmet zammınız nedeniyle de geriye getirilecek ve, 
01.07.1983 İşe başlama tarihi 
- 12.07.0001 Fiili hizmet zammı süresi 
19.11.1981 Kabul edilen işe başlama tarihi 
Görüldüğü üzere, işe başlama tarihiniz 19.11.1981 olarak kabul edilecek bu tarihe göre de 46 yaşında 01.10.2007 günü SSK'dan emekli olacaksınız. Burada dava edilebilecek olan olay, 46 yaş olarak belirlenen emeklilik yaşından sahibi olduğunuz fiili hizmet zammı süresinin indirilmemesi meselesidir. Zira, T.C. Emekli Sandığı iştirakçisi olsaydınız 1 yıl, 7 ay, 12 gün yıpranmanız emekli olacağınız yaştan da düşülecekti, ama SSK bunu kendi kanunu gereğince düşmez. 

Kısa kısa... 

Ecdat Aykılıç- Geriye dönük hizmet borçlanması imk nı şu an yok. Genel olarak en son 1987 yılında bu tür bir hak verilmişti, özel olarak ise 1995'te sanatçılara bu tür bir borçlanma hakkı verildi.Tunç Mustafa Kılıç- 02.02.2006 günü 25 yıllık sigortalılık sürenizi tamamlayınca emekli olacaksınız.Ömer Karataş- KKTC ile ülkemiz arasında sosyal güvenlik anlaşması var olup isterseniz hiç borçlanma yapmadan SSK'dan yurtdışı kısmi aylığı ile emekli olabileceğiniz gibi Kıbrıs'ta geçen günlerinizi, günlüğü iki dolardan borçlanarak SSK'da var olan 2060 günü 5000 güne tamamlayarak hemen emekli de olabilirsiniz.Fikret Doğan- Bağ-Kur'a 18 aylık askerlik borçlanma süreniz dahil 25 tam yıl prim ödemek şartıyla 48 yaşından sonra emekli olabilirsiniz.M.Ali Namlı- Bağ-Kur'dan 25 tam yıl 9000 gün prim ödeme şartıyla emekli olursunuz. SSK'ya ödenmiş 319 gün dahil Ali Çetin Mert- Askerlik borçlanması için emekli olacağınız güne kadar süre var.Emine Gülseren Diker- İletinizde gönderdiğiniz bilgilere göre Bağ-Kur'dan sonra başladığınız SSK'ya 1260 gün prim ödediğiniz gün SSK'dan emekli olabilirsiniz. n Ahmet Taşkın- 44 yaşında 15.01.2006 emekli olursunuz. 

YARIN 
Sorular ve cevaplara devam... 



</TEXT>
</DOC>
