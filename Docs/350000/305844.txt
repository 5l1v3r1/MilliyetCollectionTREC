<DOC>
<DOCNO> 305844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonspo24.html </URL>
<DATE> 2005/01/12/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Beşiktaşlı El Amin, FIBA Erkekler Avrupa Ligi'nde zirvede... 
</HEADLINE>
<TEXT>

     Beşiktaş'ın yıldız basketbolcusu Khalid El Amin, FIBA Erkekler Avrupa Ligi'nde bu hafta 2 kategoride zirvede yer aldı. 
     Beşiktaş, uzatmalar sonunda deplasmanda Ukrayna ekibi Azovmash Mariupol'e uzatmada 104-96 yenilirken, bu karşılaşmada rakip potaya 35 sayı atan ABD'li oyuncu El Amin, ligin en skorer ismi oldu. 
     El Amin ile birlikte, daha önce Ülkerspor formasını giyen ve halen Rusya'nın BC Khimki takımında oynayan Melvin Booker da bu hafta 35 sayıyla bu kategoride 2. sırada yer aldı. 
     Beşiktaşlı Ratko Varda da attığı 28 sayıyla haftanın skorerleri sıralamasında 4. sırayı aldı. Üçüncü en skorer oyuncu ise İsrail'in Strauss Iscar Nahariya ekibinden Eric Campbell 30 sayıyla oldu. 
     
     ASİST KRALI EL AMIN 
     Beşiktaşlı Khalid El Amin, FIBA Avrupa Ligi'nde asist krallığında da 7.8 ortalamayla zirvede yer alıyor. 
     Asist krallığında ikinciliği Shammond Williams UNICS Kazan-Rusya 7.2 ortalamayla alırken, Ed Cota Dinamo Saint Petersburg-Rusya 6.4 ortalamayla 3. durumda bulunuyor. 
     
</TEXT>
</DOC>
