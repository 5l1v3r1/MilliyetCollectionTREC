<DOC>
<DOCNO> 312459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sontur02.html </URL>
<DATE> 2005/02/04/ </DATE>
<TIME> 02.06 </TIME>
<AUTHOR>  </AUTHOR>
<HEADLINE>
"Dur" ihtarına uymayan araca ateş ederken yaralandı 
</HEADLINE>
<TEXT>

     Ankara'da bir polis memurunun, ''dur'' ihtarına uymayan araca ateş ederken, kendi tabancasından çıkan kurşunla yaralandığı bildirildi. 
     Alınan bilgiye göre, Turgut Özal Bulvarı'nda devriye görevi yapan polis ekibi, durumundan şüphelendiği bir araca ''dur'' ihtarında bulundu. 
     İhtara uymayarak kaçan otomobilin lastiklerine ateş eden ve adının Hamdi olduğu öğrenilen polis memurunun, bu sırada kendi tabancasından çıkan kurşunla elinden yaralandığı bildirildi. 
     Arkadaşları tarafından Gazi Üniversitesi Hastanesi'ne kaldırılan polis memurunun sağlık durumunun iyi olduğu öğrenildi. 
     Olayın ardından, Terörle Mücadele Şubesi ekipleri olay yerine incelemelerde bulundu. 
     
</TEXT>
</DOC>
