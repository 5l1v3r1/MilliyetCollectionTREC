<DOC>
<DOCNO> 311786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sontur27.html </URL>
<DATE> 2005/02/02/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Kendisiyle birlikte olmak istemeyen kadını öldürdü 
</HEADLINE>
<TEXT>

     Denizli'de bir kişi, kendisiyle birlikte olmak istemediğini iddia ettiği kadını tabancayla öldürdü. 
     Alınan bilgiye göre, Akın D. 27 , birlikte olmak için kendisine randevu verdiği iddia edilen Songül Emen 28 ile Topraklık Mahallesi'ndeki bir otelin otoparkında buluştu. 
     Akın D. ile Songül Emen, burada henüz belirlenemeyen nedenden dolayı tartışmaya başladı. Tartışmanın ardından Songül Emen'in buluştukları yerden ayrılmak istemesine sinirlenen Akın D, genç kadını önce darp etti, ardından da yanındaki ruhsatsız tabancayla ateş etti. Songül Emen, başına isabet eden kurşunla olay yerinde öldü. 
     Cinayetten sonra tabancayla birlikte yakalanan Akın D'nin, Denizli Emniyet Müdürlüğü Asayiş Şubesi'nde sorgusunun devam ettiği bildirildi. 
     Polis yetkilileri, ölen kadının Denizli Emniyet Müdürlüğü Ahlak Şubesi'nde, fuhuş yapmaktan sabıkası bulunduğunu kaydettiler. 
     
</TEXT>
</DOC>
