<DOC>
<DOCNO> 320613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/yazar/pulur.html </URL>
<DATE> 2005/03/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Basın özgürlüğü, palavra özgürlüğü... 
</HEADLINE>
<TEXT>


MÜJDEYİ Orhan Birgit'ten aldık, genç gazetecilere "Gözünüz aydın " demeye getiriyor, tarih bile veriyordu 1 Nisan 2005... 
Peki, bu neyin müjdesi 
Yeni "Hilton'ların" açılacağının ve buralarda "ikamete mecbur tutulacaklarının" müjdesi. 
Biraz karışık laf ettik, açıklayalım... 
1 Nisan 2005 tarihinde yeni ceza kanunu yürürlüğe giriyor... 
Girince ne mi olacak 
Gazeteciler Cemiyeti Başkanı Orhan Erinç'e göre, hapis cezası tehdidi altında kalacak gazeteci sayısı ikiye katlanacak. 
Niye Çünkü kanun, sadece gazeteleri deği, radyo ve televizyonları da kapsıyor. 

PEKİ bu "Hilton" lafı da nereden çıktı 
1960 öncesi hapse atılan gazeteciler, Cezaevlerinin "Hilton" adı verilen koğuşlarında kalırlardı da ondan... 
İşte, Orhan Birgit'in müjdesi bu... 

NE günlerdi onlar, her çarşamba sabahı, şimdi postane olan Sirkeci'deki Adliye'nin kapısında "Toplu Basın Mahkemesi" yazılı küçük salonun önünde buluşurduk, kiminin davası yeni başlamış, çoğu kere cezaevinden kelepçeli getirilen arkadaşlarımızla hasret giderir, "Cemil Astsubay"ın yüksek müsaadelerine sığınarak, sarılıp hal hatır sorardık. 

O günleri bilmeyenlere bunları anlatmak mümkün mü 
Mümkün olmadığı için, kuzu kuzu "1 Nisan"ı bekliyorlar. 
Bugün seslerini çıkarmayanlar, o gün savunmalarını duyurabilecekler mi 
Orhan Erinç, yeni ceza kanununun "ifade özgürlüğünün önüne, Avrupa İnsan Hakları Sözleşmesi'nde belirlenmiş olan ölçütlere aykırı yeni ve geniş kapsamlı suçlar oluşturacağını" söylüyor. 

İFADE özgürlüğü denilince aklımıza Orhan Pamuk'un "Türkler, Birinci Cihan Savaşı'nda 1 Milyon Ermeni'yi, birkaç yıl önce de 30 bin Kürt'ü öldürdüler" dediği geliyor. 
Bu, ifade özgürlüğü müdür 
"Türkler, Ermenilere zulüm yaptı " iddiası ifade özgürlüğüne girebilir, "Bu adam da öyle düşünüyor " diyebilirsiniz. 
"Ama 1 milyon Ermeni'yi öldürdüler " demek hangi özgürlüğe sığar 
Elinde delil var mı, belge var mı, istatistik var mı 
Yooo, salla gitsin, işkembe-i kübradan, sonra da feryat et 
"Bu memlekette fikir ve ifade özgürlüğü yok " 
Yoksa, palavranın tarifi "K ğıda kaleme büründüm, Orhan Pamuk gibi göründüm " diye değişti mi 

YA Orhan Pamuk "Nobel Ödülü" kazanırsa, ne olur 
Haluk Şahin'in dediği olur 
"Benim korkum şu Orhan Pamuk, günün birinde .............. Nobel Edebiyat Ödülü'nü alsa bile, bu onun, kaleminin hakkıyla kazandığı bir başarı olarak değil, Türkiye düşmanı lobilerin çabalarının bir meyvesi olarak değerlendirilir. O zaman bu tarihi olay, dilini kullandığı ruhunu yansıttığı, bir bakıma adına konuştuğu halk arasında sevinç değil, üzüntüyle karşılanır. 
Dostça hatırlatıyorum " Radikal, 2 Mart 2005 
Haluk Şahin'e de faşist diyemezsiniz ya 



</TEXT>
</DOC>
