<DOC>
<DOCNO> 302863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/son/sonyas02.html </URL>
<DATE> 2005/01/02/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Bir deniz dibi tayfunları eksikti 
</HEADLINE>
<TEXT>

     Derin sularda çok büyük fırtınaların koptuğu belirlendi. Alman bilim adamları, Atlantik Okyanusu ile ilgili şaşırtıcı bilgiler elde etti. Dört yıllık bir araştırmanın sonucunda, Atlantik Okyanusu'nda, 2 bin metre derinlikte tayfunların meydana geldiği saptandı. Uzmanlar, ayrıca "Avrupa'nın ortalama sıcaklığı azalabilir," uyarısında bulundu. 
     Nature dergisinde yer alan habere göre, 'Eddy' adı verilen tayfunların çok derinde olduklarından deniz araçları ve insanlar için tehlike oluşturmadıkları vurgulandı. 
     GEOMAR Enstitüsü'nde görevli uzmanlara göre bu tür deniz dibi tayfunlarıyla ilgili asıl riski, Atlantik Okyanusu'nun akıntılarında bir değişikliğin meydana geldiğini işaret ediyor olmaları. 
     Atlantik'teki akıntılar dev sıcak su kütlelerini kuzeye, soğuk su kütlelerini güneye taşıdıkları için dünya iklimi üzerinde belirleyici. Sıcak suyu taşıyan Golfstream akıntısı, Avrupa iklimini yumuşatıyor. Tayfunların Golfstream akıntısının durabileceğinin ipuçlarını verdiğinden sözeden bilim adamları, bu durumda Avrupa'da havanın birkaç derece soğmasının beklendiğini aktardı. 
     
</TEXT>
</DOC>
