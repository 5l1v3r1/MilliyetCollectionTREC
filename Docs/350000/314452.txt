<DOC>
<DOCNO> 314452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/soneko48.html </URL>
<DATE> 2005/02/11/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Hazine 15 Şubat salı günü iki ihale düzenleyecek... 
</HEADLINE>
<TEXT>

     Hazine, 15 Şubat salı günü dolar ve YTL cinsinden iki ayrı tahvil ihalesi düzenleyecek. 
     Hazine'den yapılan açıklamaya göre, 15 Şubat 2005 tarihinde, 16 Şubat 2005 valörlü olmak üzere, 13 Şubat 2008 itfa tarihli, 3 yıl vadeli, 6 ayda bir kupon ödemeli, değişken faizli dolar cinsinden devlet tahvili ihalesi yapılacak. 
     Söz konusu tahvil, LIBOR 1.60 yıllık 182 günlük kupon ödemeli olacak, ilk kupon ödeme tarihi 17 Ağustos 2005 olarak belirlendi. 
     Kupon ödemeleri 6 aylık LIBOR oranına 1.60 puan eklenerek bulunacak yıllık faiz oranı üzerinden hesaplanacak. 
     İlk kupon ödemesine ait faiz oranı 14 Şubat 2005 Pazartesi günü duyurulacak. 
     İhalede katılımcılar 10 bin dolar üzerinden fiyat teklifinde bulunacak, söz konusu tahvilin kupon tarihleri 17 Ağustos 2005, 15 Şubat 2006, 16 Ağustos 2006, 14 Şubat 2007, 15 Ağustos 2007 ve 13 Şubat 2008 olacak. 
     
     YTL TAHVİL İHALESİ 
     Yine 15 Şubat 2005 tarihinde, 16 Şubat 2005 valör ve 10 Şubat 2010 itfa tarihli olmak üzere beş yıl vadeli, altı ayda bir yüzde 7.5 sabit kupon ödemeli Yeni Türk Lirası cinsinden devlet tahvili ihalesi gerçekleştirilecek. 
     İhalede katılımcılar 100 YTL nominal değerli tahvil için fiyat teklifinde bulunacak. Söz konusu tahvilin kupon tarihleri 17 Ağustos 2005, 15 Şubat 2006, 16 Ağustos 2006, 14 Şubat 2007, 15 Ağustos 2007, 13 Şubat 2008, 13 Ağustos 2008, 11 Şubat 2009, 12 Ağustos 2009 ve 10 Şubat 2010 olacak, kuponlar ayrıştırılarak işlem görebilecek. 
     Bu arada, Piyasa Yapıcılığı Sistemi çerçevesinde, söz konusu ihale için değişim işlemine konu geri alınacak DİBS'lere ilişkin fiyat listesi de açıklamada yer aldı. 
     
</TEXT>
</DOC>
