<DOC>
<DOCNO> 346107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sonspo33.html </URL>
<DATE> 2005/05/26/ </DATE>
<TIME> 19.55 </TIME>
<AUTHOR>  </AUTHOR>
<HEADLINE>
Fenerbahçe,İstanbul’a döner dönmez, taraftarlarıyla buluşacak... 
</HEADLINE>
<TEXT>

     Birinci Süper Lig’de sezonun bitimine 1 hafta kala şampiyonluğunu ilan eden Fenerbahçe’de,kutlamalar sürüyor. 
     Sarı-lacivertliler, yarın Konya’da yapacakları son lig maçının ardından İstanbul’a döner dönmez, Bağdat Caddesi’nde taraftarlarıyla buluşacak. 
     Konyaspor maçından sonra uçakla İstanbul’a dönecek kafile, Sabiha Gökçen Havalimanı’nda üstü açık otobüse binerek Bağdat Caddesi’ne gidecek ve burada Kadıköy Belediyesi’nin düzenlediği etkinliklere katılacak. 
     Otobüste futbolculara teknik heyet ve yöneticiler de eşlik edecek. 
     Belediyenin organize ettiği Göztepe Parkı’ndaki kutlamaların, gece geç saatlere dek süreceği ifade edildi. 
     
</TEXT>
</DOC>
