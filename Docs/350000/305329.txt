<DOC>
<DOCNO> 305329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/yasam/axyas02.html </URL>
<DATE> 2005/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dostları, Onat Kutlar'ı anacak 
</HEADLINE>
<TEXT>


Bir bombalı saldırı sonucu 10 yıl önce kaybettiğimiz Onat Kutlar'ı, sanatçı ve aydın dostları unutmadı... 

KÜLTÜR SANAT SERVİSİ 

The Marmara Oteli pastanesinde 10 yıl önce gerçekleştirilen bombalı saldırı sonucu yaşamını yitiren Onat Kutlar için, bu akşam saat 20.00'de Yeni Melek Gösteri Merkezi'nde 'Bahar H l İsyancı ' adıyla bir gece düzenlenecek. 
Zeynep Oral'ın metinlerini yazdığı, Yekta Kara'nın sahneye koyduğu ve Metin Deniz'in sahne düzenini gerçekleştirdiği geceyi, Tilbe Saran ve Cüneyt Türel sunacak. Engin Özendes ve Murat Tekdemir'in hazırladığı dijital video gösterisiyle başlayacak gecede Kutlar'ın yaşamı ve yaratıcı kimliğinin çeşitli yönlerini Ömer Kavur, Vecdi Sayar, Semih Gümüş ve Jak Şalom anlatacak. 
Kutlar'ın, gecenin adına ilham kaynağı olan 'Bahar İsyancıdır' adlı denemesini eşi Filiz Kutlar ve Ayhan Kavas, 'Özgürlük' adlı denemesini Genco Erkal, şiirlerini Tilbe Saran ve Cüneyt Türel okuyacak. Deniz Türkali ve Zülfü Livaneli, Kutlar'ı şarkılarla, Ayhan Çavaz da seslendireceği barakla anacak. Kutlar üzerine küçük filmlerin de gösterileceği geceye, Zeynep Tanbay 'İskemle' adlı solo dans gösterisiyle katılacak. 

Hayatı 'şenlik'ti 

Onat Kutlar, 25 Ocak 1936'da Alanya'da doğdu. Şiirleri, 1952'den itibaren 'Seçilmiş Hik yeler' ve 'a' dergilerinde yayımlandı. Öykü kitabı 'İshak'la, 1960'da TDK Hik ye Ödülü'nü aldı. Sinema Günleri'nin İstanbul Uluslararası Film Festivali'ne dönüşmesinde büyük pay sahibi Kutlar, denemelerini 'Bahar İsyancıdır', şiirlerini 'Unutulmuş Bir Kent' ve 'Peralı Bir Aşk İçin Divan' kitaplarında topladı. Kutlar'ın 1960'tan tibaren Milliyet Sanat Dergisi gibi yayınlarda çıkan yazıları ise 'Sinema Bir Şenliktir' adlı kitabında bir araya getirildi. 


</TEXT>
</DOC>
