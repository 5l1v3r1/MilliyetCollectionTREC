<DOC>
<DOCNO> 342093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/spor/spo07.html </URL>
<DATE> 2005/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda sırada 
</HEADLINE>
<TEXT>


Avrupa 17 Yaş Altı Futbol Şampiyonası'nda finale çıkan Milli Takımımız'ın Teknik Direktörü Abdullah Avcı, "Hollanda'yı da devirerek mutlu sona ulaşacağız" dedi 


İtalya'da düzenlenen Avrupa 17 Yaş Altı Futbol Şampiyonası'da önceki akşam Hırvatistan'ı 3-1 mağlup ederek finale adını yazdıran Milli Takımımız yarın Hollanda ile şampiyonluk için karşı karşıya gelecek. Ay - Yıldızlılar, saat 20.00'de başlayacak mücadeleden zaferle ayrılarak Avrupa'nın zirvesine çıkmak için tek yumruk oldu. Finale yükselerek Peru'da Eylül ayında yapılacak 2006 Dünya Kupası'na katılma hakkı kazanan millilerin başarılı Teknik Direktörü Abdullah Avcı, ev sahibi İtalya'yı uzatmalarda 1-0'lık sonuçla mağlup eden Hollanda'yı yenecek güçte olduklarını söyledi. 
Hırvatistan'a karşı çok başarılı bir futbol sergilediklerini kaydeden Avcı, "Bileğimizin hakkıyla finale çıktık. Şimdi sırada Hollanda var. Onları da mağlup ederek Avrupa Şampiyonu olmak istiyoruz. Futbolcularıma güvenim tam" dedi. Pontedera Stadı'nda oynanacak final maçını Eurosport kanalı naklen ekranlara getirecek. 


</TEXT>
</DOC>
