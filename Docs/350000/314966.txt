<DOC>
<DOCNO> 314966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/guncel/gun01.html </URL>
<DATE> 2005/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaç verilirse büyüyebilecek 
</HEADLINE>
<TEXT>


Büyüme hormonu eksikliği olan 15 yaşındaki Nagehan Kuşkonmaz'a, hastalığı kabul etmeyen SSK ilaç vermiyor 

PELİN BERKÜR İstanbul 

Doğuştan büyüme hormonu eksikliği yüzünden yaşıtlarının fiziki görüntüsünde olmayan 15 yaşındaki Nagehan Kuşkonmaz, Temmuz 2004'ten bu yana ilaç kullanamadığı için hiç büyüyemedi. Ailesi, ilacı karşılamayan SSK'ye karşı mahkemede hak ararken, Nagehan "Büyümek istiyorum" diyor. 
Erken doğan Nagehan, yaşıtları gibi gelişemiyor. Gereken ilaç tedavisi, ayda 1750 YTL'yi buluyor. Kendi imk nları ve yardımlarla bugüne kadar ilaçları alan aile, kızlarının hastalığını kabul etmeyen SSK'ye karşı İstanbul Hukuk İş Mahkemesi'nde maddi manevi tazminat davası açarak hukuk mücadelesini sürdürüyor. Karar için Adli Tıp'tan rapor bekleniyor. 

'AİHM'ye gideceğiz' 
İlaçları geçen temmuza kadar kendi imk nlarıyla aldıklarını, temmuzda maddi zorluk nedeniyle kestiklerini belirten anne Fatma Kuşkonmaz, kızının büyüme oranının sıfıra indiğini belirtti. Anne, "Bu ilaçları SSK vermiyor diye kullanmasaydık, kızım çok daha kısa kalacaktı. 18 yaşına kadar kullanmak zorunda. SSK 'Böyle bir hastalık yok' diyor. İstanbul Üniversitesi Tıp Fakültesi Hastanesi, hastalığı tanımlıyor" diye konuştu. Kuşkonmaz, olayı Avrupa İnsan Hakları Mahkemesi'ne taşımak istediklerini de belirtti. 


</TEXT>
</DOC>
