<DOC>
<DOCNO> 330676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sondun20.html </URL>
<DATE> 2005/04/06/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Blair, seçmenlere 'çat kapı' ziyaretler yapacak 
</HEADLINE>
<TEXT>

     İngiltere Başbakanı Tony Blair'in dün 5 Mayıs 2005'i genel seçimin tarihi olarak açıklamasının ardından, partisi de yapılacak kampanyanın ana hatlarını açıkladı. 
     Başbakan Blair'in seçim koordinatörü olarak atadığı Alan Milburn, kampanyanın ana unsurunu seçmenle kurulacak bire bir ilişkinin oluşturduğu belirtildi. 
     Milburn, bire bir ilişki kurulması çabası çerçevesinde Başbakan Blair'in onbinlerce e-mail adresine mesaj göndereceği, gittiği kentlerde rasgele seçilen evlere beşer dakikalık ''çat kapı'' ziyaretler yapacağı, kendisi ve politikasını anlatan video bantlarının seçmene ulaşmasını sağlayacağı ve alışveriş merkezleri gibi kamuya açık yerlerde halkla ayaküstü sohbetler yapacağını bildirdi. 
     Blair'in üçüncü dönem için seçmenden oy istediği kampanya çerçevesinde basın toplantıları, TV programları ve mitingler gibi alışılmış yöntemlere başvurmayacağını belirten seçim koordinatörü Milburn, Başbakan'ın internetteki sohbet odalarını seçmenle yakınlaşmanın bir yolu olarak seçeceğini anlattı. 
     
</TEXT>
</DOC>
