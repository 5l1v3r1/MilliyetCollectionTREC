<DOC>
<DOCNO> 344053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sontur26.html </URL>
<DATE> 2005/05/19/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Tuzköy'de 170 kanserli konut daha .. 
</HEADLINE>
<TEXT>

     Nevşehir’in Gülşehir İlçesi’ne bağlı olan ve bazı mahallelerindeki evlerin yapımında kansere yol açan maddelerin kullanılması nedeniyle "kanserli belde" olarak bilinen Tuzköy Beldesi’nde, Maden Tetkik Arama Genel Müdürlüğü’nce MTA 
     yapılan incelemede, 170 konutun daha kansere neden olan zeolit maddesi içerdiği belirlendi. Tuzköy Belediye Başkanı Ümit Balak, yaptığı açıklamada, MTA’dan gelen 2 kişilik ekibin, daha önce araştırma yapılmayan mahallelerde de incelemelerde bulunduğunu söyledi. İnceleme sonucu 170 konutun daha kansere neden olan zeolit maddesi içerdiğinin tespit edildiğini ifade eden Balak, hazırlanan raporun Afet İşleri Genel Müdürlüğü’ne gönderildiğini bildirdi. Balak, Afet İşleri Genel Müdürlüğü’nün de bölgede inceleme yapacağını belirterek, beldelerinin Evrenin Etekleri bölgesindeki yeni yerleşim alanına taşınabilmesi için gerekli konut yapımına izin verilmesini beklediklerini kaydetti. "Kanserli konutlarda" oturanların taşınması amacıyla Evrenin Etekleri bölgesine Bayındırlık ve İskan Bakanlığı’nca 226 konut ve 13 işyeri yaptırılıyor. 
     
</TEXT>
</DOC>
