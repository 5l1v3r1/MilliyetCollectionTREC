<DOC>
<DOCNO> 323587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/yazar/toruner.html </URL>
<DATE> 2005/03/14/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Bir gazete hangi prensiplerle yönetiliyor 
</HEADLINE>
<TEXT>


Bir medya organı aşağıdaki amaçları gütmek durumunda 
Kamu çıkarının korunması prensibini gözetmek.Kamuyu olan bitenden haberdar etmek.Başkalarıyla yoğun rekabet altında çalışarak, kar etmek. 
Bu amaçları gözetirken, aşağıdakileri planlamaya çalışır 
Haber atlamamak ama rakiplerine haber atlatmak. Bunun için geniş ve etkili bir muhabir ağı yaratmak gerekir.Gazetenin yapımı sırasında, öne çıkarılacak haberleri ve bunların sunum biçimini kararlaştırmak. Bu, bir çeşit haber pazarlaması işidir. Bunun için, yalnız muhabirlerle ve haber akış kaynakları ile değil, yazarlarla ve diğer haber kaynakları ile de günlük iletişim içinde olmak gerekir. Reklam atlamamak ama rakiplerine reklam atlatmak. Reklam verenlerle iyi ilişki kurmak ve yoğun reklam verenlerin haberlerine daha geniş yer vermek gerekiyor. Öte yandan, reklam alım sistemlerini geliştirmek, örneğin bir telefon merkezi ve veri bankası oluşturmak gerekebilir. Sektöre veya kuruma özel reklam biçimleri geliştirilmesi, bunun için ekler yapılması da önemli.Verilecek eklerin biçim, zamanlama, pazarlama ve reklam kapasitesini planlamak. Okurun ilgisini çekecek yazar ve çizer takımını bir araya getirmek. Ama, bunları bir araya getirmek kadar, geliştirmek ve bir arada tutmak da önemli.Sektördeki yeniliklerde öncü olmak. Bunun için sektördeki ulusal ve uluslararası gelişmeleri yakından takip etmek şart.Gerektiğinde promasyon seçmek, zamanlamasını planlamak ve promasyon artıklarını değerlendirmek.Kendi reklam biçimini planlamak ve yakın medya organları ile işbirliğine gitmek.Stoklama, basım, yedek parça, dağıtım, bayi payları, ücretler, cari giderler gibi masrafları verimliliği azaltmayacak en düşük noktada tutmak.Reklam ve satış gelirlerini mümkün olduğunca arttırmak. Bunların dışında, takas veya mal pazarlanması gibi gelir kaynakları yaratmak. Mal pazarlaması için uygun yeni yöntemler geliştirmek.Para, borç ve stok yönetimi yapmak. 
Kamu çıkarının korunması prensibi, bazen söz ve yazı özgürlüğünün korunması prensibi ile çelişebilir. Bazen, kamuyu olan bitenden haberdar ederken bile, kamu çıkarıyla çelişmiş olabilirsiniz. Ancak, konuya açıklık getirebilmek için "kamu çıkarı" nın ne olduğunun açık seçik tanımlanması gerekiyor. Aksi takdirde, "sansür" sözkonusu olur. İşte bunun için, batıda "özgürlüklerin dengelenmesi", "haberlerin abartılmaması", "ulusal güvenliğin korunması", "kötü niyetli, onur kırıcı ve karalayıcı yayınlara karşı tekzip hakkı", "tam veya kısmen kamuya mal olmuş kişi", "özel hayatın ve kişilik haklarının tacizi", "haber kaynağını saklama", "devlet bilgilerine ulaşma hakkı", "küçüklerin korunması", "müstehcenlik" gibi konuların sınırları sıkı sıkıya belirlenmiş. 
Bunlar belirlenmeden de, akla geldikçe basını suçlamak, anlamlı değil. 



</TEXT>
</DOC>
