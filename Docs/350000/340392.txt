<DOC>
<DOCNO> 340392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/spor/yaksoy.html </URL>
<DATE> 2005/05/07/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Futbol sevinci yaşayın 
</HEADLINE>
<TEXT>



Şimdi mantığımızı işletelim. Milli Takımımız maç kazanınca sevinmiyor muyuz Kaybedince üzülmüyor muyuz Milli Takım'daki çocuklar Fenerli, Beşiktaşlı, Galatasaraylı, Denizlili veya Diyarbakırlı değiller mi Ama nedense onların takımları sahaya çıkınca bizlere bir şeyler oluyor. Sanki düşman kardeşler gibiyiz. Çobandan Cumhurbaşkanı oluyor da, bu takımlardan birine kapıcı çocuğu teknik direktör olunca onu niye küçümsüyor veya aşağılıyoruz. 
İşte toplum psikolojisi burada ters işliyor. İki üç provokatöre alet oluyoruz. Bunlar kalabalıkları ateşleyip, iyi oyun seyretmek için stada gelen sporseverleri olmaz davranışlara itmek için ellerinden geleni yapıyorlar. O ana kadar maç sevinci yaşamak için stada gelen renk aşıklarını heyecanlarına mahkum ediyor ve kışkırtıyorlar. Nedense son yıllarda her spor oyununda kazanmak da var, kaybetmek de var sözü unutuldu. Futbolsever bireylerin bu nifak sokan kişilere karşı tek silahı, onlara uymama bilinci olmalıdır. Bu nifak faktörlerine karşı kulüp temsilcileri, teknik direktörler ve bizzat oyuncular sarfettikleri her söze dikkat etmelidirler. Ümit ediyoruz ki, önümüzdeki günlerde spor sevincini galip veya mağlup olarak yaşarız. 


</TEXT>
</DOC>
