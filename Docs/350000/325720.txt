<DOC>
<DOCNO> 325720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/guncel/axgun01.html </URL>
<DATE> 2005/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
PROVOKASYON 
</HEADLINE>
<TEXT>


DEHAP, Mersin'deki Nevruz kutlamalarında Türk bayrağına saldırıyı, Milliyet'e şöyle değerlendirdi Bu, kendini bilmezlerin provokasyonu 

NAMIK DURUKAN Ankara 

DEHAP, Mersin'deki Nevruz kutlamalarında Türk bayrağının yakılmaya çalışılmasını Milliyet'in sorusu üzerine 'provokasyon' olarak değerlendirdi. DEHAP olayla ilgili resmi açıklama yapmazken, Parti Meclis Üyesi Nurettin Yılmaz, "Bu olayı DEHAP'a yüklemek haksızlıktır" dedi. 
Yılmaz, Türk bayrağını yakmaya çalışan göstericilerin partileri ile ilişkilerinin bulunmadığını savundu. "Bu son derece çirkin bir ithamdır" diyen Yılmaz, şu açıklamayı yaptı "Çocukların Türk bayrağını yakmasını DEHAP'a yüklemek son derece yanlıştır. Bizim Türkiye Cumhuriyeti bayrağına karşı ne bir alerjimiz, ne de ink rımız var." DEHAP Genel Başkan Yardımcısı Ali Ürküt de, "Bu olay, bir iki kendini bilmezin işi. Biz bayrağa saygılıyız, tavrımız ve saygısızlığımız olmaz. Bu olsa olsa provokasyondur. Partimizi zor durumda bırakmayı amaçlamaktadır" diye konuştu. DEHAP Genel Başkan Yardımcısı Naci Kutlay, bayrak yakma eylemini "serserice hareket" olarak değerlendirdi. 

'Bayrak dağıtacağız' 
Türk Eğitim-Sen Genel Başkanı Şuayip Özcan, "Mersin'de bayrağın yakıldığı yerde bayrak dağıtacağız. Hodri meydan gelsinler" şeklinde konuştu. 

Çömez DEHAP'a mektup gönderdi 

AKP Balıkesir Milletvekili Turan Çömez, Nevruz kutlamalarında,Öcalan lehine atılan sloganlar ve Türk bayrağını yakma girişimleriyle ilgili olarak DEHAP Genel Başkanı Tuncer Bakırhan'a mektup gönderdi. Çömez, Bakırhan'dan bu eylemleri kınamasını da istedi. 

Polise 24 maaş ikramiye 

Adalet Bakanı Cemil Çiçek, Mersin'de bayrağın yakılmasını önlemeye çalışan polis Gökhan Kızıltepe'ye 24 çıplak maaş ikramiye verileceğini açıkladı. Polis memurunun çıplak maaşının ise 65 YTL olduğu belirtildi. Göstericinin kimliği de belirlendi. 


</TEXT>
</DOC>
