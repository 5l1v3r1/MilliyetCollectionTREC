<DOC>
<DOCNO> 303046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/soneko30.html </URL>
<DATE> 2005/01/03/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Çanakkale'de araba vapuru ücretlerine zam... 
</HEADLINE>
<TEXT>

     Türkiye Denizcilik İşletmeleri TDİ , Çanakkale Boğazı'nda araç ve yolcu taşıyan araba vapuru ücretlerine yüzde 10 ile yüzde 50 arasında değişen oranda zam yaptı. 
     TDİ Çanakkale İşletme Müdürlüğü yetkililerinden alınan bilgiye göre, Çanakkale-Eceabat, Gelibolu-Lapseki arasında sefer yapan araba vapurlarında otomobil, ambulans ve benzeri araçların taşıma ücreti 5 milyon 500 bin liradan 7 milyon liraya 7 YTL , büyük dingilli minibüs, midibüs ve benzeri araçların taşıma ücreti 11 milyon liradan, 14 milyon liraya 14 YTL , 30 kişiden daha fazla yolcu kapasiteli otobüs ve benzeri araçların taşıma ücreti 27 milyon 500 bin liradan 35 milyon liraya 35 YTL , çekiciler çekilen dahil 3 aks taşıma ücreti 30 milyon liradan 35 milyon liraya 35 YTL yükseltildi. 
     Yetkililer, Kabatepe-Gökçeada arasındaki yolcu taşıma ücretinin 2 milyon 250 bin liradan 3 milyon liraya 3 YTL , Çanakkale-Gökçeada arasındaki yolcu taşıma ücretinin 3 milyon 500 bin liradan 5 milyon liraya 5 YTL , Geyikli-Bozcaada arasındaki yolcu taşıma ücretinin 2 milyon 250 bin liradan 2 milyon 500 bin liraya 2.50 YTL yükseldiğini bildirdiler. 
     Yetkililer, zamlı tarife uygulamasının başladığını kaydettiler. 
     
</TEXT>
</DOC>
