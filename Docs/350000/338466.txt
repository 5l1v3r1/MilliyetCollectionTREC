<DOC>
<DOCNO> 338466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sonspo22.html </URL>
<DATE> 2005/04/30/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Samsunspor 1 - Sakaryaspor 1 maç bitti 
</HEADLINE>
<TEXT>

     Birinci Süper Futbol Ligi'nde Samsunspor ile Sakaryaspor arasındaki karşılaşma 1-1 berabere sona erdi. 
     7. dakikada Kaies'in ceza alanına gönderdiği derinleme pasta, Ivanov'dan önce müdahale eden Şenol topa hakim oldu. 
     15. dakikada ani gelişen Samsunspor atağında, Serkan Aykut'un kaleciyle karşıya kaldığı pozisyonda etkisiz vuruşunda, top Şenol'da kaldı. 
     27. dakikada Muhammed'in sol taraftan gönderdiği topu Caner kafayla şutladı. Savunmaya çarpan top kornere çıktı. 
     32. dakikada Serkan, ceza alanına girmeden vurdu. Top, yandan dışarıya çıktı. 
     37. dakikada Caner, sağ taraftan ceza alanına girdi. Bu futbolcunun vuruşunda Şenol'dan dönen topu Kaies tamamlamak istedi, ancak savunma tehlikeyi uzaklaştırdı. 
     42. dakikada konuk ekip 1-0 öne geçti. Sağ taraftan M'Bayo'nun kale alanına gönderdiği topa Shorunmu hatalı çıkınca, Burak'ın ayak koyduğu meşin yuvarlak filelere gitti 1-0. 
     44. dakikada Samsunspor beraberliği yakaladı. Gelişen Samsunspor atağında, savunmanın uzaklaştırmak istediği topla ceza yayı önünde buluşan Adnan, topu gelişine çok sert vurdu. Meşin yuvarlak ağlarla buluşunca durum 1-1 oldu. 
     Karşılaşmanın kalan dakikalarında iki takımın çabası gol getirmeyince ilk yarı 1-1 sona erdi. 
     
     İKİNCİ YARI 

     52. dakikada sol taraftan ceza alanına giren Burak, topu uygun durumdaki Makasi'ye aktarmakta gecikince, araya giren Petkov tehlikeyi kornerle önledi. 
     61. dakikada Kaies, ceza alanı dışında buluştuğu topa sert vurdu. Meşin yuvarlak kalecide kaldı. 
     65. dakikada M'Bayo, sağ taraftan ceza alanına girdi. Bu futbolcunun çaprazdan vuruşunda, Shorunmu topa yatarak hakim oldu. 
     73. dakikada Sakaryaspor kale alanı içine havalandırılan topla buluşan Serkan Aykut'un kafa vuruşunda, top kalecide kaldı. 
     76. dakikada Musa'nın pasında Serkan Aykut topu kontrol edemeyince, savunma meşin yuvarlağı ceza alanı dışına çıkardı. 
     81. dakikada ani gelişen Sakaryaspar atağında M'Bayo, kaleciyle karşı karşıya kaldığı pozisyonda kalesini terkeden Shorunmu'dan sıyrılmak isterken pozisyonunu yitirdi. Yeniden topa hakim olan bu futbolcunun vuruşunda, meşin yuvarlak kalecide kaldı. 
     85. dakikada sağ taraftan ceza alanına gönderilen topu Serkan Aykut kafayla kaleye şutladı. Şenol'u geçen topu, Emre kafayla çevirdi. 
     87. dakikada konuk ekip gole çok yaklaştı. Aydın, ceza alanı sağ köşesine yakın bir noktadan vurdu. Shorunmu'yu geçen top yan direkten geri geldi. 
     Karşılaşmanın uzatma dakikalarında Serdal'ın ceza alanının dışından vuruşunda, top direğin hemen yanından dışarı gidince, maç da 1-1 beraberlikle tamamlandı. 
     
     KÜNYE 

     

Stat 19 Mayıs. Hakemler Fırat Aydınus xxx, Orkun Aktaş xxx, Mesut Doğukan xxx. Samsunspor Shorunmu xx, Kaies xxx Dk. 84 Ergin , Celil xxx, Serkan Aykut xx, Adnan xxx, Muhammed xx, Caner xx Dk. 60 Musa xx , Kenan xxx, Ivanov xx, Petkov xxx, Tolga xx. Sakaryaspor Şenol xx, Mesut xx Dk. 59 Gökhan Çalışal x , Emre xx, Ragıp xx, Burak xxx Dk. 89 Serdal , Makasi xx Dk. 71 Aydın x , M'Bayo xx, Cemil xx, Gökhan Kök xx, Abdülkadir xx, Kabongo xx. Goller Dk. 42 Burak, Dk. 44 Adnan. Sarı Kartlar Dk. 64 Cemil, Dk. 74 Emre Sakaryaspor , Dk. 90 Petkov Samsunspor .      
</TEXT>
</DOC>
