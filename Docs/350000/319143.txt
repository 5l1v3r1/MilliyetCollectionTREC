<DOC>
<DOCNO> 319143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/siyaset/axsiy02.html </URL>
<DATE> 2005/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türbanlılar, Gül'ü örnek alıyor 
</HEADLINE>
<TEXT>


ANKARA ANKA 


Ankara, İstanbul ve Bolu'da 103 türbanlı üniversite öğrencisi arasında yapılan bir ankette, türbanı "Allah'ın emri" olarak gördüğü için taktığını belirtenlerin oranı yüzde 91 çıktı. Gazeteci-yazar Fehmi Çalmuk, "Merak Edilen Kızlar" adlı kitabının yeni çıkan ikinci baskısında, türbanlı öğrenciler arasında yapılan bir ankete yer verdi. Ankete katılanlardan yüzde 15.5'i türban için "dini özgürlük", yüzde 10.7'si "bireysel özgürlük" dedi. "Türban sembol müdür " sorusuna yüzde 66 "hayır", yüzde 33 "Evet" yanıtını verdi. Anketteki "Aşağıdaki isimlerden hangisini kendinize örnek seçersiniz " sorusuna verilen yanıtlar da, Dışişleri Bakanı Gül'ün eşi Hayrünnisa Gül'ün, Başbakan Recep Tayyip Erdoğan'ın eşi Emine Erdoğan'dan daha fazla örnek alındığını ortaya koydu. Ankete göre örnek alınanlar "Hayrünnisa Gül-yüzde 8.7, Şule Yüksel Şenler-8.7, Merve Kavakçı-6.8, Emine Erdoğan 1.9, Nermin Erbakan-1, Hiçbiri-66" olarak sıralandı. 


</TEXT>
</DOC>
