<DOC>
<DOCNO> 335936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sonspo02.html </URL>
<DATE> 2005/04/22/ </DATE>
<TIME> 02.11 </TIME>
<AUTHOR>  </AUTHOR>
<HEADLINE>
Konyaspor maçında Ahmet Yıldırım ve Ali Güneş forma giymeyecek 
</HEADLINE>
<TEXT>

     Beşiktaş, ligde Konyaspor ile yapacağı maçın hazırlıklarını sürdürdü. 
     BJK Nevzat Demir Tesisleri'nde, teknik direktör Rıza Çalımbay yönetimindeki antrenman 1,5 saat sürdü. Isınma hareketleriyle başlayan antrenmanda, futbolcular daha sonra 5'e 2 top kapma ve minik sahada çift kale maç yaptı, ortalarla şut çalıştı. 
     Bu arada, kulüp doktoru Ayhan Optur, sakatlıkları bulunan Ahmet Yıldırım ile Ali Güneş'in, Konyaspor maçında forma giyemeyeceğini söyledi. 
     Optur, sol dizindeki ağrılar nedeniyle bugün takımdan ayrı çalışan Ahmet Dursun'un durumunun da yarın netlik kazanacağını bildirdi. 
     Siyah-beyazlıların antrenmanını, Bilecik'in Bozüyük ilçesinden gelen bir grup ilköğretim okulu öğrencisi de izledi. Öğrenciler, antrenman öncesi futbolcular ve teknik heyetle hatıra fotoğrafları çektirdi. 
     Beşiktaş, yarın öğle üzeri kampa girecek, akşam yapacağı antrenmanla da Konyaspor maçı hazırlıklarını tamamlayacak. 
     
</TEXT>
</DOC>
