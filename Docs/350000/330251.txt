<DOC>
<DOCNO> 330251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/siyaset/asiy.html </URL>
<DATE> 2005/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan açıklasın 
</HEADLINE>
<TEXT>


"Gazeteci sıfatıyla randevu isteyip iş takibi yapanlar var" diyen Başbakan'ın isim vermemesine basın örgütleri tepki gösterdi. Erdoğan, gereğinin yapılması için isim açıklamaya davet edildi 

İSTANBUL Milliyet 


Başbakan Recep Tayyip Erdoğan'ın, kendisinden gazeteci sıfatıyla randevu isteyip iş takibi yapan kişiler olduğunu söylemesi, ancak isim vermemesi, gazeteci örgütlerinin tepkisine yol açtı. Gazeteci örgütleri, "Erdoğan bu kişilerin kim olduğunu açıklasın" dedi. 

Erdoğan, eleştirdiği tür gazeteciler istemiyorsa isimlerini söylesin 
Oktay Ekşi Basın Konseyi Başkanı Başbakan'ın bu sözlerini orada bırakmaması gerekir. Bu sözler mesleğimizin kirli ellerde olduğu anlamına gelir. Buna Başbakan'ın da, mesleğine saygısı olan gazetecilerin de izin verme hakkı yoktur. Başbakan bu tipleri, bu meslekte görmek istemiyorsa, isimleri, talepleri net bir şekilde ortaya koymalıdır. Aksi halde ötekiler kalır. Kendisinin inandırıcılığı gider. Biz kendimize düşeni yerine getirmekte tereddüt etmeyiz. Gazeteciler gökten zembille inmedi, bu tür gazeteciler olabilir. Önemli olan gerekli tepkiyi koymak, önlemleri almak ve buna mümkün olduğunca izin vermemektir. 

Soyut suçlamaları bırakarak, iddialarına açıklık getirmeli 
Orhan Erinç Türkiye Gazeteciler Cemiyeti Başkanı Başbakan, bir süredir gazetecilerle ilgili soyut suçlamalarını sürdürüyor. Başbakan'ın iddialarında adlarını açıklamadığı gazetecilerin, Türkiye Gazetecileri Hak ve Sorumluluk Bildirgesi'ne aykırı işler yaptığı ortada. Erdoğan'ın iddialarını somutlaştırmasını istiyoruz. Hem şik yet edip hem de bütün gazetecileri töhmet altında bırakmaktan vazgeçilmelidir. Bu açıklamalar, belgeli olduğu takdirde Basın Senatosu'nda tartışırız, üyemiz olanlar varsa onlar için tüzük hükümlerini uygular, Onur Kurulu'na sevk ederiz. Üyemiz olmayanlar için de kamuoyuna açıklama yaparız. 

Genel ifadeler kullanmak kesinlikle doğru bir davranış değil 
Doğan Tılıç Çağdaş Gazeteciler Derneği Başkanı Gazetecilerin bu türden ilişkilere girmesi etik değildir. Başbakan bunu böyle söylemese de, bu tür ilişkilere giren meslektaşların olduğunu zaman zaman duyarız. Bu da meslek açısından acı bir durumdur. Başbakan gibi sorumluluk noktasında olan birinin böyle bir genel ifadede bulunup onun ötesinde bir açıklamada bulunmaması bütün bir meslek camiasını zan altında bırakmaktadır. Başbakan'ın bu tür taleplerle gelen gazeteciler arasında bizim üyelerimiz varsa bilmek ve gereğini yapmak isteriz. Bu tür genel ifadelerin kullanılmasını onun ötesinde somut açıklamaların yapılmamasını asla doğru bir davranış olarak kabul etmiyorum. 

Kim bu, iş takip eden gazeteci 

CHP Milletvekili Koç, "Erdoğan, 'iş takipçisi gazeteciler'in nerede çalıştığını açıklamalı" dedi 

ANKARA Milliyet 


CHP Yozgat Milletvekili Emin Koç, Başbakan Erdoğan'dan, iş takipçiliği yapan gazetecilerin isimlerini açıklamasını istedi. 
Koç, Erdoğan'ın yanıtlaması istemiyle TBMM Başkanlığı'na sunduğu yazılı soru önergesinde, Başbakan'ın "Benden gazeteci gibi randevu alıp gelen, başka işler için konuşanlar, aracılık yapanlar var. Şik yet edenler bunlar" yönündeki sözlerini anımsattı. Koç, şu soruları yöneltti 
Gazeteci adı altında sizden randevu isteyenler kimler Bu kişiler basın kartı taşıyan gazeteciler mi Hangi medya kuruluşunda çalışıyorlar Gazeteci gibi randevu alanların sizden ne gibi talepleri oluyor Bu kişiler kimler için aracılık yapıyor Sizinle görüşememekten şik yetçi olan kişilerle daha önce görüştünüz mü Görüştünüz ise kaç defa Bundan sonra görüşecek misiniz Şik yetçileri kamuoyuna açıklamayı düşünüyor musunuz, düşünmüyorsanız bunları bir bakıma korumuyor musunuz 


</TEXT>
</DOC>
