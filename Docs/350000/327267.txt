<DOC>
<DOCNO> 327267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/yazar/akyol.html </URL>
<DATE> 2005/03/26/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kırgızistan ve Ukrayna neden farklı 
</HEADLINE>
<TEXT>


HALK hareketi Ukrayna'da yakıp yıkmadı, yağma yapmadı. "Turuncu devrim"in lideri Viktor Yuşçenko idi, Başbakan oldu ülkede istikrar sağlandı. 
Kırgızistan'da ise halk hareketi yağma ve tahribat yaptı. "Pembe devrim"i çekip çevirecek bir lider de yok bir kitle partisi de... 
Kurmanbek Bakiyev'in başbakanlığında geçici bir hükümet kuruldu, muhalefet liderleri çeşitli bakanlıkları üstlenerek bir araya geldiler, bu sevindirici... Ama kalıcı bir istikrar ve güvenlik sağlayabilecekler mi Bu belli değil 
Ukrayna neden öyle, Kırgızistan neden böyle 
Ciltler dolduracak bir konu... Çok kısa ve sembolik bir cevap Ukrayna yerleşik medeniyete ve ilk yazılı edebiyata Hıristiyanlığı kabul ettiği 11. yüzyılda başladı aşağı yukarı Anadolu'da Müslüman Türklerin yerleşik medeniyet ve yazılı edebiyata geçişimize denk düşer bu... 
Kırgızlarda İslamlaşma 16. yüzyıla, yazılı edebiyat ise 20. yüzyıla kadar gecikmişti dağlık ve kapalı coğrafyanın 'gerektirdiği' göçebeliğin devam etmesi yüzünden... 
Yine bu yüzden, Kırgız tarihinde bugün yıldönümü kutlanan bir "tarih olay" veya 'mill ' bayram yoktur. 

SOVYET döneminde yerleşik hayata geçiş ve eğitim çok hızlandırıldı maliyeti yüksek de olsa sosyalizmin bir başarısıdır bu. Ama, sanılanın aksine, boy ve bölgecilik yapıları, dolayısıyla göçebe ve feodal zihniyet "komünist hiyerarşi" görünümde devam ettirildi. Kırgızların çevre toplumlarla sosyal ilişkileri kısıtlandı. Ruslardan oluşan bir 'kaymak tabaka' oluşturuldu. 
Bu, göçebe ve feodal davranış alışkanlıklarının sürdürülmesi demekti. 
Sovyetler dönemindeki "komünist ağalar" piyasa ekonomisine geçince "piyasa ağaları" oldular Rüşvet, yolsuzluk, "akrabalığa" yani kan bağına dayalı şirketler... 
Ahaliyi ayaklandıran sebeplerden biri, Akayev'in sülale servetidir zaten... 
Böyle bir ekonomi tabii verimli işlemedi, eşitsizlik arttı. 
Ayaklananlar esasen 'şehir yoksulları'dır. Ukrayna'da ise siyasi fikirler etrafında birleşmiş 'şehirliler' ayaklandı, şiddet ve yağma olmadı. 
Kırgızistan'da ise Irak'taki gibi yağmalar yapıldı. 
Böyle bir sosyolojik nüfusun milliyetçi, solcu, muhafazak r veya liberal siyasi felsefelere bağlanması, büyük partilerde toplanması beklenemezdi. 
2000 yılındaki normal seçimlerde katılım oranı yüzde 34 kadardı Fırsat çıkınca ayaklanıp yağma yaptılar 

ASIL zorluk şimdi başlıyor Hem düzeni, hem değişimi sağlayacaksın, aynı zamanda ekonomiyi de geliştireceksin 
Kırgızistan'da fert başına gelir yılda 250 dolar, Ukrayna'da 1250 dolar 
Kırgızistan'da ekonomiyi rasyonel olarak işletip büyütecek yerli bir "girişimci orta sınıf" yok, yahut yeni oluşuyordu. Dört bin kadar küçük ve orta büyüklükte Türk müteşebbisi iş kurmuştu orada. Bişkek'te "Diyarbakırlı Yusuf'un restoranı" gibi veya"Otel Pınara" yahut "Beta Alışveriş Merkezi" gibi... 
Artık bütün Orta Asya'ya para yatırmak daha çok cesaret gerektirecek 
Daha da korkulanı, düzenin sağlanmasında gecikilirse, iç çatışmaların, mesela güneyde 1994'teki gibi Kırgız-Özbek çatışmasının başlaması veya Afganistan'dan terörist sızmalar olması gibi felaket ihtimalleridir. 
Dünya, geçici Başbakan Kurmanbek Bakiyev'e yardımcı olmalıdır Kırgızistan'ı sağlıklı bir yapıya geçirmesi için. 



</TEXT>
</DOC>
