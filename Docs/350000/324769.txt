<DOC>
<DOCNO> 324769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/soneko45.html </URL>
<DATE> 2005/03/18/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Benzin ve motorine zam... 
</HEADLINE>
<TEXT>

     TÜPRAŞ, benzin ve motorinin rafineri satış fiyatlarını yüzde 3.7-3.9 oranları arasındaartırırken, söz konusu zam pompa fiyatlarına benzinde yüzde 0.9, motorinde ise yüzde 1.5 oranlarında yansıdı. 
     TÜPRAŞ, uluslar arası ham petrol fiyatlarındaki artış yüzünden 10 gün aradan sonra benzin ve motorin fiyatlarını bugünden geçerli olmak üzere yeniden belirledi. Buna göre ton başına 455.11 YTL olan kurşunsuz benzinin fiyatı yüzde 3.83 oranında artırılarak 472.55 YTL'ye yükseltilirken, 
     süper benzinin ton fiyatı yüzde 3.8 artırılarak 441.41 YTL'den 458.22 YTL'ye çıkarıldı. 98 oktan kurşunsuz benzinin fiyatı ise yüzde 3.7 artışla 575.48 YTL'den 493.14 YTL'ye yükseldi. Motorinin rafineri satış fiyatı ise yüzde 3.9 artırılarak 540.83 YTL'den 561.99 YTL'ye çıktı. Vergisiz rafineri fiyatlarına yapılan bu zamlarla birlikte, EPDK payı, ÖTV ve yüzde 18 KDV eklenmesiyle oluşan rafineri çıkış fiyatı kurşunsuz benzinde yüzde 0.95, süper benzinde yüzde 0.92, 98 oktan kurşunsuz benzinde ise yüzde 0.9 oranında arttı. Kurşunsuz benzinin rafineri satış fiyatı ton başına 2.167.13 YTL, süper bezninin fiyatı 1.166.74 YTL ve 98 oktan kurşunsuz benzinin fiyatı da 2.335.39 YTL oldu. Motorinin rafineri çıkış fiyatı ise yüzde 1. oranında artarak ton başına 1.649.63 YTL'ye çıktı. Akaryakıt dağıtım fiyatları da TÜPRAŞ'ın zammından sonra yeni fiyatlarını belirleyerek EPDK'ya bildirdiler. Shell ve Petrol Ofisi, istasyonlarına Ankara için kurşunsuz benzinin litre fiyatını 2.42 YTL, süper benzinin fiyatını 2.41 YTL motorinin fiyatını da 1.88 YTL olarak önerdiler. 98 oktan benzinin fiyatını ise Petrol Ofisi 2.64 YTL, Shell 2.65 YTL olarak belirledi. Opet, kurşunsuz ve süper benzinin litresini 2.41 YTL, 98 oktan benzinin fiyatını da 2.41 YTL olarak belirledi. Motorinin fiyatını ise 1.88 YTL'ye çıkardı. 
     
</TEXT>
</DOC>
