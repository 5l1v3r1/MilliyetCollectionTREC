<DOC>
<DOCNO> 329246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sondun43.html </URL>
<DATE> 2005/04/01/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Belçika, terör zanlısını İspanya'ya iade etti 
</HEADLINE>
<TEXT>

     Belçika, terör örgütü El Kaide'nin sözcüsü olmakla itham edilen Faslı Yusuf Belhacı'yı İspanya'ya iade etti. 
     Madrid'de, 11 Mart 2004'te, 191 kişinin ölümüne, 1900 kişinin yaralanmasına neden olan terörist saldırı ile ilgili soruşturma çerçevesinde İspanya tarafından kırmızı bültenle aranan Belhacı 28 , 3 Nisan 2004'te, polis operasyonu sırasında toplu olarak intihar eden 7 teröristin kaldığı evi kiralayan ve halen aranmasına devam edilen Muhammed Belhacı'nın kuzeni olarak biliniyor. 
     Belçika'da ikamet eden Yusuf Belhacı, 31 Ocak'ta, İspanya'nın kırmızı bülten çıkarması üzerine tutuklanmıştı. 
     Madrid saldırılarına karıştığı düşünülen Fas İslami Savaşçılar Grubu GICM üyesi olmakla itham edilen Belhacı'nın, söz konusu saldırının El Kaide adına üstlenildiği bir video kasette, Ebu Dujana adıyla konuşan sözcü olduğu tahmin ediliyor. 
     Belhacı, kendisine yönelik suçlamaları reddediyor. 
     Yusuf Belhacı, bu sabah uçakla götürüldüğü İspanya'da polise teslim edildi. 
     
</TEXT>
</DOC>
