<DOC>
<DOCNO> 309419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/yasam/axyas02.html </URL>
<DATE> 2005/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Biyolojik saatiniz hayatınızı yönetiyor 
</HEADLINE>
<TEXT>


Sabah erken saatlerdeki diş ağrıları, öğleden sonraya göre dört kat daha güçlü hissediliyor. Sabahın ilk saatlerinde kalp krizi geçirme riski daha yüksek. Tüm bunların nedeni biyolojik saat... 

Ayşegül Aydoğan 

DR. Hüseyin Nazlıkul, yeni kitabı "Hayatı Keşfet - Anti - Aging Yaşam Kılavuzu"nda genç kalma ve sağlıklı yaşam için yol gösteriyor. Dr. Nazlıkul bunu yaparken biyolojik saatimizin bir günümüzü, dolayısıyla da yaşamımızı nasıl yönettiğine dikkat çekiyor. Nazlıkul, gündüzleri aktif olmamıza, geceleri de uyumamıza yardımcı olan biyolojik saatimizin gün içinde vücut fonksiyonlarımızı nasıl değiştirdiğini şöyle özetliyor 

İğne için en uygun saat 09.00 

06.00 Kortizon salgılanmasıyla organizma uyanır. Metabolizma hareketlenerek günün işleri için enerji ve proteini hizmete sunar.07.00 Vücut h l zayıf safhadadır. Bu nedenle spor yapmaktan kaçının. Kalbe ve dolaşıma gereksiz yere yüklenilmiş olur. Sindirim organları bu saatte iyi çalışır, güzel bir kahvaltı edin.08.00 Seks için en iyi zamandır. Nikotinin sağlığa en fazla zarar verdiği saattir. Kahvaltı sigarası damarları her zamankinden fazla daraltır.09.00 Vücudun kuvvetli olduğu saattir. İğne olacaksanız veya röntgen çektirecekseniz en uygun zaman. 10.00 Vücut en yüksek ısısına ulaşmıştır, verimliliğimiz en üst düzeydedir. Bellek yaratıcı ve dinamiktir. Ama 10.00-12.00 arası enfarktüse sık rastlanır.11.00 Vücudumuzun tam formunda olduğu saat. Zihnimiz hızlı çalışır ve özellikle hesap işleri zorlanmadan yapılabilir.12.00 Dikkat azalır, uyku basar. Midedeki asit fazlalaşır, beyindeki kan azalır. 13.00 Vücut formdan düşmüştür. Verimlilik gün ortalamasının yüzde 20 altındadır. 

21.00'de sindirim işlemi bitiyor 

14.00 Tansiyon ve hormon düzeyi düştüğünden kendimizi bitkin hissederiz. Diş hekiminden korkanlar bu saatte randevu almalı. Çünkü bu saatte acıyı daha az hissederiz.15.00 Enerjimiz geri gelmiştir, belleğimiz tam formundadır. Sabahkinden az olmakla birlikte ikinci verimliliğe yaklaşırız.16.00 Spor için en iyi saat. Tansiyon ve dolaşım çok iyi durumdadır. Mide asidini önleyici ilaçların etkisi bu saatte daha verimlidir.17.00 Organların faaliyeti üst düzeyde. Kuvvetimiz artar. Böbrekler, mesane çok çalışır. Akşam üstü midedeki asit miktarı fazlalaşır. 17'ye doğru mide kanaması geçirenler artar.18.00 Akşam yemeği için iyi bir saattir. Pankreas özellikle aktiftir. Karaciğer alkole karşı her zamankinden daha dayanıklı sayılır. 19.00 Tansiyon ve nabız tembelleşir. Bu nedenle, tansiyonu düşüren ilaçlar konusunda dikkatli olmalısınız. Sinir sistemi üzerinde etkili olan ilaçların tesir derecesi de fazladır.20.00 Karaciğerdeki yağ düzeyi düşer ve kullanılmış kan kalbe tekrar her zamankinden fazla akar. Alerjisi olanlar, astımlılar ilaçlarını bu saatte almalı. Antibiyotiklerin etkisi de artar.21.00 Sindirim organlarının günlük görevi sona erer. Yenen her şey midede sabaha kadar hazmedilmeden kalır. 

Enfarktüs saati 04.00-06.00mak 

22.00 Sigara içenler de son sigaralarını içmeli çünkü vücut nikotini daha zor atar.23.00 Tam dinlenme saatidir. Organizma stres hormonu salgılamasını durdurur. Sakinleşir, gevşeriz. Tansiyon ve vücudun ısısı düşer. 24.00 Uyuduğumuz sırada deri hücreleri durmaksızın çalışır. İlk rüya safhası başlar.01.00 Vücut kendini uykuya programlar. Dikkat azaldığından bu saatte çalışanların hata yapma olasılığı, iş - trafik kazaları artar.02.00 Görme duyusu ve refleksler zayıflar. Bu nedenle trafik kazalarının çoğu bu saatte olur. Vücut soğuğa karşı aşırı hassastır.03.00 Melatonin hormonunun salgılanması tembelleştirir, kararsız yapar. Melankolik hissetme artar ve intihar vakalarına çokça rastlanır.04.00 Stres hormonundan enerji kazanırız. Enfarktüsler 04.00 - 06.00 arasında özellikle fazlalaşır. Çünkü tansiyon oldukça fazla yükselir, kalp damarları çabuk gerilir. 05.00 Bu saatte vücuttaki erkeklik hormonu çok fazla salgılanır. Stres hormonu gündüz değerinin 6 katına çıkar. Kaybolan enerji geri gelir. 


</TEXT>
</DOC>
