<DOC>
<DOCNO> 326712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sonspo22.html </URL>
<DATE> 2005/03/24/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Fransa'nın Milli Takım kalecisi Barthez, 2006 yılında futbolu bırakacak 
</HEADLINE>
<TEXT>

     Fransa Milli Takımı'nın kalecisi Fabien Barthez, 2006 yılında futbolu bırakacağını açıkladı. 
     Fransa'nın ünlü kalecisi Fabien Barthez, Fransa Milli Takımı kampında basın mensuplarına yaptığı açıklamada, 33 yaşında olduğunu ve gelecek yıl futbolu bırakacağını bildirdi. 
     Kendisi için geriye çok fazla bir sezon kalmadığını kaydeden Barthez, ''33 yaşındayım. Geride futbol oynayabileceğim çok fazla bir sezon kalmadı. 2006 yılında yeşil sahalara veda edeceğim'' dedi. 
     Fransa Milli Takımı kalesini 73 kez koruyan ünlü kaleci, ilk kez milli takım formasıyla 1994 yılında Avustralya'ya karşı oynamıştı. 
     1998 yılında Dünya Kupası'nı kazanan Fransa Milli Takımı'nın kalesini koruyan Barthez, 2000 yılındaki Avrupa Şampiyonluğu'nda da forma giymeyi başarmıştı. 
     Kalecilik kariyerine Toulouse takımında başlayan Fabien Barthez, sırasıyla Olympique Marsilya, AS Monaco, Manchester United ve yeniden Olympique Marsilya takımlarının kalesini kormuştu. 
     
</TEXT>
</DOC>
