<DOC>
<DOCNO> 304117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sontur04.html </URL>
<DATE> 2005/01/06/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Cesedini fareler yedi 
</HEADLINE>
<TEXT>

     Şaban KARDEŞ DHA 

      TEKİRDAĞ'ın Çerkezköy İlçesi'nde reklam tabelaları hazırlayarak geçinen 45 yaşındaki Yıldırım Akın'ın cesedi, işyerinin içinde fareler tarafından kemirilerek, yer yer yenilmiş halde bulundu. 
     Çerkezköy Hükümet Caddesi'ndeki dükkanında reklam tabelaları hazırlayan Yıldırım Akın'nın 1 haftadan bu yana açmadığı işyerinden gelen kokular üzerine çevredeki esnaf durumdan şüphelendi. Akın'ın aynı zamanda ev olarak da kullandığı işyerinin kapısını çilingir yardımı ile açarak içeri giren komşu esnaflar gördükleri manzara karşısında dehşete düştü. Akın'ın fareler tarafından kemirilerek yenilmeye başlayan cesedi ile karşılaşan esnaf, durumu polise bildirdi. Çerkezköy Cumhuriyet Savcısı Selim Berber, yaptığı inceleme ardından, kesin ölüm nedeninin anlaşılması için cesedi İstanbul Adli Tıp Kurumu'na gönderdi. 
     Çevredeki esnaf, Akın'ın herkes tarafından çok sevildiğini, kimsesi olmadığı için işyerini ev olarak da kullandığını, 1 haftadan bu yana kendisinden haber alamadıklarını anlattı. 
     
</TEXT>
</DOC>
