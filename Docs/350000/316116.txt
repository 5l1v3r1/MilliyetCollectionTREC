<DOC>
<DOCNO> 316116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sonsiy25.html </URL>
<DATE> 2005/02/17/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Bulgaristan'dan Türkiye'ye reklam notası 
</HEADLINE>
<TEXT>

     Avrupa'da Türkler tarafından kurulan ünlü gıda toptancısı ve üreticisi Baktat'ın son reklam filmi, Bulgaristan'ın sert tepkisine neden oldu. Batı komşumuz, Türk televizyonlarının Avrupa yayınlarında gösterilen reklam yüzünden Türkiye'ye nota verdi. 
     
Bulgaristan'ın şaşkınlık yaratan tepkisine neden olan reklam, Avrupa'da yaşayan Türklerin dönüş yolunda geçiyor. Eşiyle Türkiye'ye giden bir gurbetçinin yolunu kesen Sırp ya da Bulgar polisi, Komşi bir çorba parası’ diyor ve 200 Euro istiyor. Reklamda gurbetçiyi oynayan Settar Tanriöven ise, Ne çorba parasi komşi. Çorbanın hası burda. Al sana çorba’ diyerek üç-dört paket Baktat çorba uzatıyor ve Hadi çüss Tschüss ’ diyerek uzaklaşıyor. Reklam "devam edecek" ibaresiyle son buluyor. 
     
Bulgaristan Büyükelçiliği tarafından Dışişleri'ne iletilen notada "Bu reklam bizi küçük düşürüyor’ denilerek duyulan rahatsızlık dile getirildi. Olayı Dışişleri Bakanlığı'ndan öğrenen Baktat yetkilileri ise büyük şaşkınlık yaşadıklarını belirterek, "Kötü niyetimiz yoktu" açıklamasını yaptı. 
     
</TEXT>
</DOC>
