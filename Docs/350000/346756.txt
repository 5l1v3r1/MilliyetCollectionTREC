<DOC>
<DOCNO> 346756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sontur05.html </URL>
<DATE> 2005/05/28/ </DATE>
<TIME> 04.00 </TIME>
<AUTHOR>  </AUTHOR>
<HEADLINE>
80'lik çifte öldüresiye işkence 
</HEADLINE>
<TEXT>

     Alev GÜRSOY SİVAS, DHA 

      SİVAS’ın Divriği İlçesi Akmeşe Köyü'nde yaşayan Muharrem- Cennet Tozanlı çifti, evlerine giren 2 kişi tarafından kemikleri kırılıncaya kadar dövüldü. Kafatasları çatlayan, yüz kemikleri dahil vücutlarında bir çok kırık bulunan 80 ve 78 yaşındaki çift, Sivas Cumhuriyet Üniversitesi Tıp Fakültesi Hastanesi’nde tedavi altına alındı. Yaşlı çifti dövdükleri öne sürülen köylülerden İrfan Kutlu ve Hüseyin Öztürk, gözaltına alındıktan sonra delil yetersizliğinden serbest bırakıldı. 
     Akmeşe Köyü'nde oturan 80 yaşındaki Muharrem Tozanlı ile eşi 78 yaşındaki Cennet Tozanlı, önceki gün saat 20.00 sıralarında evlerine giren 2 saldırgan tarafından öldüresiye dövüldü. Öldü sanılarak bırakılan yaşlı çiftten Cennet Tozanlı’nın, yaklaşık 12 saat sonra kendine gelerek yardım istemesiyle olay artaya çıktı. Tozanlı çifti, hastaneye kaldırılarak tedavi altına alındı. Doktorlar yüz, kafatası, kaburga, kol ve ayak kemiklerinde kırıklar bulunan Muharrem Tozanlı’nın hayati tehlikesinin devam ettiğini, yaşlı adamın sol gözünü kaybetme tehlikesi bulunduğunu ve yoğun Bakım Servisi’nde gözlem altında tutulduğunu belirtti. Yüzü morluklar içinde kalan ve vücudunda çok sayıda kırık bulunan Cennet Tozanlı’nın ise, hayati tehlikeyi atlattığı ve sağlık durumunun iyi olduğu bildirildi. 
     
     DEMİRLİ ELDİVENLE VURDULARö 
     Cennet Tozanlı, hastanede güçlükle konuşarak DHA’ya yaptığı açıklamada, saldırıyı köyde yaşayan İrfan Kutlu ve Hüseyin Öztürk’ün gerçekleştirdiğini öne sürdü. Cennet Tozanlı, yaşadıklarını şöyle anlattı 
     Saat 20.00 sıralarında eşimle evde oturuyorduk. Kapı çalındı. Eşim kapıyı açar açmaz, içeri giren İrfan ve Hüseyin eşime vurmaya başladı. Yüzlerinde maske verdı. Ellerinde demirli eldivenler vardı. Seslerinden tanıdım. İrfan ne yapıyorsunuz oğlum’ dedim. Bu sırada bana da saldırdılar. Çok uzun süre vurdular. Sonra eşimi öldü sandılar. Beni de sürükleyerek yanına getirdiler. Burada beni dövmeye devam ettiler. İkimizi de öldü sanınca gittiler. Gece olduğumuz yerde kalmışız. Sabah olunca kendime geldim. Sürünerek dışarı çıktım ve köylüden yardım istedim. Onlarla herhangi bir sorunumuz yok. Köyde kimsenin kimseyle meselesi yok. Ancak, bunlar psikopat. Köylünün tavuklarını alıp, öldürürler. Bunu bize niye yaptılar bilmiyorum.ö Cennet- Muharrem Tozanlı çiftinin yakınları, jandarma tarafından gözaltına alınan, ancak delil yetersizliğinden serbest bırakılan İrfan Kutlu ile Hüseyin Öztürk’den şikayetçi olduklarını belirtti. Olayı duyarak Sivas’a gelen Tozanlı çiftinin İstanbul’da yaşayan oğlu Nihat Tozanlı ise, Onları darp’ suçundan gözaltına alıp bırakmışlar. Halbuki olayda işkence de var. Demirli eldivenlerle kemiklerini kırmışlar. Adaletin yerini bulacağına ve suçluların cezalandırılacağına inanıyoruzö dedi. 
     Köyde geniş güvenlik önlemi alan jandarma yetkilileri, soruşturmanın sürdüğünü belirtti. 
     
</TEXT>
</DOC>
