<DOC>
<DOCNO> 319320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sonspo21.html </URL>
<DATE> 2005/02/28/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Ankaragücü Malatyaspor maçıyla çıkış sürecimiz başladı... 
</HEADLINE>
<TEXT>

     Ankaragücü Kulübü Basın Sözcüsü Mümtaz Karakaya, hafta sonunda sahalarında Malatyaspor karşısında aldıkları 3-0'lık galibiyetle çıkış süreçlerinin başladığını söyledi. 
     Mümtaz Karakaya, yaptığı yazılı açıklamada, yönetim olarak çok güçlü bir kadro oluşturduklarını belirterek, sarı-lacivertli futbolcuların ortaya koyduğu futbolla ve kazanma hırslarıyla galibiyeti daha anlamlı hale getirdiklerini belirtti. 
     Yeni teknik direktörleri Yılmaz Vural ile istedikleri havayı yakaladıklarını kaydeden Karakaya, bundan sonraki hedeflerinin ligin üst sıralarına tırmanmak olduğunu ve gelecek hafta yapacakları Gençlerbirliği maçını kazanarak derbiyi kayıpsız atlatmak istediklerini bildirdi. 
     
</TEXT>
</DOC>
