<DOC>
<DOCNO> 314617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/spor/spo03.html </URL>
<DATE> 2005/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan'da sular duruldu 
</HEADLINE>
<TEXT>


Galatasaray Yönetimi, Çaykur Rizespor maçı öncesinde yaşanan ödeme krizine son gün çözüm buldu. Sarı - Kırmızılılar, futbolculara 9 milyon dolarlık borcun 4.5 milyon dolarını ödeyerek, tansiyonu düşürdü 

ERHAN TELLİ 


Yarısını yatırdılar 
YAKLAŞIK 5.5 aydır transfer taksitleri ve prim alacakları dağıtılmadığı için isyan noktasına gelen Galatasaraylı futbolculara sonunda ödeme yapıldı. Başkan Özhan Canaydın'ın, "2 hafta içinde bütün alacaklarınız dağıtılacak" sözü vermesinin ardından beklemeye geçen Sarı - Kırmızılılar'a, dün öğlen saatlerinde 9 milyon dolarlık alacaklarının yarısı banka aracılığıyla ödendi. 

15 gün daha süre 
SARI - Kırmızılı yönetimin, kalan 4.5 milyon dolarlık borcu 15 gün içinde futbolcuların hesaplarına yatırma garantisi verdiği öğrenildi. İkinci Başkan ve Futbol Şube Sorumlusu Ergun Gürsoy, Özhan Canaydın'ın kişisel çabalarıyla parayı temin ettiğini açıkladı. Gürsoy, "Bu maç öncesinde ödeme sözü vermiştik. Bunu yerine getirdiğimiz için mutluyuz" diye konuştu. 

Hagi'ye hak verdi 
GÜRSOY, Teknik Direktör Hagi'nin, oyuncularının haklarını savunmasının normal olduğunu da açıkladı. İkinci Başkan sözlerini şöyle sürdürdü "Hagi başarılı olabilmek için herkesin kafasının rahat olması gerektiğini düşünüyor. Bizim görevimiz de ona yardımcı olmak. Şimdi Rize maçını düşünmeliyiz. Büyük takım, küçük takım ayrımı yok. Her maçı kazanmak istiyoruz." 

Önce antrenman 

CİM - Bom, Çaykur Rize maçının hazırlıklarını dün sabah Florya Tesisleri'nde yaptığı tek antrenmanla tamamladı. Hafif tempoda geçen çalışmada Hasan Şaş takımdan ayrı olarak düz koşu yapmakla yetindi. Sarı-Kırmızılılar, çalışmanın ardından kısa bir süre tesislerde dinlendi ve daha sonra Rize'ye gitti. Teknik Direktör Hagi, futbolcularından galibiyet istedi. 

Rize harek tı 

ŞAMPİYONLUK yarışındaki en kritik sınavlarından birini bugün Çaykur Rize önünde verecek olan Galatasaray, zorlu deplasmana Hasan Şaş dışında 22 futbolcusunu da götürdü. Ribery ve Hakan Yakın da kafilede yer alırken, Ergun Gürsoy ve Fatih Gökşen takımı yalnız bırakmadı. Başkan Özhan Canaydın'ın da bugün karşılaşmayı izlemek için Rize'ye gideceği bildirildi. 

Ç.RİZESPOR - G.SARAY 

Kadrolar 
Ç.RİZESPOR 
Zdravkov 
Kürşat 
Beşir 
Ahmet 
Cem Baki 
Ünal 
Fahri 
Zafer 
Serkan 
Okan 
Ferenczi 

G.SARAY 
Mondragon 
Cihan 
Song 
Tomas 
Orhan 
Sabri 
Ribery 
Conceiçao 
Ergün 
Ayhan 
Necati 
H.Şükür 

STAT Atatürk SAAT 16.00 
HAKEM Mustafa Çulcu 
YAYIN Lig TV SAKATLAR Gürol, Evren Ç.Rize , Hasan Şaş G.Saray 


</TEXT>
</DOC>
