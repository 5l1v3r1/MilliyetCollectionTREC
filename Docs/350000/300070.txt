<DOC>
<DOCNO> 300070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/ekonomi/eko10.html </URL>
<DATE> 2004/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlak Vergisi yüzde 5.6 artacak 
</HEADLINE>
<TEXT>



Emlak Vergisi'ne tabi metrekare birim değerleri, yeni yılda yüzde 5.6 oranında artış görecek. Maliye Bakanlığı'nın dünkü Resmi Gazete'de yayımlanan Emlak Vergisi Genel Tebliği'ne göre, ilgili kanun gereğince Emlak Vergisi'ne tabi değerler 2005 yılında, yüzde 11.2 olarak belirlenen yeniden değerleme oranının yarısı oranında zamlanacak. Bu çerçevede, 2005 yılı bina, arsa ve arazi vergi değerleri, bu yılki değerlerin yüzde 5.6 artırılması suretiyle bulunacak. Diğer yandan mükellefiyeti 2005 yılında başlayan mükelleflerin, mükellefiyetleri ile ilgili bina, arsa ve arazi vergisi tarhiyatına esas alınacak vergi değeri de arsa veya arazinin bir önceki yıl yeniden değerleme oranının yarısı nispetinde artırılmış bulunan birim metrekare değerlerinin yüzde 5.6 artırılması suretiyle hesaplanacak. 




</TEXT>
</DOC>
