<DOC>
<DOCNO> 345767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sontur09.html </URL>
<DATE> 2005/05/25/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Lüleburgaz’da AIDS paniği 
</HEADLINE>
<TEXT>

     Ali Ümit ÜLKER DHA 

      KIRKLARELİ’nin Lüleburgaz İlçesi'ndeki bir otelde zorla fuhuş yaptırıldığı öne sürülen Moldovya'lı 13 kadın yakalandı. Kadınların 2'sinde frengi, 1'inde HIV virüsü ve 1'inde Hepatit B virüsü olduğu belirlendi. 
     Lüleburgaz Jandarma Komutanlığı ekipleri ihbar üzerine Sulh Ceza Mahkemesi’nden alınan karar ile Büyükkarıştıran Beldesi yakınlarındaki VİP Dragos Otel’de arama yaptı. Oteli işleten 28 yaşındaki Mehmet Emin Eriş’in zorla fuhuş yaptırıldığı iddia edilen Moldovya vatandaşı Olga Iatco 19 , Ina Taras 18 , Diana Sterpu 19 , Tatiana Nagıt 20 , Natalia Franco 23 , Liubovi Andrienco 24 , Maria Divdic 22 , Rita Noracea 21 , Bugenic Sajin 24 , Svetlana Matuzoc 31 , Mariana Ciobotari 21 , Elena Ciobanu 22 , Elena Botoşneanu 25 yakalandı. 
     Gözaltına alınan yabancı uyruklu kadınlar, Kırklareli Devlet Hastanesi’nde sağlık kontrolundan geçirildi. Yapılan tetkiklerde Olga Iatcı ve Natalia Franco’da frengi, Ina Taras’ta Hepatit B, Liubovi Andrienco’da ise HIV virüsü tespit edildi. Kadınlar sınırdışı edilmek üzere Kırklareli Emniyet Müdürlüğü’ne oradan da, İstanbul’a gönderildi. Otel işletmecisi Mehmet Emin Eriş ise, çıkarıldığı mahkeme tarafından tutuksuz yargılanmak üzere serbest bırakıldı. 
     Kırklareli Vali Vekili Hayri Kurt, İl Sağlık Müdürlüğü, Emniyet Müdürlüğü ve Jandarma Komutanlığı’nın otelin müşteri kayıtlarını incelediğini belirterek, Bu tür işletmelerde kayıtlar sağlıklı tutulmuyor. Bu nedenle zorlanıyoruz. Otelde kalanların tespiti ve bunların sağlık kurumlarına başvurarak gerekli testleri yaptırması için çağrıda bulunacağızö dedi. 
     
</TEXT>
</DOC>
