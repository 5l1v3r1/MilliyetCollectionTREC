<DOC>
<DOCNO> 300016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur41.html </URL>
<DATE> 2004/12/22/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Depremde duvarı çatlayan okul 3 gün daha kapalı 
</HEADLINE>
<TEXT>

     Merkez üssü Muğla'nın Ula İlçesi olan 5.1 büyüklüğündeki deprem sırasında duvarlarında çatlaklar oluşan ilköğretim okulunun, üç gün daha kapalı kalacağı bildirildi. 
     Milli Eğitim Müdürlüğü ekipleri, önceki gece meydana gelen depremin ardından zemin kattaki sınıf duvarlarında çatlaklar oluşan ve bacası yıkılan okulda inceleme yaptı. Ekipler, gördüğü zarar nedeniyle bir gün kapatılan okulun, tedbir amacıyla 3 gün daha kapatılmasına karar verdi. 
     Okul kapalı olduğu sürede, Pamukkale Üniversitesi Mühendislik Fakültesi Jeoloji Bölümü'nden teknik bir ekibin kente gelerek yeniden inceleme yapacağı belirtildi. 
     Muğla Valisi Hüseyin Aksoy, okulun üç gün daha kapalı tutulacağını belirterek, ''Üniversiteden gelen ekibin raporuna göre ileride karar alınacaktır. Okulda eğitim ve öğretim gören öğrenciler, Yerkesik Beldesi'ndeki Çok Programlı Lise ile eski lise binasına taşınacaklar'' dedi. 
     
</TEXT>
</DOC>
