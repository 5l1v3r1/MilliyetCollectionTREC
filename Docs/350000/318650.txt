<DOC>
<DOCNO> 318650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sontur38.html </URL>
<DATE> 2005/02/25/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Resmi nikah isteyen kadını, çocuğunu ve annesini öldürdü .. 
</HEADLINE>
<TEXT>

     Tekirdağ'ın Çorlu İlçesi'nde, bir kişi, daha önce imam nikahıyla yaşadığı kadın barışmak için resmi nikah isteyince, kadını, çocuğunu ve kadının annesini öldürdü. 
     Edinilen bilgiye göre, Şeref Sarıgül, geçmişte imam nikahıyla yaşadığı Hülya Aslantaş'ın 29 annesinin Reşadiye Mahallesi, Yunus Emre Caddesi'ndeki evine gitti. 
     Hülya Aslantaş'a barışmak istediğini söyleyen Sarıgül'ün, Aslantaş'ın ''Geri dönmek için resmi nikah isterim'' şeklindeki cevabı üzerine sinirlendiği ve çıkan kavgada, üzerinde taşıdığı tabancayla, Hülya Aslantaş ve annesi Ayşe Aslantaş'ı 52 öldürdüğü, oğlu Doğukan'ı 1 da boğarak öldürdükten sonra olay yerinden kaçtığı belirtildi. 
     İhbar üzerine belirtilen adrese gelen polislerin, cep telefonundan ulaştıkları Sarıgül'ü teslim olması için ikna etmeye çalıştıkları, Sarıgül'ün polislere, ''Öldüreceğim birkaç kişi daha var. Ondan sonra teslim olacağım'' dediği öğrenildi. 
     Bu arada, Hülya Aslantaş'ın babası Mehmet Aslantaş'ın, Şeref Sarıgül'ün daha önce de evine gelerek kızını rahatsız ettiğini, bu nedenle kendisi hakkında savcılığa suç duyurusunda bulunduğunu söylediği belirtildi. 
     Sarıgül'ün yakalanması için çalışmaların sürdüğü bildirildi. 
     
</TEXT>
</DOC>
