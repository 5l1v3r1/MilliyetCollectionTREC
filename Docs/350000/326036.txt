<DOC>
<DOCNO> 326036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sontur51.html </URL>
<DATE> 2005/03/22/ </DATE>
<TIME> 22.31 </TIME>
<AUTHOR>  </AUTHOR>
<HEADLINE>
Trabzon'a içme suyu sağlayan ana isale hattı patladı 
</HEADLINE>
<TEXT>

     Trabzon'a içme suyu sağlayan ana isale hattı merkeze bağlı Çağlayan Beldesi'nde patladı. 
     Trabzon Belediyesi Su ve Kanal İşleri Müdürlüğü yetkililerinden alınan bilgiye göre, patlama, Maçka İlçesi'ne bağla Esiroğlu Beldesi'nde bulunan Trabzon Belediyesi Su Arıtma Tesisi'nden kente içme suyu taşıyan ana isale hattının, Çağlayan Beldesi Kutlugün Köyü kavşağındaki bölümünde oldu. 
     Trabzon-Maçka karayoluna akan, oradan da Maçka Deresi'ne dökülen yoğun su nedeniyle ulaşım tek şeritten sağlanıyor. 
     Yetkililer, su baskınının söz konusu olmadığını, arıtma tesisindeki vananın kapatılmasının ardından arızanın giderilmesi için çalışmalara başlanacağını, arıza gidirilinceye kadar kentin su ihtiyacının depolardan karşılanmaya çalışılacağını kaydetti. 
     
</TEXT>
</DOC>
