<DOC>
<DOCNO> 309465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sondun18.html </URL>
<DATE> 2005/01/26/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Gazze'de 3 yaşında Filistinli bir kız çocuğu öldürüldü... 
</HEADLINE>
<TEXT>

     Gazze'nin Deyr El Balah kentinde, Yahudi yerleşkesinden açılan ateş sonucu 3 yaşındaki Filistinli bir kız çocuğu öldü. 
     Rahma Ebu Şems adlı kızın, evinde oturduğu sırada, Yahudi yerleşkesi yönünden gelen bir mermiyle başından yaralanarak öldüğü bildirildi. 
     Görgü tanıkları, Yahudi yerleşim birimi Tel Katif'i koruyan İsrailli askerlerin Deyr El Balah yönüne ateş açtıklarını ve mermilerden birinin Rahma'ya isabet ettiğini söylediler. 
     İsrail ordusundan yapılan açıklamada, İsrailli askerlerin, havan topu ve roketlerle saldıran Filistinli militanlara ateş açtığı, kız çocuğunun bu sırada vurulmuş olabileceği ileri sürüldü. 
     Filistin'de Mahmud Abbas'ın yönetime gelmesiyle birlikte, bölgedeki şiddetin sona ermesi ve taraflar arasındaki barış çabalarının hızlanması bekleniyor. Barış çabalarının, taraflardan herhangi birinin şiddete yönelmesiyle sekteye uğramasından endişe ediliyor. 
     
</TEXT>
</DOC>
