<DOC>
<DOCNO> 339260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonspo01.html </URL>
<DATE> 2005/05/03/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Mehmet Ali Yılmaz Fenerbahçeliyim demedim 
</HEADLINE>
<TEXT>

     Adnan SUNGUR DHA 

TRABZONSPOR Onursal Başkanı Mehmet Ali Yılmaz’ın, Fenerbahçe Altyapı Derneği’nin yayın organı Koşan Adam Dergisi’ne yaptığı açıklamalar ve sarı lacivert formayla poz vermesine açıklık getirirken, Söylediklerim çarpıtıldı ve abartıldı. Fenerbahçeliyim demedimö dedi. 
     Yılmaz, sarı lacivert formayla poz verme olayını anlatırken, Evime geldiler, bana forma hediye ettiler ve onunla resim çektilerö dedi. Yılmaz yazılı açıklamasında şu görüşlere yer verdi 
     
     GÜNDEM SAPTIRMASI 

     Fenerbahçe Altyapı Derneği Dergisi’nin Nisan sayısında çıkan şahsıma ait ropörtajda yer alan ifadelerin saptırıldığını büyük üzüntüyle gördüm. Derginin Fenerbahçe-Trabzonspor derbi maçı öncesi yapmak ve gündeme çıkarmak istediği hedef, geçmişe dönük yaşananların gündeme gelmesiydi. Fenerbahçe forması da bana ropörtajda hediye edilip, centilmenlik adına çekilen bir görüntüden öte bir şey değildir. Fakat dergideki ropörtajın Trabzonspor’un İstanbul’da Fenerbahçe karşısında büyük bir haksızlığa uğrayarak mağlup olduğu maçtan hemen bir gün sonra gündeme çıkarılması ve Fenerli Yılmazö diye çarptıtırılarak kamuoyuna duyurulması çok düşündürücü ve gündemi değiştirmek isteyen vahip ve çirkin bir olaydırö 
     
     BEN FENERBAHÇELİYİM DEMEDİM 

     Trabzonspor’un en çok birliğe, dirliğe, tüm güçlerini haksızlıklara karşı birleştirmeye ihtiyaç duyduğu dönemde yine çetelerin oyunu başlamıştır. Bugün gündem Trabzonspor’a karşı Fenerbahçe karşısında yapılan büyük haksızlık, alın terinin çalınması ve bu haksızlıkların sebebi Federasyon ve Başkanı Levent Bıçakcı’dır. Bu gündemi kimse değiştiremez. Federasyonun ve Bıçakcı’nın istifaya davet edildiği bir anda gündemin Trabzonspor’un kendi değerlerini yok etme oyununa dönüştürülmek istenmesine karşı çok dikkatli ve uyanık olunmalıdır. Ben Fenerbahçeliyim, bunu da kimseden gizlemiyorum diye bir ifadem asla yoktur. Trabzonspor Süper Lig’de olmadığı dönemde, Trabzonlu herkes kuşkusuz bir takımı tutuyordu. ö 
     
     TRABZONSORLU OLMAKTAN ONUR DUYDUM 

     Saptırılan ifadelere şahsımın eğer Trabzonsporluluğunu tartışanlar ve tartışmaya açmak isteyenlerin oyununa gelenler varsa, varsın o zaman onlar Trazonsporlu olsun. Biz olmayalım. Her Trabzonlu, Trabzonsporlu biliyor ki, şahsıma, Gel başkan ol denmiş ve bu göreve çağrılmışımdır. Severek de kabul etmişimdir. 20 yıla yakın Trabzonspor’a başkan olarak camia ile birlikte hizmet yapan, şampiyonluklar sevinci yaşayan, Trabzonlu olmaktan, sadece spor alanlarında değil, her alanda gurur duyan, Trabzon milletvekili olarak Devlet Bakanlığı yapan, Trabzonspor Onursal Başkanlığı gibi ulvi bir görevi üstlenen şahsımın yarın Fenerbahçe başkanı olmak gibi bir düşüncesi söz konusu olamaz. Öyle bir talebim de.ö 
     
     KİMSENİN GÜCÜ YETMEZ 

     Bizim doğduğumuz topraklar ve hizmet veren kulübümüz ortadadır. Ama yıllar önce Fenerbahçe başkanlığı için şahsıma defalarca teklif yapıldığı ve bunları kabul etmediğim doğrudur. Bunu da herkes gibi Trabzonspor camiası da çok iyi bilmektedir. Ayrıca açıklamalarımda, Trabzonspor teknik direktörü Şenol Güneş’i rencide etmek gibi bir düşünce de söz konusu değildir. Şenol Güneş’in bir dönem Fenerbahçe’den teklif aldığı, hatta görüşme yapıldığı da, o dönem medyayada yansımıştır. Türk spor kamuoyu şunu biliyor ki Mehmet Ali Yılmaz’ın Trabzon ve Trabzonsporluluğunu tartışmaya bugüne kadar da, bundan sonra da kimsenin gücü yetmeyecektir.ö 
     
</TEXT>
</DOC>
