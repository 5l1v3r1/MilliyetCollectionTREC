<DOC>
<DOCNO> 320597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/yasam/yas06.html </URL>
<DATE> 2005/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Suç makinesi annesini dövdü 
</HEADLINE>
<TEXT>



Almanya'da işlediği suçlardan dolayı 14 yaşında sınır dışı edilen Muhlis Arı uslanmadı. Dava kazanarak Münih'e dönen Arı, kendisine para vermeyen anne ve babasını dövdüğü için tutuklandı. Arı'nın yeniden sınır dışı edilmesi gündeme geldi. 

2 yıl bile sürmedi 
İşlediği suçlardan ötürü 14 yaşında doğup büyüdüğü Münih kentinde yaşayan ailesinden koparılıp, sınır dışı edilen ve ancak yıllar süren hukuk mücadelesinden sonra geri dönebilen Arı, dönüşünün üzerinden iki yıl bile geçmeden darp ve adam yaralama suçlamasıyla tutuklandı. Alman kamuoyunun "Mehmet" diye tanıdığı Türk gencinin, para vermeyen anne ve babasını dövdüğü kaydedildi. Bavyara eyaleti İçişleri Bakanı Günther Beckstein CSU , şu an tutuklu bulunan Arı'yı yeniden sınır dışı etmek için harekete geçti. İşlediği 62 suçtan ötürü 'Suç Makinesi' olarak adlandırılan Arı, son olarak parasını gasp etmeye çalıştığı bir öğrenciyi ağır şekilde yaralamıştı. 


</TEXT>
</DOC>
