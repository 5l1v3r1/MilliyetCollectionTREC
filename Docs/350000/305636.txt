<DOC>
<DOCNO> 305636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/magazin/amag.html </URL>
<DATE> 2005/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Uzak' ödüle yakın 
</HEADLINE>
<TEXT>


BBC, Cannes ödüllü Uzak'ı, 2005 Dünya Sinema Ödülü'ne aday gösterdi. Film, internet sitesindeki ankette de önde... 


Cannes Film Festivali'nde 2 dalda ödül alan 'Uzak' filmi, BBC tarafından düzenlenen 2005 Dünya Sinema Ödülü'ne aday gösterildi. BBC 4'ün Dünya Sinema Ödülü'ne aday 6 kaliteli yapımı arasında yer alan 'Uzak', İngiliz sinema eleştirmenlerinin titizlikle yaptığı elemeden geçmeyi başardı. 

İnternet oylaması 
Nuri Bilge Ceylan imzasını taşıyan film, BBC'nin internet sitesinde de oylamaya sunuldu. BBC 4 Dünya Sinema Ödülü'nün galibi, 27 Ocak'ta BBC'de yayımlanacak özel programda açıklanacak. Ayrıca "http www.bbc.co.uk bbcfour cinema film award index.shtml" adresli internet sitesinde süren anketin sonuçlarının da duyurulacağı programda, bu yarışın galibi de ödüllendirilecek. 

Uzak'la yarışanlar 
İşte 'Uzak'la yarışanlar 
Pedro Almodovar'ın yönettiği 'Bad Education', Jet Li'nin başrolünü üstlendiği 'Kahraman - Hero', Che Guevera'nın gençlik yıllarını konu alan 'Motosiklet Günlüğü' Motorcycle Diaries , Rus yapımı 'The Return', Japon sinemasının son örneklerinden 'Zatoichi'. 

Senaryosunu da Ceylan yazdı 

Filmde, bir genç kapalı kaldığı kasabasından uzak diyarlara gitmek için gemilerde çalışmak üzere İstanbul'a geliyor. Ancak kahramanımız kısa süre sonra büyük kentteki tüm 'yakın' akrabalarının aslında ne kadar 'uzak' olduğunu fark ediyor. 


</TEXT>
</DOC>
