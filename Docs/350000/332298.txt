<DOC>
<DOCNO> 332298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sontur18.html </URL>
<DATE> 2005/04/11/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Tır şoförü, yol vermeyen aracın şoförünü ezdi 
</HEADLINE>
<TEXT>

     İstanbul'da dün gece bir Tır şoförünün öfkesi inanılmaz bir cinayete dönüştü. 
     TEM otoyolunun Hadımköy mevkiinde, Avcılar yönüne doğru giden Tır şoförü, yol vermeme nedeniye arkasındaki otomobil ile yolda kapıştı. 
     Hadımköy yakınlarında yol kenarında duran Tır ile otomobildekiler kavga etmeye başladı. Kavga sırasında bıçak çeken Tır şoförü Deniz Karabulut'u elinden yaraladı. Çevredekiler Tır şoförünün elindeki bıçağı alınca bu kez Tır'a atlayan şoför, aracını otomobildekilerin üzerine doğru sürmeye başladı. 
     Herkesin şaşkınlık ve korku dolu bakışları arasında Tır'ın altında kalan 70 yaşındaki Yakup Yılmaz yaklaşık 1 kilometre sürüklenerek öldü. Olay yerinden kaçan Tır şoförü daha sonra gişelerde yakalanarak gözaltına alındı. 

     
</TEXT>
</DOC>
