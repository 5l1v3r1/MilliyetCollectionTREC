<DOC>
<DOCNO> 300429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/spor/spo04.html </URL>
<DATE> 2004/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş, ikna oldu 
</HEADLINE>
<TEXT>


ERGUN ATA 


Sonunda "Evet" dedi 
TEKNİK Direktör Ziya Doğan'ın istifasının ardından Trabzonspor'un gündemine gelen tek isim olan Şenol Güneş sonunda ikna oldu. Uzun süredir tecrübeli teknik adamın peşinde olan Bordo - Mavili takımın yöneticilerinden Murat Bozoğlu ve Ömer Sarı dün akşam İstanbul'da Şenol Güneş ile bir araya geldi. Yaklaşık beş saat süren görüşmede büyük çaba sarfeden iki yönetici Güneş'i ikna etti ve "evet" yanıtı aldı. 

Aktuğ ile görüşecek 
GÜNEŞ'İN çalışma koşullarıyla ilgili ayrıntıları yarın Trabzon'a giderek Başkan Atay Aktuğ ile görüşeceği, istediği koşulların yerine getirilmesi halinde imza atacağı belirtildi. Trabzonspor'u iyi tanıyan Şenol Güneş'in kadro içinde belirlediği eksik mevkilere takviye konusunda da Atay Aktuğ'dan güvence istediği de öğrenildi. Bu arada Trabzonspor camiasının Güneş'in teknik direktörlüğüne mutlak gözle baktığı kaydedildi. 

Özgür tamam gibi 

BORDO - Mavililer, transferi için büyük uğraş verdiği Denizlisporlu Özgür'de önemli adımlar attı. Haziran ayında Denizlispor genç oyuncu için 1 milyon 100 bin dolar isterken, Trabzonspor 900 bin dolar vermiş ancak anlaşma sağlanamamıştı. Sezon sonunda sözleşmesi bitecek olan Özgür ile Trabzonspor'un her konuda anlaştığı belirtilirken, genç oyuncuya karşılık başta İbrahim Ege olmak üzere birkaç futbolcunun takas olarak verileceği öğrenildi. 


</TEXT>
</DOC>
