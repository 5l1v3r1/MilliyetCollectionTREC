<DOC>
<DOCNO> 344560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/soneko09.html </URL>
<DATE> 2005/05/21/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Kuzeyde bir refah ülkesi Finlandiya... 
</HEADLINE>
<TEXT>

     Devlet bakanı Kürşad Tüzmen’in son dış ticaret gezisiyle gündeme gelen "kar, orman ve göl" ülkesi Finlandiya, aynı zamanda kuzeyin bir refah ülkesi konumunda. 
     Yüzölçümünün yüzde 69’unu kaplayan ormanları dışında tarıma elverişli arazi sadece yüzde 18 civarında çok fazla bir doğal kaynağı bulunmayan, yılın büyük bölümünü karlar ve buzlar altında geçiren Finlandiya, makus talihini bilgi ve teknolojiye yatırım yaparak, insanlarının eğitim düzeyini mükemmel seviyeye yükselterek yenmiş. 
     Ülkenin gelişmesi tam bir başarı öyküsü... 
     Uluslararası Para Fonu IMF verilerine göre, 2004 yılında kişi başına yurtiçi gelirde 35 bin 670 dolarla Türkiye’ninki 4 bin 251 dolar dünyada 12’inci sırada yer alan Finlandiya’nın, 2005 yılında 39 bin 98, 2006 yılında ise 40 bin 604 dolar kişi başına yurtiçi gelire ulaşacağı tahmin ediliyor. 
     Finlandiya, böylece zenginlikte 2005 yılında Japonya’yı, 2006 yılında da Katar’ı geride bırakacak ve dünyanın en zengin 10’uncu ülkesi olacak. 
     Ülkenin 2004 verilerine göre gayri safi yurtiçi hasılası GSYH 
     186 milyar 175 milyon dolar Türkiye’ninki 300 milyar 87 milyon 
     dolar . Nüfusu sadece 5 milyon 219 bin İstanbul’un yarısından bile az olan bir ülke için oldukça büyük bir rakam. Ülkenin satın alma gücü paritesine göre kişi başına GSYH ise 29 bin 305 dolar Türkiye’ninki 7 bin 503 dolar . Bir diğer ifadeyle Türkiye’nin yaklaşık 4 katı bir kişisel alım gücüne sahip. A.A muhabirinin Dış Ticaret Müsteşarlığı DTM ve İstanbul Maden ve Metaller İhracatçı Birlikleri İMMİB "Finlandiya Ülke Raporu", Türkiye’nin Helsinki Büyükelçiliği Ticaret Müşavirliği Raporu, Finland Sources 2005 Annual Handbook, Uluslararası Para Fonu IMF , Finlandiya Ticaret Odası Merkezi Finland 2004 raporu ve yerel kaynaklardan elde ettiği bilgilere göre, ülkenin 2004 yılı ihracatı 48.79 milyar avro, ithalatı ise 40.27 milyar avro. Bir diğer ifadeyle ülke, yaklaşık 63 milyar dolarlık ihracat Türkiye’nin ihracat rakamı kadar , 52 milyar dolarlık da ithalat yapıyor. Finlandiya orman ürünleri ihracatında Kanada’nın ardından dünyada ikinci sırada. Ülke 10.4 milyar doları aşkın kağıt, karton ve kağıt hamurundan eşya ihracatı yapıyor. Finlandiya ithalatının yüzde 14.7’sini Almanya’dan yüzde 13.2’sini Rusya’dan, yüzde 10.9’unu İsveç’ten yapıyor, ihracatının ise yüzde 11’i İsveç, yüzde 10.7’si Almanya, yüzde 8.9’u Rusya’ya yönelik. 
     
     BİLGİ TOPLUMUNA HAZIRLIKTA DÜNYA BİRİNCİSİ... 
     Dünya Ekonomik Forumu raporuna göre, bilgi toplumuna hazır olma yönünden Finlandiya ilk sırada yer alırken, ABD ve Singapur, Finlandiya’yı takip ediyor. 
     Yine Finlandiya, ileri teknoloji ürünleri, bilişim teknolojileri ve tıbbi ve bilimsel araştırmalar alanında altyapısı itibarıyla İsviçre"in ardından dünyada ikinci sırada. 
     Buna karşın oldukça pahalı bir ülke. Yaklaşık 100 metrekarelik bir dairenin kirası 1500 Avro, yaklaşık 80-90 metrekare bir evin fiyatı da 140 bin Avro’dan başlıyor. Orta halli lokantalarda bile bir porsiyon 
     salata yaklaşık 8 avro, bir tabak et yemeği ise 10-16 avro. Taksimetre ücreti açılışı gündüz saatlerinde 4.3, akşam saat 8’den sonra ise 6.6 avro. Alan olarak dünyada 64’üncü sırada yer alan, 338 bin 145 kilometrekare yüzölçümü ile Türkiye’nin yarısına yakın bir alana İngiltere ve İtalya’dan daha büyük sahip olan ülkenin 33 bin 672 kilometrekaresi göllerle kaplı. Rusya, İsveç ve Norveç’in kara Estonya’nın ise deniz komşusu. 
     
     FARKLI BİR ŞEHİR HELSİNKİ... 
     2004 yılı enflasyonunun yüzde 0.1 olarak gerçekleştiği Finlandiya, 
     1995 yılında girdiği Avrupa Birliği’nin ekonomik açıdan en sorunsuz ve 
     istikrarlı ülkelerinden biri. 
     Nüfusunun sadece yüzde 17.5’ini çocuklar 0-14 yaş oluşturuyor. 
     İşsizlik oranının yüzde 8.9 1994 yılında yüzde 18 düzeyindeymiş 
     olduğu ülkenin en büyük şehri başkent Helsinki. 
     Merkez nüfusu 559 bin, metropolitan alan nüfusu 1 milyon 233 bin olan Helsinki, diğer büyük Avrupa şehirlerine pek benzemiyor. Son derece temiz sokaklara, tarihi, korunmuş binalara ve düzenli bir planlamaya sahip olan şehir, dingin bir görüntü sergiliyor. Sokakta çok zor çocuğa rastlanan doğayla iç içe olan şehirde, büyük şehir gürültüsünden eser yok. Finladiya’da iki resmi dil var. Ülke nüfusunun Fince ve İsveççe. Fince konuşan nüfus toplam nüfusun yüzde 92’sini, İsveççe konuşan nüfus ise yüzde 6’sını oluşturuyor. Nüfusun yüzde 2’si ise diğer dilleri konuşuyor. 
     Finlandiya’da bir kamu kuruluşunda görev almak için iki dili de bilmek zorunlu. Nüfusun yüzde 67’sinin kentlerde oturduğu ülkede, boşanma oranı çok yüksek. Örneğin başkent Helsinki’nin merkez nüfusunun yüzde 48.5’i, metropol nüfusunun ise yüzde 40.8’i bir evde tek kişi olarak yaşıyor. Ülke nüfusunun yüzde 84’ü Protestan-Luteran, yüzde 1.1’i ise Yunan-Ortodoks Kilisesi’ne bağlı ama din güncel yaşamda önemli bir yer teşkil etmiyor. 
     Helsinki’de musluktan akan su kaynak suyu lezzetinde ve rahatlıkla içilebiliyor. Elektrik fiyatları son derece ucuz. Isınma dahil her yerde kullanılmasına rağmen, bir evin elektrik faturası aylık 10 avroyu geçmiyor. Ülkede konutlar merkezi ısıtmayla ısıtılıyor ve hiç sıkıntı çekilmeden 24 saat sıcak su hazır. Sıcak su kullanıldığı için ekstra bir para da ödenmiyor. 
     
     YAZIN GÜNEŞ AKŞAM NEREDEYSE BATMAZKEN, KIŞIN DA SANKİ DOĞMUYOR 
     Toprakların üçte biri kutup çizgisinin üzerinde bulunan Finlandiya’da ısı değişiklikleri ve gece gündüz ısı farklılıkları büyük değişim gösteriyor. Yazları sıcak 30 derece ve hava devamlı aydınlık saat 23-24’e kadar kararmıyor, haziran sonunda gece 1’e, 2’ye kadar , kışları soğuk eksi 30 derece ve karanlık geçiyor. Ülke 
     nüfusunun büyük bölümünün yazlık evleri de bulunuyor. Finliler aydınlık yaz günleri başladığında şehrin 30-40 kilometre dışında yer alan ormanlar içindeki köylerde bulunan bu yazlıklarına çekiliyorlar. Eğitim düzeyinin çok yüksek olduğu ülkede hemen herkes İngilizce biliyor ve bu açıdan sıkıntı çekmiyorsunuz. 
     
     1917’DE BAĞIMSIZLIĞINI KAZANMIŞ... 
     Bazı Fin kaynaklarına göre, Finler’in Ural Dağları ile Volga Nehri arasında yer alan bölgelerden şimdi yerleştikleri Finlandiya’ya yaklaşık 6 bin yıl önce göç ettikleri ileri sürülüyor. Diğer bazı kaynaklar ise Fin halkının genetik yapısının Batı Avrupa Germen ve Baltık halklarına daha yakın olduğunu savunuyorlar. 
     Finlandiya, 12. yüzyıldan 1809 yılına kadar İsveç Krallığı’nın bir parçası olarak kalmış. Rusya ve İsveç arasında 1808-1809 yıllarında yapılan savaşın ertesinde Finlandiya özerk bölge olarak Rusya’ya bağlanmış. Finlandiya 1917 yılına kadar Rus hakimiyetinde kalmış, 1917 Rus ihtilalinin yarattığı kaosu değerlendiren ülke 6 Aralık 1917 tarihinde bağımsızlığını ilan etmiş. 1919 yılında kabul edilen Fin Anayasası bugünü kadar önemli bir değişiklik yapılmadan uygulanmaya devam etmiş. Ülke neredeyse yoktan var edilmiş. 
     
</TEXT>
</DOC>
