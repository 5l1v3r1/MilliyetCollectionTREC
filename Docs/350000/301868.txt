<DOC>
<DOCNO> 301868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/soneko20.html </URL>
<DATE> 2004/12/29/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Sabancı Holding'in Akbank'taki payı yüzde 34.2'ye çıkıyor 
</HEADLINE>
<TEXT>

     Sabancı Holding'in Akbank'taki doğrudan hisse oranı yüzde 34.2'ye ulaşıyor. 
     Akbank'tan Borsa'ya gönderilen açıklamada, Banka'nın ortaklarından Europlus Investment Holdings Limited'in sahip olduğu yüzde 1.51 oranındaki 22 trilyon 646 milyar lira nominal değerli hisselerin, 20 trilyon 464 milyar liralık bölümünün Sabancı Holding'e, 2 trilyon 182 milyar liralık bölümünün ise Exsa Export Sanayi Mamuller Satış ve Araştırma'ya satılacağı belirtildi. 
     Satışın, Ak Yatırım Menkul Değerler aracılığıyla Toptan Satışlar Pazarı'nda bugün gerçekleştirileceği bildirildi. 
     1000 lira nominal değerli her hisse için satış bedeli 7 bin 
     lira olarak belirlendi. Buna göre, hisselerin toplam satış bedeli 158.5 trilyon lira olarak belirlendi. 
     
     SABANCI'NIN AKBANK'TAKİ PAYI ARTIYOR 
     Bankacılık Düzenleme ve Denetleme Kurulu'nun BDDK 
     Europlus Investment Holdings Ltd.'ye ait yüzde 1.36 oranındaki Akbank hisselerinin Sabancı Holding tarafından satın alınmasına ve Holding'in bankadaki doğrudan hisse oranının yüzde 34.23'e yükselmesine izin verdiği belirtildi. 
     Satışa konu hisselerin, Takasbank nezdinde "Borsa'da işlem gören" statüsünde yer aldığı ifade edildi. 
     
</TEXT>
</DOC>
