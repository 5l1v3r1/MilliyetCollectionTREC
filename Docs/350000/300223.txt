<DOC>
<DOCNO> 300223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/soneko25.html </URL>
<DATE> 2004/12/23/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Unakıtan’dan SPK’ya Herkes kendi işine baksın 
</HEADLINE>
<TEXT>

     Maliye Bakanı Kemal Unakıtan, SPK Başkanı Doğan Cansızlar’ın menkul kıymetlerle ilgili vergi oranı önerisine sert çıktı. ''SPK kendi işine baksın'' diyen Unakıtan, vergi hesabının kendisine ait olduğunu söyledi. 
     Unakıtan, SPK Başkanı Doğan Cansızlar'ın 'menkul kıymet iratlarında vergi oranın yüzde 5 olması gerektiği' yönündeki önerisine karşılık şunları söyledi 
     SPK kendi işine baksın, vergileri hesaplamak bana ait SPK'ya değil. İki de bir çıkıp da vergiler şu olmalı bu olmalı diye herkes ahkam kesmesin.ö 
     
     Vergi eleştirileri haksızlık 
     Maliye Bakanı Unakıtan, ilk İş Geliştirme Merkezi'nin Tarsus'ta açılışı nedeniyle bölgeye giden gazetecilerin, yeni vergi düzenlemeleri ve özelleştirmeye ilişkin sorularını yanıtladı. 
     Yeni vergi düzenlemelerinin göstermelik olduğu yönündeki eleştirilerin hatırlatılması üzerine Unakıtan, bunun haksızlık olduğunu söyledi. Unakıtan, bu kapsamda bir indirimin ilk kez yapıldığını vurguladı. 
     
     Muayene istasyonlarında beklenti iki kat aşıldı 
     Araç muayene istasyonlarının satışında ortaya çıkan 613.5 milyon dolarlık rakamın, 17 aralığın getirdiği olumlu etkiye bağlayan Unakıtan, ihale öncesi beklentilerin iki kat üzerine çıktıklarını kaydetti. 
     Tüpraş ve Tekel, ihalesine ilişkin olarak da Unakıtan, "Onlardan da iyi netice bekliyoruz. Tekel de sonucu merak edilen özelleştirilmelerden biri olacak" diye konuştu. 
     "Tekel, bu kez satılabilir mi " şeklindeki soruya karşılık Unakıtan "tahmin ediyorum bu kez satılır" yanıtını verdi. 
     
     Enerji özelleştirmeleri 2005’in ilk aylarında 
     Özelleştirme İdaresi Başkanlığı'nın üzerinde en fazla çalıştığı konulardan birinin de, enerji özelleştirmeleri olduğunu anlatan Unakıtan, çalışmaların enerji stratejisine uygun gittiğini söyledi. 
     "Enerji özelleştirmelerine 2005 yılı Mart aylarına çıkılabilir mi " şeklindeki soru üzerine Unakıtan, "tahmin ediliyor, çıkacağız. Mart demeyelim ilk ayları gibi çıkacağız" cevabını verdi. 
     
</TEXT>
</DOC>
