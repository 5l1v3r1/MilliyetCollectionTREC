<DOC>
<DOCNO> 331018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sondun06.html </URL>
<DATE> 2005/04/07/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Yuşçenko'ya ABD Kongresi'nde kahraman muamelesi... 
</HEADLINE>
<TEXT>

     ABD Başkanı George Bush'un demokrasiyi yayma girişiminin bir simgesi haline gelen Ukrayna Devlet Başkanı Viktor Yuşçenko, Amerikan kongresinde kahraman muamelesi gördü. 
     Yuşçenko'nın, ülkesinin doğu ve batıyla entegrasyonunu derinleştirebilmesi ve komşularıyla barış içinde yaşayabilmesi için ABD'nin desteğini istediği konuşması, kongre üyelerinin alkışlarına sahne oldu. Kongre üyeleri ayrıca ''Yuşçenko '' diyerek tempo tuttu. 
     Viktor Yuşçenko, geçmişte öldürülen siyasilerin ve gazetecilerin katillerinin bulunacağı ve ülkede son seçim krizinin arkasındakilerin davranışlarından sorumlu tutulacağının sözünü verdi. 
     ABD'nin desteğine teşekkür eden Yuşçenko, böylece Rusya'dan sonra, eski Sovyet Cumhuriyetleri'nden, Amerikan kongresinde bir oturumda konuşan ilk lider oldu. 
     Yuşçenko, ABD ile yeni bir ''stratejik ortaklık'' kurmak istediklerini de söyledi. 
     Viktor Yuşçenko, pazartesi günü Beyaz Saray'da Bush ile görüşmüş ve çok sıcak bir şekilde karşılanmıştı. Yuşçenko'nun hem Bush ile görüşmesinde hem de Amerikan kongresinde, Ukrayna'nın Dünya Ticaret Örgütü, NATO ve Avrupa Birliği'ne üyeliği için destek istedi. 
     
</TEXT>
</DOC>
