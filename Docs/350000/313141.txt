<DOC>
<DOCNO> 313141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/soneko30.html </URL>
<DATE> 2005/02/07/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Borsa'da rekor kapanış 28.201 
</HEADLINE>
<TEXT>

     İMKB Ulusal 100 Endeksi 2. seansta 55.99 puan azalarak, 28,201.72 puandan yeni bir rekorla kapandı. 
     Hisse senetleri 2. seansta, ortalama yüzde 0.20 oranında değer kaybetti. 
     İlk seanstaki 444.55 puanlık artış dikkate alındığında, Borsa endeksi günün tamamında 388.56 puan yükseldi. Hisse senetlerinin günlük ortalama değer kazancı yüzde 1.40 oldu. 
     Endeks 2. seansa, 8.60 puan azalarak 28.249.11 puandan başladı. Seansın ilk yarısını 28,268.26 puandan geçen endeks, en düşük 27,971.53 puana kadar gerilerken, en yüksek seviye olarak 28,402.72 puanı gördü. 
     2. seans kapanışında, mali endeks 159.15 puan azalarak 41,618.54 puana ve sanayi endeksi 88.32 puan artarak 23,084.11 puana geriledi, hizmetler endeksi 119.34 puan artarak 14,529.75 puana yükseldi. 
     Böylece ilk seansa göre, mali grup hisseler ve sanayi grubu hisseler ortalama yüzde 0.38'er değer yitirdi, hizmet grubu hisseler ise ortalama yüzde 0.83 oranında değer kazandı. 
     2. seansta işlem gören toplam 306 hisse senedinden 73'ü değer kazandı, 187'si değer yitirdi, 46 hisse senedinin fiyatında değişiklik olmadı. 
     2. seansta, 829 milyon 53 bin 78 YTL'lik işlem hacmi kaydedildi. Günlük işlem hacmi, 1 milyar 451 milyon 599 bin 364 YTL olarak hesaplandı. 
     2. seansta Doğan Holding, Yapı ve Kredi Bankası, Sabancı Holding, İş Bankası C ve Turkcell, en çok işlem gören hisse senetleri oldular. 
     
</TEXT>
</DOC>
