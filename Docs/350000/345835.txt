<DOC>
<DOCNO> 345835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sonyas20.html </URL>
<DATE> 2005/05/25/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
İşte yuva yıkan fotoğraflar 
</HEADLINE>
<TEXT>

     Bir aşk ve bir ayrılık... Dünyanın en yakışıklı erkeği Brad Pitt ve dünyanın en güzel kadını Angelina Jolie'nin film setinde başlayan aşkı Jennifer Aniston-Brad Pitt evliliğini bitirmişti. Ayrılığa neden olarak gösterilen fotoğraflar ise yeni yayınlandı. 
     Önümüzdeki aylarda vizyona girecek Mr. and Mrs. Smith filminin setinde yakınlaşan çiftin set dışında çekilen bu fotoğrafları ayrılığın nedeni olarak gösteriliyor. İtalya'daki çekimlerde bir set işçisi, Pitt ve Jolie'nin resimlerini hemen Jennifer Aniston'a gönderdi. Yunan asıllı yıldız, fotoğrafların ardından Brad Pitt'le evliliğini bitirme kararı aldı. 
     Daha önce bazı dergilerde sette çekilmiş samimi görüntüleri yayınlanan Pitt ve Jolie ikilisinin ilk kez set dışında el ele çekilmiş fotoğrafları ortaya çıkmış oldu. 
     Brad Pitt-Jennifer Aniston çiftinin ayrılma kararı almalarının ardında, Pitt'in Angelina Jolie'yle "telefonda seks" yapması olduğu öne sürülmüştü. Pitt, rol arkadaşı Jolie'yle telefonda konuşurken, Aniston paralel hattan dinledi. Pitt, olayı ink r etmeyip ayrılmaya karar verdi. 
     İkilinin birlikteliğinin ardından Amerikan magazin dergisi Star, 'En çekici 50 yıldız' listesinde Jolie ve Pitt'i en seksi yıldızlar ilan etmişti. 
     
     
     İnternette sevişmiyor, virüs bulaştırıyorlar 

     Oscar ödüllü güzel Angelina Jolie ve yakışıklı aktör Brad Pitt aşkının belgelenmesinden sonra internet korsanları da boş durmamış, dünyanın en seksi çiftinin virüslerini çıkarmıştı. 
     "W32 Ahker-F" olarak da bilinen virüs dosyası, internet kullanıcılarına "Angelina Jolie ve Brad Pitt'in seks klibi" başlığıyla gönderilerek ilgi artırılıyor. 
     
     Maddox, Jolie'nin her şeyi 

     Angelina Jolie üç yıl önce Kamboçya'dayken evlat edindiği Maddox'la mutlu bir hayat sürüyor. Jolie "Beraber olacağım kişi mutlaka Mad'in de çok değer verdiği bir olmalı" diyor. 
     Son zamanlarda Brad Pitt'le tatile bile giden Jolie, Pitt'in kendisinin politik hareketlerini beğendiğini ve her zaman Maddox'la çok iyi geçindiğini kabul ediyor. Ki bu Jolie'ye göre Pitt'i sevmesi için yeterli neden. 

     
</TEXT>
</DOC>
