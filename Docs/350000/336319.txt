<DOC>
<DOCNO> 336319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/guncel/gun06.html </URL>
<DATE> 2005/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Geçmiş olsun' diyemediler 
</HEADLINE>
<TEXT>


ŞAKİR AYDIN Kütahya 

Kütahya'nın Gediz ilçesinde hemen hemen her evde birkaç madenci yaşıyor. Evlerinden eşleri ve çocuklarıyla helalleşip ayrılan 18 madenci ise perşembe günü yaşanan facianın ardından bir daha dönemedi. 
Sofralarının ekmeğini toprağın derininden çıkaran madencilerden en deneyimlisi İbrahim Atmaca 38 idi. Emekliliğine bir gün kalmıştı. O gün izinliydi. Oğlu Alper'i doktora götürecekti. Ama sonra bunu erteleyip işe gelmişti. Endişeliydi, maden 1.5 yıldır çalışmasına rağmen, havalandırma sistemi tamamlanmamıştı. İşçilerin iddiasına göre işyeri sahipleri, bir işçinin bunu tamamlaması için çalışmasına izin vermiyor, daha fazla kömür istiyordu. 
Rüştü Söyler 28 eşiyle helalleşti. Karısı, "Uğurlar olsun" dedi. Bu küçük madenci beldesinde bir gelenekti. Madenci, döndüğünde "geçmiş olsun" denilerek karşılanırdı. O da dönemedi. 

Eski özel harek tçı 
İbrahim Kılıç'ın 33 , TSK'da 'özel harek tçı' olarak 6 yıl görev yaptığı, "ölüm korkusu nedeniyle girdiği bunalım sonucu" istifa edip madenci olduğu ortaya çıktı. 


</TEXT>
</DOC>
