<DOC>
<DOCNO> 304113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sonspo30.html </URL>
<DATE> 2005/01/06/ </DATE>
<TIME> 22.18 </TIME>
<AUTHOR>  </AUTHOR>
<HEADLINE>
Uleb Avrupa Ligi... Efes Pilsen 79 - Climamio Bologna 73 
</HEADLINE>
<TEXT>

     Basketbolda, ULEB Erkekler Avrupa Ligi A Grubu 9. maçında Efes Pilsen, İtalya'nın Climamio Bologna takımını 79-73 yenerek, rakibinden liderliği devraldı. 
     Karşılaşmaya kötü başlayan ve ilk 2 dakika sayı atamayan Efes Pilsen karşısında, konuk ekip Climamio Bologna, 2. dakikayı 5-0, 5. dakikayı da 11-4 önde tamamladı. Bu dakikadan sonra Solomon ile arka arkaya 2 kez 3 sayılık basket bulan Efes Pilsen, bu oyuncunun faul atışını sayıya çevirmesiyle, 7. dakikada 11-11 beraberliği yakaladı. Climamio Bologna, Vujanic'in basketleriyle 1. periyodu 20-16 önde kapadı. 
     Maçın ikinci periyodunda, Smodis ile etkili olan konuk ekip, 13. dakikayı 28-22 önde geçti. İyi savunma yapan lacivert-beyazlılar, Nikolic ve Ermal'in sayılarıyla farkı azalttı ve 18. dakikada Solomon'un 3 sayılık basketiyle ilk kez 35-33 öne geçti. Karşılaşmanın ilk yarısında rakibine ribauntlarda 21-12 üstünlük kuran İtalyan ekibi, devreyi 41-39 önde kapadı. 
     Karşılaşmanın 3. periyodunda iyi savunma yapan Efes Pilsen, 22. dakikada Kaya'nın basketiyle 43-41 öne geçti. Domercant, Prkacin ve Solomon'un sayılarıyla bu periyotta rakibine 22-12 üstünlük kuran lacivert-beyazlılar, periyodun son dakikasında Kecman'ın basketiyle farkı 11 sayıya çıkarmasına rağmen 61-50 , Basile'nin 3 sayılık basketine engel olamayınca da 3. periyodu 61- önde tamamladı. 
     Maçın son periyodunda Belinelli ve Basile ile arka arkaya bulduğu 3 sayılık basketlerle 6 dakikada 11-4'lük seri yakalayan İtalyan ekibi, 36. dakika içinde farkı 1 sayıya 65-64 indirdi. Bu dakikadan sonra rakibine 2 dakika sayı attırmayan Efes Pilsen, Solomon ve Nikolic'in sayılarıyla son 1 dakika 50 saniyeye 72-64 önde girdi. Maçı bırakmayan Climamio Bologna, Basile'nin 3 sayılık basketiyle, bitime 47 saniye kala farkı 2 sayıya 73-71 indirdi. Kalan saniyelerde, konuk ekip Basile ile 3 sayılık basketten yararlanamazken, Prkacin ve Solomon ile faul atışlarını sayıya çeviren Efes Pilsen, bitime 2 saniye kala Ender'in attığı 3 sayılık basketle maçtan 79-73 galip ayrıldı. 
     Efes Pilsen, bu sonuçla İtalya'da 92-71 yenildiği rakibinden rövanşı 6 sayı farkla alırken, grup liderliğini de eline geçirdi. 
     
     MAÇTAN NOTLAR 
     Grup liderliği için büyük önem taşıyan karşılaşmada, basketbolseverler Efes Pilsen'i yalnız bırakmadı. 
     Abdi İpekçi Spor Salonu'nun büyük bölümünü dolduran taraftarlar, karşılaşma boyunca tezahüratlarıyla Efes Pilsen'e destek verdi. 
     Karşılaşmayı, yaklaşık 7 bin basketbolsever izledi. 
     KÜNYE 
     
     
EFES PİLSEN 79 - CLIMAMIO BOLOGNA 73 Salon Abdi İpekçi Hakemler Romualdas Brazauskas Litvanya xx, Jose Martin Bertran İspanya xx, Dani Hierrezuela İspanya xx Efes Pilsen Solomon xxxx 26, Mustafa xx 3, Domercant xx 5, Ermal xx 9, Kaya xx 3, Prkacin xxx 12, Nikolic xxx 14, Ender xxx 5, Kecman xx 2 Climamio Bologna Vujanic xxx 18, Douglas xx 13, Mancinelli x 2, Lorbek xx 6, Bagaric x, Smodis xx 8, Rancik x 2, Basile xx 16, Belinelli xx 8, Simone x 1. periyot 16-20 İlk yarı 39-41 Climamio Bologna Lehine 3. periyot 61- Beş faul alan Dk. 30.09 Bagaric Climamio Bologna 
     
</TEXT>
</DOC>
