<DOC>
<DOCNO> 316531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sontur26.html </URL>
<DATE> 2005/02/18/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Konya'da kadın cesedi bulundu 
</HEADLINE>
<TEXT>

     Konya'nın Bozkır İlçesi'nde, bulunan kadın cesedinin ailesinin 2 aydır haber alamadığı Fatma Akkaş'a ait olduğu belirlendi. 
     AA muhabirinin aldığı bilgiye göre, bir grup üniversite öğrencisi, Bozkır İlçesi Sivritepe İki Delikli Mevkisi'nde, boş arazide bir kadın cesedi ile karşılaştı. 
     Öğrencilerin ihbarı üzerine olay yerine gelen jandarma ekipleri, yaptığı araştırmada cesedin, ilçeye bağlı Dere Beldesi'ndeki evinden 20 Aralık 2004'te ayrılan ve bir daha kendisinden haber alınamayan Fatma Akkaş'a 42 ait olduğunu tespit etti. 
     Yanında hap ve boş tarım ilacı şişesi bulunan Akkaş'ın cesedi, yapılan incelemelerin ardından Bozkır Devlet Hastanesi morguna kaldırıldı. Akkaş'ın kesin ölüm sebebi, Adli Tıp Kurumu'ndan gelecek rapor sonrası ortaya çıkacak. 
     3 çocuk annesi Fatma Akkaş'ın 41 , Bursa'da işçi olarak çalışan eşi Naci Akkaş'ın Bozkır Ziraat Bankası'na gönderdiği parayı çekmek için 20 Aralık 2004 tarihinde ilçeye gitmek üzere evden çıktığı ve kendisinden bir daha haber alınamadığı öğrenildi. 
     Akkaş'ın bankadan parayı çekmediği anlaşılırken, o tarihte belde halkının arazide yaptığı arama çalışmalarından da bir sonuç alınamamıştı. 
     
</TEXT>
</DOC>
