<DOC>
<DOCNO> 342296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sonspo55.html </URL>
<DATE> 2005/05/13/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Bu seferde Ordu'lular Futbol Federasyonuna tepki yürüyüşü düzenledi 
</HEADLINE>
<TEXT>

     Ordu’da, Futbol Federasyonu’na tepki yürüyüşü düzenlendi. 
     Ordu’da, geçen hafta oynanan Çankırı Belediyespor maçı sonrasında yaşanan olaylar nedeniyle Ordusporlu Murat Aktaş, Muzaffer ve Hüseyin ile yardımcı antrenör Muhammed Dilaver’in tedbirli olarak PFDK’ya sevk edilmesine tepki yürüyüşü yapıldı. 
     Belediye Hizmet Binası önünde başlayan yürüyüşe belediye başkanı Seyit Torun, Orduspor Kulübü Başkanı Şükrü Bodur, çeşitli sivil toplum örgütleri ile çok sayıda vatandaş katıldı. 
     Şehir turu atan grup, yürüyüş sırasında Futbol Federasyonu aleyhinde çeşitli sloganlar attı. Grup daha sonra Belediye Hizmet Binası önüne geldi. 
     Burada bir açıklama yapan kulüp başkanı Bodur, "Masa başı oyunlarına gelmeyeceğiz. Pazar günü Eskişehirspor’u da yenip yolumuza devam edeceğiz" dedi. 
     
</TEXT>
</DOC>
