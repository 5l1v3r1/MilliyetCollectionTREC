<DOC>
<DOCNO> 314650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/son/sondun05.html </URL>
<DATE> 2005/02/12/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Amsetrdam'da eşcinsel Müslananlar için sığınma evi... 
</HEADLINE>
<TEXT>

     Hollanda'nın başkenti Amsterdam Belediyesi zor durumdaki eşcinsel Müslümanlar için sığınma evi açtı. 
     ''El Mina El Amin'' adı verilen ve Amsterdam Belediyesi tarafından finanse edilen girişim çerçevesinde açılan sığınma evine, dinlerinden ötürü eşcinselliklerini yaşamakta sorunlarla karşılaşan genç Müslümanlar kabul edilecek. 
     Girişime katılan Schroder vakfının temsilcisi Astrid van der Haver, buraya gelenlere psikolojik ya da ruhsal yardım verilmeyeceğini, ancak buraya sığınan gençlerin karşılaştıkları zorlukları ifade edebileceklerini, deneyimleri bulunan gönüllülerle konuşabileceklerini söyledi. 
     Sığınma evinin adresinin gençlerin afişe olmamaları amacıyla açıklanmayacağını belirten van der Haver, gençlerin kendileriyle telefon ya da internet aracılığıyla temas kurabileceklerini kaydetti. 
     Van der Haver, özellikle Müslüman gençler için böyle bir sığınma evinin gerekliliğine işaret etti. 
     
</TEXT>
</DOC>
