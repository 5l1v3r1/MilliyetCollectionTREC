<DOC>
<DOCNO> 334150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/spor/ymese.html </URL>
<DATE> 2005/04/17/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Yıldızlar savaşı 
</HEADLINE>
<TEXT>



Çalımbay cephesi bir hayli iddialı 'Beraberlik bile bizi bitirir.' 
Atom Karınca'nın bu söylemleri Beşiktaş kanadında olumlu puan toplarken, kamuoyunda bıyık altından gülenler çoğunlukta 
Kağıt üzerinde derbinin favorisi, bulunduğu yer ve kadrosuyla Fenerbahçe'dir. Ne var ki bu tip derbilerde bazen evdeki hesap, çarşıya uymaz Sahanın ambiyansıyla, taraftarıyla, Alex'iyle, Nobre'siyle ve de Anelka'sıyla derbide ibre Kanarya'dan yana. Ancak ilk yarıdaki derbiden yüzünün akıyla çıkan taraf tüm olumsuzluklara karşın Beşiktaş'ın olduğunu da unutmamak gerekir. 
Böylesi zorluk derecesi yüksek derbide Beşiktaş'ın avantajlarını yabana atmamak gerekir. Ankaragücü karşısında suskunluklarını bozan Carew - Ahmet Dursun Kartal'ın ofanstaki en büyük kozları olacak derbide. Bu kozlara Tümer Metin'i, oynaması halinde Pancu'yu, Koray Avcı'yı da eklersek Kartal'ın sanıldığı kadar işi zor değil bence. Carew son maçtaki etkili futbolunu bu derbide ön plana çıkarabilirse, Fenerbahçe savunmasının başına bela olabilir. Kartal'ın kaybedeceği bir şey yok, ama galibiyet halinde Avrupa'ya çıkma hesaplarını önümüzdeki haftalara taşıyacağı da bir gerçek. 


</TEXT>
</DOC>
