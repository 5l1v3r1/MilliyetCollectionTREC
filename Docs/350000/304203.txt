<DOC>
<DOCNO> 304203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/guncel/gun04.html </URL>
<DATE> 2005/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Silah, çocuktan daha mı önemli 
</HEADLINE>
<TEXT>


Milli Piyango İdaresi, Sosyal Hizmetler ve Çocuk Esirgeme Kurumu'na yüzde 1, Savunma Sanayii Destekleme Fonu'na ise yüzde 95 pay veriyor 

YILDIZ YAZICIOĞLU Ankara 

Bütçe yetersizliği sonucu, kendilerine zarar vermemeleri için engelli çocukların ellerini pet şişeye hapseden Sosyal Hizmetler ve Çocuk Esirgeme Kurumu SHÇEK , Milli Piyango İdaresi'nden sadece yüzde 1 gelir payı alıyor. Oysa devlet, "Talih Kuşu" aracılığıyla Savunma Sanayii Destekleme Fonu'na yüzde 95 k r payı ayırıyor. Geçen yıl için SHÇEK'e 3 milyon YTL, Savunma Sanayii Destekleme Fonu'na ise 190 milyon YTL gelir aktarılacak. 

Bağışlar yetmiyor 
Bütçeden 2005 için sadece 350 milyon 580 bin YTL ödenek alan SHÇEK, sivil toplum örgütleri veya vatandaşlarca yapılan bağışlarla ayakta durmaya çalışıyor. Yıllık 1.5 milyar YTL gelire ihtiyaç duyan SHÇEK, kuruluş kanunu uyarınca, şans oyunları tertip kuruluşlarınca elde edilen gayri safi hasılattan yüzde 1 pay alma hakkına sahip. 

Silah daha önemli 
Ancak kimsesiz veya engelli çocuklarla yaşlı bakımını üstlenmiş olan SHÇEK'e aktarılan kaynak, diğer kurumlarla kıyaslandığında "komik" kalıyor. Milli Piyango İdaresi, gayri safi hasılatından SHÇEK'e yüzde 1, Tanıtma Fonu'na yüzde 10 pay ayırıyor. Hazine'ye aktardığı gelirlerin dışında Savunma Sanayii Destekleme Fonu'na yüzde 95, Olimpiyat Oyunları'na yüzde 5 k r payı dağıtıyor. 


</TEXT>
</DOC>
