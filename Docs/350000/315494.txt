<DOC>
<DOCNO> 315494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sonspo36.html </URL>
<DATE> 2005/02/15/ </DATE>
<TIME> 22.11 </TIME>
<AUTHOR>  </AUTHOR>
<HEADLINE>
PFDK kararları... 5 klübe çirkin tezahürattan para cezası geldi 
</HEADLINE>
<TEXT>

     Futbol Federasyonu Profesyonel Futbol Disiplin Kurulu PFDK , Birinci Süper Futbol Ligi'nde yer alan 5 kulübe, taraftarlarının kötü ve çirkin tezahüratı nedeniyle para cezası verdi. 
     Futbol Federasyonu'nun Levent'teki binasında bu akşam toplanan kurul, Gençlerbirliği maçında taraftarının kötü ve çirkin tezahüratı ve saha olayları nedeniyle Beşiktaş Kulübü'ne 15 bin YTL para cezası verirken, Galatasaray Kulübü'ne de Gaziantepspor maçında taraftarının kötü ve çirkin tezahüratı için 10 bin YTL ceza uyguladı. 
     Bu arada, aynı gerekçelerle, Fenerbahçe maçı için Samsunspor 10 bin, Diyarbakırspor maçı için Kayserispor 4 bin ve Büyükşehir Belediyesi Ankaraspor maçı için de Malatyaspor 3 bin 500 YTL ceza verildi. 
     3. Futbol Ligi takımlarından Gebzespor'a 1 maç seyircisiz oynama cezası ve bin 500 YTL ceza uygulayan PFDK'nın verdiği öteki cezalar şöyle 
     4 maç Sefer Gezer Gebzespor 
     3 maç Cihat Dolar Gebzespor , Fikret Durak Kasımpaşaspor 
     2 ay hak mahrumiyeti Cengiz Şimşek Ispartasporlu yönetici 
     1 ay hak mahrumiyeti Nadir Kuyucu Gaziantep Büyükşehir Belediyesi yöneticisi , Adem Kapar Karamansporlu yönetici , Ersoy Yavuzcan Akşehirsporlu yönetici 
     3 bin YTL Adanaspor, Kasımpaşaspor 
     2 bin YTL Bursaspor, Kocaelispor 
     1.500 YTL Sivasspor, Elazığspor 
     1.000 YTL Yimpaş Yozgatspor, Sarıyer 
     500 YTL Gaziantep Büyükşehir Belediyesi, Karamanspor 
     250 YTL Ispartaspor, Akşehirspor. 
     
</TEXT>
</DOC>
