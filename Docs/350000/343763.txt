<DOC>
<DOCNO> 343763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sontur16.html </URL>
<DATE> 2005/05/18/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
İşadamına taşlı tuzak 
</HEADLINE>
<TEXT>

     Ali Talat ÖZEFE KONYA, DHA 

      KONYA'da bir bankadan 16 bin YTL 16 milyar lira çeken zahire toptancısı Osman Özdoğan, arabasına binip uzaklaşmak isterken 3 kişilik hırsız çetesinin saldırısına uğradı. Attığı taşla arabanın camını kıran hırsızlardan biri aşağıya inen Özdoğan'la tartışırken, diğer 2 kişi araca yaklaşarak içerisinde para bulunan çantayı alıp kaçtı. 
     Beyşehir'de zahire ticaretiyle uğraşan Osman Özdoğan, Konya'nın en işlek caddelerinden Nalçacı Caddesi'nde dün akşam üzeri bir banka şubesinden 16 bin YTL çekti. Parayı çantasına koyan Osman Özdoğan, otomobiline binerek gitmek istedi. Bu sırada bir kişi elindeki taşı fırlatarak Özdoğan'ın otomobilinin camını kırdı. Özdoğan, aşağıya inerek taş atan kişiyle tartışmaya başladı. Bu sırada otomobile yaklaşan 2 kişi, para dolu çantayı alarak kaçtı. Özdoğan, çantanın alındığını farkederek bu kişilerin peşine düşerken, taş atan kişi de olay yerinden hızla uzaklaştı. 
     Polis yaptığı araştırmada, hırsız zanlılarından 18 yaşındaki Ömer Aydoğdu'yu kısa sürede yakaladı. Aydoğdu'nun, adları açıklanmayan iki hırsız zanlısı aradaşı ile ilgili tüm bilgileri polise verdiği belirtildi. 
     Bugün nöbetçi mahkemeye çıkartılan Ömer Aydoğdu, tutuklanarak cezaevine konuldu. 
     
</TEXT>
</DOC>
