<DOC>
<DOCNO> 342180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/soneko11.html </URL>
<DATE> 2005/05/13/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Aydın Doğan Dürüst olmak kaydıyla banka ve medya yan yana olabilir 
</HEADLINE>
<TEXT>

     Doğan Holding Yönetim Kurulu Başkanı Aydın Doğan, "eğer işini dürüst yaparsan, bana göre bankacılık ve medyanın yan yana olmasında hiç bir sakınca yok" dedi. 
     "Anadolu’daki Avrupa" toplantısına katılan Doğan, sonrasında A.A muhabirinin "Siz Dışbank’ı sattınız, Yapı Kredi Bankası da satıldı. Bu medyanın durumunda bir değişikliğe neden olabilir mi " şeklindeki sorusu üzerine, "medyanın durumunda bence hiç bir şey değişmez" yanıtını verdi. 
     İşin dürüst yapılması kaydıyla, bankacılık ve medyanın yan yana olmasında hiç bir sakınca olmadığını ifade eden Aydın Doğan, dünyada bunun örneklerinin çok olduğunu belirtti. 
     Doğan, "Bizde Türkiye’de sanki tersine, sanki dünyada örnekleri yokmuş gibi söylüyorlar. Dünyanın büyük medyalarının arkasında bankalar var. Hatta bankalar ortak" ifadesini kullandı. 
     
     "DIŞBANK’I NİYE SATTIM " 
     Aydın Doğan, Dışbank’ı neden sattığına ilişkin ise şunları kaydetti 
     "Ben bankamı Dışbank neden sattım iki ana nedenden sattım. Birincisi gazeteciler huzursuzluk duydular. Diğeri de dört kızım var. Dört kızım da medyacı olmak istedi, ben banka istemem dedi. Ben 69 yaşındayım, bundan sonra onlar gelmezse ben ne yapacağım. Ben de uygun müşteri bulunca sattım. Ama bana göre ne ahlaken ne de yasal olarak, yayıncı ile bankacı yan yana olamaz diye bir şey yok. Bu tür düşünceler 1900’li yıllardan kalmadır." 
     
</TEXT>
</DOC>
