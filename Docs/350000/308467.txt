<DOC>
<DOCNO> 308467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sonspo13.html </URL>
<DATE> 2005/01/22/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Özel maç... İstanbulspor 3 - İstanbul Büyükşehir Belediyespor 0 
</HEADLINE>
<TEXT>

     Birinci Süper Futbol Ligi takımlarından İstanbulspor, İkinci Lig A Kategorisi'nden İstanbul Büyükşehir Belediyespor ile yaptığı hazırlık maçını 3-0 kazandı. 
     İstanbulspor'un Ataköy Tesisleri'nde yapılan maçta, sarı-siyahlıların golleri denenen Kongolu futbolcu Kasamba Musassa ile Musa Kuş ve Gökmen'den geldi. 
     Hazırlık maçında Saffet, Bushaj ve Ahmet Dursun yer almazken, İstanbulspor karşılaşmanın ilk yarısını da 1-0 önde tamamladı. 
     
     İSTANBULSPOR 3 OYUNCU DENEDİ 

     Transfer çalışmalarını sürdüren İstanbulspor, karşılaşmada 3 yabancı oyuncu denedi. 
     Sarı-siyahlılar, Güney Afrika'nın Kaiser Chiefs takımında oynayan forvet oyuncusu Kongolu Kasamba Musassa, Macaristan'ın Vasaz takımından yine forvet Dyano Szabolcz ve Bulgar orta saha oyuncusu Kraşmir Comokof'u İstanbul Büyükşehir Beledispor ile oynanan hazırlık maçında denedi. Bu futbolcularla ilgili kararın daha sonra verileceği açıklandı. 
     
</TEXT>
</DOC>
