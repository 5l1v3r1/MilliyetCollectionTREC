<DOC>
<DOCNO> 312745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sonyas05.html </URL>
<DATE> 2005/02/05/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
HP'den çığır açacak buluş 
</HEADLINE>
<TEXT>

     HP, bilgisayar üretimi teknolojisinde çığır açacak bir buluş gerçekleştirdiğini açıkladı. 
     HP'nin Hewlett-Packard geliştirdiği yeni teknolojinin bilgisayarların temel yapı taşlarından biri olan transistörlerin yerini tutabileceği iddia ediliyor. 
     Journal of Applied Physics'te yayımlanan bir tebliğe göre, HP'nin kuvantum bilimi araştırma grubunun üç üyesi 'crossbar latch' adını verdikleri bir sistem geliştirdiler. 
     
     Sistemle transistör gereksiz 
     Bu sistem sayesinde transistöre gerek kalmaksızın genel bilişim işlemleri için kullanılan sinyal restorasyon ve ters çevrim işlemleri gerçekleştirilebilecek. 
     HP de, bu teknoloji sayesinde günümüzün bilgisayarlarından binlerce kez daha güçlü bilgisayarlar üretilebileceğini açıkladı. 
     
     Kilit unsur 'crossbar latch' 
     Tebliğin yazarlarından biri olan Stan Williams, "bilgisayarı moleküler ölçekte yeniden icat ediyoruz. Nispeten ucuz ve üretimi kolay nanometre boyutlu cihazlar kullanarak üreteceğimiz bilgisayarda, 'crossbar latch' kilit bir unsur olacak" dedi. 
     Bir diğer ekip üyesi olan Phil Kuekes ise, transistörlerin daha uzun yıllar boyunca konvansiyonel silikon devrelerle birlikte kullanılmaya devam edeceğini söyledi. 
     Kuekes, "transistörlerin lambalı cihazların yerine geçtiği, lambalı cihazların da elektromanyetik rölelerin yerine geçtiği gibi, bu yeni sistem de bir gün bilgisayarlardaki transistörlerin yerine geçebilir" dedi. 
     
</TEXT>
</DOC>
