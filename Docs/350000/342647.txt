<DOC>
<DOCNO> 342647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/ekonomi/eko12.html </URL>
<DATE> 2005/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdemir'in satış kararına iptal davası 
</HEADLINE>
<TEXT>


ANKARA ANKA 

Erdemir'in yüzde 46.2'lik payın blok satışına ilişkin özelleştirme ihalesi açılmasına yönelik hazırlıklar sürerken, ihalenin dayanağını oluşturan Özelleştirme Yüksek Kurulu ÖYK kararının iptali ve yürütmesinin durdurulması istemiyle Türk Metal Sendikası tarafından İdare Mahkemesi'nde dava açıldı. Türk Metal Sendikası, önceki gün Ankara Nöbetçi İdare Mahkemesi'ne yaptığı başvuruda, Erdemir'in özelleştirmesinin, Toplu Konut ve Kamu Ortaklığı Kurulu'nun 30 Nisan 1987 tarihli 18 yıl önce alınmış bir karara dayalı olarak yapılmasının hukuka aykırı olduğu savunuldu. Dilekçede, şöyle denildi "Bu 18 yılda Erdemir şaha kalkmış, bünyesinde toplam sekiz yeni şirket oluşturmuş bağlı ortaklıklar , iştirakler kurmuş, milyarlarca dolarlık yatırım yapmış, kapasitesini ve verimliliğini artırmıştır. Bu 18 yılda, dünya değişmiştir, Türkiye değişmiştir. Değişmeyen tek şey, Erdemir'in özelleştirilmesi kararı olmuştur." 


</TEXT>
</DOC>
