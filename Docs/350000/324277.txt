<DOC>
<DOCNO> 324277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/yasam/axyas01.html </URL>
<DATE> 2005/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de bir Ladin 
</HEADLINE>
<TEXT>


Usame bin Ladin'in 53 kardeşinden birinin popçu kızı Vefa, müzik kariyerini geliştirmek için amcasının saldırdığı New York'a taşındı 

CAN KAMİLOĞLU DHA 

Usame bin Ladin'in 11 Eylül'de ABD'ye saldırmasından aylar önce İngiltere'ye taşınan popçu yeğeni Vefa bin Ladin, yeniden ABD'ye döndü. 
New York'un en pahalı caddesi Park Avenue'de bir arkadaşının evine yerleşen Ladin'in, New York'a, müzik kariyerini geliştirmek amacıyla gittiği iddia edildi. New York Post gazetesi, İsviçre'nin Cenevre Kenti'nde büyüyen ve eski bir Columbia Üniversitesi öğrencisi olan genç kızın, pop yıldızı olmak için ilişkilerini kullanmayı hedeflediğini yazdı. 
Genç popçunun arkadaşlarıyla konuşan gazete, Ladin'in hiçbir stüdyonun kendisini kabul etmeyeceğinden endişe ettiğini de belirtti. 

İsmini değiştirecek 
New York Post, Ladin'in ismini Amanda veya Deborah olarak değiştirmek istediğini de kaydetti. Müslümanlığı reddeden Vefa'nın, amcası Usame'yi hayatı boyunca sadece bir kez gördüğü açıklandı. 

</TEXT>
</DOC>
