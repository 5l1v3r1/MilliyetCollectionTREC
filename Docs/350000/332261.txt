<DOC>
<DOCNO> 332261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sonspo13.html </URL>
<DATE> 2005/04/11/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Sakaryaspor'da son dakika golünün şoku yaşanıyor 
</HEADLINE>
<TEXT>

     Sakaryaspor Teknik Sorumlusu Şaban Yıldırım, Fenerbahçe maçında puana çok yaklaşmalarına karşın bunu başaramamanın üzüntüsünü yaşadıklarını söyledi. 
     Yıldırım, AA muhabirine yaptığı açıklamada, Fenerbahçe karşısında planladıkları futbolu sergileyemediklerini ifade etti. 
     Oyundan memnun kalmadığını, ancak mücadelenin sevindirici olduğunu belirten Yıldırım, ''Üç puan istediğimiz bir maçtı, fakat bir puana çok yaklaşmamıza rağmen bunu alamadık. Artık gelecek haftalara bakacağız'' dedi. 
     Fenerbahçe'nin gününde olduğunu ve iyi bir futbol ortaya çıkardığını kaydeden Yıldırım, şunları kaydetti 
     ''Oyun olarak bizi çok zorladılar ve kendi oyunumuzu ortaya çıkaramadık. Rakibimiz uzun toplarla atak geliştirdi. Bu nedenle orta sahada biz baskı oluşturamadık. Renkli ve çekişmeli bir mücadele oldu. Ancak puan alamadık. Futbolda her türlü sonuç olabiliyor. Biz ligde iyi bir yerdeyiz. Çok daha kötü durumda da olabilirdik. Hedefimiz bundan sonraki maçlarda isteğimiz sonuçları almaktır.'' 
     
</TEXT>
</DOC>
