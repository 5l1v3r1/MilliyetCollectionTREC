<DOC>
<DOCNO> 336908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/yazar/guclu.html </URL>
<DATE> 2005/04/26/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Milliyet bunu hep yapıyor 
</HEADLINE>
<TEXT>


Milliyet, toplumsal sorumluluk projelerinde hep en önde oldu. Olmaya da devam edecek. Okul yüzü görmeyen, okuma yazma bilmeyen, 13-14 yaşına geldiklerinde adeta bir meta gibi satılan kızlarımız, yeni başlattığımız "Baba Beni Okula Gönder" kampanyasının odak noktası. 
Bu kampanya ne zaman sona erecek sorusuna Genel Yayın Yönetmenimiz Sedat Ergin'in verdiği cevap çok çarpıcı Bu konu sorun olmaktan çıkıncaya kadar kampanyamız devam edecek. 
Milliyet, 60'lı yıllarda da benzeri kampanyalar düzenlemiş ve büyük mesafe almıştı. Şimdi aradan geçen yılların acısını çıkarırcasına yeniden konuya dört elle sarılıyoruz. Bu gayretlerimiz, başta devlet olmak üzere toplumun diğer kesimlerinde de aynı heyecanı uyandırırsa, fazla değil, beş yıl sonra, utanç duyduğumuz bu tablodan hepten kurtulabiliriz. 
Türk eğitim sisteminin en temel sorunu, hızlı nüfus artışı. Her ne kadar on yıl öncesine göre biraz düşer gibi olduysa da henüz makul seviyelere inmiş değil. Bir lokma bir hırka dönemi artık çok gerilerde kaldı. Dünyadaki yeni anlayış doyurabildiğin kadar değil, en iyi şekilde eğitebildiğin kadar çocuk yap şeklinde. Bu düşüncenin, Anadolu'nun en ücra köşelerine kadar anlatılması gerekiyor. İkinci önemli konu ise eğitimdeki yapılanmanın yeniden masaya yatırılması. Öyle köyler ve mezralar var ki kuş uçmuyor, kervan geçmiyor. 8-10 haneli bu yerleşim birimlerine ne okul yapmak mümkün, ne de öğretmen göndermek. Taşımalı eğitimden ise istenilen sonuç elde edilemedi. Son yıllarda okula gitmeyenlerin sayısının artmasının önemli gerekçelerinden biri bu. 
O halde Türkiye gerçekleri göz önünde bulundurularak yeni projelerin üretilmesi gerekiyor. Milliyet işte bu konudaki duyarlılıkları da dile getirecek. 
Uzun süredir Milli Eğitim Ş rası toplanmıyor. Belki sadece bu konunun ele alınacağı bir Milli Eğitim Ş rası, pek çok alternatifin ortaya çıkmasına imk n sağlayacaktır. 
Kız çocukları gibi yetişkinlerin eğitimi de bir o kadar önemli. Halen okuma yazma bilmeyen 7.5 milyon vatandaşımız var. Onların da bu kapsamda süratle okuryazar hale getirilmesinde sonsuz yarar görüyoruz. 
Gazetede dün yaptığımız toplantıda konu farklı boyutlarıyla ele alındı. Hemen herkesin bir hayali vardı. Benimkisi ise, her yönüyle eğitim sorununu çözmüş model iller yaratmaktı. Örneğin farklı bölgelerden 7-8 il ele alıp, bu illeri örnek iller haline getirebilir miyiz, diye düşündüm. 
Nüfusa kayıtlı olmayan tek vatandaşımızın bulunmadığı, nüfus artış hızının makul seviyelere çekildiği, okulöncesinde ve ilköğretimde yüzde 100 okullaşmanın sağlandığı, yetişkinler de dahil okuma yazma bilmeyen tek vatandaşımızın aransa da bulunamadığı, mesleki eğitimin her yönüyle yaygınlaştığı, eğitimin bir angarya olarak değil de topluma sunulan en değerli hizmet olarak algılandığı bir proje hayal ettim. 
Zor mu Kesinlikle değil. Ama bizim kampanyanın çok ötesinde girişimler gerektiriyor. Biz Milliyet olarak, çerçevenin en önemli bir parçasını, güzelliklerle doldurmaya hazırız. Başkaları da yapbozun diğer parçalarını tamamlamaya çalışırsa, iş biter. 
Şu an için eğitim adına yüz akı bir ilimiz maalesef yok. Her birinin artıları da var eksileri de. Bu konuda vali ve kaymakamlarla birlikte yerel yönetimlere de önemli görevler düşüyor. Keşke, en eğitimli il bizim ilimiz diye bir yarışın içerisine girebilseler. 
Valilerden, kaymakamlardan, Milli Eğitim müdürlerinden, belediye başkanlarından, sivil toplum örgütlerinden, hiç kimse yoksa biz varız haykırışları bekliyoruz. 
Aramızda karar aldık. Herkes bir yerler için bir şeyler yapacak. Bakalım benim payıma neresi düşecek Evet, hodri meydan Şehrini Türkiye'nin en iyisi yapmaya aday kentlerden teklif bekliyorum. Siz hazırsanız, ben de hazırım .. 
Özetin özeti Gelin taşın altına hep birlikte elimizi koyalım. Olmaz denilenleri olur hale getirelim... 



</TEXT>
</DOC>
