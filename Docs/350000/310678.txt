<DOC>
<DOCNO> 310678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/yasam/axyas01.html </URL>
<DATE> 2005/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci sollama faciası 8 ölü 
</HEADLINE>
<TEXT>


Kula'da 5 can alan hatalı sollama, dün de Kütahya'da faciaya yol açtı. Bir TIR'a çarpıp başka bir TIR'ın altına giren araçta, bir aile yok oldu... 

TAHSİN DOLAVCI, KEMAL ATLAN Kütahya DHA 

Kütahya'da hatalı sollama yapan otomobilin yol açtığı kazada aynı aileden 8 kişi can verdi. 
Afyon'dan Kütahya yönüne giden Bekir Kalender 29 yönetimindeki otomobil, dün saat 01.00 sıralarında, önünde giden Veysel Karagöz'ün 52 kullandığı otomobili hatalı solladı. Sollama yaparken karşı yönden gelen Ahmet Altunel 40 yönetimindeki TIR'a çarpan otomobil, ardından da yine karşı yönden gelen Gürsel Çoban 28 yönetimindeki TIR'ın altına girdi. 
Otomobil sürücüsü Bekir, eşi Nagihan 23 , kızı Dilara 1 , ağabeyi Mehmet 38 , yengesi Neslihan 25 , yeğeni Burcu 17 Kalender ile baldız Perihan Ekerbiçer 19 kaza yerinde can verdi. Mehmet Kalender'in oğlu Ahmet Kalender 4 Kütahya Devlet Hastanesi'nde kurtarılamadı. Jandarma, kazaya otomobil sürücüsünün hatalı sollamasının neden olduğunu kaydetti. Cenazeler, Altıntaş Devlet Hastanesi morguna kaldırıldı. 


</TEXT>
</DOC>
