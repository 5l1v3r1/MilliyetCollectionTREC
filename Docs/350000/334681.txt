<DOC>
<DOCNO> 334681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/yasam/axyas01.html </URL>
<DATE> 2005/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
3. binyılın papası seçiliyor 
</HEADLINE>
<TEXT>


Katolik Kilisesi'nin 265. Papa'sını belirleyecek olan seçim dün başladı. Gizlilik yemini ederek Sistine Şapeli'ne giren 115 seçmen kardinalden biri, mek ndan yeni papa olarak çıkacak 

DIŞ HABERLER SERVİSİ 

Vatikan'daki San Pietro Bazilikası'nda dün, 2 saatlik özel bir ayin düzenlendi. Türkiye saatiyle 17.30'da 52 ülkeden 115 seçmen kardinal, gizlilik yemini edip seçimin yapılacağı Sistine Şapeli'ne girince seçim resmen başladı. Oylamalarda, 115 seçmen kardinalin de papa seçilme şansı var. Son günlerde öne çıkan isimler alfabetik sırayla şöyle 
Francis Arinze 9 yaşında Katolik olan Nijeryalı kardinal, 20 yıl boyunca Roma'da dini görevlerde bulundu. 72 yaşındaki Arinze'nin, Vatikan'ın Hindular, Müslümanlar ve Budistlerle iletişiminde aracı olabileceği belirtiliyor. 
Ivan Dias 68 yaşındaki Bombay Başpiskoposu, 16 dil biliyor. Siyaset bilgisi derin bir muhafazak r. 
Joseph Ratzinger 78 yaşındaki Alman kardinal, muhafazak r görüşleri nedeniyle "Panzer" ve "Tanrı'nın Rottweiler'ı" olarak da anılıyor. 20 yıl Papa Jean Paul II'nin başdanışmanlığını yapan Ratzinger, Vatikan'ın güçlü isimlerinden. Türkiye'nin AB üyeliğine karşı görüşleriyle tanınan Ratzinger, 14 yaşında bir Nazi örgütüne katılmıştı. 
Angelo Scola 63 yaşındaki Venedik Başpiskoposu, Papa Jean Paul II'nin atadığı son kardinallerden. Scola seçilirse, Jean Paul II'nin çizgisinde devam etmesi bekleniyor. Scola, İslam ile iyi ilişkiler kurulması gerektiğini savunuyor. 
Diogini Tettamanzi 71 yaşındaki Milano Başpiskoposu, bahislerde ilk sıralarda... O da Papa Jean Paul II gibi eşcinselliğe, kürtaja karşı ancak sosyal adalet konusunda liberal fikirlere sahip. 

Adım adım... Papa böyle belirlenecek 

1- Yemin ve atamalar 
Kardinaller, Sistine Şapeli'ne girerken papa seçilinceye kadar dış dünya ile her türlü iletişimi keseceklerine dair yemin eder. Rasgele seçilen 3 kişi oyları saymak, 3 kişi oyları kontrol etmek, 3 kişi de hasta kardinallere yardımla görevlendirilir. 

2- Oy pusulaları sunağa konur 
Seçmen kardinaller, yeni papa olmasını istedikleri ismi, el yazılarını mümkün olduğunca tanınmaz hale getirmeye çalışarak oy pusulasına yazar ve ikiye katlar. Kardinaller, sunağın önünde bir yemin daha edip pusulayı sunaktaki kaba atar. 

3- Oy sayımı 
Oyları sayıcı 3 kişiden 1'i, oyların atıldığı kabı sallayarak oy pusulalarını karıştırır. İkincisi, herkesin oy kullandığından emin olmak için pusulaları sayar. Her pusuladaki isim yüksek sesle okunur ve bir k ğıda yazılır. 

4- Konsensüs arayışı 
Adaylardan biri oyların 3'te 2'sini 77 oy alana kadar günde 4 oylama yapılır. 30 tur sonunda hiçbir aday bu orana ulaşamazsa, oyların yarısından çoğunu alan 58 oy aday, papa seçilir. 

5- Yeni papa kendine bir isim seçer 
Adaylardan biri gerekli oy oranına ulaşınca Kardinaller Heyeti Başkanı, adaya bu görevi kabul edip etmediğini sorar. Aday görevi isterse, kendine yeni bir isim seçer. Sistine Şapeli'ndeki sobada yakılan oy pusulalarına karıştırılan özel bir kimyasalla, bacadan beyaz duman çıkması sağlanır. Yeni papa seçilene kadar yapılan her başarısız oylama sonrasında ise siyah duman çıkaran kimyasalla oy pusulaları yakılır. Beyaz duman ve zillerle papanın belirlendiği ilan edildikten sonra papa dünyaya takdim edilir. 

Ne kadar sürecek 

13. yüzyılda yapılan bir papa seçimi 2 yıl, 9 ay, 2 gün sürse de, 20. yüzyılda yapılan seçimler, ortalama 3 günde sona erdi. Jean Paul II de 3 günde seçilmişti. 

Seçmen kardinaller 

115 seçmen kardinalin 113'ü, Papa Jean Paul II tarafından atanmıştı. 

Avrupa 58 İtalya 20 
Latin Amerika 20 
ABD-Kanada 14 
Afrika 11 
Avustralya-Yeni Zellanda 2 
Asya 10 



</TEXT>
</DOC>
