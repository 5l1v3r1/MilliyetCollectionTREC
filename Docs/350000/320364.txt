<DOC>
<DOCNO> 320364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sonsiy12.html </URL>
<DATE> 2005/03/03/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
AKP'li Yarbay'dan Erdoğan'a "şark kurnazlığı" eleştirisi 
</HEADLINE>
<TEXT>

     ANKARA ANKA 

Başbakan Recep Tayyip Erdoğan'ın milletvekillerinin parti değiştirmesine yönelik önerisine, "Bu bir şark kurnazlığıdır" diye tepki gösterdi. 
     Yarbay, ANKA'ya yaptığı açıklamada, AKP'den istifalar sonrası gündeme gelen ve "Parti değiştirenin milletvekilliğinin düşürülmesi" şeklinde tanımlanan önerinin kesinlikle kabul edilemez olduğunu söyledi. Partisinden bu yönde bir yasa teklifi gelmesi halinde buna sonuna kadar karşı çıkacağını belirten Yarbay, "Milletvekilinin istifasını yasaklamaya yönelik girişimler demokrasiye de, insan haklarına da aykırıdır. Baskıcı bir anlayışın yansımasıdır" dedi. Yarbay, bu tür "anti demokratik" uygulamaların Türkiye'de daha önce de denendiğini söyledi. 
     
     BAZI İSTİFALAR PARTİYİ RAHATLATIR 
     Yarbay, partilerinde dünya görüşü olarak farklılıklar ve sorunlar yaşayan milletvekillerinin istifalarının son derece doğal bir hak olduğunu vurguladı. Yarbay, "Üstelik ben bazı istifaların partileri rahatlatacağını da düşünüyorum. Milletvekili istifayı düşünüyorsa istifa edebilmelidir. Milletvekilinin istifa hakkını elinden almak, yasaklamak tipik bir şark kurnazlığıdır" diye konuştu. 
     
</TEXT>
</DOC>
