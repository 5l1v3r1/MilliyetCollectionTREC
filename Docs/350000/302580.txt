<DOC>
<DOCNO> 302580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/18/son/soneko05.html </URL>
<DATE> 2005/12/18/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Audi, Le Mans'ta Shell V-Power Diesel kullanacak... 
</HEADLINE>
<TEXT>

     Hülya Çorakçı bildiriyor 

Shell, ''Le Mans'' organizasyonunda ilk dizel yakıtlı otomobili Audi R10 ile yarışacak olan Audi Sport takımı ile işbirliği yaptı. 
     Shell'in Manchester'da bulunan Küresel Çözümler Laboratuvarı'na Cheshire Araştırma Geliştirme ve Danışmanlık Üssü düzenlenen basın gezisi kapsamında yapılan açıklamaya göre, motor sporlarının en büyük markalarından Audi ve Shell'in gerçekleştirdiği işbirliğiyle ''Le Mans''ın en iddialı takımlarından Audi Sport, yarış boyunca Shell V-Power Diesel yakıtı kullanacak. 
     Shell Perakende Pazarlama Başkan Yardımcısı Bruce Rosengarten, ''Le Mans'' gibi tarihi yarışı kazanacak güce sahip bir dizel geliştirmek için Audi Sport ile birlikte çalışmaktan mutluluk duyduklarını belirtti. 
     Audi Sport Başkanı Dr. Wolfgang Ullrich de, dizel alanındaki liderleri bu tarihi olay için biraraya getirmekten gurur duyduklarını belirterek, testlerin, Shell V-Power Diesel'in ''Le Mans''ı kazanmak için ihtiyaç duyulacak türden bir performans sağlayacağını gösterdiğini, bu yakıtın Audi R10'a güç vermesinden mutluluk duyduklarını kaydetti. 
     ABD'nin Florida şehrinde 17 Haziran 2006'da yapılacak ''Le Mans'', motor sporlarının en zorlu yarışlarından biri olarak tanınıyor. 
     Fransız organizasyonu olan ve dünyanın en ünlü dayanıklılık yarışı olan ''Le Mans'', 13 kilometre uzunluğunda, büyük kısmı kırsal yollardan oluşan bir yarı kalıcı pist üzerinde yapılıyor. 
     
</TEXT>
</DOC>
