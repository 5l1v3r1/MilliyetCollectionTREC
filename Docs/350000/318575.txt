<DOC>
<DOCNO> 318575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sonsiy19.html </URL>
<DATE> 2005/02/25/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Şişli Belediye Başkanı Yardımcısı görevine iade edildi 
</HEADLINE>
<TEXT>

     İçişleri Bakanlığı Mülkiye müfettişleri tarafından açığa alınan Şişli Belediye Başkan Yardımcısı Osman Aslan'ın, görevine iade edildiği bildirildi. 
     Şişli Belediyesi'nden yapılan yazılı açıklamada, Mülkiye Müfettişliği tarafından dün gönderilen yazıda, ''26 Ocak 2005'te, yürütülmekte olan bir soruşturmanın selameti açısından görevden uzaklaştırılan Aslan'ın göreve iadesinde bir sakınca bulunmadığı'' ifadesinin yer aldığı belirtildi. 
     Kararı değerlendiren Şişli Belediye Başkanı Mustafa Sarıgül ise ''Aslan'ın göreve iade edilmesinin, CHP kurultayı öncesinde kendisiyle ilgili ortaya atılan spekülasyon ve karalamaların ne kadar haksız olduğunun kanıtı olduğunu'' savundu. 
     ''Kurultay öncesi başlattıkları toplumsal hareketi baltalamak için belediyedeki rutin teftiş ve incelemelerin bile CHP yönetimi tarafından karalama malzemesi olarak kullanılmak istendiğini'' öne süren Sarıgül, ''Yarın diğer soruşturmaların tamamından da yüzümüzün akıyla çıkacağız. İşte o zaman bize bu karayı çalanlarla yargı ve kamuoyu önünde hesaplaşacağız'' dedi. 
     
</TEXT>
</DOC>
