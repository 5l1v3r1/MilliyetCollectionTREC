<DOC>
<DOCNO> 310718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/son/sondun08.html </URL>
<DATE> 2005/01/30/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Bush ABD'nin Irak'taki görevi sürecek 
</HEADLINE>
<TEXT>

     ABD Başkanı George W. Bush, Irak'taki kritik seçimlerden bir gün önce yaptığı açıklamada, ''Demokrasi Irak'a yerleşirken, Amerika'nın oradaki görevi de sürecek'' dedi. 
     Bush, haftalık radyo konuşmasında, yarınki seçimlerin, Irak'ta barış, istikrar, refah ve adalet sureci için başlangıç oluşturacağını belirterek, ''Bu seçim, demokrasiye ivme kazandıracak'' dedi. 
     Ancak Bush, yarınla birlikte şiddetin dinmesinin beklenmemesi gerektiğini kaydederek, ''Terörist şiddet, bu seçimle sona ermeyecek'' diye konuştu. 
     Başkan Bush, ABD'nin Irak'ta kalmaya devam edeceğini bildirirken de ''Demokrasi Irak'a yerleşirken, Amerika'nın oradaki görevi de sürecek. Silahlı kuvvetlerimiz, diplomatlarımız ve sivil personelimiz, Irak'ın yeni seçilecek hükümetine, güvenliği sağlamada yardım edecek ve Irak güçlerini eğitecek'' dedi. 
     Irak'ta asıl sorunun, görevin tamamlanması olduğuna dikkati çeken Bush, bu çerçevede Amerikan kuvvetlerinin ne zaman çekilmeye başlayabileceğine ilişkin bir işaret vermedi. 
     
</TEXT>
</DOC>
