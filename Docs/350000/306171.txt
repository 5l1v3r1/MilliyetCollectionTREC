<DOC>
<DOCNO> 306171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sonspo03.html </URL>
<DATE> 2005/01/13/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Anelka, Fener'e Fransız 
</HEADLINE>
<TEXT>

     Anelka kendisiyle röportaj yapmak isteyen Türk gazetecilere şöyle dedi Fener’de forma giymeyi düşünmüyorum. Röportaj yapmanın bir anlamı yok. 
     
     Teklif ilgisini çekmedi 
     Fenerbahçe’nin Anelka için Manchester City’ye 7 milyon poundluk müthiş bir teklif yaptığı iddiaları halen ortalıkta dolaşmaya devam ededursun, Fransız yıldız Türkiye’de oynamayı düşünmediğini açıkladı. Türk gazetecilerin röportaj teklifini kabul etmeyen Anelka, Fenerbahçe’de forma giymeyi düşünmüyorum. Premier ligden ayrılmak gibi bir niyetim yok. O yüzden röportaj yapmanın da bir anlamı kalmıyorö dedi. 
     
     Van Hooijdonk’a göre 
     Anelka’nın bu tutumu nedeniyle tekrar Brezilya pazarına yönelen Fenerbahçe yönetimi de 24 Ocak’a kadar transfer yapmama kararı aldı. Hooijdonk’un durumuna göre hareket edecek olan Sarı-Lacivertliler, Hollandalı oyuncunun iyileşmesi halinde transfer yapmayacak. Ancak 24 Ocak’ta İstanbul’a dönecek olan Pierre’in bir süre daha sahalardan uzak kalacağı ortaya çıkarsa mutlaka yabancı golcü alınacak. 
     
     Kırmadan, üzmeden... 
     Bu operasyonun gündeme gelmesi halinde de olayı Hooijdonk’u kırmadan çözmek için gereken herşey yapılacak. Her türlü hakkı verilecek olan yıldız futbolcuya bugüne kadar olan katkılarından dolayı teşekkür edilecek. Hooijdonk konusunda tüm yönetim ile birlikte duygusal davranan ve yıldız oyuncuyu kırmak istemeyen Başkan Aziz Yıldırım’ın yakın çevresine, Ona vefa borcumuz varö dediği öğrenildi. 
     
</TEXT>
</DOC>
