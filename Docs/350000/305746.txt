<DOC>
<DOCNO> 305746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sondun48.html </URL>
<DATE> 2005/01/12/ </DATE>
<TIME> 21.42 </TIME>
<AUTHOR>  </AUTHOR>
<HEADLINE>
İçinde istenmeyen yolcu var diye uçağı geri yolladılar 
</HEADLINE>
<TEXT>

     Amerikalı yetkililer, içinde istenmeyen bir yolcu bulunduğu gerekçesiyle İngiliz Havayolları'na BA ait bir uçağı Londra'ya geri gönderdi. 
     BA sözcüsü, Heathrow havaalanından New York'a hareket eden 175 sefer sayılı uçağın geri döndürüldüğünü söyledi. 
     Sözcü, Amerikalı yetkililerin, uçaktaki bir yolcunun Amerikan topraklarına ayak basmasını istemediklerini söylediğini, bunun üzerine New York'a inmeye hazırlanan uçağın geri döndüğünü kaydetti. 
     
     UÇAK İÇİNDE TERÖR ZANLISI BULUNDUĞU GEREKÇESİYLE GERİ GÖNDERİLMİŞ 

     Amerikalı yetkililer, İngiliz Havayolları'na BA ait uçağın, içinde Faslı bir terör örgütüne üye olduğundan şüphe edilen bir yolcu nedeniyle Londra'ya döndürüldüğünü bildirdi. 
     Amerikan İç Güvenlik Bakanlığı'ndan bir yetkili, BA'nın 175 sefer sayılı Londra-New York uçağının yolcu verileri incelendiğinde, uçak yolcuları arasında Faslı terör örgütüne üye olduğundan şüphe edilen bir kişinin tespit edildiğini söyledi. 
     Yetkili, uçak havalandıktan sonra şüphelinin isminin belirlendiğini belirterek, uçağın Maine kentindeki Bangor havaalanına inmesini istediklerini, ancak BA'nın dönüş izni alarak Londra'ya gittiğini ifade etti. 
     
</TEXT>
</DOC>
