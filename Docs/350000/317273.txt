<DOC>
<DOCNO> 317273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonspo03.html </URL>
<DATE> 2005/02/21/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
İspanyol basınından ilginç başlıklar Haydi Zaragoza, Alaturka oyna 
</HEADLINE>
<TEXT>

     F.Bahçe’yi İstanbul’da 1-0 yenen Real Zaragoza, Levante deplasmanına çıkarken İspanyol gazeteleri, Alaturka oyna şeklinde başlıklar attı. 
     UEFA Kupası 3. tur ilk maçında Fenerbahçe’yi Şükrü Saracoğlu’nda 1-0 mağlup ederek, avantaj sağlayan Real Zaragoza, dün Levante deplasmanındaydı. Teknik direktör Munoz, Zapater ve Sorlano’yu kenara alıp, Movilla ve Gonzales’e yer verirken, sistemini de değiştirmişti. Esas ilginç olan, maçtan önce İspanyol gazetelerinin attığı başlıklardı. Fenerbahçe galibiyetinin sarhoşluğu içindeki İspanyol gazeteciler, Haydi Zaragoza, Alaturka oyun oyna" anlamında başlıklar attı. Munoz’un yaptığı en önemli değişiklik, İstanbul’da oynatmadığı takımın beyni durumundaki Movilla’ya Levante deplasmanında forma vermesiydi. İspanyol hoca, bu zorlu deplasmana daha önce ligde uyguladığı sistemle çıkardı takımını. Spor otoriteleri, böylece Munoz’un Fenerbahçe maçını ne kadar iyi okuduğunun ortaya çıktığını iddia ederken, Movilla’nın İstanbul’da bunun için oynatılmadığı yorumunu yaptı. 
     Victor Munoz’un ikinci yarıda yaptığı oyuncu değişikliklerinde 65. dakikadan itibaren golcü futbolcularını kenara alması dikkat çekti. Bu da, Munoz, takımını Fenerbahçe karşılaşmasına hazırlıyor" yorumlarına yolaçtı. Maçın hakemi, Real Zaragoza’nın iki penaltısını vermezken Mavi -Beyazlılar, canlı ve atak bir futbol sergiledi. 
     
     Zaragoza berabere 

     Fenerbahçe’nin UEFA Kupası 3. turundaki rakibi Real Zaragoza, Levante deplasmanından golsüz beraberlikle döndü. Perşembe günü İstanbul’dan 1-0’lık galibiyetle dönen Mavi-Beyazlı ekip, bu kez bir puanla yetinmek zorunda kalırken, hakem Carballo, Zaragoza’nın iki penaltısını vermedi. 

     
</TEXT>
</DOC>
