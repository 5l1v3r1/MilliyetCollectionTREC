<DOC>
<DOCNO> 341080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/siyaset/siy01.html </URL>
<DATE> 2005/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Dünya için hoş oldu 
</HEADLINE>
<TEXT>



BM Kalkınma Programı Başkanlığı'na seçilen Kemal Derviş, milletvekilliğinden istifa etti. TBMM Başkanlığı'na gönderdiği istifa dilekçesinde yarın genel kurulda konuşmak için de söz isteyen CHP İstanbul Milletvekili Derviş, partisine ve hükümete desteklerinden dolayı teşekkür edecek. 
Yeni görevine ağustosta başlayacağını söyleyen Derviş, "Bu yarışta Türkiye vardı. Yarışı Türkiye'nin kazanması dünyada hoş oldu" dedi. 
Gelinen noktada milletvekilliğinden istifa etmesinin mecburiyet olduğunu vurgulayan Derviş, "Bu noktada aktif siyasi kimlik doğru olmaz" diye konuştu. Derviş, Erdoğan'la da makamında 40 dakika görüştü. Erdoğan'ın kendisine başarılar dilediğini belirten Derviş, CHP üyeliğinin süreceğini söyledi. CHP'nin sandalye sayısı 161'e düştü. 

'Egemenliğinizi AB'ye devreder misiniz ' 

Derviş, bakanlığı döneminde, kendisine "Egemenliğinizi Avrupa'ya devretmeye hazır mısınız " sorusunu yönelten Alman Dışişleri Bakanı Fischer'e şu yanıtı verdiğini açıkladı "Egemenliğimizi devretmeyiz. Ama sizlerle Avrupa'nın egemenliğini oluşturmaya hazırız. Almanya olarak Avrupa'nın egemenliğini Türkiye ile paylaşmaya hazır mısınız " 


</TEXT>
</DOC>
