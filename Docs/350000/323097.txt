<DOC>
<DOCNO> 323097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/spor/spo04.html </URL>
<DATE> 2005/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da kırmızı alarm 
</HEADLINE>
<TEXT>


Bordo - Mavililer'in hocası Şenol Güneş, ligde tutunma mücadelesi veren Sakarya maçı için seferberlik ilan etti. Gaziantepspor yenilgisinin izlerini silmeye çalışan tecrübeli çalıştırıcı futbolcularını terapiye aldı 


Motivasyona ağırlık 
KARADENİZ ekibinde bugün yapılacak Sakaryaspor karşılaşması için adeta olağanüstü hal ilan edildi. Teknik Direktör Şenol Güneş, oyuncularını uyararak, rakibin ateş hattından kurtulmak için tüm gücünü sahaya yansıtacağını, bir hatanın kendilerine pahalıya patlayabileceğini söyledi. Güneş, "Artık puan kaybına tahammülümüz yok" diye konuştu. 

Stres attılar 
SAKARYASPOR'UN bütün kozlarını sahaya süreceğini hatırlatan tecrübeli hoca, "Çok zor bir maç olacak. Herkes sorumluluklarının bilincinde hareket etsin. Şampiyonluk şansımız devam ediyor. Kalan tüm maçlarımızı da kazanmalıyız" dedi. Öte yandan Bordo - Mavililer, önceki akşam "Fehim Paşa Konağı" isimli tiyatro oyununu izleyerek, stres attı. 

Örnek tablo 

Sakaryaspor Başkanı Selahattin Aydın ile Teknik Direktör Şaban Yıldırım, Trabzonspor Taraftarlar Derneği'ni ziyaret etti. Aydın, "Bizi havaalanında çiçeklerle karşılayan taraftarlara teşekkür ediyoruz" dedi. 

Trabzon-Sakarya 

Kadrolar 
TRABZONSPOR 
Petkoviç 
Tayfun 
Özgür 
Tolga 
Celalettin 
Szymkowiak 
Hüseyin 
Lee Yong 
Fatih 
Yattara 
M.Yılmaz 

SAKARYASPOR 
Şenol 
Gökhan Kök 
Cemil 
Aytaç 
Abdulkadir 
Aydın 
Ragıp 
E.Toraman 
Fatih Ceylan 
M'Bayo 
Ali Cansun 

SAAT 16.00, STAT H.Avni Aker, HAKEM Orhan Erdemir, SAKATLAR Erdinç, Emrah Trabzon , Gökhan Çalışal, Serdal, Burak Sakarya , CEZALILAR Gökdeniz Trabzonspor , Fatih Şen Sakarya 


</TEXT>
</DOC>
