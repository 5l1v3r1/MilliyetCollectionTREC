<DOC>
<DOCNO> 316523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sontur18.html </URL>
<DATE> 2005/02/18/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Erkek çocuklara tecavüz iddiaları... 
</HEADLINE>
<TEXT>

     Ağrı'da bir kişi, yaşları 12 ile 20 arasında değişen 6 kişiye tecavüz ettiği iddiasıyla tutuklanarak cezaevine konuldu. 
     AA muhabirinin edindiği bilgiye göre, Ağrı'da çiftçilikle uğraşan Kenan Demir 34 , Yetiştirme Yurdu'nda kalan Ç.A. 16 , ayakkabı boyacısı M.K. 16 ile A.B. 12 , İ.K. 14 , G.A. 15 isimli çocuklar ve 5 yıldır yanında çalışan F.K'ya 20 tecavüz ettiği iddiasıyla yakalandı. 
     Emniyet Müdürlüğü Asayiş Şube Müdürü Yılmaz Ergül, AA muhabirine yaptığı açıklamada, Demir'in hayvanları için Ağrı Yetiştirme Yurdu'nun yemek artıklarını almaya gittiği sırada Ç.A ile tanıştığı ve evine götürüp kendisine tecavüz ettiğinin iddia edildiğini, ayrıca Demir'in yanında çalıştırdığı 20 yaşındaki F.K'ya da 5 yıldır tecavüz ettiğinin ileri sürüldüğünü söyledi. 
     Demir, sorgusunun ardından çıkarıldığı mahkeme tarafından tutuklanarak, Ağrı Kapalı Cezaevi'ne konuldu. 
     Demir'in adliye çıkışında ve cezaevine götürülüşü sırasında geniş güvenlik önlemlerinin alındığı görüldü. 
     Bu arada, Ç.A'nın ifadeleri doğrultusunda, aynı yurtta kalan S.G. 14 isimli çocuğun, Y.K.'ya 14 tecavüz ettiğinin de iddia edildiği belirtildi. 
     Ç.A'nın 2 yıl önce meydana gelen olayı o dönemki yurt yönetiminin bildiğini ancak, olaya müdahale etmediklerini ifade ettiği bildirildi. 
     Ağrı Valisi Yusuf Yavaşcan ise yaptığı açıklamada, Demir'in söz konusu iddialar üzerine yakalandığını belirterek, konunun adli tıp raporu sonuçları doğrultusunda olgunlaşacağını söyledi. 
     Birkaç gün içerisinde Trabzon Adli Tıp Kurumu'nca yapılacak incelemenin ardından gerekli raporların hazırlanacağını anlatan Vali Yavaşcan, şunları kaydetti 
     ''Söz konusu iddialar üzerine şahıs yakalandı. Ancak yapılacak adli tıp incelemesinin ardından olay netlik kazanacak. Konu adli tıp raporu doğrultusunda olgunlaşacak.'' 
     
</TEXT>
</DOC>
