<DOC>
<DOCNO> 314867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/son/sondun22.html </URL>
<DATE> 2005/02/13/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Irak'ta seçimi Şiiler kazandı Yüzde 48.1 
</HEADLINE>
<TEXT>

     Irak'ta yapılan genel seçimlere ortak listeyle giren Şiilerin oyların yüzde 48,1'ini aldığı bildirildi. 
     Seçim komisyonu yetkililerinden Ferid Ayar, sonuçların açıklanmasından önce yaptığı konuşmada, ''Bugün yeni ve demokratik Irak doğuyor'' dedi. 
     Nihai sonuçları açıklayan Adil El Lemi adlı komisyon yetkilisi, 18 eyaletten altısındaki seçim sonuçlarını açıkladı. 12 eyaletteki sonuçlar daha önce komisyon tarafından açıklanmıştı. 
     Açıklanan sonuçlara göre, seçimlere katılım oranı yaklaşık yüzde 59 oldu. 14,2 milyon kayıtlı seçmenden 8 milyon 456 bin 266'sı oy kullandı. 
     Kuzeyde Kürtlerin çoğunlukta olduğu bölgelerde 1 milyon 750 bin oy kullanılırken, Sünnilerin çoğunlukta olduğu ve direnişin en yoğun olduğu El Anbar eyaletinde sadece 3775 geçerli oy kullanıldı. 
     Seçimlere ortak listeyle giren Şiilerin oyların yüzde 48,1'ini alarak seçimleri kazandığı bildirildi. 
     

     
</TEXT>
</DOC>
