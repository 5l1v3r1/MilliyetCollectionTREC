<DOC>
<DOCNO> 307973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/spor/spo03.html </URL>
<DATE> 2005/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Florya'da gerilim 
</HEADLINE>
<TEXT>


Galatasaray'ın dün sabah yaptığı idman, Hagi'nin bağırışlarıyla çınladı. Rumen hocanın öfkesinden, büyüğünden küçüğüne, herkes payını aldı 


Yönetime kızgın 
SARI - Kırmızılı takım, Kocaeli'de Bursaspor ile oynanacak Türkiye Kupası maçının hazırlıklarını dün çift idmanla sürdürürken, sabah çalışmasında Hagi başrole çıktı. Rumen Teknik Direktör, antrenman boyunca büyüğünden küçüğüne tüm futbolcularını azarladı. Yönetimin henüz transferdeki belirsizlik konusunda son kararını vermemesi yüzünden gergin olduğu gözlenen Hagi, istediklerini yapmayanlara bağırıp, çağırdı. 

Cafercan'a tepki 
HAGİ bir ara, genç Cafercan topu doğru yere atamayınca, oyunu durdurdu ve ortayı kendisi yaptı. Rumen çalıştırıcı, Cafercan'a "İşte böyle vereceksin" diye bağırdı. Sarı - Kırmızılı ekibin idmanında, bu sinir savaşı yüzünden, adeta çıt çıkmadı. Bu arada Çanakkale Dardanel'den transfer edilen kaleci Fevzi'nin, Çanakkale'nin plaka numarası olan 17 numarayı giyeceği açıklandı. Cim - Bom'un akşam idmanı basına kapandı. 

Karan çalışacak 

GALATASARAY'IN kiralamak için kulüp bulamadığı, ayrıca Hagi'nın "PAF'la çalışsın" direktifine tepki gösteren Ümit Karan pes etti. Florya Metin Oktay Tesisleri'ni önceki gün sinirlenerek terk eden golcü oyuncunun, idman eksiğinin büyümemesi için PAF ile bugün çalışmaya çıkacağı bildirildi. Karan'ın, 31 Ocak'a kadar transfer olma şansı bulunuyor. 

Dikkat, teklif yolda 

İspanya Birinci Ligi'nden Levante önceki akşam yaptığı yönetim toplantısında Conceiçao'nun transfer edilmesini kararlaştırdı 

MEHMET ÇİFTÇİ 

Menajeri önerdi 
GALATASARAY'A bir türlü uyum sağlayamayan ve sakat olduğu iddiaları dillerden düşmeyen Conceiçao için İspanyol Levante, transfer teklifi getirmeye hazırlanıyor. Brezilyalı futbolcunun menajeri, 20 takımlı İspanya Birinci Ligi'nde 14. durumda bulunan Levante'ye önceki gece yapılan zirvede Conceiçao'yu önerdi. Levanta yönetiminin de bu transfer önerisini hemen kabul ettiği bildirildi. 

Hagi'ye sorulacak 
ALMANLAR'IN unutulmaz yıldızı Schuster'in çalıştırdığı Levante'nin, hocadan da onay aldığı ve Galatasaray ile en kısa sürede temasa geçmeyi kararlaştırdığı öğrenildi. Rumen Pleşan'ı, yabancı kontenjanını boşaltamadığı için alamayan Cim- Bom yönetimi ise henüz kendilerine böyle bir başvuru olmadığını, Levante'nin başvurusu halinde Hagi'ye de sorarak "Evet" denileceğini açıkladı. 

Souness'la nostalji 

ALİ Sami Yen Stadı'nda 23 veya 24 Nisan'da oynanacak şöhretler karması maçına çağrılan eski teknik direktör Greame Souness, yıllar önce sergilediği şovu tekrarlayacak. İngiliz hocanın, programına uyması halinde Türkiye'ye gelmesi durumunda, Şükrü Saracoğlu Stadı'na diktiği ve Galatasaray müzesinde saklanan bayrakla sahaya çıkacağı bildirildi. 

Kongre 19 Şubat'ta 

SARI - Kırmızılı kulübün yıllık olağan mali genel kurul toplantısı 19 Şubat Cumartesi günü yapılacak. Galatasaray Lisesi'de 10.30'da başlayacak toplantıda çoğunluk sağlanamazsa, genel kurul 26 Şubat Cumartesi günü düzenlenecek. Bu toplantıda yönetimin mali ve idari ile denetleme kurulunun ibraları gerçekleşecek ve 2005 tahmini bütçesi oylanacak. 

Aslan rüzg rı 

Panele çözüm 
OLİMPİYAT Stadı'nın rüzg r panellerinin kopmasıyla başlayan krize Galatasaray el koydu. Sarı - Kırmızılılar, panellerin yapımını üstlenen Fransız şirketine ihtarname çekip, tüm masraflarının geri ödenmesini talep etti. Yapımcı şirketin kırılan parçaları değiştirme önerisi ise aynı sıkıntının tekrarlanma riski bulunması nedeniyle geri çevrildi. 

UEFA'ya destek 
UEFA'NIN rüzg r panellerini "Hayati tehlike" oluşturduğu gerekçesiyle kaldırılmasını istemesine Galatasaray'dan da destek geldi. Sarı - Kırmızılılar, "Fransız şirketi, olmayan bir teknolojiyi kullandı. Sistem planlandığı gibi işlemedi. Bu sorunun finale kadar çözülmesi gerekiyor. Yapımcı şirket üzerine düşen görevleri yerine getirmek zorunda" dediler. 


</TEXT>
</DOC>
