<DOC>
<DOCNO> 348291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sonspo17.html </URL>
<DATE> 2005/06/02/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Spor dünyasının yıldızları, yardıma soyundu... 
</HEADLINE>
<TEXT>

     Spor dünyasının yıldızları, kimsesiz çocuklar ve tsunami kurbanlarına yardım için düzenlenen faaliyetlerde yer alacaklar. 
     Arjantinli eski futbolcu Diego Armando Maradona, Hırvatistan’daki bir yetimhaneye maddi gelir sağlanması için düzenlenecek bir tenis turnuvası sırasında yapılacak futbol maçında forma giyecek. 
     15 Haziran’da yapılması planlanan maçta Hırvatistan milli futbol 
     takımının formasını giymiş ünlü oyuncular Zvonimir Boban ve Davor Şuker’de yer alacak. Tenis turnuvasına katılacakların arasında da Alman Boris Becker, Hırvat Goran İvaniseviç ve Amerikalı John McEnroe gibi ünlü tenisçiler bulunuyor. 
     
     PELE 
     Brezilya’nın efsanevi futbolcusu Pele de Güney Asya’daki tsunami felaketinin kurbanlarına bağış toplanması için Tayland’ın başkenti Bangkok’ta 30 Temmuz’da yapılacak maçta eski futbolculardan kurulacak takımın teknik direktörlüğünü üstlenecek. 
     64 yaşındaki Pele’nin teknik direktörlüğünü yapacağı takımda, 
     Fransız Eric Cantona ve Youri Djorkaeff, Arjantinli Claudio Caniggia ve Alman Rudi Völler’in yer alması bekleniyor. 
     Maçta yabancı futbolculardan kurulu takım, Taylandlı eski futbolculardan oluşan takımla karşılaşacak. 
     
</TEXT>
</DOC>
