<DOC>
<DOCNO> 313621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sonyas27.html </URL>
<DATE> 2005/02/08/ </DATE>
<TIME> 22.12 </TIME>
<AUTHOR>  </AUTHOR>
<HEADLINE>
Cep telefonu numarası açık artırmayla satıldı 
</HEADLINE>
<TEXT>

     Rusya'da özel bir cep telefonu numarasının, yapılan açık artırmada 2 bin 525 dolara satıldığı bildirildi. 
     Rus İş Haber Ajansı, GSM şirketi Megafon'un doğrudan Moskova hattı olan ''585 85 85'' numaralı cep telefonu hattının açık artırmaya sunulduğunu, hattın, her artırımın 200 dolar olduğu ihale sonucunda 2 bin 525 dolar ödeyen bir kişi veya şirket tarafından satın alındığını duyurdu. 
     Haberde, hattı satın alan kişi veya şirketin kimliğinin açıklanmadığı belirtildi. 
     Moskova'da kodsuz, doğrudan şehir telefonu çevrilerek aranabilen cep telefonu hattı abonesi olabilmek için 50 dolar, kod numaralı cep telefonu abonesi olabilmek için de 20 dolar ödemek gerekiyor. 
     Haberde, açık artırmada başka özel numaraların da bulunduğu, ancak bu numaraların 50-60 dolar arasında satıldığı belirtilirken, ''8926 501 66 66'' nolu telefon hattınınse alıcı bulamadığı kaydedildi. 
     
</TEXT>
</DOC>
