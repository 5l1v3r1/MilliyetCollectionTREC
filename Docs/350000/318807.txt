<DOC>
<DOCNO> 318807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sondun13.html </URL>
<DATE> 2005/02/26/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Bağdat'ın batısında patlama 2 ölü... 
</HEADLINE>
<TEXT>

     Irak'ın başkenti Bağdat'ın batısında bu sabah meydana gelen patlamada 2 kişinin öldüğü, 2 kişinin yaralandığı bildirildi. 
     Görgü tanıkları, patlamada bir araçta bulunan 2 kişinin öldüğünü, olay yerine gelen Amerikan askerlerinin bölgeyi çember altına aldığını söyledi. 
     Hastane kaynakları da, olayın ardından 2 yaralının hastaneye getirildiğini aktardı. 
     El yapımı bombayla saldırının, Irak'taki Sünnilerin örgütü Müslüman Ulema Komitesi'nin merkezinin bulunduğu Um El Kura camiinin yakınında bir yolda düzenlendiği ifade ediliyor. 
     Öte yandan başkentin güney kesiminde 4'ü kadın 11 kişinin kaçırıldığı bildirildi. 
     Mahmudiye polisinden yapılan açıklamada, bölgedeki Latifiye'de dün meydana gelen iki ayrı olayda silahlı kişilerin 2 kadını kaçırdığını, aynı gün Mahmudiye'de de 2 kadının kaçırıldığını belirtti. 
     Polis, son iki günde Mahmudiye'de ve Latifiye'deki çeşitli olaylarda biri polis, ikisi devlet memuru 7 kişinin daha kaçırıldığını kaydetti. 
     Bu kaçırma eylemlerinin ardından, Irak ve Amerikan askerlerinin dün akşamdan beri bölgede düzenlediği operasyonlarda 22 şüpheliyi yakaladığı açıklandı. 
     
</TEXT>
</DOC>
