<DOC>
<DOCNO> 337913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sonyas14.html </URL>
<DATE> 2005/04/28/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Evlilik yarışmalarından en çok erkekler şikayetçi Annelerimizi geri verin 
</HEADLINE>
<TEXT>

     Televizyonlarda yayınlanan ödüllü evlilik yarışmalarından en çok erkek izleyicilerin şikayetçi olduğu ortaya çıktı. RTÜK'e evlilik programlarına ilişkin gelen şikayetlerin yüzde 'ünü erkek izleyicilerin yaptığı belirlendi. 
     Radyo ve Televizyon Üst Kurulu RTÜK Kamuoyu Yayın Araştırmaları ve Ölçme Dairesi Başkanlığı'nın verilerine göre, 1 Ocak-31 Mart 2005 tarihleri arasında Üst Kurul'un ''Alo RTÜK 178'' hattı ile internet adresine toplam 22 bin 593 izleyici şikayeti geldi. Bunların 7 bin 506'sının evlilik yarışmalarına, 3 bin 600'ünün ise kadın kuşak programlarına ilişkin olduğu belirlendi. 
     Buna göre, Üst Kurul'a gelen her iki şikayetten birini evlilik yarışmaları ile kadın programlarına ait şikayetler oluştururken, arayan 1006 izleyici, bu yarışmalar nedeniyle ''gelin-kaynana kaosunun'' toplumda yeniden yaratıldığını savundu. 
     Yarışmalar konusunda gelen şikayetlerde başı, yüzde oranıyla erkekler çekti. Şikayetlerin yüzde 43'ünün kadınlara, yüzde 4'ünün ise çocuklara ait olduğu görüldü. 
     
</TEXT>
</DOC>
