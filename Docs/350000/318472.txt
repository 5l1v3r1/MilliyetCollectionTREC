<DOC>
<DOCNO> 318472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sondun14.html </URL>
<DATE> 2005/02/25/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Financial Times, Almanya'daki ikinci kuşak Türklerin başarısını yazdı 
</HEADLINE>
<TEXT>

     Ahmet BAHÇECİ DHA 

İNGİLTERE'nin önde gelen gazetelerinden Financial Times, Almanya'da kültürel hayata damgasını vuran Türklere geniş yer ayırdı. 
     Başrollerini Türk oyuncular Tim Seyfi ve Emrah Emre'nin paylaştığı 'İstekler Zamanı' Zeit der Wünsche adlı televizyon filminin başarısından yola çıkan gazete, Alman televizyon izleyicilerinin, 1969'da Köln'deki bir maden ocağında çalışmak üzere ülkesinden ayrılan bir Türkün, Berlin'deki lüks bir İtalyan restoranına uzanan öyküsünü dikkatle izlediğini yazdı. Financial Times, Alman devlet televizyonu ARD'de geçtiğimiz ay gösterilen filmi, Almanya'nın en büyük göçmen toplumu olan Türklerin, ikinci kuşaklarının Alman kültürüne yaptıkları katkının işaretlerinden biri olarak değerlendirdi. 
     11 Eylül'den sonra özellikle Batı Avrupa ülkelerinde Müslümanların varlığı tartışma konusu olmuştu. Financial Times'ın haberinde de Almanya'daki Türklerin entegrasyonu Fransa ve Hollanda gibi Müslüman göçmenlerin yoğun olarak yaşadığı ülkedeki sorunların çözümü için de bir yol olarak gösterildi. 
     

     
</TEXT>
</DOC>
