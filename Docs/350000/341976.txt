<DOC>
<DOCNO> 341976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sontur16.html </URL>
<DATE> 2005/05/12/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Terörist olduğu öne sürülen kadın tedavi için geldi, yakalandı .. 
</HEADLINE>
<TEXT>

     Üyesi olduğu terör örgütü PKK adına kırsal alanda faaliyetlerde bulunduğu öne sürülen ve tedavi için geldiği İzmir’de yakalanan Elif Dayan, tutuklandı. 
     Alınan bilgiye göre, Elif Dayan 22 , Terörle Mücadele Şube Müdürdüğü’ndeki sorgusunun ardından İzmir Cumhuriyet Savcılığı’na sevk edildi. Savcılıkta alınan ifadesinin ardından İzmir 8. Ağır Ceza Mahkemesi’ne gönderilen Dayan, tutuklanarak cezaevine konuldu. 
     Terörle Mücadele Şube Müdürlüğü ekipleri, ihbar üzerine dün Yamanlar semtinde gerçekleştirdiği operasyonda "Terör örgütünün yayın organlarının sorumluluğunu üstlenmek ve satmak" suçlarından poliste kaydı bulunan ve örgüt adına faaliyetlerde bulunmak amacıyla kırsala gittiği öne sürülen Dayan’ı yakalamıştı. 
     Operasyonda ele geçen dokümanlarda Dayan’ın çatışmada yaralandığı ve İzmir’e tedavi için geldiğinin belirlendiği öne sürülmüştü. 
     
</TEXT>
</DOC>
