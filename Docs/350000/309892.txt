<DOC>
<DOCNO> 309892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/soneko31.html </URL>
<DATE> 2005/01/27/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Tüzmen Döviz kurunun yılın ikinci yarısında yükselmesini bekliyorum 
</HEADLINE>
<TEXT>

     Devlet Bakanı Kürşad Tüzmen, yılın ikinci yarısında döviz kurunun, dünyadaki gelişmelere bağlı 'yukarıya doğru' çıkacağı tahmininde bulundu. 
     Tüzmen, Ostim Sanayici ve İşadamları Derneği OSİAD tarafından düzenlenen toplantıda yaptığı konuşmada, genel trendin, doların bu seyrini sürdürmesi olduğunu vurgularken, ''yılın ikinci yarısında biraz daha kurun değişeceğini ve döviz kurunun dünyadaki gelişmelere göre, biraz daha yukarıya çkıcağını zannediyorum'' dedi. 
     Tüzmen, dolar 1 milyon 500- 1 milyon 600 aralığında olsa ihracatçıların çok daha rahat edeceğini belirtirken, kurun normal değerini bulması durumunda, 2004 yılında ihracatın 75 milyar dolar, ithalatın ise 80 milyar dolar olarak gerçekleşeceğini söyledi. 
     
     ''HAZİNEMİZ MUTLU, MERKEZ BANKASI MUTLU'' 
     Bakan Tüzmen, kurun seyrinden Hazine'nin mutlu olduğunu, çünkü 1.700'den aldığı borcu 1.300'den ödediğini ve borçtan kazanıldığını, Merkez Bankası'nın ise enflasyonun aşağı çekilmesinden dolayı mutlu olduğunu söyledi. 
     Tüzmen, ''Herkesin mutlu olduğu ortamda, mutsuzların karşısında bir ben geliyorum. Ben de sizlere biraz daha sabırlı olun, biraz daha gayretli olun diyorum'' dedi. 
     
</TEXT>
</DOC>
