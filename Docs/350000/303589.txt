<DOC>
<DOCNO> 303589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/yazar/tamer.html </URL>
<DATE> 2005/01/05/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tsunami, Felluce'den daha fotojenik 
</HEADLINE>
<TEXT>


Yok mu arttıran Gerek uluslararası, gerekse yerli tüm TV kanalları, bir haftadan beri giderek artan bir iştahla, Güney Asya'daki tsunami felaketinde ölenlere kaç kişinin daha eklendiğini her saat başı tüm dünyaya duyuruyorlar. 
Tıpkı borsa haberleri ya da kur hareketleri gibi... Aslında ölü sayılarını pek l ekranın altında, sürekli bant olarak da geçebilirler Endonezya 94 102, Sri Lanka 29 729, Hindistan 9 479, Tayland 5 187, Maldivler 81, Malezya 68. Ve her yeni ölü ilavesinde son rakamı değiştirebilirler Ama olur mu hiç Son günlerin reyting yarışı tsunami felaketi üzerinden... Şişmiş cesetler ve portakal kasalarına yerleştirilmiş ölü çocuk görüntülerini bir kez daha, bir kez daha göstermek konusunda birbirleriyle yarış halinde dünya televizyonları Tsunaminin vurduğu her karış toprak, İngiliz The Independent'in deyişiyle mikroskop altına yatırılmış gibi 
Şişmiş ceset aranıyorsa Felluce'de de aramadığınız kadar bol Sokaklarda haftalar boyunca öylece duran... Ama Felluce, Güney Asya kadar fotojenik değil, iyi fotoğraf vermiyor Hem giysileri de Güney Asyalıların aksine rengarenk değil, tekdüze ve kasvetli 

Yardım komedisi 
Ya yardım komedisine ne demeli 
9 şiddetindeki Güney Asya depremi ve tsunami için ABD yönetiminin gönlünden önce 1 milyon dolarcık koptu Daha 4 -5 ay önce Florida'yı bir ay içinde 3 kez vuran Charli, Frances ve İvan kasırgaları sonrasında bu eyalete 13 milyar dolar gönderildiği ne kadar da çabuk unutulmuştu 
Başta Birleşmiş Milletler olmak üzere, uluslararası yardım kuruluşlarından gelen baskılar sonucu Bush yönetimi yardımı önce 15, ertesi gün de 35 milyon dolara yükseltti. Ve bu arada Bush'un akıl hocalarından çok parlak bir fikir çıktı 
The New York Times gazetesinde de yer alan habere göre Amerika'nın Irak nedeniyle tüm dünyada sarsılan imajı ve hegemonik gücü, tsunami sayesinde belki tamir edilebilirdi. ABD yönetimi pek l BM'yi devre dışı bırakarak, kendisinin başı çektiği bir "Güney Asya yardım ekibi" kurabilir ve Marshall yardımına benzer bir yardım atağıyla, uluslararası prestijini belki yeniden elde edebilirdi. 

ABD için fırsat 
Japonya, tsunami felaketzedelerine 500 milyon dolarlık yardım yapacağını açıklayınca, Bush yönetimi de kesenin ağzını açtı ve 1 milyon dolardan başlayıp 2 kademede 35 milyon dolara çıkan yardım tutarını, Japonların rekabeti ve hegemonik gücün restorasyon ihtimalinin katkısıyla 10 kat arttırarak 350 milyon dolara yükseltti. Önümüzdeki günlerde Hint Okyanusu'na yardım indirmeye çalışan müşfik Amerikan askerlerinin görüntüleri televizyon ekranlarını kaplarsa hiç şaşmam. Amerikan donanmasından fışkıran conilerin yaraları sarıp bebeklere süt verdiğine, Amerikan uçaklarından bölgeye Amerikan bayrakları eşliğinde yardım paketleri atıldığına ilişkin TV görüntülerine hazırlıklı olun. Medya çağındayız ya... Algılama herşeydir 
İnsani bir perspektiften bakılarak sınırsız yardım için açık kart verilmesi gereken böylesi bir küresel felakette bile günümüz "uygar" insanının ikiyüzlülüğü derhal ortaya çıkıverdi. Prestij hesapları yapılmaya başlandı. Çağımızın bencil insanı, bütün çirkinlikleriyle ortaya çıktı. Neredeyse bu doğa felaketi, yeni yıl tatiline denk geldi diye bozulanlar bile oldu. Zaten ABD Başkanı Bush da, kankası İngiltere Başbakanı Blair de tatilde olduklarından, durumu ancak 3 gün rötarla idrak edebildiler. 



</TEXT>
</DOC>
