<DOC>
<DOCNO> 338151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sonsiy12.html </URL>
<DATE> 2005/04/29/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Meclis 14 yıllık cinayetin peşinde 
</HEADLINE>
<TEXT>

     1991 yılında TBMM lojmanlarında SHP İzmir 
     Milletvekili Erol Güngör’ün oğlu Mustafa Güngör öldürülmesi olayıyla ilgili kurulan TBMM Araştırma Komisyonu çalışmalarına başladı. 
     AKP’li Ahmet Çağlayan başkanlığındaki TBMM Araştırma Komisyonu, cinayetten sonra çekilen video görüntülerini izledi. Cinayetle ilgili ayrıntıların seçilemediği görüntülerde, polis kayıtlarında delil olarak kaydedilmemiş bir yüzük tespit eden komisyon, bu görüntülerin günümüz teknolojisiyle daha da izlenilebilir hale getirilmesini kararlaştırdı. Komisyon, 5 Mayıs’ta yapacağı toplantıya kadar görüntülerin teknik temizliğinin yapılmasını karara bağladı. 
     Komisyon, bundan sonraki çalışmalarında uzman olarak Başbakan Bülent Ecevit’in eski koruma müdürü Mümtaz Karaduman ile İstanbul Asayiş Şube Müdürlüğü’nde görevli Sedat Demir’in uzman olarak çalışmasını da kararlaştırdı. 
     
</TEXT>
</DOC>
