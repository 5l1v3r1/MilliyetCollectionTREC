<DOC>
<DOCNO> 343309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/soneko31.html </URL>
<DATE> 2005/05/17/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Petrol fiyatları 3 ayın en düşük değerine yakın... 
</HEADLINE>
<TEXT>

     Uluslararası piyasada petrol fiyatları, son 3 ayın en düşük değerine yakın seyrediyor. 
     Petrol stoklarının artması ve yavaşlayan talebin ardından, petrol fiyatları Londra Borsası’nda, bugün Batı Teksas petrolde varil başına 48. dolar, Brent türü Kuzey Denizi petrolde ise varili 49.27 
     dolardan işlem gördü. 
     Batı Teksas türü petrolün fiyatı dün, son üç ayın 18 Şubat’tan bu yana en düşük değeri olan 47.60 dolara gerilemişti. 
     Petrol İhraç eden Ülkeler Örgütü’nün OPEC petrol arzını, 25 yılın en yüksek seviyesine çıkarması, Nisan ayında 58.28 dolara kadar çıkan petrol fiyatlarının yaklaşık 10 dolar gerilemesine neden oldu. 
     OPEC, 2005 yılın ilk çeyreğinde petrol tüketiminde yaşanan gerileme nedeniyle, bu yıl için dünya petrol talebinde büyüme oranını düşürerek, günlük 80 bin varil yıllık 1.82 milyon varil olarak belirledi. 
     OPEC tarafından yapılan açıklamada, yeni petrol sahalarının bulunmasının petrol kapasitesinin yaklaşık yüzde 10 oranında artmasına, bunun da petrol arzına yönelik korkuların azalmasına yol açacağı ifade edildi. 
     
</TEXT>
</DOC>
