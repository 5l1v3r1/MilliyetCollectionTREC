<DOC>
<DOCNO> 324619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/siyaset/axsiy01.html </URL>
<DATE> 2005/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İsyan ettirdiler 
</HEADLINE>
<TEXT>


Görme engelli AKP Milletvekili Lokman Ayva, engelliler lehine yasa için AKP aleyhte değişiklik önergesi verince kürsüye yürüdü, bastonunu vurdu 

Saliha Çolak - Ankara Fotoğraf MUSTAFA İSTEMİ 


Komisyonda engelliler lehine değişikliğe gidilmesi nedeniyle başbakan ve milletvekillerine teşekkür eden görme engelli AKP İstanbul Milletvekili Lokman Ayva, kürsüden indiği sırada partisinin düzenlemenin aleyhte değiştirilmesi için verdiği önergeyle şaşkına döndü. Devlet memurluğu için "görevini devamlı yapmasına engel olabilecek vücut ya da akıl hastalığı, vücut sakatlığı veya engeli bulunmaması" gerektiği yolundaki hüküm, Ayva'nın çabaları sonucu yasadan çıkarıldı. Böylece engellilerin önü yasal olarak açıldı. 
Ayva, Nobel Ödülü sahibi Stephen Hawking'in tuvalet ihtiyacını yardımsız gideremediğine dikkat çekerek, "Türkiye'de maalesef engellilerin önü kapalı. Şimdi bu engeller kalkacak" dedi. Ancak bu sırada AKP grubunun düzenlemeden geri adım attığı ortaya çıktı. Bunun üzerine ayağa kalkarak kürsüye yürümeye çalışan Ayva'yı milletvekilleri ve kavas yatıştırmaya çalıştı. Bastonunu yere vurarak tepkisini gösteren Ayva, "Arkadaşlar olur mu böyle şey Utanç verici, ayıp" diye bağırdı. Ayva, "Sizi Başbakan'a şik yet edeceğim" diye konuştu. 

Düzeltme sözü 
Konuyu dünkü MKYK'da gündeme getiren Ayva, "Hasta ve sakat olmama koşulları kaldırıldığında, ben şoförlük için başvurabilir miyim " şeklinde konuştu. Başbakan Erdoğan, "tekrir-i müzakereyle düzeltin" talimatı verdi. 

Partisine kızdı 

Kendi partisinden milletvekillerine kızan AKP'li Ayva, kürsüye yürüdü. Bastonunu yere vurarak tepkisini gösteren Ayva, AKP önergesine de ret oyu kullandı. 


</TEXT>
</DOC>
