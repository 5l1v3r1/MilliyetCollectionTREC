<DOC>
<DOCNO> 319865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/yasam/axyas01.html </URL>
<DATE> 2005/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu padişahlar laptop kullanıyor 
</HEADLINE>
<TEXT>


Sedef Çalarkan ve Kemal Edes'in 3 ay üzerinde çalıştığı 'Osman' marka çanta, kemer ve tişörtlerde, 3. Murat ve 3. Selim laptop kullanırken resmediliyor 

Esra Akın 

OSMANLI padişahları, bugüne kadar birçok modacıya ilham kaynağı oldu. Osmanlı sultanlarına en farklı yorumu ise yeni bir marka getirdi. Sedef Çalarkan ve Kemal Edes'in, 3 ay üzerinde çalıştığı ve "Osman" adını verdiği marka, padişahları günümüz teknolojisiyle buluşturuyor. 3. Murat ve 3. Selim'i bluetooth ve laptop kullanırken resmeden marka, çanta, kemer ve tişörtler üretmiş. 

'Fuara yetiştirdik' 
BU ürünlerle dünyanın en ünlü hazırgiyim fuarlarından biri olan Paris Pret a Porter'ye de katılan Çalarkan, "Bir sabah kalktığımda aklıma geldi. 3 ay gibi kısa bir sürede üretimleri tamamlayarak fuara yetiştirdik. Amacım bütün padişahları projeye dahil etmekti. Ama uygun portrelerini bulamadım" dedi. 


</TEXT>
</DOC>
