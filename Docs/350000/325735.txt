<DOC>
<DOCNO> 325735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/magazin/yazdud.html </URL>
<DATE> 2005/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya markalarında Türk adı 
</HEADLINE>
<TEXT>


Tekstilde korkunç bir kriz var, hırsızlık ve açlık arttı, DEGİAD Denizli Genç İş Adamları Derneği üyeleri isyan ediyor, Denizlili hanımlardan 'Hanımeller', sıfırdan zirveye 'Pekdemir Alışveriş Merkezi', günlük yaşam... 



Efendim, yine Denizli'deyiz. Denizli Tekstil Konfeksiyon İhracatçılar Birliği Başkanı Raşit Gündaş ile birlikteyiz. Gündaş çok dertli. Niye mi 
RAŞİT GÜNDAŞ Biz ihracatçılar, daha hızlı bir ortamda işlemlerin yapılması konusunda, evrak düzeyinden TIR konteynırlarının limanlardan çıkış sürecine kadar sıkıntılar yaşıyoruz. Hem de çok büyük sıkıntılar. Tüm ülkelerin karayollarında da yeni bir yüklü vergi getirildi. Merkez Bankası'nın uyguladığı kur politikası bizi çok zor durumda bırakmaya başladı. İki sene önceki kurların altında mal satarak işletmelerimizi ayakta tutmaya çalışıyoruz. Bu kur politikasıyla bizim sektörün pek iyi gideceğini zannetmiyorum. Halbuki tekstil ve hazır giyim Türkiye'nin belkemiği. 
Ş.D Bu durumda AB'ye nasıl girecek Türk tekstili 
RAŞİT GÜNDAŞ Bizim AB'ye girmemiz çok uzun soluklu bir yol. Başlangıç olarak bir görüşme yapıldı ama ucu açık. Yani bunu her tarafa çekebiliriz. Günü geldiğinde "Türkiye bu şartlara uygun değil" dedikleri zaman biz yine aynı gümrük birliği satışı içinde kalır, yolumuza nasıl devam ettiysek o şekilde gideriz. 
Ş.D Peki sizce AB'ye girelim mi girmeyelim mi 
RAŞİT GÜNDAŞ Valla hukuk, sosyal, insan hakları yönüyle düşündüğümüz zaman tabii ki AB'ye girilmesi iyi olur. Neden bir Avrupalı gibi yaşamayalım, düşünmeyelim Çünkü biz zaten Avrupalı gibi yaşıyoruz Denizlili olarak. Ben Avrupa'ya gittiğim zaman Avrupalı'dan daha çok Avrupalı olduğumu görüyorum. Avrupa Birliği'ne girilmesi taraftarıyım ve bunu da çoktan hak ettik. 
Ş.D Devletten beklentiniz ne 
RAŞİT GÜNDAŞ Çıktığı günden beri Teşvik Yasası'nda savunduğumuz bir şey var. Yasayı destekliyoruz ama kriterinin yanlış olduğunu tespit ettik. Biz hazır giyim ve tekstil olarak bu şartlarda çok zor günler yaşayacağımızı öngörüyoruz. 

DEGİAD'da büyük sıkıntı 
Birbirinden genç ve yakışıklı Denizlili iş adamları kentin en büyük sivil toplum örgütü olan DEGİAD'ı Denizli Genç İş Adamları Derneği kurmuşlar. Üye sayısı 250'ye yaklaşıyor. DEGİAD'ın Yönetim Kurulu Başkanı M. Güneş Özsoy başarılı bir hatip. DEGİAD için "Vizyonuna, misyonuna sadık kalarak önce Denizli, sonra da ülkesi için üretmeye, bir şeyler yapmaya çalışan, sistem yaratan milliyetçi bir kuruluş" diyen Özsoy tüm üyelerin büyük sıkıntılar yaşadığını söyledi. Onlar adına mevcut şikayetler konusunda görüşlerini de şöyle açıkladı "Ege'nin de İzmir'den sonra ikinci büyük GİAD'ıyız. Aynı zamanda Ege, Akdeniz federasyonunun kurucu başkanı ve h l da yönetim kurulu üyesiyiz. 7 tane GİAD'ın birleşmesiyle oluşan bir kuruluşuz biz. Denizli'de yaşayıp Denizlili olmayan arkadaşlarımız var ama onlar da artık kendini buralı olarak görüyor. Hani klasik bir laf var ya 'Doğduğun yer değil doyduğun yer önemlidir'. İş dünyası penceresinden baktığımız zaman Denizli maalesef çok ücra bir yer gibi muamele görüyor. Hiç destek almıyor. Denizli sanayinin ikinci plana itilmesini sindiremiyoruz. Bir iş adamı para kaybeder, sonra kazanır. Ama moral kazanmak çok zordur. Denizli, en kötü ihtimalle teşvik kapsamının içinde olmalıydı. Tekstilin kalesi olan bir yeri kapsam dışında bırakmak adaletsizliktir. 'Burada çalışan cezalandırılıyor' gibi bir mantık çıkıyor bundan. Bu kadar ilerlemiş bir şehirde sivil havaalanı bile yok. Demiryolu yok. Sanayicilerin İzmir Limanı'nda yaptıklarında aksama çok. Peki sanayici ne yapacak Denizli hak ettiği şeylere kavuşmalı. Biz DEGİAD olarak varolan sorunlara çözüm arıyoruz. Ama ne kadar çözebiliriz Kısacası devletten destek göremiyoruz. 

Gençlere ucuz yollu eğlence 
Bana Denizli'de bildiğiniz üzere İlknur Keleş rehberlik yapmıştı. İlknur gençler arasında eğlencenin kampüs kafeteryalarına kaydığını söyledi. Daha ekonomik oluyormuş. Kıbrıs Şehitler Caddesi'nde barlar varmış ayrıca. Ama buralarda çok sorunlar yaşanmış. Özellikle yeni Belediye Başkanı Nihat Zeybekçi'den önceki dönemde. Ayrıca Denizli'de kafeteryalar genellikle kültür üzerine. Bu arada kitabevleri bir aylığına 1.5 milyon karşılığında öğrenciye kitap kiralıyor. Alışveriş güzergahı, Çınar. Burada her şeyi bulmak mümkün. 

Denizli'nin starları ve alışveriş 
Efendim, Denizli'den büyük starlar, ünlü isimler çıkmış. Mesela rahmetli Özay Gönlüm. Okul arkadaşım Diva Sezen Aksu'nun babası, benim de öğretmenim Sami Yıldırım da Denizli-Acıpayamlı. Sarayköylü Tekin Akmansoy, Demet Akbağ, Bulut Aras bu isimlerden sadece birkaçı. Biraz da Denizli'de alışverişe değinelim. Kale içi çarşısının tarihi çok eski. Etrafı surlarla kaplıymış ve giriş çıkışlar kontrol altındaymış eskiden. Her yönden kapıları varmış. Akşam kapıları kapanır, sabah ve cuma günleri kapılar dualarla açılırmış. Esnaf bu şekilde işe başlarmış. Surlardan eser kalmamış. Denizli'nin ticaret merkezi burasıymış. Şimdi bir üçgen çarşısı var. Bu çarşıda 624 tane dükkan bulunuyor. Kale içinde olan esnaftan üçgen çarşıda ikinci dükkanını açabilen olmamış. Kale içinde mal satmak için civar köylerden atıyla, arabasıyla gelenler oradaki hanlarda konaklarmış eskiden. Bu hanların yerini şimdi oteller almış. Efendim, bugünlük bu kadar ama Denizli'nin yöresel yemekleri, 'in' restoran ve barları kısmetse cumartesi günkü köşemde yer alacak. Aynı gün İstanbul yaşamı ve dedikoduları da olacak. Şimdilik hoş kalın. 

'Hanımeller' lezzet şöleni 

Önce belediyenin arkasında bir yerdeydi. Çağdaş Yaşam öncülüğünde ve Başkan Keriman Karaosmanoğlu liderliğinde bir avuç Denizlili kadın her halde dünyanın en lezzetli pasta, börek, keklerini yapıyorlardı. İki sene önceki seçimler sırasında yemiştim, tadı damağımda kalmıştı. Sevgili Osman Nuri Boyacı ile yeni yerlerinde 'Hanımeller'i ziyaret ettik. Emre ile tepsilerin başından kalkamadık. Pazılı, ıspanaklı, peynirli kol böreği, havuçlu kek, kurabiye ve poğaçalar... İki kilo almışım. Denizlili pastane sahipleri karşı çıkıyor ama hemcinslerim bu işte çok başarılı. Kooperatif kurmuşlar. Neden mi Kazancın üyeler arasında eşit olarak dağıtılıp kimsenin haksızlığa uğramaması için. Bir yıldır yeni yerlerindeler. Toplam 25 kişiler. Her gün üretim yapıyorlar. Yoğun talep var yaptıkları lezzetlere. Eşlerine destek oluyorlar. Çoğu lise ve üniversite mezunu. Pasta, börek, turşu kurslarını bitirmişler. Girişimci Kadınlar Derneği'ne üyeler. Çocukları da üniversitede okuyor. Hepsi birer kitap kurdu ve ayıptır söylemesi, benim kitabımı da okumuşlar. Ardından sevgili Osman, Emre ve Yasin'in asistanı İlknur Keleş'le birlikte çarşı turu attık. İlknur, Emre'yle birlikte çok koşturdu. Emre bir hafta önce Nefise Karatay'la İxron gözlüklerinin tanıtımı için Denizli'deymiş. O hafta da devrede ben vardım. Üst üste iki hafta sonu çocuğun hayatı karardı. 

Pekdemir Alışveriş Merkezi 

1927 yılında Alaaddin Kasabası'nda doğan Hasan Hüseyin Pekdemir 1954 yılından itibaren soğan tohumu ve göver küçük soğan üretmeye başlamış. 1978 yılından itibaren Denizli'de de yumurta ve tavuk dağıtımına başlanmış. Ürünlerin tükenmesi ve toptancıya zararına satılması nedeniyle 1978 yılında Denizli'de küçük bir dükkan kiralanmış. Yumurta, tavuk, tereyağı ve fasulye gibi ürünler bu dükkanda satılmaya başlanmış. 1978 yılının sonlarına doğru Denizli halkının talebi doğrultusunda şarküteri dükkanı küçük bir market kimliğine bürünmüş. Pekdemir Ailesi'nin marketçiliği böyle başlamış. 1980 yılındaki 16 metrekarelik dükkandan 2000 yılındaki 2.500 metrekarelik kapalı alana ulaşan Pekdemir, 20 binin üzerinde çeşitle Denizli'nin ilk ve tek yerel hipermarketini kurmuş. Böylece Denizli'deki tüm rakiplerin korktuğu bir grup haline gelmiş. Şimdi toplam 11 mağaza, 3 petrol istasyonu, Boyner Mağazaları'nın Denizli temsilciliği ve toplam 750 çalışanı derken Pekdemir kentin en büyük gruplarından biri. 



</TEXT>
</DOC>
