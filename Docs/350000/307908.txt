<DOC>
<DOCNO> 307908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonyas02.html </URL>
<DATE> 2005/01/19/ </DATE>
<TIME> 02.05 </TIME>
<AUTHOR>  </AUTHOR>
<HEADLINE>
Yüksek tansiyona karşı folate 
</HEADLINE>
<TEXT>

     Yücel DÖNMEZ - CHICAGO DHA 

      BİR çeşit B vitamini türü olan folatenin kadınlarda yüksek tansiyon riskini düşürdüğü ortaya çıktı. 
     ABD'deki Harvard Tıp Okulu'nun araştırmasına göre günde 1000 mikrogram folate tüketen genç kadınlarda yüksek tansiyon riski, günde 200 mikrogram folate tüketenlere göre yüzde 46 daha düşük. Yaşlı kadınlarda ise folale tütetimi yüksek tansiyon riskini yüzde 18 oranında azaltıyor. Yaşları 27-70 arasında değişen 150 bin kadının 9 yıllık sağlık kayıtları üzerinde yapılan araştırma yüksek oranda folate tüketiminin genç kadınlarda daha fazla olumlu etki yaptığını gösterdi. 
     Vitamin olarak folik asit şeklinde alınabilen folate bazı ülkelerde ekmeklerde de bulunuyor. İnsanlar folik asit vitaminini besinlerden yeterli oranda alamadığı için, Amerikan Gıda ve İlaç Dairesi 9 yıl önce folik asit vitamininin ekmeklere de konulmasını sağlamıştı. 
     Folik asit yetersizliğinin hamile kadınlarda sakat doğumlara yol açtığı biliniyor. 
     
</TEXT>
</DOC>
