<DOC>
<DOCNO> 348275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sonspo01.html </URL>
<DATE> 2005/06/02/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Karpin Sociedad'ta yönetici adayı oldu İlk işim Nihat'la konuşmak olacak 
</HEADLINE>
<TEXT>

     İspanya’nın Real Sociedad kulübünde, futbolu bu sezon sonunda bırakan Rus Valery Karpin, başkan yardımcılığına aday oldu. 
     Karpin, 30 Haziran’da yapılacak seçimi kazanmaları halinde ilk icraatlarının, takım arkadaşı Nihat Kahveci ile masaya oturmak olacağını belirtti. 
     Başkan adayı Miguel Santos’un yanında seçimlere katılan Karpin, "Nihat konusu çığrından çıkmış değil. Ben, dostu ve takım arkadaşı olarak binlerce kez onunla konuştum. Ona milyarlar ya da 10 yıllık kontrat sunacak değiliz. Fakat seçimi kazanırsak ilk icraatımız onunla konuşmak olacak" dedi. 
     Kaprin, Nihat’ın 30 Haziran’dan önce Real Sociedad’tan ayrılma olasılığının bulunduğunu da kaydetti. 
     Türk futbolcuya Rusya’nın CSKA Moskova Kulübü’nün yanı sıra Türkiye ve İspanya’dan bazı kulüplerin transfer teklifinde bulunduğu söyleniyor. 
     
</TEXT>
</DOC>
