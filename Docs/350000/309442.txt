<DOC>
<DOCNO> 309442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/yazar/pulur.html </URL>
<DATE> 2005/01/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Genel Yayın Müdürü nasıl kayboldu 
</HEADLINE>
<TEXT>


BAZI anıları ya da araştırmaları okurken, içinde, sizin de yaşadığınız dönemden resimler varsa, hele bu resimlerde siz de bulunuyorsanız, değişik bir duyguya kapılıyor, eski günleri yaşar gibi oluyor, dostları, arkadaşları anıyorsunuz hele içinde olduğunuz olaylar, sizin de bildiğiniz gibi anlatılmışsa... 

İREM Barutçu'nun "Babı li Tanrıları Simavi Ailesi"sini bu duygularla okuyup bitirdik. 
Kitap her ne kadar "Simavi Ailesi"ni anlatıyorsa da, "basın tarihi"nin bir bölümü, Simaviler'in kişiliğinde o dönem Babı li... 
İçinde bizim de bildiğimiz ya da güvenilir tanıklardan duyduğumuz ya da duymadığımız olaylar var. 
Hele bir tanesi var ki 

1970'li yıllardan bir gün Babı li telefonları çalışıyor, duyanlar duymayanlara haber veriyor 
"Duydun mu Muammer kaybolmuş " 
"Muammer" dedikleri "Hürriyet"in Genel Yayın Müdürü, uzun süre Yeni Sabah'ta çalıştıktan sonra "Hürriyet"e geçmiş, Amerika muhabiri olmuş, Haldun Simavi'nin "Günaydın"ı kurmasından sonra Erol Simavi tarafından Hürriyet'in başına getirilmişti. 
Bir süre sonra "Hürriyet"in başına yine Haldun Simavi geldi, kardeşine yardım edecekti, işler iyi gitmiyordu. 

BİRKAÇ gün sonra da Genel Yayın Müdürü Muammer Kaylan ortadan kayboldu. Haldun Simavi'nin "Yavrum Muammer nerede " diye sorması "Bulun şu adamı, neredeyse gelsin " emri bile onu bulmaya yetmedi. Yeşilköy'deki evinde, tek bir elbise askısı kalmıştı "Muammer" kaybolmuştu, hatta, gazetenin ona kullanması için verdiği otomobili bile otoparka bırakmıştı. 
İşte bizimle beraber Babı li'nin çalkalandığı olay buydu... 

YILLAR sonra İrem Barutçu'nun kitabında Muammer Kaylan'ın izine rastladık... 
Şöyle anlatıyordu 
"O sabah eşimle birlikte takip edilmeden, Yeşilyurt'taki tren istasyonuna yürüdük. Oradan bir faytona atlı araba binerek havaalanına gittik. Viyana'ya bir uçak vardı. Dikkatleri üstümüze çekmeden bu uçağa bindik ve Viyana'ya gittik. Bir süre Avusturya'da eşimle annesinin evinde kaldık, kendimize geldikten bir büre sonra Amerika'ya gittik." x 

PEKİ, Muammer Kaylan niye kaçmıştı 
Kendi anlattığına göre öldürülmekten korkmuştu, tehdit telefonları alıyordu, hele Turhan Aytul, ona telefon edip "Seni öldürmek için plan hazırladıklarını duydum... Dikkat et, sen de bir kazaya kurban gidebilirsin" deyince... 
Muammer Kaylan niye ölümle tehdit ediliyordu 
Birkaç nedeni var şimdi burada sıralamaya kalksak, sığdıramayız. Otuz küsur yıl sonra, kaçışı bizim için muamma olan Muammer Kaylan'ın nasıl kaçtığını öğrendik ya 
Daha fazla bilgi almak isteyenler kitabı okurlar. 

x Agora Kitaplığı. 



</TEXT>
</DOC>
