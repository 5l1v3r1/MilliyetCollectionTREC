<DOC>
<DOCNO> 339626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonspo37.html </URL>
<DATE> 2005/05/04/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Gökşen Yönetim Kurulu üyeliğinden ayrılmam söz konusu değil... 
</HEADLINE>
<TEXT>

     Galatasaray Kulübü Yönetim Kurulu Üyesi Fatih Gökşen, yönetim kurulundan ayrılmasının söz konusu olmadığını açıkladı. 
     Fatih Gökşen, bu konudaki haberin abartıdan ibaret olduğunu vurgulayarak, sarı-kırmızılı kulübün internet sitesi aracılığıyla şu açıklamayı yaptı 
     "Galatasaray Kulübü Yönetim Kurulu üyeliğinden ayrılmam kesinlikle söz konusu değildir. Görevimin başındayım ve sonuna kadar yönetim kurulumuzun bana tevcih ettiği görevlerimi yapmaya devam edeceğim. 
     Ligin bitmesine dört hafta kala, şampiyonluk hedefi olan ve Türkiye Kupası final karşılaşmasında mücadele edecek takımımızın, bu tip haberlerle yıpratılmaya çalışılmasını şiddetle kınıyorum." 
     
</TEXT>
</DOC>
