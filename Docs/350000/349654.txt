<DOC>
<DOCNO> 349654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sondun45.html </URL>
<DATE> 2005/06/07/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
Afganistan hükümeti "taliban ve El Kaide istikrarsızlık için atakta" 
</HEADLINE>
<TEXT>

     Afganistan hükümeti, genel seçimleri engellemek için Taliban ve El Kaide üyelerinin geçen hafta yeni bir saldırı dalgası başlattıklarını söyledi. 
     Afganistan Devlet Başkanı Hamid Karzai’nin Sözcüsü Cavid Ludin, "demokrasiye geçişin önemli bir adımı olan 18 Eylül’de yapılacak seçimler öncesinde istikrarsızlık yaratma çabaları olduğu" uyarısında bulundu. 
     Ludin, bu çerçevede, Kandahar’da camiye bombalı saldırı düzenlenmesinin ve bir Amerikan uçağının düşürülme girişiminin, "halk arasında büyük bir etki ve şok yaratma amacı taşıdığını" söyledi. 
     Kandahar’da bugün bir camiye düzenlenen bombalı saldırıda emniyet müdürünün de aralarında bulunduğu 20 kişi ölmüştü. Bugün ayrıca bir Amerikan uçağına karadan havaya füze atılmış, ancak füze isabet kaydetmemişti. 
     
</TEXT>
</DOC>
