<DOC>
<DOCNO> 338523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sonyas03.html </URL>
<DATE> 2005/04/30/ </DATE>
<TIME> 04.00 </TIME>
<AUTHOR>  </AUTHOR>
<HEADLINE>
Tom Cruise’un yeni sevgilisi, kendisini Bay Doğru’ya saklıyor 
</HEADLINE>
<TEXT>

     
     LONDRA, DHA 

     
AMERİKALI aktör Tom Cruise’un yeni sevgilisi Katie Holmes’un, arkadaş çevresine, "Bakireyim ve evlenmeden kimseyle cinsel ilişkiye girmeyeceğim" dediği öne sürüldü. 
     İngiliz The Sun gazetesinin haberine göre, Dawson’s Creek adlı televizyon dizisinin yıldızlarından olan 26 yaşındaki Holmes ile 42 yaşındaki Cruise, İtalya’nın başkenti Roma’daki bir otelde romantik bir aşk yaşıyor. 
     
     HOLLYWOOD’UN ’USLU ÇOCUĞU’ KATIE HOLMES 

     Gazetenin, çiftin kaldığı Hassler Oteli’nden bir kaynağa dayandırdığı habere göre ünlü aktör, geceliği 3 bin 250 dolar olan odalarında romantik bir ortam yaratmak için süit odaya ’sığabildiği kadar’ kırmızı gül sipariş etti. Ayrıca Holmes için odaya mücevherler ve 40 adet Giorgio Armani imzalı elbise götürüldüğü de öğrenildi. 
     Gazeteye göre, daha birkaç haftadır Cruise’la birlikte olan Katie Holmes Hollywood’un ’uslu çocuğu’ olarak biliniyor ve ’Bay Doğru’yu bulup evlenene kadar kimseyle cinsel ilişkiye girmeyeceğini söylüyor. 

     
</TEXT>
</DOC>
