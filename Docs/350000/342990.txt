<DOC>
<DOCNO> 342990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sonsiy07.html </URL>
<DATE> 2005/05/16/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
DYP'de depremi Emel Hanım da engelleyemedi 
</HEADLINE>
<TEXT>

     DYP’de, Genel İdare Kurulu GİK listesinin yarattığı depremin neden olduğu dört milletvekilinin istifasını önlemek için Genel Başkan Mehmet Ağar’ın eşi Emel Ağar’ın devreye girdiği ortaya çıktı. 
     DYP’den istifa eden bağımsız Denizli Milletvekili Ümmet Kandoğan, ANKA’ya yaptığı değerlendirmede, TBMM’de istifalarını açıklamalarının hemen ardından Emel Ağar’ın kendisini telefonla aradığını bildirdi. 
     Yaklaşık 15 dakika süren görüşmede Emel Ağar’ın istifalarını geri almaları için rica ettiğini bildiren Kandoğan, "Bu şartlarda DYP’de kalmamızın söz konusu olmadığını söyledim" dedi. 
     AKP’den istifa eden milletvekillerini DYP’ye kendisinin getirdiğini, bu sırada Genel Başkan Ağar’ın bu isimlere GİK’e girme sözü verdiğini aktaran Kandemir, "Benim herhangi bir talebim yoktu. Benim istifam götürdüğüm arkadaşlara verilen sözün yerine getirilmeyişinden dolayıdır" diye konuştu. 
     Kandoğan, Emel Ağar’ın gelişmelerden çok üzüldüğünü söylediğini aktardı. 
     
</TEXT>
</DOC>
