<DOC>
<DOCNO> 341318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sontur18.html </URL>
<DATE> 2005/05/10/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Boşanmak isteyen kocasını adliyede öldürdü 
</HEADLINE>
<TEXT>

     Malatya’nın Doğanşehir İlçesi’nde bir kadın, kendisinden boşanmak için dava açan eşini adliye binası önünde tabancayla vurarak öldürdü. 
     Alınan bilgiye göre, Ökkeş Ç. 30 ile Gülbahar Ç. 20 
     Doğanşehir’de 3 ay önce yaptıkları düğün töreniyle evlendi. Ancak, Ökkeş Ç, geçimsizlik nedeniyle evlendikten 15 gün sonra eşi Gülbahar’dan boşanmak için Doğanşehir Cumhuriyet Savcılığı’na başvurdu. Başvuru üzerine Asliye Hukuk Mahkemesi’nde "şiddetli geçimsizlik" gerekçesiyle boşanma davası açıldı. 
     Bugün Asliye Hukuk Mahkemesi’nde yapılacak olan ilk duruşma için adliye binasına gelen Ökkeş Ç, duruşma saatini beklemeye başladı. Bu sırada duruşmaya katılmak üzere adliyeye gelen Gülbahar Ç, Asliye Hukuk Mahkemesi önünde bekleyen kocası Ökkeş Ç’ye üzerinde taşıdığı tabancayla 5 el ateş açtı. Ökkeş Ç, olay yerinde hayatını kaybetti. 
     Gülbahar Ç, gözaltına alındı. Soruşturma sürdürülüyor. 
     
</TEXT>
</DOC>
