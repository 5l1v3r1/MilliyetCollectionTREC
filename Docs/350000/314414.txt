<DOC>
<DOCNO> 314414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/soneko10.html </URL>
<DATE> 2005/02/11/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Paranın dolaşım oranı piyasalarda canlanmaya işaret ediyor 
</HEADLINE>
<TEXT>

     Piyasaların nabzını ölçmekte önemli bir gösterge olan paranın dolaşım oranı ocakta son ayların en yüksek düzeyine yükseldi. Aralık ayı ortalaması 3.07 olan paranın dolaşım oranı, ocak ayında 3.11'e kadar ulaştı. 
     ANKA'nın Merkez Bankası verilerinden yaptığı belirlemeye göre, ocak ayında Elektronik Fon Transferi EFT -Elektronik Menkul Kıymet Transferi EMKT sisteminden yapılan ödemeler, bir önceki aya göre yüzde 0.3 oranında artarak 467.06 milyar YTL'ye ulaştı. 
     Merkez Bankası'ndan EFT-EMKT'ye çıkan para miktarı ise yüzde 0.9 azalarak 150.07 milyar YTL olarak gerçekleşti. 
     
     PARANIN DOLAŞIM ORANI 

     Aralık ayı ortalaması 3.07'yle son dönemin en yüksek düzeyine yükselen paranın dolaşım oranı, ocak ayı ortalamasında ise 3.11'le yeni bir rekor kırdı. 
     2004 yılının ocak ayında 2.59 olan sözkonusu oran, 
     şubat ve martta 2.46, nisanda 2.54, mayısta 2.55, haziranda 2.61, temmuzda 2.67, ağustosta 2.58, eylülde 2.62, ekimde 2.63, kasımda ise 2.67 olarak gerçekleşmişti. 
     Günlük olarak incelendiğinde paranın dolaşım oranı 13 Ocak'ta 3.88'e kadar yükseldi. Sözkonusu oran, 3 Ocak'ta ise 2.59'la ay içindeki en düşük düzeyinde oluştu. 
     YÜKSEKLİĞİ CANLANMAYI GÖSTERİYOR EFT-EMKT sisteminden yapılan ortalama ödemelerin, Merkez Bankası'ndan EFT-EMKT'ye çıkan ortalama para miktarına bölünmesiyle bulunan paranın dolaşım oranının düşük olması piyasalardaki durgunluğa, yüksekliği ise canlanmaya işaret ediyor. 
     1999'da 4.75'le en yüksek düzeyine çıkan paranın 
     dolaşım oranı, izleyen dönemde hızla azalarak 2000 yılı ortalamasında 4.31, 2001 ortalamasında 2.57, 2002 ortalamasında 2.47, 2003 ortalamasında 2.39 olmuştu. 
     
</TEXT>
</DOC>
