<DOC>
<DOCNO> 334154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/yasam/ayas.html </URL>
<DATE> 2005/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Güney'in sırrı 
</HEADLINE>
<TEXT>


Şeffaf Oda'nın konuğu Tarık Akan, Güneri Cıvaoğlu'na Yılmaz Güney'le ilgili ilginç bir sırrı açıkladı Hapisteyken, sık sık Moda'daki evine gelirdi 


Kanal D'de bugün saat 13.00'te yayımlanacak 'Şeffaf Oda'da Güneri Cıvaoğlu'nun konukları, sinemanın dev ismi Tarık Akan ile sinema eleştirmeni ve yorumcusu Oylum Talu oldu. 
Cıvaoğlu'nun "'Anne Kafamda Bit Var' adlı kitabınızda, Güney'le Moda'daki evinde 'Yol' filmini konuştuğunuzu yazıyorsunuz. Oysa o dönemde Güney hapiste görünüyor. Gerçek nedir " sorusuna, Akan, bir sırrı açıklayarak yanıt verdi "Yarıaçık cezaevlerinde mahk mlar, kendileri ya da bir yakınları hastalandığında raporla izne çıkarlar. Güney'in Muş'taki annesi de sık sık hastalanırdı. Doktor raporu ile Yılmaz hapishaneden ayrılır, gizlice Moda'daki evine kapanırdı. Sonra bir günlüğüne Muş'a gider, savcılıktan imza alır, hapishaneye dönerdi. Artık Güney hayatta değil. Çok değerli profesör doktor dostumuzu da kaybettik. Rapor konusunu da o nedenle söyleyebiliyorum." 

'Boyun çok uzun' 
'Şeffaf Oda'da, bütün çekimlerin anında yurtdışına kaçırılması, koruma görevi verilen 2 cemse askerin görüntülenmesi gibi, Yol filmiyle ilgili daha pek çok sırrı da açıklayan Akan, kendisiyle ilgili bilinmeyenleri de anlattı. Gençliğinde işportacılık, cankurtaranlık yaptığını, gazoz sattığını, bir dönem taksi işletmeciliğiyle geçimini sağladığını söyleyen Akan, film yapımcılarının ilk başlarda "Boyun çok uzun, senden aktör olmaz" dediklerini de açıkladı. Akan, Cannes gibi büyük festivallerde ödül kazanmayı amaçlayan bir filmin yönetmenliğini yapacağını belirtti. 
Programın diğer konuğu Oylum Talu ise, "Güney hapishaneden film yöneten ilk sanatçı ancak en büyük yönü olan senaryo yazarlığında odaklandı" diye konuştu. 


</TEXT>
</DOC>
