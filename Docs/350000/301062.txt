<DOC>
<DOCNO> 301062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/son/sondun15.html </URL>
<DATE> 2004/12/26/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Rusya'dan ABD'ye Ukrayna uyarısı 
</HEADLINE>
<TEXT>

     Rusya'nın, Ukrayna devlet başkanlığı seçiminin ikinci turunun tekrar edilmesinden önce ABD'yi başka ülkelerin içişlerine müdahale etmemesi konusunda uyardığı belirtildi. 
     İtar-Tass ajansının haberine göre, Rusya Dışişleri Bakanı Sergey Lavrov yazılı açıklamasında, ''Diğer ülkelerdeki seçim sürecinin gelişimi hakkında Amerikalı yetkililerin yakın geçmişte yaptığı yorumları nasıl açıklayabilirsiniz '' dedi. 
     Seçimlerin bağımsız ülkelerin içişleri olduğunu ifade eden Lavrov, bu ülkelerdeki seçimlerde çıkabilecek sorunların da bu ülkelerin iç mekanizmalarıyla çözülmesi gerektiğini kaydetti. 
     Lavrov, Amerikalıların ülkelerindeki seçim sürecinde sorunları kendi iç mekanizmalarıyla çözdüğünü, bu yaklaşımı sadece kendi ülkelerinde değil, tüm ülkelerde uygulamaları gerektiğini söyledi. 
     
</TEXT>
</DOC>
