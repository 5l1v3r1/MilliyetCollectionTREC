<DOC>
<DOCNO> 301252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sondun52.html </URL>
<DATE> 2004/12/27/ </DATE>
<TIME> 21.33 </TIME>
<AUTHOR>  </AUTHOR>
<HEADLINE>
Bin ladin'e ait olduğu sanılan ses kaydı bulundu... 
</HEADLINE>
<TEXT>

     El Kaide lideri Usame bin Ladin'in, kendisine ait olduğu belirtilen yeni ses kaydında, ''Irak'taki seçimlere katılanların kafir sayılacağını'' söylediği belirtildi. 
     El Cezire televizyonda yayınlanan kayıtta, tüm Iraklıları gelecek ay yapılması planlanan genel seçimleri boykot etmeye çağıran ses, 30 Ocakta seçilecek meclisin hazırlayacağı yeni anayasa taslağının İslam değerlerine göre ''kafir'' olduğunu, seçimlere katılanların da dolayısıyla ''kafir'' sayılacağını ifade etti. 
     Ürdünlü terörist Ebu Musab El Zerkavi'yi ''El Kaide'nin Irak'taki lideri'' ilan eden ses, bin Ladin'e bağlılığını bildirerek örgütünün adını ''Irak'taki El Kaide'' olarak değiştiren Zerkavi'nin bu girişimini ''büyük adım'' olarak niteledi. 
     Kayıttaki ses, Zerkavi'nin Amerikalılara ve Irak Başbakanı İyad Allavi'ye yönelik ''cesur'' operasyonlarını da memnuniyetle karşıladığını belirtti. 
     Bin Ladin'inkine benzeyen sesin, gerçekten ona ait olup olmadığı bilinmiyor. 
     El Kaide lideri Usame Bin Ladin, 16 Aralıkta bir internet sitesine postaladığı ses kaydında, 6 Aralıkta Suudi Arabistan'daki Amerikan konsolosluğuna saldıran militanları kutlamıştı. 
     
</TEXT>
</DOC>
