<DOC>
<DOCNO> 307077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/yasam/ayas.html </URL>
<DATE> 2005/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemoterapiye karşı anne sütü 
</HEADLINE>
<TEXT>


ABD'de kanser hastaları, kemoterapinin yan etkilerini gidermek için reçeteyle anne sütü bankalarına başvuruyor 

DIŞ HABERLER SERVİSİ 

28 hasta kullanıyor 
CALIFORNIA'DAKİ Mother's Milk Bank'ın Anne Sütü Bankası , son 4 yılda doktor reçetesiyle gelen 28 hastaya anne sütü verdiği belirlendi. Kanser uzmanları, bu uygulamanın işe yarayıp yaramayacağı konusunda ellerinde net bir veri olmadığını söylerken, hastalar anne sütü içmeye başladıklarından bu yana sağlıklarının iyiye gittiğini iddia etti. 

Haftada iki kez içiyor 
1999'DA prostat kanseri teşhisi konan bilgisayar uzmanı Howard Cohen, anne sütü içen hastalardan biri. "Eşim, İsveç'te yapılan bir araştırmanın sonuçlarını okumuş. Ben de okudum ve anne sütü içmeye başladım. Semptomlarda önemli bir gerileme kaydettik" diyen Cohen, haftada iki kez anne sütüyle hazırladığı meyveli içecekleri içiyor. 

Sütteki protein kanseri vuruyor 

İsveç'te 1995 yılında yapılan araştırmada, bilim adamları anne sütünde bulunan bir proteinin test tüplerindeki kanser hücrelerini öldürmeye yardımcı olduğunu keşfetti. İsveçli araştırmacılar halen bu proteinin etkilerini içeren bir ilaç geliştirmek için çalışıyor. 


</TEXT>
</DOC>
