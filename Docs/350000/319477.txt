<DOC>
<DOCNO> 319477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/siyaset/axsiy02.html </URL>
<DATE> 2005/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş ilanı gibi öneri 
</HEADLINE>
<TEXT>


Eski MGK Genel Sekreteri emekli Orgeneral Tuncer Kılınç'ın görevdeyken hükümetten, Kıbrıs Rum Kesimi'ni üye almaları halinde AB'ye şiddetli tepki gösterilmesini istediği ortaya çıktı 

Barkın Şık - Ankara 


Emekli Orgeneral Tuncer Kılınç'ın, Milli Güvenlik Kurulu MGK Genel Sekreteri olarak AKP hükümetinden, Güney Kıbrıs Rum Yönetimi'nin GKRY AB üyeliğine karşı sert yöntemler içeren girişimler talep ettiği ortaya çıktı. AB'ye nota verilmesi, birlik kararına dava açılması ve BM'ye şik yette bulunulmasını içeren bir eylem planı sunan Kılınç'ın talepleri dikkate alınmadı. Kılınç, "Gönderdiği yazının kurul kararına dayanmadığını, MGK'ye başkanlık eden Cumhurbaşkanı'nın da bilgisinin bulunmadığını" söyledi. 

'Rumları engelle' planı 
MGK Genel Sekreterliği, GKRY'nin AB'ye üyelik anlaşmasını imzaladığı 16 Nisan 2003'ten 12 gün önce Başbakanlık'a Kılınç'ın imzasını taşıyan bir yazı gönderdi. Başbakan Recep Tayyip Erdoğan'a gönderilen "Kıbrıs Sorunu" başlıklı yazıda, "AB'nin Kıbrıs konusunda Türkiye'yi daima vermeye zorladığına" vurgu yapıldı. Yazıda, Türkiye'nin de taraf olduğu 1960 Garanti Anlaşmaları'nda yer alan, "Kıbrıs'ın hiçbir devletle tamamen ya siyasi ya da ekonomik birlikteliğe giremeyeceği" hükmü anımsatılarak, Rumların üyelik anlaşmasının 3 aşamalı bir eylem planıyla engellenmesi istendi. Yazıda, öncelikle AB ülkelerine nota verilerek Rumların üye yapılması durumunda yargıya gidileceği "tehdidinin" kullanılması, bu durumda KKTC'nin varlığını kabul etmiş sayılacakları yönünde ikinci bir nota verilmesi istendi. Yazıda, GKRY ile imzalanacak katılım ortaklığı anlaşmasının iptali için KKTC ve Türkiye ile İngiliz vatandaşı Kıbrıslı Türklerin, AB Adalet Divanı'na dava açmasının uygun olacağı belirtildi. Yazıda, son olarak, "Uluslararası anlaşmaları ihlal ettikleri için AB'ye dahil devletler BM'ye şik yet edilmelidir" denildi. 
Kılınç, üye olması durumunda Türkiye'nin GKRY ile gümrük birliğine gitmek zorunda kalacağına dikkati çekerek, "Türkiye limanlarını, tanımadığı devletin deniz taşımacılığına açacaktır" dedi. 

MGK'nin değil bizim yazımız 

Ağustos 2001 ile Ağustos 2003 arasında MGK Genel Sekreterliği yapan Kılınç, gönderdiği yazının MGK kararına dayanmadığını söyledi. Kılınç, Milliyet'in sorularına şu yanıtları verdi 

Yazı Cumhurbaşkanı'nın bilgisi dahilinde mi hazırlandı 
Kılınç Değildir, o kendi kararg hımızın değerlendirmesi olması lazım. 

MGK kararı mı 
Değildir. O bizim ön çalışmamızdır. Konuyla ilgili ön almak için. 

AB'ye karşı savaş açılmasını öneriyorsunuz... 
Tabii yani... Alınması gereken önlemler bunlardır. Bu önlemler alınmadığı takdirde tehlikeye işaret ediyoruz. O günkü koşullarda bir değerlendirme. Bu değerlendirmeyi biz yapmak zorundayız. 

Yazı, MGK Genel Sekreterliği Kanunu'ndaki değişiklik öncesi size verilen yetki çerçevesinde mi hazırlandı 
Haliyle. Kurumun varlık nedeni o. 

Üyelikten 2 ay sonra yanıt verildi 

Kılınç'ın 16 Nisan 2003'ten önce uygulamaya sokulmasını istediği eylem planını işletmeyen Başbakanlık, yazılı yanıtını GKRY'nin üyelik anlaşmasının Atina'da imzalanmasından 2 ay sonra, 17 Haziran 2003'te gönderdi. Dönemin Dışişleri Bakanlığı Müsteşarı Uğur Ziyal'in Bakan Abdullah Gül adına kaleme aldığı ve Başbakanlık'ın MGK'ye gönderdiği yanıtta, Rumların üyelik anlaşmasının Türkiye tarafından kabul edilmeyeceği yönünde AB'ye nota verildiği bildirildi. 


</TEXT>
</DOC>
