<DOC>
<DOCNO> 348112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/yasam/ayas.html </URL>
<DATE> 2005/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternetteki bedava şarkılar sektörü bitirdi 
</HEADLINE>
<TEXT>


Sektörün hiç bu kadar zor duruma düşmediğini anlatan müzik yapımcıları, "İnternetten bedava yüklenen MP3'ler yüzünden albüm tirajları çakıldı. Korsan satıcılar bile büyük yara aldı" diyor 

Ali Eyüboğlu 

'Müzik sektöründe işler hiç bu kadar kötü olmamıştı. Sektörün kıpırdayacak hali yok. Herkes zararda...' Bu sözler, Müzik Yapımcıları Birliği MÜYAP Başkan Yardımcısı ve Ada Müzik'in sahibi Bülent Forta'ya ait. Meslektaşları da Forta'yla aynı görüşte. Yaptığı albümler nedeniyle yurtdışında hakkında sıkça övgü dolu haberler çıkan Kalan Müzik'in sahibi Hasan Saltık, MP3 salgınının müzik sektörünü çökerttiğinden yakınırken Yaşar Plak'ın sahibi Mustafa Kekava, "Unkapanı'nda sinek avlamaktansa artık Kumburgaz'da balık avlamak daha kazançlı" diyor. 

Vatandaşta para yok 
Boğaziçi Müzik'in sahibi Ozan Oskay ve Kalan Müzik'in sahibi Hasan Saltık'la balık tutarken görüntülediğimiz Kekeva'nın söyledikleri müzik sektörünün geldiği durumun kara mizahı gibi. MÜYAP, internetten bedava şarkı indirilmesinin önüne geçmek için ihale çalışmalarını yürütürken, yapımcılarla müzik sektörünün içinde bulunduğu durumu konuştuk. 

Müzik sektöründeki bu çöküşün nedenleri neler 
Hasan Saltık Birincisi kalitesiz yapımlar. İkincisi Türkiye'nin ekonomik koşulları nedeniyle insanların çoğunun CD, kaset alacak durumunun olmaması. Üçüncüsü müzik artık MP3'le bedava. Dördüncü neden de üretimin önündeki bürokratik engeller. 

Nedir bu engeller 
H.S. Bugün Beyaz Kelebekler'in albümü piyasada yok, çünkü MESAM albümlerinin tekrar yayımlanmasını engelliyor. Esengül'ün CD'sini çıkartamıyorsun. 'Git v rislerini tek tek bul, izin al' diyor. Oysa dışarıda bu şöyle Yapımcı albümü çıkarır, teliflerini de meslek birliğine yatırır. Eserin sahibi ya da v risleri teliflerini oradan alır. 
Bülent Forta Bugün bürokrasi yüzünden yeniden çıkarılamayan şarkılardan isteyen istediğini MP3 sitelerinden bedava indirebiliyor. Taşları bağlayıp köpekleri serbest bırakmışlar gibi bir durum var. 

Sektör bu krizden nasıl çıkacak 
B.F. Müzik çalınan her yerden telifin alınması şart. Meslek birlikleri birlikte alarm verip aralarında düzenleme yapacak. Albüm yapmanın önündeki bütün bürokratik engeller kalkacak. Ve sektör müzik eserlerinin yasadışı kullanımına karşı ciddi bir savaş başlatıp bunu sonuç alıncaya kadar yürütecek. Bu sefer işler gerçekten kötü. H.S. Geçen sene 1400 albüm çıkmış. Bu albümlerden 1200'ünün tirajı 20 bine ulaşamamış. Kalan 200 albüm ise 20 bin ile 800 bin arasında satmış. Tirajı 300'ü geçen albüm sayısı 20 bile değil. 

Kayıtlar kaliteli 
B.F. MÜYAP olarak 2004'te albüm tirajı 300 bini aşanlara ödül verdik. Tirajı 300 bin ile 810 bin arasında olan albüm sayısı 16. MP3 sitelerine bakıyoruz, 100 bin satan bir albümün bir şarkısı 300 bin defa indirilmiş. 
H.S. Sertab Erener'in tirajı 20 bin olur mu O albüme harcanan parayı biliyorum. Yıldız Tilbe yeni bir albüm çıkardı, 300 bin basıldı, satışı 90 bin, 210 bini stokta. Geçen yıl bu kadının albümü 1 milyon 600 bin satmıştı. Bu düşüşün bir nedeni var MP3. 
Mustafa Kekeva Metin Aralot stüdyoda. Daha işin yarısında harcadığımız para 80 bin dolar. 150 - 200 bin dolar harcayıp albümü piyasaya çıkardığım gün, korsanı da piyasada olacak. Şu anda müzik yapımcıları binlerce dolar harcayıp korsana kalıp üretiyor. O yüzden artık balık avlıyorum. Hiç değilse bu işin korsanı yok. 
B.F. Şu günlerde güya en çok satan albüm Yalın'ın. Tirajı 120 bin civarında. Herhangi bir MP3 sitesine girelim, Yalın'ın şarkısı 30 - 40 bin defa indirilmiştir. 
Ozan Oskay Birkaç sene öncesine kadar müzik sektörüne en büyük zararı korsan satışlar ve radyolar vuruyordu. Şimdi MP3 salgını korsana da darbe vurdu. MP3'le bedava kaliteli bir kayıt varken insanlar neden gidip kötü kopyaya para versin 

'Takipteyim, dava açacağım' 

H.S. Türkiye'de 4 bin civarında MP3 sitesi var. Bunların hepsi bedava müzik indirtiyor. Baktım ki bu konuda ne MESAM, ne MÜYAP bir şey yapıyor, kendim düğmeye bastım. Hangi sitenin, hangi sanatçımın şarkısını kaç kere indirdiğinin tespitini yaptırıyorum, hepsine dava açacağım. Kültür Bakanı hakkında da suç duyurusunda bulunacağım. 

MP3'te ilk 5 

1. Yalın - Zalim 242.977 
2. Serdar Ortaç - Canıma Minnet 162.568 
3. Mustafa Sandal - İsyank r 142.383 
4. Gülben Ergen - Kandıramazsın Beni 133.028 
5. Tarkan - Dudu 123.080 
Not Bu listeyi yüzlerce MP3 sitesi arasında, 'şarkıların ne kadar indirildiğine' ilişkin bilgi verenler arasında mini bir tur atıp hazırladık. Rakamlar gün içinde sürekli değişiklik gösterebiliyor. 


</TEXT>
</DOC>
