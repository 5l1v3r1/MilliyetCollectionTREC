<DOC>
<DOCNO> 338854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/soneko14.html </URL>
<DATE> 2005/05/02/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Erdemir'e altın hisse geliyor... 
</HEADLINE>
<TEXT>

     Hüseyin Tunçay AA 

Türkiye’nin en önemli özelleştirmelerinden ERDEMİR’de imtiyazlı hisse altın hisse geliyor. 
     ERDEMİR, İSDEMİR ve ERDEMİR MADEN’in kapatılması, satılması,bölünmesi, birleşmesi ya da tasfiyesi gibi konuların altın hissenin onayına tabi olması öngörülüyor. 
     Alınan bilgiye göre, altın hisse ihdası için öncelikle bir Özelleştirme Yüksek Kurulu ÖYK kararı çıkarılması hedeflenirken, ardından sermaye Piyasası Kurulu’ndan SPK onay alınması ve buna ilişkin ana sözleşme değişikliği yapılması planlanıyor. 
     Altın hisse uygulaması kapsamında, ERDEMİR, İSDEMİR ve ERDEMİR MADEN’in kapatılması, satılması,bölünmesi, birleşmesi ya da tasfiyesi gibi konuların altın hissenin onayına tabi olacağı belirtiliyor. 
     
     İSTİHDAM GARANTİSİ OLACAK 
     Bu arada, ERDEMİR’de şartname hazırlıkları son aşamaya gelirken, istihdam garantisi getirilmesi hedefleniyor. Alıcı firmanın belirli bir süreyle istihdam garantisi verme zorunluluğu olacağı vurgulanıyor. 
     Bunun yanında alıcı firmadan yatırım taahhüdü alınması da bekleniyor. 
     
     ÖN YETERLİLİK ARANACAK 
     ERDEMİR özelleştirmesinde, TÜPRAŞ’ta olduğu gibi ön yeterlilik aranacağı kaydediliyor. Bunun finansal ve sektörel yeterlilik olacağı, yerli yatırımcıların da önünün açılması için sadece demir çelik sektörü yerine belirli sanayi kollarında deneyim şartının konacağı belirtiliyor. 
     ERDEMİR ihalesinde konsorsiyum oluşumuna fırsat tanınacağı da vurgulanırken, TÜPRAŞ’ta olduğu gibi ERDEMİR’de de elektronik ortamda bilgi odası data room sürecinin gerçekleştirileceği kaydediliyor. 
     
</TEXT>
</DOC>
