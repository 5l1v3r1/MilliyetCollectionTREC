<DOC>
<DOCNO> 312859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sondun16.html </URL>
<DATE> 2005/02/06/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Papa pencerede 
</HEADLINE>
<TEXT>

     Katolik dünyasının ruhani lideri Papa İkinci Jean Paul İoannes Paulus , gripten yattığı hastane penceresine bugün çıkarak tüm dünyaya ''müteşekkir'' olduğunu belirtti ve ''Vatikan'ın dünyaya hizmetini hastaneden sürdürürüm'' dedi. 
     Asıl adı Karoli Voytila olan ve tarihte Polonya asıllı ilk papa olarak 26 yıl önce göreve gelen 84 yaşındaki İkinci Jean Paul, Gemelli hastanesinin açık penceresinde soğuya rağmen 9 dakika durdu ve tüm hastane çevresinde bekleyen müminlere el salladı. 
     Vatikan Dışişleri Bakanlığı Müsteşarı Leonardo Sandri, Papa adına dünyaya şu bildiriyi okudu ''Tüm dünyaya, hasta insanlara en iyi dileklerimi ve dualarımı sunuyorum. Hastaneden de olsa Kilise ve tüm insanlara hizmeti sürdüreceğim...'' Parkinson ve eklem ağrısından mustarip Papa hastane penceresinden Latince Pazar duasını okuyarak aşağıda bekleyen halk ve tüm dünya için istavroz çıkardı. 
     Ak cüppesini hastane penceresinde giyen Papa'nın dün ''kitap sayfalarını çevirebilecek kadar iyi olduğu'' dünya ajanslarının başlıklarında bildirilmişti. Papa, pencerede uzunca müddet göründükten sonra tekerlekli sandalyeyle istirahat yatağına geri götürüldü. 
     Papa'nın sesinin çok kısık olduğu görüldü. 
     Vatikan gazetesi Osservatore Romano Roma Gözlemi , ''Papa'nın tüm gücüyle Katolik Kilisesi'ni üçüncü binyıla taşımada önceliği bırakmayacağını'' dün yazmıştı. 
     
</TEXT>
</DOC>
