<DOC>
<DOCNO> 302071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/spor/spo11.html </URL>
<DATE> 2004/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalçınkaya kaçıyor, Okur kovalıyor 
</HEADLINE>
<TEXT>



Ankette son gün 
MİLLİYET'İN 51. Geleneksel Yılın Sporcusu anketinde heyecan dorukta. Yoğun ilgi nedeniyle iki gün uzatılan oylama süresi bugün sona erecek. Ancak son gün oy kullanmak isteyenler sadece www.milliyet.com.tr internet adresinden tercihlerini bildirebilecek. Yılın sporcusu klasmanında son güne girerken, Olimpiyat ikincisi boksör Atagün Yalçınkaya ilk sıradaki yerini koruyor. Onu NBA'deki temsilcimiz Mehmet Okur ve efsane haltercimiz Halil Mutlu izliyor. 

Fener üstünlüğü 
YILIN Takımı kategorisinde Fenerbahçe Futbol Takımı, baştan beri önde götürdüğü yarışta mutlu sona çok yaklaştı. Yılın Antrenörü klasmanında Fenerbahçe Teknik Direktörü Christoph Daum ve Yılın Futbolcusu'nda da Van Hooijdonk rakiplerinden bir adım öndeler. Yılın Spor Adamı'nda Fenerbahçe Başkanı Aziz Yıldırım zirveye yakın. Dünya'da Yılın Sporcusu'nda ise Formula 1 şampiyonu Michael Schumacher farklı önde bulunuyor. Sonuçlar 1 Ocak'ta açıklanacak. 


</TEXT>
</DOC>
