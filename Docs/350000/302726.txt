<DOC>
<DOCNO> 302726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/yasam/ayas.html </URL>
<DATE> 2005/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, 2005'e umutla girdi 
</HEADLINE>
<TEXT>


Acısıyla tatlısıyla 2004'ü geride bırakan Türkiye, yeni yılı AB'den tarih almış, parasından 6 sıfır atmış, umut dolu bir ülke olarak karşıladı 

DOĞAN HABER AJANSI 

AB'den tarih alma başarısını gösteren Türkiye, birçok acıyı ve mutluluğu birlikte yaşadığı 2004'ü geride bırakırken, Güney Asya'daki felakette 150 bin kişinin can vermesi nedeniyle yılbaşını buruk kutladı. İşte, Türkiye'nin hemen her yerinde yapılan kutlamalardan farklı görüntüler 
GAZİANTEP Kalender Plaza'daki yılbaşı balosunda yeni yılın ilk dakikalarında sahne alan Rus revü kızları, satanist kıyafetlerle dans etti. Bazı konuklar, bu hayli 'erotik' gösteriyi cep telefonlarıyla fotoğraflayarak ölümsüzleştirdi.EDİRNE Yunan vatandaşları yeni yıl heyecanını Edirne'de yaşadı. Yunanistan'dan gelen 10 kişi, Meriç Nehri kenarındaki bir lokantada 2005'e 'Merhaba' dedi.NEVŞEHİR Kapadokya bölgesinde 500 - 800 kişi kapasiteli yeraltı eğlence merkezleri, yeni yılın coşkusunu fazlasıyla yaşayan merkezler oldu.HAKK Rİ Güneydoğu sınırındaki Hakk ri'de görev yapan genç öğretmenler, yeni yılı halay çekip dans ederek karşıladı. Belediye zabıta ekipleri de denetimler sırasında bir asansörde kısa süre mahsur kaldı.DİYARBAKIR Dedeman Otel'de düzenlenen eğlencede yaş pastanın içinden dansöz çıktı. 'Kardeşini Seç' kampanyası ile diğer kentlerdeki ailelerle 'kardeş' olan Diyarbakırlı çocuklar, yılbaşı gecesini doyasıya eğlenerek geçirdi. İl Emniyet Müdür Vekili İlknur Şahin, görevli polislerin yeni yılını tek tek kutlayarak tatlı ve pasta ikram etti.ŞANLIURFA Hünk r Sofrası'ndaki kutlamalarda Noel Baba, yoğurduğu çiğköfteyi elleriyle konuklarına servis yaptı.ÇANAKKALE Cumhuriyet Başsavcısı Ahmet Er, Boğaz ve Garnizon Komutanlığı Kurmay Başkanı Kurmay Kıdemli Albay Murat Hatip, Türkiye ve Dünya tüple dalış rekortmenleri Derya Can ve Sertan Aydın, Milli Takım Antrenörü Mehmet Günaydın ve dalış eğitmeni Ercan Zeybek saat 24.00'te, Güney asya'da can veren on binlerin anısına, denize girdi.KAYSERİ Erciyes Üniversitesi Tıp Fakültesi Gevher Nesibe Hastanesi'nde görevli doktorlar, onkoloji servisindeki çocuk hastaları eğlendirmek için palyaço kılığına girdi. Erciyes Dağı'ndaki eğlencelerse sönük geçti.ZONGULDAK Gelik'teki kömür ocağında çalışan maden işçileri, yerin 250 metre altında yeni yılı karşıladı. Ailelerinden yılbaşı gecesi ayrı kalan madenciler, yeni yılın kazasız geçmesi dileğinde bulundu.ANTALYA Aralarında avukat, işadamı ve esnafların bulunduğu, kendilerine 'Yaz - Kış Denize Girenler' adını veren grup, 2005'i denizde karşıladı. 15 kişilik grup, darbuka ve tef eşliğinde yüzdü, çıkışta "Askerimize çuval, polisimize kefen giydiren Amerika, sabrımızı taşırma" pankartı açtı. Cumhuriyet Meydanı'nda renkli görüntüler yaşanırken, bir otelde sahne alan Nadide Sultan'a atılan hediye paketinden kırmızı iç çamaşırı çıktı.TRABZON Yeni yıla, Atatürk Alanı'ndaki belediye eğlencesinde horon teperek giren yaklaşık 2000 kişi, 2005'i havai fişeklerle karşıladı. ERZURUM Palandöken'de yeni yıla giren Rus, Ukraynalı ve Hollandalı turistler, aşçıların omzunda getirilen dev pastanın içinden çıkan dansözü kar üstünde oynattı. Rus turistler için otellere yerleştirilen dev ekranda, Rusya Devlet Başkanı Vladimir Putin'in mesajı yayımlandı.İZMİR Büyükşehir Belediyesi'nin Cumhuriyet Meydanı'ndaki geleneksel kutlamalarında Haluk Levent konseri ve havai fişek gösterisi yağmur engeline takıldı. Organizasyonun iptal edilmesine rağmen binlerce İzmirli, ışıklarla süslenmiş meydandaydı.BURSA Birçok sanatçının da yeni yıl için seçtiği Bursa'da, özellikle otellerdeki eğlenceler doldu taştı. Bursalılar yeni yıla doya doya eğlenerek girdi, hatta bazıları şampanya banyosu yaptı... 


</TEXT>
</DOC>
