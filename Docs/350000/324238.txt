<DOC>
<DOCNO> 324238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/guncel/gun90.html </URL>
<DATE> 2005/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Dikkat bahar geldi 

Orhan Veli'ye "Beni bu güzel havalar mahvetti, böyle havada istifa ettim evkaftaki memuriyetimden " dedirten günler geldi. Tüm mevsimler içinde, insanları en fazla etkileyen baharın Top5'ine bir bakalım... 
Bahar Yorgunluğu Kışın sıcacık yorganın altından, yazınsa sıcaktan mayışarak yataktan kalkamamanın çok dışında bir olaydır. Sabahları insanın yattıkça yatasını getiren, sanki üzerinde tonlarca ağırlık varmış gibi kalkmasını güçleştiren bir durum vardır. Parmağını kıpırdatmak istemeyen erkeklere ev işlerinde yardım etmesini isteyen kadınların en fazla şiddete maruz kaldığı ay olduğu iddia edilir. Vücut alışana kadar oldukça zorluk çekilir... 
Bahar Temizliği Kışlıklar naftalinlenir, yazlıklarla dolaplardaki yerleri değiştirilir. O gün, evdeki tüm erkeklerin cinnet getirerek kendini sokağa atmasına neden olan, kadınların ise "ay, öldüm bittim valla" diye kendilerine delice eziyet etmesine neden olan değişik ve mantığı olmayan bir eylemdir. Diğer aylarda yapılmamasının sebebi açıklanamaz... 
Bahar Alerjisi Herkesi ilgilendirmese de sayıları azımsanamayacak insanı olumsuz yönde etkiler. Çiçek ve börtü böceğin doğaya kendini salma mevsimi olan baharda, polenlerin çektirdiğini ancak çekenler bilir. Dolayısıyla, büyük bir kitle baharın güzelliklerine övgüler yağdırırken, küçük kitle lanetler yağdırarak nefret eder. Ağızlarında maskeler ve ilaçlarla en güzel ayı geçirmek zorunda olmak hoş bir şey değildir... 
Bahar Geyikleri A Kalın kazakların altından çıkılarak aynaya bakılır ve "İnanmıyorum, acilen kilo vermem lazım, hiçbir şey yemeyeceğim" çığlığıyla birlikte, mayo-bikiniye girememe sendromuna karşı savaş açılır. Yaz gelmektedir ve kış kiloları acilen verilmelidir... B Özellikle annelerin "Yavrum, bakma sen havanın güzelliğine, sıkı giyin hasta olursun, bahar adamı çarpar" demesine inanılmayarak genelde hasta olunur... 
Bahar Aşkları Kışın kasvetinden sonra çiçeklerle birlikte açılıp saçılan bitkiler gibi insanoğlu kendini bir anda dışa vuruverir. Kozasından dışarı çıkar, gözlerini açar. Giyim-kuşam stili değişir, dişiler daha bir dikkat çeker. Erkekler, daha bir sportif görünüme bürünür. Vücudun kimyası değişir ve insanoğlu bir kez daha sersem salak bir şekilde, her "sakallıyı" hayatının aşkı sanarak dolanmaya başlar... 

Medeniyet 
Kadir Çöpdemir Medeni durumunuz 
Yoldaki Kişi Tekstille uğraşıyorum .. 

Vatandaş Aş Evi 
Kadir Çöpdemir AÇEV nedir 
Yoldaki Kişi Vatandaş aç demek yani vatandaş aş evi .. "Gerçeğin Ta Kendisi" programında 

Horozun hası 
"Bir de horoz alın, taze yumurta .." b b 
</TEXT>
</DOC>
