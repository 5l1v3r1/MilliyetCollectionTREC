<DOC>
<DOCNO> 348420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/guncel/gun13.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ceyhun Atuf Kansu Ödülü Atabaş'a 
</HEADLINE>
<TEXT>


ANKARA Milliyet 

Ceyhun Atuf Kansu Şiir Ödülü, "Yorgun Denge" adlı şiir dosyasıyla Ankaralı şair Hüseyin Atabaş'a verildi. 
Atabaş, çok yakında kitaplaşacak "Yorgun Denge" dosyasıyla özellikle Ceyhun Atuf Kansu adını taşıyan bir ödülü almaktan mutluluk duyduğunu söyledi. 
Hekimlik mesleğiyle şairliği insan sevgisi ekseninde buluşturan Kansu'nun 1919-1978 adına ailesince yürütülen şiir ödülüne bu yıl Atabaş layık görüldü. 
Atabaş'ın 24 şiirinden oluşan "Yorgun Denge" dosyası, 31 aday arasından ödüle değer bulundu. 
Atabaş, 30 Mayıs'ta Çağdaş Sanatlar Merkezi'nde düzenlenen törenle Kansu'nun eşi Muzaffer Kansu'dan ödülünü aldı. 
Duygusal dakikalar yaşayan Atabaş, "Kansu" adını taşıyan bir ödülü almaktan, aynı çizgiye yakın ürünler veren bir sanatçı olarak özellikle memnuniyet hissettiğini vurguladı. 
En yeni yapıtlarını içeren kitabını sanatseverlere sunacak olan Atabaş'ın, "Gelecek" 1975 , "Yanarca" 1979 , "Bitmeyen" 1983 , "Yüzün Bende" 1988 , "Saydam ve Gizli" 1997 ve "Düşe Yazdım" 2002 adlı kitapları bulunuyor. 
Atabaş, 1994'te de Cevdet Kudret Şiir Ödülü'nü almıştı. 


</TEXT>
</DOC>
