<DOC>
<DOCNO> 315044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sondun20.html </URL>
<DATE> 2005/02/14/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
350 kg bomba yüklü araç havaya uçtu, eski başbakan Hariri öldü 
</HEADLINE>
<TEXT>

     Lübnan'ın başkenti Beyrut'ta bomba yüklü araçla düzenlenen saldırıda eski Başbakan Refik Hariri hayatını kaybetti. Beyrut'u savaş alanına çeviren patlamada ayrıca aralarında iki eski bakanın da bulunduğu 9 kişi daha öldü, 100 kişi yaralandı. 
     Lübnan'ın başkenti Beyrut'ta düzenlenen bombalı saldırıda eski Başbakan Refik Hariri 60 hedef alındı. Turizm Bakanı Ferid Hazen, eski Başbakan Refik Hariri'nin, başkent Beyrut'taki patlamada öldüğünü açıkladı. 
     Hariri'nin de aralarında bulunduğu 9 kişinin ölümüne yol açan saldırıda 2 eski bakanın da öldüğü bildirildi. 
     Özel Lübnan televizyonu LBC, Samir El Cisr ile Bassel Fleihane adlı eski bakanların da aynı saldırıda hayatını kaybettiğini duyurdu. 
     Patlama, Beyrut'un batısında deniz kıyısındaki St. Georges oteli yakınlarında meydana geldi. Hariri'nin konvoyunun geçtiği sırada düzenlenen saldırı sonrası olay yeri kordon altına alındı. 
     
</TEXT>
</DOC>
