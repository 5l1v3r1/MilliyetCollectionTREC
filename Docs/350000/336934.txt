<DOC>
<DOCNO> 336934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sondun19.html </URL>
<DATE> 2005/04/26/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
İsrail Filistin iyi yolda ilerliyor 
</HEADLINE>
<TEXT>

     İsrail Savunma Bakanı Şaul Mofaz, Filistin lideri Mahmud Abbas'ın ''iyi yolda ilerlediğini'' söyledi. 
     Mofaz, İsrail devlet radyosuna yaptığı açıklamada, ''Ebu Mazen tarafından alınan önlemlerin iyi yolda ilerlediği izlenimine sahibim, ancak hızları biraz yavaş. Bu önlemlerin sonuçları da biraz yavaş olacak'' dedi. 
     Savunma Bakanı, güvenlik alanında şimdiye kadar kaydedilen ilerlemelerin yetersiz kaldığını, buna rağmen barış sürecine bir şans vermek gerektiğini kaydetti ve ''Bu sürece bir şans vermeliyiz, çünkü Ebu Mazen'in niyetleri iyi yönde. Yine de bu yeterli değil, sonuçları görmemiz lazım'' ifadesini kullandı. 
     Mofaz, ''Filistinliler bizim sonuç beklediğimizi biliyorlar, ancak muhtemelen bu biraz zaman alacak, Filistinliler işi ağırdan alıyor'' diye konuştu. 
     
</TEXT>
</DOC>
