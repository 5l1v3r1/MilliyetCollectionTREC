<DOC>
<DOCNO> 322987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sontur32.html </URL>
<DATE> 2005/03/11/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Üniversitede "simitli" eylem... 
</HEADLINE>
<TEXT>

     Abant İzzet Baysal Üniversitesi'nde bir grup öğrenci yemek fiyatlarına yapılan zammı ''simit'' yiyerek protesto etti. 
     Abant İzzet Baysal Üniversitesi kampusundaki yemekhanede toplanan bir grup öğrenci, yemek fiyatlarının 1 YTL 25 Ykr'dan 1 milyon 250 bin lira 1 YTL 50 Ykr'a 1 milyon 500 bin lira çıkarılmasını alkışlarla protesto ederek, yemekhanedeki öğrencilerden eylemlerine katılmalarını istediler. 
     Tepkilerinin sadece yemek fiyatlarındaki artışa olmadığını belirten öğrenciler, ''Dolmuş ücretlerinin 80 Ykr'dan 800 bin lira 50 Ykr 500 bin lira indirilmesini istiyoruz. Ayrıca öğrencilerin barınma sorununa da çözüm bulunmalı'' dediler. 
     Kendilerine verilen yemeklerin soğuk ve yenilmeyecek durumda olduğunu öne süren öğrenciler, tüm olumsuzluklara rağmen yemek ücretinin artırılmasını doğru bulmadıklarını kaydettiler. 
     Yapılan konuşmaların ardından eyleme katılan öğrenciler arkadaşlarının dağıttığı simitleri yiyerek, yemek ücretine yapılan zammı protesto ettiler. 
     
</TEXT>
</DOC>
