<DOC>
<DOCNO> 308470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sonspo16.html </URL>
<DATE> 2005/01/22/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Fenerbahçe'de hedef Türkiye Kupası... İşte muhtemel 11... 
</HEADLINE>
<TEXT>

     Fenerbahçe, Türkiye Kupası 3. Kademe maçında yarın kendi evinde Ankaragücü ile karşı karşıya gelecek. 
     Birinci Süper Lig'de lider durumda bulunan ve Türkiye Kupası özlemini de gidermek isteyen Sarı-lacivertliler, Ankaragücü maçına mutlak galibiyet parolasıyla hazırlanıyorlar. 
     Sarı-lacivertli ekipte Kemal'in sakatlığı bulunurken, hafta içinde ise Serkan bağırsak enfeksiyonuna yakalanmıştı. 
     Fenerbahçe ile Ankaragücü arasında, Fenerbahçe Şükrü Saracoğlu Stadı'nda saat 20.00'de başlayacak karşılaşmayı Hakan Sivriselvi, Cemal Gemici ve Erhan Sönmez üçlüsü yönetecek. 4. hakem olarak Aytekin Durmaz görev yapacak. 
     Fenerbahçe'nin, Ankaragücü maçına Rüştü, Önder, Luciano, Servet, Ümit, Serhat, Aurelio, Selçuk, Tuncay, Alex ve Nobre muhtemel 11'iyle çıkması bekleniyor. 
     Sarı-lacivertli takım, Ankaragücü maçının hazırlıklarını bu akşam basına kapalı olarak yapacağı antrenmanla tamamlayacak. 
     
</TEXT>
</DOC>
