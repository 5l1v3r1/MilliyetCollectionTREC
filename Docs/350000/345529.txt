<DOC>
<DOCNO> 345529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/siyaset/axsiy01.html </URL>
<DATE> 2005/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP'nin G.Doğu sürprizi 
</HEADLINE>
<TEXT>


Diyarbakır başta olmak üzere 9 ilde teşkilat kurduran MHP yönetimi, partiye katılacakların "provokatör" olabileceğini dikkate alarak güvenlik soruşturması istiyor 

ÖNDER YILMAZ Ankara 


"Ülkücülerin elinde silah değil bilgisayar istiyorum" diyen ve etnik kökene dayalı milliyetçilik yapmayacakları açıklamasıyla dikkat çeken MHP lideri Devlet Bahçeli, Güneydoğu planıyla bir tabuyu yıkıyor. MHP, başta bugüne kadar varlık gösteremediği Diyarbakır olmak üzere, Doğu ve Güneydoğu Anadolu'daki 9 il ve ilçede örgütlendi. Partiye katılacakların "provokatör" olabileceği ihtimali de dikkate alınarak, güvenlik soruşturması bulunmayanlar, üye olarak kabul edilmedi. 
Çalışmalar için görevlendirilen Adıyaman doğumlu Genel Başkan Yardımcısı Ali Işıklar, bölgede MHP'ye ciddi sempati duyulduğunu vurguladı. MHP'nin açılımını, Türkeş'in "Türkler ne kadar Türk ise Kürtler de o kadar Türk'tür. Kürtler ne kadar Kürt ise Türkler de o kadar Kürt'tür" sözüyle açıklayan Işıklar, şunları söyledi 

'Patlama yapacağız' 
"MHP'nin Hakk ri'de 400 oyu vardı. Ama şimdi bir aşiret, 'Teşkilatların masrafını ben üstleneceğim' diyerek 8 bin kişiyle bize geliyor. İl başkanımız onay verirse, kabul görür. Diyarbakır'da İçişleri Bakanı Aksu'nun köyü ve çevresinden 2 bin 100 kişi MHP'ye katıldı. Mardin, Siirt'te geçişler var. Patlamayı G.Doğu'da yapacağız. " 
Hakk ri, Diyarbakır, Batman, Mardin, Siirt, Şırnak, Ağrı, Muş ve Bitlis'te ilk kez teşkilatlandıklarını kaydeden Işıklar, "Daha önce buralarda teşkilat kuracak adam bulamıyorduk. Artık bölgede iki olay var. MHP ve PKK yandaşı bölücüler. İl ve ilçe başkanlarının hepsi yerli. Kürt olanlar da yoğunlukta. Ülkü ocağı kökenliler. Herkesi üye yapmıyoruz, çok seçici olduk. Güvenlik soruşturmasını almadan kimseyi üye yapmadık. Bazı provokatif girişimler olmasın diye" dedi. 




</TEXT>
</DOC>
