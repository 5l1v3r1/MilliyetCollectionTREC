<DOC>
<DOCNO> 304552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/siyaset/siy01.html </URL>
<DATE> 2005/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş'in gözü Baykal'da 
</HEADLINE>
<TEXT>


Kemal Derviş, 'şimdilik' adaylığa soğuk bakıyor. Ancak, Baykal çekilip 'işaret' verirse, CHP Genel Başkanlığı yarışına katılacak 

EZELHAN ÜSTÜNKAYA Ankara 


CHP'deki kurultay sürecinde tavrı merak konusu olan Kemal Derviş, hafta sonu İstanbul'da buluşacağı kurmaylarıyla durum değerlendirmesi yapacak. Derviş'in, milletvekilleri Zeynep Damla Gürel, Memduh Hacıoğlu, Zülfü Livaneli, Fikret Ünlü ile yapacağı görüşmelerde Livaneli'nin adaylığı konuşulacak. Şişli Belediye Başkanı Mustafa Sarıgül'e "mesafeli" olan Derviş, Livaneli'nin "uluslararası düzeyde tanınması ve ılımlı bir isim" olması nedeniyle aday olmasını istiyor. 
Derviş'in yakın çevresi, "aday ol" telkinlerine kendisinin bu süreçte sıcak bakmadığını, ancak Genel Başkan Deniz Baykal çekilip kendisini işaret ederse bunun olabileceğini ifade ediyor. Derviş, Baykal - Sarıgül kavgasından da büyük rahatsızlık duyduğunu söyledi. 



</TEXT>
</DOC>
