<DOC>
<DOCNO> 346582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/siyaset/siy09.html </URL>
<DATE> 2005/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Asker önden gidecek 
</HEADLINE>
<TEXT>


Org. İlker Başbuğ, Başbakan'dan önce ABD yolcusu 

BARKIN ŞIK Ankara 


Başbakan Recep Tayyip Erdoğan'ın ABD Başkanı George W. Bush ile görüşmesinden 48 saat önce Genelkurmay İkinci Başkanı Orgeneral İlker Başbuğ, Türk - Amerikan İş Konseyi'nce TAİK düzenlenecek toplantıda, ABD Genelkurmay Başkan Yardımcısı Orgeneral Peter Pace ile bir araya gelecek. Başbuğ, "Savunma ve Dış İlişkiler" konusunda görüşlerini açıklayacak. 
Türk Silahlı Kuvvetleri TSK , bir TAİK toplantısında uzun bir aradan sonra ilk kez orgeneral seviyesinde temsil edilecek. 

2 günlük konferans 
Erdoğan'ın ABD'ye hareket etmesi planlanan 6 Haziran'da, Washington'da TAİK tarafından organize edilen 2 günlük bir konferans başlayacak. Toplantıya Başbuğ, Hava Kuvvetleri Komutanlığı'ndan Tümgeneral Abidin Ünal, Kara Kuvvetleri Komutanlığı'ndan Tümgeneral Hilmi Akın Zorlu ve Deniz Kuvvetleri Komutanlığı'ndan Tuğamiral Cem Gürdeniz'in yanı sıra Milli Savunma Bakanı Vecdi Gönül, Milli Güvenlik Kurulu Genel Sekreteri Büyükelçi Yiğit Alpogan ile Savunma Sanayi Müsteşarı Murad Bayar da katılacak. 
Başbuğ, konferansın "Savunma ve Dış İlişkiler" başlıklı bölümünün yer aldığı birinci gününde, Pace ile birlikte, "Türkiye ve ABD'nin Stratejik Bakış Açısı" konulu bir konuşma yapacak. ABD Enerji Bakanı Samuel Bodmani ise, "21. Yüzyılda Türkiye - ABD İlişkileri" başlıklı bölümde görüşlerini açıklayacak. 


</TEXT>
</DOC>
