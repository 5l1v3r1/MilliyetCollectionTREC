<DOC>
<DOCNO> 303999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/soneko01.html </URL>
<DATE> 2005/01/06/ </DATE>
<TIME> 02.13 </TIME>
<AUTHOR>  </AUTHOR>
<HEADLINE>
Hong Kong dünyanın en serbest ekonomisi 
</HEADLINE>
<TEXT>

     PEKİN DHA 

      ABD hükümetine yakınlığıyla bilinen ve en önemli düşünce kuruluşlarından olan Heritage Foundation HF , Çin'in Hong Kong Özel İdarİ Bölgesi'ni 11'inci kez dünyanın en serbest ekonomisi seçti. 
     Dünyada halen devlet müdahalesinin en az olduğu ülkeler Freedom House, Fraser Institute ve Heritage Foundation adlı uluslararası sivil toplum kuruluşlarının yaptığı ekonomik özgürlük araştırmalarıyla ölçülmeye çalışılıyor. HF tarafından Hong Kong'da açıklanan 2005 Ekonomik Serbestlik Endeksi adlı raporda, Hong Kong'un üstünlüğünün ticari hiçbir engeli bulunmayan serbest bir liman oluşundan, hükümetin ekonomi alanındaki müdahalesinin en az düzeyde olmasından ve enflasyon oranının düşüklüğünden kaynaklanıyor. 
     Raporda, üst üste 11 defa en serbest ekonomi seçilen Hong Kong'u Singapur ve Lüksemburg izledi. 
     
</TEXT>
</DOC>
