<DOC>
<DOCNO> 301737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/ekonomi/eko03.html </URL>
<DATE> 2004/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'den, Çin'e önlem çağrısı 
</HEADLINE>
<TEXT>


Dış Ticaret Müsteşarlığı, Çin menşeili 42 çeşit tekstil ve konfeksiyon ürününe uygulanacak kotalar için Çin'i görüşmeye çağırdı. Çin, karara tepki gösterdi 

LEVENT ULUÇER Pekin 

Türkiye, önlem uygulamaya başlayacağını açıkladığı 42 ayrı kategorideki tekstil ve konfeksiyon ürünü konusunda danışma görüşmeleri için Çin'e çağrıda bulundu. Çin Ticaret Bakanlığı, karara ilişkin yaptığı açıklamada, uygulamanın Dünya Ticaret Örgütü DTÖ kurallarına aykırı olduğunu ileri sürdü. Dış Ticaret Müsteşarlığı DTM , 1 Ocak 2005'ten itibaren DTÖ'nün genel kuralları çerçevesinde kotaların kaldırılacağını, bu gelişme ile birlikte tekstil ve konfeksiyonda ortaya çıkabilecek olumsuz etkilerin giderilmesi için önlemler alınmakta olduğunu açıkladı. 
Bu kapsamda, Çin menşeli ürünlerin ticaretin düzenli gelişimini tehdit ettiği iddiasıyla yapılan başvuru çerçevesinde, 42 ürünün ithalatına karşı koruma önlemi uygulamak için Çin'le danışma görüşmeleri başlatılmasına karar verildiği bildirildi. 
Ülkeyle 30 gün içinde görüşmelere başlanacak. Görüşme talebinin Çin'e iletilmesiyle, 42 kategorideki ürünlere kota uygulaması de söz konusu olabilecek. DTM, uluslararası anlaşmaların böyle bir uygulamaya olanak sağladığını da belirtti. 

Çin, diyalog istedi 
Bu arada Türkiye'nin girişimi Pekin yönetimde rahatsızlık yarattı. Çin Ticaret Bakanlığı 'haksız' olarak nitelediği kararın geri alınması ve çözüm için karşılıklı diyalog istedi. 


</TEXT>
</DOC>
