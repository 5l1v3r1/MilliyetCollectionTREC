<DOC>
<DOCNO> 342325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sontur27.html </URL>
<DATE> 2005/05/13/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Beşiktaş'ta 150 kişilik grup AİHM kararını protesto etti 
</HEADLINE>
<TEXT>

     Avrupa İnsan Hakları Mahkemesi’nin AİHM terör örgütü elebaşı Abdullah Öcalan hakkındaki kararını protesto eden bir grup, Beşiktaş’ta basın açıklaması yaptı. 
     Beşiktaş Meydanı’nda toplanan yaklaşık 150 kişilik grup, "ülkücüler dün sözünden dönmedi, yarın da dönmeyecek" yazılı dövizler ve bayraklar taşıyarak yürüyüşe geçti. 
     Terör örgütü elebaşı aleyhine slogan atan grup, Beşiktaş çarşı içine kadar yürüdü. 
     Burada bir basın açıklaması yapan İstanbul Ülkü Ocakları Başkanı Yüksel Kaleci, "AİHM’in aldığı karar bir kez daha göstermiştir ki Avrupa’nın insan haklarından anladığı terörist haklarıdır. 
     Bölücübaşının yeniden yargılanması demek, Türk devleti ve milletinin iradesini hiçe saymak demektir" diye konuştu. 
     Kaleci, "Avrupa’nın böyle bir karar alarak, bölücübaşının cezaevinden çıkarılarak Türkiye’de siyaset yapmasını arzuladığını" öne sürdü. 
     Açıklamanın ardından sloganlar atarak Beşiktaş Meydanı’na kadar yürüyen grup, daha sonra dağıldı. 
     
</TEXT>
</DOC>
