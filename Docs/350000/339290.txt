<DOC>
<DOCNO> 339290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonspo31.html </URL>
<DATE> 2005/05/03/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
İstanbul İl Spor Güvenlik Kurulu ceza yağdırdı... 
</HEADLINE>
<TEXT>

     İstanbul İl Spor Güvenlik Kurulu, olay çıkaran 189 taraftara 6’şar ay spor müsabakalarından men ve toplam 209 bin 890 YTL para cezası verdi. 
     Vali Muammer Güler başkanlığında, 11 Mayıs Çarşamba günü Atatürk Olimpiyat Stadı’nda yapılacak Türkiye Kupası finalinde alınacak güvenlik önlemlerini görüşmek üzere valilik binasında toplanan İl Spor Güvenlik Kurulu, aynı zamanda il sınırları içinde son dönemde meydana gelen spor müsabakalarındaki olayları da masaya yatırdı. 
     İstanbul Valisi Muammer Güler, yaptıkları toplantıda kurulun 189 kişiye, toplam 209 bin 890 YTL para cezası verdiğini açıkladı. 
     Vali Güler, karıştıkları olaylar nedeniyle bu yıl içinde ceza alan kişi sayısının böylece 305’e çıktığını söyledi. 
     Güler, Fenerbahçe-Beşiktaş derbisi öncesi olay çıkaran 180 kişiye 6’ar ay süreyle spor müsabakalarından men ve 1,112 YTL para cezası 
     verildiğini, Galatasaray-Trabzonspor maçında 5, Fenerbahçe-Gençlerbirliği ve Fenerbahçe-Denizlispor maçlarında da 1’er kişiye ceza verildiği bildirildi. 
     
</TEXT>
</DOC>
