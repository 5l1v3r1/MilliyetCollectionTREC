<DOC>
<DOCNO> 330433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sonsiy26.html </URL>
<DATE> 2005/04/05/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Tarım Bakanı Güçlü Balın üçte biri sahte 
</HEADLINE>
<TEXT>

     Tarım ve Köyişleri Bakanı Sami Güçlü, son günlerde gündeme gelen sahte bal konusunda aldıkları numunelerin üçte birinin sahte çıktığını açıkladı. Güçlü, 4 bin 132 kilo bala el koyduklarını, 32 işletmeye idüari para cezası kestiklerini, 6'sının sorumluları hakkında ise suç duyurusunda bulunduklarını bildirdi. 
     TBMM Genel Kurulunda konuşan Bakan Güçlü, dünya bal üretiminin 1.3 milyon kilogram olduğunu ve Türkiye'nin üretimde 5'inci sırada bulunduğunu anlattı. "İnsanoğlunun kolayı tercih etme, kısa sürede ahlakı, etiği çiğneyerek haksız kazanç elde etme zaafı bulunduğunu" belirten Güçlü, konuyla ilgili olarak yaptıkları denetim sonuçlarını şöyle açıkladı 
     "332 bal numunesi analize gitti 263'ü hakkında sonuç çıktı. Bunların 88'inde bir takım sahtecilik sonuçlarının doğruluğu ortaya çıktı. 175 adedinin analizleri olumlu çıktı. 
     Ülke genelinde 32 işletme hakkında çalışma, üretim izni olmadığından idari para cezası kesildi. 6 işletme hakkında ise suç duyurusunda bulunuldu. Bu işletmelerin bir kısmında 4 bin 132 kilo bala el konulmuştur. Denetim ülke genelinde yoğun şekilde devam etmektedir. 2002 ve 2003'te ihraç edilen balın yüzde 1.93'ü civarındaki kısmı iade edildi. 2004'te ise iadeler yüzde 3 olarak gerçekleşti. İadelerin genel gerekçesi şartlara uymamak ve fiyat konusundaki itirazlardan kaynaklanıyor. Bunun çok gerçekçi olmadığını biliyorum, ama bize Dış Ticaret Müsteşarlığından gelen yazıda bu belirtiliyor. İdare bir nebze çaresiz kalmaktadır. İade konusunda resmi prosedür çok açıktır. İhraç sonrasında iade yoluyla yurda girerken uygulanması gereken prosedür vardır, ithal edilen mal prosedürüne tabu tutulur ve denetimden geçer. 
     Bugün laboratuvarlardan olumsuz bir sonuç yok. Ancak piyasada tağşiş, yani içerisine başka malzemeler katılarak bozulması ve sahtecilik olayları bizim de kendi bulgularımaza göre yer aldığını biliyoruz piyasada. Evvela denetimlerin artırılması, kamuoyu otoritesinin caydırıcılığını göstermesi gerekiyor." Güçlü, Bakanlık olarak başta DTM olmak üzere, Ege İhricatçılar Birliği, Arı Yetkiştiricileri Merkez Birliği TüketiCi Hakları Federasyonu, Gıda Üreticileri Federasyonu ve ünevirsetilerle soruna çözüm arayışını sürdürdüğünü kaydetti. 
     
</TEXT>
</DOC>
