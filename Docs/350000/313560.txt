<DOC>
<DOCNO> 313560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sontur13.html </URL>
<DATE> 2005/02/08/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Çiftçilerden Erman Toroğlu'na tepki 
</HEADLINE>
<TEXT>

     Recep CAN YALOVA, DHA 

      ÖZEL bir televizyon kanalında Türk çiftçisini aşağılayıcı ifadeler kullandığı ileri sürülen spor yorumcusu Erman Toroğlu ile haber spikeri Ali Kırca, Yalova Ziraat Odası Başkanlığı tarafından kınandı. Yalova Cumhuriyet Meydanı'nda bir araya gelen çiftçiler, 1 dakikalık saygı duruşu ardından İstikl al Marşı'nı okudu. Ziraat Odası Başkanı Şaban Birol Beşli, Türk üreticisini sahtek ar olarak ilan ettiği gerekçesiyle Erman Toroğlu'nu kınadıklarını söyledi. 
     Çiftçiler, Toroğlu ve Kırca'yı, yanlarında getirdikleri Erman Toroğlu-Ali Kırca, bütün köylü ve çiftçiler olarak sizleri esefle kınıyoruz' yazılı pankatı açarak protesto etti. Çiftçiler adına açıklama yapan Ziraat Odası Başkanı Beşli, 24 Ocak tarihinde özel bir televizyon kanalının ana haber bülteninde, Sahtek ar Üreticinin düşman ilan ettiği Erman Toroğlu, hükümetçe tüketicinin avukatı ilan edildi' alt yazısıyla haber yapıldığını söyledi. Beşli, 29 Ocak tarihindeki ana haber programında TZOB Genel Başkanı Şemsi Bayraktar'ın katılımıyla haber yapıldığını kaydetti. Oda Başkanı Beşli, "Düzenlenen tek taraflı ve çarpıtılmış vurgularla donatılan tartışmalar odamızca üzüntü yaratmıştır. Böylesi tek taraflı mantıkla gerçekleştirilen programı esefle kınıyoruz'' dedi. 
     Yapılan programlarda yapılan değerlendirmelerin çiftçilere yönelik talihsiz açıklama olduğunu söyleyen Oda Başkanı Beşli, "Bazı münferit olayların genelleştirilerek ülke gündemine taşınması, tarım sektörü kadar ülke ekonomisine zarar vermektedir. Sorunların çözümü noktasında bir sektörü genel olarak hedef alan ifadeler sorunun çözümünden çok, dünyada yaşanan serbest rekabet şartlarında ülkemiz dış ticaretine de zarar vermektedir'' diye konuştu. 
     
</TEXT>
</DOC>
