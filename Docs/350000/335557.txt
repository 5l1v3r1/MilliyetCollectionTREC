<DOC>
<DOCNO> 335557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sonsiy15.html </URL>
<DATE> 2005/04/21/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Güler Enerji davasıyla ilgili şu anda yorum yapmak istemiyoruz 
</HEADLINE>
<TEXT>

     Enerji ve Tabii Kaynaklar Bakanı Hilmi Güler, enerji yolsuzluğu ile ilgili yargı süreci bitine kadar herhangi bir yorum yapmak istemediklerini bildirdi. 
     Güler, 7 ülke arasında imzalanan mutabakat zaptı çerçevesinde başlatılan Elektrik Sistemlerinin Enterkonneksiyonu Projesi ile ilgili İstanbul'da düzenlenen toplantı sırasında, basın mensuplarının konuya ilişkin soruları üzerine, bu konuda Bakanlık olarak yargı sürecinin bitmesini beklediklerini söyledi. 
     Süren bir yargı süreci bulunduğuna işaret eden Güler, ''Bu yargı süreci bitene kadar, biz herhangi bir yorum yapmak istemiyoruz. Yargı süreci bitmediği için, bu açıklamayı şu anda yapmayı uygun görmüyoruz'' dedi ''Bir milletvekilinin adının yolsuzluk iddialarında geçmesi ve istifasına'' ilişkin soru üzerine de Güler, ''Bu yargı süreci bitmediği için, herhangi bir açıklama yapmak istemiyorum. Yargı süreci bittikten sonra çok geniş bir açıklamayı yaparak sizlerle paylaşacağız'' diye konuştu. 
     
</TEXT>
</DOC>
