<DOC>
<DOCNO> 333143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/ekonomi/eko04.html </URL>
<DATE> 2005/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Aptestimizden şüphe yok' 
</HEADLINE>
<TEXT>


Maliye Bakanı Unakıtan, hakkındaki 'hayali ihracat' iddiası ile ilgili olarak, "Aptestimizden şüphemiz yoktur. Çiğ yemedik, karnımız ağırmaz bizim" dedi 

ANKARA Milliyet 

Maliye Bakanı Kemal Unakıtan, Albaraka Türk'ün yönetim kurulu üyesi olduğu dönemde hayali ihracat yapıldığı iddialarının, müşteriyle yapılan fatura alışverişinden kaynaklandığını, kendisinin o dönemde yönetim kurulu üyesi olduğu için soruşturulduğunu kaydetti. Vicdanının rahat olduğunu söyleyen Unakıtan, "Aptestimizden şüphemiz yoktur. Çiğ yemedik, karnımız ağrımaz bizim" dedi. 
İnşaat Sanayicileri İşveren Sendikası İNTES toplantısının ardından soruları yanıtlayan Unakıtan, "Yönetim kurulunun her gün yapılan binlerce işten haberi olmaz. O dönemde Albaraka yöneticileri olarak mahkemeye verilmiştik. Davalardan bazıları zamanaşımı nedeniyle kalktı. Biri devam ediyor. Mahkeme, beraat verdi. Ama Yargıtay usul yönünden bunu bozdu" diye konuştu. 
Albaraka Türk'ün, Unakıtan'ın yönetim kurulu üyeliği yaptığı 1995 - 1998 arasında 150 milyon dolarlık hayali ihracat olayına karıştığı iddia edilmiş, dönemin yönetim kurulu üyelerinin soruşturulmasına karar verilmişti. 




</TEXT>
</DOC>
