<DOC>
<DOCNO> 304318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/soneko02.html </URL>
<DATE> 2005/01/07/ </DATE>
<TIME> 02.11 </TIME>
<AUTHOR>  </AUTHOR>
<HEADLINE>
Petrol Ofisi gazyağı çıkış fiyatını tüketicilere aynen yansıtacak 
</HEADLINE>
<TEXT>

     Petrol Ofisi PO , Tüpraş'ın gazyağı rafineri çıkış fiyatında yaptığı indirim tutarını tüketicilerine aynı miktarda yansıtma kararı aldı. 
     Petrol Ofisi A.Ş'den yapılan açıklamada, Tüpraş'ın yarından itibaren geçerli olmak üzere gazyağı fiyatlarında değişiklik yaptığı hatırlatılarak, buna göre, KDV dahil gazyağı rafineri satış fiyatında litrede 7 Kuruş indirim olduğu belirtildi. 
     Bu gelişmeler doğrultusunda Petrol Ofisi'nin, Tüpraş'ın bu indirim tutarının tüketicilerine aynı miktarda yansıtılması ve bayilerine ''Tavsiye niteliğindeki perakende satış fiyatı''nda indirim yapılması kararı aldığı bildirildi. 
     Açıklamada, eski litre fiyatı 1.61 YTL olan gazyağının, ''Tavsiye edilen İstanbul ili Avrupa Yakası KDV dahil yeni perakende satış fiyatı''nın, yarından geçerli olmak üzere 1.54 YTL olarak belirlendiği kaydedildi. 
     
</TEXT>
</DOC>
