<DOC>
<DOCNO> 329057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sontur33.html </URL>
<DATE> 2005/03/31/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Annesinin çalıştığı işyerini soydu 
</HEADLINE>
<TEXT>

     Konya'da annesinin yanında çalıştığı diş hekiminin muayenehanesindeki çelik kasadan 30 bin YTL'lik 30 milyar liralık altın çaldığı iddia edilen kişi tutuklandı. 
     Edinilen bilgiye göre, 2004 yılının Ekim ayında, diş hekimleri Necip ve Şeref Nur Mutlu çiftinin merkez Selçuklu İlçesi Beyhekim Mahallesi Kaleönü Sokak'taki muayenesinde bulunan çelik kasa gece kırılarak içindeki 30 bin YTL değerindeki altın ve 2 cep telefonu çalındı. 
     Mutlu çifti, durumu polise bildirdikten sonra, şüphe üzerine 6 yıldır yanlarında çalışan Zehra B'yi de işten çıkardı. 
     Konya Emniyet Müdürlüğü Hırsızlık Büro Amirliği ekiplerinin araştırmaları sonucu, Zehra B. ve oğlu Hüseyin B. 24 Antalya'nın Alanya İlçesi'nde yakalanarak Konya'ya getirildi. 
     Hüseyin B'nin, işyerinin anahtarını annesinin çantasından gizlice aldığını ve kasayı kırarak çaldığı altınların bir kısmını arkadaşı N.K. ile birlikte bozdurarak parayı harcadığını söylediği öğrenildi. 
     Hüseyin B. çıkarıldığı mahkemece tutuklanarak cezaevine gönderildi. Zehra B. ise tutuksuz yargılanmak üzere serbest bırakıldı. 
     
</TEXT>
</DOC>
