<DOC>
<DOCNO> 341051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/astro/index.html </URL>
<DATE> 2005/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaratıcı çalışmalar 
</HEADLINE>
<TEXT>


Gün eğitsel uğraşlar, hareket ve iletişim açılarından zengin enerjiler sunmakta. Hayal gücümüzü verimli biçimde kullanabiliriz. Sanat, edebiyat ve düşünsel konularda akıcı çalışmalar yapabiliriz. 
Koç'lar güne hızlı bir başlangıç yapacaklar. Yakın çevrelerinde bolca iletişim ve hareket var. Bu konuların içinde olmaktan ise hoşnutlar. Boğa'lar para konusunda becerikli olabilecekler. Sezgilerini kullanarak yeni kazanç yolları elde edebilecekleri şanslar var. İkizler öne çıkabilecekleri günlerinde olacaklar. Kendilerini iyi anlatacaklar fakat tartışmalardan da kaçınmaları gerekiyor. Kişisel istekleri konusunda kararlı olmalılar. Yengeç'ler keyifli olamayabilirler. Beklenmedik gecikmeler canlarını sıksa bile iyimserliklerini korumalılar. Aslan'lar için yapıcı yaklaşımlar içinde olabilecekleri bir gün. Girişimlerinde bekledikleri sonucu almaları mümkün görünüyor. Dostlardan da destek görüyorlar. Başak'lar yoğun bir temponun içinde olacaklar. İş ortamında aniden değişen şartlara uyum sağlamaya çalışırken, dikkat çekebilecekleri bir gündeler. 
Terazi'ler iyimser enerjilerle beraberler. Duygusal olarak yeni deneyimlere açık olabilirler. Düşündükleri seyahatler gündeme gelebilecek. Akrepler birikimleri ile ilgili yeni kararlar almaktan yanalar ancak, bu alanda şartları fazla zorlamamak lazım. Eşin parasal durumuna ait gelişmeler onları hayli uğraştırabilir. Yay'lar için hassas olacakları bir gün. Evlilikle ilgili konular gündeme gelirken ılımlı olabilmeliler. Kendilerine fayda sağlayıcı yeni girişimler de söz konusu olabilecek. Oğlak'lar iş ortamında dağınık olmaktan kaçınmalılar. Bitirilmesi gereken işler onları hayli oyalayabilecek. Kova'lar üstlerindeki gerginlikten kurtularak rahat olmaya çalışmalı. Yaratıcı enerjileri ile yenilikler yapmaları ve aşk hayatında mutlu edici olaylar yaşamaları olası. Balık'lar pek huzurlu sayılmazlar. Planlarının bazı değişikliklere uğraması onları gerebilir. Duygusal tepkilerini kontrol etmeliler. 
</TEXT>
</DOC>
