<DOC>
<DOCNO> 319360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sontur16.html </URL>
<DATE> 2005/02/28/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Temizlikçi kadın ev sahibini soydu 
</HEADLINE>
<TEXT>

     M. Nuri ŞİRİN KAHRAMANMARAŞ, DHA 

      KAHRAMANMARAŞ'ta, 2 yıldır evinin temizliğini yaptığı 72 yaşındaki Şükran Kılınçkıran'ın başına çarşaf geçirerek evdeki altınlarını saklayıp, olayı soygun süsü vermek isteyen temizlikçi kadın 40 yaşındaki Tuncay Can, tutuklandı. 
     Binevler Mahallesi'nde oturan Şükran Kılınçkıran'ın evinde temizlik yapan Tuncay Can, dün sucu geldi' diyerek eve birinin geldiğini söyledi. Can, kısa süre sonra arkasından yaklaştığı Şükran Kılınçkıran'ın başına çarşaf geçirerek bir sandalyeye bağladı. Bağıran yaşlı kadına da, "Sus bizi öldürmeye geldiler'' diyerek korkutarak susturdu. Evdeki 4 altın bileziği banyodaki çamaşır makinasının arkasına saklayan Can, daha sonra kendi ellerini de bağlayarak soygun süsü vermeye çalıştı. 
     Olay sonrası çelişkili ifade verince gözaltına alınan ve sorgusunda suçunu itiraf eden temizlikçi kadın Tuncay Can, çıkartıldığı nöbetçi mahkemece tutuklandı. 
     
</TEXT>
</DOC>
