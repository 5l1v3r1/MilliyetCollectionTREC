<DOC>
<DOCNO> 346558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/guncel/axgun01.html </URL>
<DATE> 2005/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kız yurdunun temeli Osmaniye'de atılıyor 
</HEADLINE>
<TEXT>


Milliyet'in "Baba Beni Okula Gönder" kampanyası çerçevesinde Osmaniye'de kız yurdunun temeli pazartesi günü atılacak 

İSTANBUL Milliyet 

Milliyet gazetesinin okumayan kızımız kalmasın hedefiyle başlattığı, "Baba Beni Okula Gönder" kampanyası çerçevesinde Osmaniye Kız Yurdu'nun temeli pazartesi günü atılıyor. 
Osmaniye Valisi İsa Küçük, il genelinde 40 kamu kurum ve kuruluşlarında çalışan memurların 3 yıllığına maaş hesaplarını bulunduracak bankalardan promosyon niteliğinde verilen katkı paylarını birleştirerek 450 bin YTL'lik bir kaynak yaratmıştı. Daha önce makam arabası, eşya gibi kalemlere giden bu para, şimdi ilde yaşayan ancak okumak için kalacak yer bulamayan kız çocuklarının umudu oldu. Bu umudun temeli pazartesi günü düzenlenecek bir törenle Merkez'deki Fevzi Çakmak Mahallesi'nde atılacak. 
Temel atma törenine "Baba Beni Okula Gönder" kampanyasına destek veren Vali Küçük'ün yanı sıra Milliyet Yayın Danışmanı Nurcan Akad ve İcra Kurulu Üyesi Bilen Böke de katılacak. Kamu arazisi üzerine yapılacak kız yurdu, 250 kişi kapasiteli olacak. Yurt, 2005 - 2006 eğitim - öğretim yılında hizmete girecek. 
Vali Küçük, kaynak olanakları çerçevesinde yeni yurtlar yapmayı planladıklarını da söyledi. 

Kampanyaya bağış yapanlar 17. gün 

BURS HESABI Cavide Erseven, Gazi Tukta, Işıl Çeki, İlknur Demirel, Mete Mısırlıoğlu, Pınar Ateş, Toraman Yetkin, Ziya Yılmaz 
KIZ YURDU HESABI Ahmet - Nesrin Boyacı, Alparslan Sevin, Ayten Erdoğan, Erhan Aslanoğlu, Gazi Tukta, Muazzez Ergin, Muzaffer Turhan Erkorol, Müge Açıkalın, Nilgün - Necdet Yenilmez, Nilüfer Eriş, Okan Erdem, Onur Hoca, Rıfar Işınbak, Toraman Yetkin 
Not Eğitim destekçilerinin listesi devam edecek 


</TEXT>
</DOC>
