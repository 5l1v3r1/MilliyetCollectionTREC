<DOC>
<DOCNO> 332464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sondun21.html </URL>
<DATE> 2005/04/12/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Karaçi Konsolosluğu kapatıldı, Yemen Büyükelçiliği açıldı... 
</HEADLINE>
<TEXT>

     Pakistan'da ABD'nin Karaçi Konsolosluğu, güvenlik nedeniyle kapatıldı. 
     Amerikalı sözcü Greggory Crouch, konsolosluğun, yüksek güvenlik endişesi nedeniyle kapatıldığını belirterek, ''Güvenliğin artırılması konusunda güvenilir bilgi aldık'' dedi. 
     ABD'nin Karaçi Konsolosluğu dışında 2002 haziranında bir araca yerleştirilen bombanın patlaması sonucu 12 Pakistanlı ölmüştü. 
     
     YEMEN BÜYÜKELÇİLİĞİ YENİDEN AÇILDI 

     Öte yandan, Yemen'de güvenlik gerekçesiyle kapatılan Amerikan Büyükelçiliği, iki gün aradan sonra açıldı. 
     Büyükelçilik sözcüsü, artan güvenlik tehditleri nedeniyle cumartesi ve pazar günü kapalı kalan elçiliğin dün yeniden açıldığını söyledi. 
     Amerikan Dışişleri Bakanlığı, geçen cuma günü, vatandaşlarını, yüksek terörist saldırı olasılığı ve Yemen'e seyahat konularında uyarmıştı. Bakanlık ayrıca, elçilikte zorunlu görevi bulunmayan personelin aileleriyle ülkeden ayrılmasına izin vermişti. 
     Sözcü, seyahat uyarısının halen geçerli olduğunu belirtti. 
     
</TEXT>
</DOC>
