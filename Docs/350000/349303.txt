<DOC>
<DOCNO> 349303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sondun33.html </URL>
<DATE> 2005/06/06/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Metin Kaplan'ın adamına 1050 euro para cezası 
</HEADLINE>
<TEXT>

     Almanya'da yasaklanan İslami Cemiyet ve Cemaatleri Birliği'nin İCCB Türkiye'ye gönderilen yöneticisi Metin Kaplan'ın yandaşı İbrahim A. 60 , dernek adına propaganda faaliyetlerini sürdürmek suçundan Koblenz Eyalet Mahkemesi tarafından 1050 avro para cezasına çarptırıldı. 
     Mahkeme, İbrahim A'yı, 2001 yılı sonundan 2003 yılı sonuna kadar derneğe ait propaganda malzemeleri için abone aramaktan suçlu buldu. 
     Savcılık, İbrahim A'yı, propaganda malzemesi dağıtarak Dernekler Yasası'nı ihlal etmekle suçlamış, sanık ise derneğe ait dergileri evinde bulundurduğunu, ancak bunları satmadığını savunmuştu. 
     Almanya'da 2001 yılının aralık ayında yasaklanan İCCB'nin yöneticisi Metin Kaplan, 2004 yılının ekim ayında Köln İdare Mahkemesi'nin hakkında sınırdışı kararı almasından sonra hemen yakalanarak özel bir uçakla Türkiye'ye gönderilmişti. 
     
</TEXT>
</DOC>
