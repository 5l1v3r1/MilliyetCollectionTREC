<DOC>
<DOCNO> 325749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/spor/bbas.html </URL>
<DATE> 2005/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'a çelme 104-98 
</HEADLINE>
<TEXT>


FIBA Avrupa Ligi'nde Final-Four'u kovalayan Siyah-Beyazlılar, ligin ilk yarısında devirdiği Tuborg Pilsener ile İzmir'de başa çıkamadı, uzatmada kaybederek muhtemel Play - Off eşleşmesinde 1 - 1 eşitliğe razı oldu 


Basketbol Ligi'nde zirveyi kovalayan Tuborg Pilsener, ilk yarıda rakip sahada mağlup olduğu Beşiktaş'ı İzmir'de uzatmada yıkarak, muhtemel Play - Off eşleşmesinde de 1 - 1'lik eşitlik sağladı. 
28 - 24 geride kapadığı ilk çeyreğin ardından ikinci periyotta Milicic ve Hakan Köseoğlu'nun üçlükleriyle oyunun kontrolünü ele geçiren Tuborg Pilsener, devreyi 48 - 46 önde kapadı. 
Üçüncü çeyrekte Sanders ile pota altında etkili olan ve bir ara farkı dokuz sayıya kadar çıkaran Tuborg karşısında Beşiktaş, Varda ile farkı eritti. Büyük çekişmenin yaşandığı son periyotta son hücumu iyi kullanan Beşiktaş, Nedim ile maçı uzatmaya götürdü. Uzatma bölümünde Hakan ve Sanders'ın skorda sürüklediği Tuborg karşılaşmayı 104 - 98 kazandı. 

Maçın karnesi 
HAKEMLER Mehmet Keseratar, Sami Özel, Zafer Yılmaz 
TUBORG PİLSENER Hakan 9 29, Milicic 7 12, Jensen 6 3, Sanders 7 16, Asım 7 17, Czmic 7 15, Hüseyin 6 5, Barış 6 7 
BEŞİKTAŞ El Amin 7 19, Nedim 6 12, Bekir 6 8, Varda 9 29, Haluk 5 5, Ellis 7 19, Erkan 5 6, Maher 4 
1.PERİYOT 28 - 24 Beşiktaş , 2.PERİYOT 48 - 46 T.Pilsener , 3.PERİYOT 71 - 70 T.Pilsener , NORMAL SÜRE 92 - 92, MAÇ SKORU 104 - 98 T.Pilsener 
BEŞ FAUL Serkan 37.57 , Haluk 39.54 , El Amin 44.46 , Asım 39.10 , Jensen 43.54 

F.Bahçe final provası yaptı 74-70 

Sarı - Lacivertliler, Banvit önünde sıkıntılı anlar yaşadı, galibiyeti taktik faulleriyle yakaladı 


Basketbol Ligi'nde şampiyonluk yarışını sürdüren Fenerbahçe, Banvit'i zorlanmasına rağmen 74 - 70 yenerek, Beşiktaş ile Avrupa'da oynayacağı çeyrek final son maçı öncesi moral buldu. 
Maçın ilk iki çeyreğinde pota altında Banks ve Myles ile Fenerbahçe'ye üstünlük kuran Banvit, devreyi 38 - 31 önde kapadı. Üçüncü periyotta Ömer ve Mrsic'in oyuna ağırlığını koymasıyla toparlanan Fenerbahçe, maçı lehine çevirdi. 

Maçın karnesi 
HAKEMLER Halil Baldemir, Erşan Kartal, Deniz Kıyak 
FENERBAHÇE Mrsic 8 22, Ömer 8 20, Erdal 7 13, Salyers 7 13, Harvey 5 4, Emre 4 2, Barış 3 , Zeki 3 , Rasim 3 
BANVİTSPOR Can 6 9, Ersin 7 11, Radoseviç 6 10, Myles 6 10, Banks 8 19, Turgay 4 , Ümit 5 6, Ömer 5 3, Önder 4 2 
1.PERİYOT 20 - 17 Banvit , 2.PERİYOT 38 - 31 Banvit , 3.PERİYOT 50 - 48 F.Bahçe , 
MAÇ SKORU 74 - 70 F.Bahçe 
BEŞ FAUL Can 39.24 , Ömer 39.34 

Yeşildağ Beykoz'da 

Basketbol Erkekler İkinci Ligi'nde B Grubu'nda lider durumda bulunan Beykozspor, başantrenörlük görevine tecrübeli coach Cihansever Yeşildağ'ı getirdi. Geçtiğimiz günlerde Hakan Yavuz ile yollarını ayıran Sarı - Siyahlı kulübün Yeşildağ ile sezon sonuna kadar mukavele yaptığı öğrenildi. Yeşildağ daha önce İTÜ, Fenerbahçe, Ortaköy, Darüşşafaka, Oyak Renault, Pınar Karşıyaka ve Kombassan Konya kulüplerinde görev yapmıştı. 

Avrupa'da sınıfı geçtik 

Basketbol Avrupa kupalarında 2004 - 2005 sezonunda mücadele veren temsilcilerimiz, aldıkları birbirinden başarılı sonuçlarla Türkiye'yi 31 ülke arasında ilk iki sıraya taşıdılar 

Basketbolda Türk takımları, erkeklerde bu sezonunun tamamlanmasına iki ay kala "sınıfı geçtiler". 
Sezona 8 kulüple giren ve beş takımla Efes Pilsen, Ülkerspor, Fenerbahçe, Beşiktaş, Banvit yola devam eden Türkiye, takımlarının 116 maçta elde ettikleri 71 galibiyetle tarihin en başarılı grafiklerinden birini çizdi, 142 puanla 31 ülke arasında ikinci sıraya yerleşti. 
Avrupa kupalarına katılan takımların oynadığı maçların baz alındığı klasmanda, 9 takımından 6'sı kupalarda yoluna devam eden Rusya, 194 puanla ilk sırayı alırken, 10 takımının üçü ayakta kalan Yunanistan, Türkiye ile aynı 142 puanla üçüncülüğe oturdu. Türkiye, takımlarının kazandırdığı puanlarla İspanya, İtalya, Fransa, Almanya ve Sırbistan Karadağ'ı geride bıraktı. 
Kulüpler bazında ise Euroleague'de Efes Pilsen, Avrupa'da yer alan 128 takım arasında 18 maçta 15 galibiyet, 3 yenilgi ile, 17'de 17 yapan Rus Dinamo St.Petersburg 34 puan ve yine 18 maçta sadece bir yenilgi alan bir diğer Rus CSKA Moskova'nın 34 puan ardından 30 puanla üçüncülüğe yerleşti. Klasmanda Fenerbahçe 26 puanla 7., Beşiktaş 24 puanla 9. sıralara oturdular. 


</TEXT>
</DOC>
