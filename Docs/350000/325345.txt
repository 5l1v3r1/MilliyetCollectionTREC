<DOC>
<DOCNO> 325345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/son/sontur20.html </URL>
<DATE> 2005/03/20/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Taksim'de ABD'yi protesto gösterisi... 
</HEADLINE>
<TEXT>

     Özgür Düşünce ve Eğitim Hakları Derneği Özgür-Der üyesi bir grup, Irak'a müdahalesinden dolayı ABD'yi protesto etti. 
     Taksim Gezi Parkı'nda toplanan grup adına açıklama yapan Özgür-Der Başkanı Hülya Şekerci, Irak'a özgürlük getirmek için giden ABD'nin, kavramları altüst ederek direnişçilere ''terörist'' dediğini öne sürdü. 
     Gazeteci-yazar Abdurrahman Dilipak da ABD işgalinin 2. yılına girdiğini belirterek, ''ABD'nin getirdiği özgürlük, Irak halkını kan ve gözyaşına boğdu. Kitlesel silahlar bulacağız diye kitlesel kıyımlar gerçekleştiriyor. Kan ve gözyaşından korkmayan Irak halkı, onurlu direnişini sürdürüyor. ABD derinden sallanıyor. Asker bulmakta zorlanıyor. Gelecekten umutları kalmadı. Özgüvenlerini yitirdiler. ABD sadece Irak halkına değil, kendi halkına da zulüm yapıyor'' dedi. 
     Grup, daha sonra olaysız dağıldı. 
     
</TEXT>
</DOC>
