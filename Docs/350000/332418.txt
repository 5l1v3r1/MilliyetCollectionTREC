<DOC>
<DOCNO> 332418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/spor/ydilmen.html </URL>
<DATE> 2005/04/12/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Favorim Lyon 
</HEADLINE>
<TEXT>



Şampiyonlar Ligi'nde çeyrek final rövanşları çekişmeli maçlara sahne olacak. Fransa'da PSV Eindhoven ile 1-1 berabere kalan O.Lyon'un deplasmanda galip geleceğine inanıyorum. Farklı kazanacakları ilk karşılaşmayı şanssız bir şekilde tamamladılar. Lyon deplasmanlarda daha etkili olan bir ekip. Bu yüzden favorim. 
Bayern Münih - Chelsea mücadelesinde beraberlik ağır basıyor. Şampiyonluğun en büyük adayı Chelsea'nin, rövanşta kolay kolay yenileceğini sanmıyorum. 
Inter - Milan maçı da üç ihtimale açık. Inter rövanşta bir adım önde gözüküyor ancak turu getirecek üç farklı skoru yakalamaları biraz güç. 
İngiltere'de 2-1 kaybeden Juventus ise evinde turu geçecek skoru yakalar. Bu sezon deplasmanlarda sürpriz sonuçlara imza atan Liverpool'un bu kez şanslı olacağını zannetmiyorum. 

Banko Auxerre 
UEFA Kupası'na gelince İlk maçta ağır bir yenilgi alan Auxerre, sahasında CSKA Moskova önünde benim favorim. Turu geçmeleri zor ama karşılaşmayı kazanabilirler. 
Sporting Lizbon da, Newcastle United engelini geçebilecek kalitede. AZ Alkmaar - Villareal mücadelesinde ise ilk şansı konuk takıma veriyorum. İlk maçı kaybetmesine rağmen rakibine oranla daha güçlü bir kadroya sahip olan İspanyol temsilcisi skoru lehine çevirebilir. 
Parma - Austria Wien maçında ise önce beraberlik, sonra ev sahibi takımın galibiyeti diyorum. 



</TEXT>
</DOC>
