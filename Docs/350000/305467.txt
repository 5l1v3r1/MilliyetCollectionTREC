<DOC>
<DOCNO> 305467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonsiy15.html </URL>
<DATE> 2005/01/11/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Erdoğan Rus turizmine başta vize olmak üzere kolaylık göstereceğiz 
</HEADLINE>
<TEXT>

     Başbakan Recep Tayyip Erdoğan, Rus turizmine, başta vize olmak üzere ellerinden gelen kolaylığı göstermeye devam edeceklerini söyledi. 
     Erdoğan, Antalya Büyükşehir Belediye Başkanı Menderes Türel ve Rus tur operatörleri tarafından Fsuisun restoranda verilen yemeğe katıldı. 
     Başbakan Erdoğan, yemekte yaptığı konuşmada, Rusya'dan Türkiye'ye 1 milyon 700 bin turist geldiğini anımsattı. Yakalanan bu rakamın oldukça önemli bir gelişme olduğunu kaydeden Erdoğan, turizmin halklar arasında ilişkileri geliştirip, ülkeleri birbirine yaklaştırdığını kaydetti. 
     Barışın ve ulusların birbirleriyle kaynaşmasının yolunun bundan geçtiğini ifade eden Erdoğan, şöyle devam etti 
     ''Düşünün nereden nereye geldik. Bu adımlar atılabilir miydi Ama artık siyasi iradeyi ortaya koyan yöneticiler ortaya çıkıyor. Rus turizmine başta vize olmak üzere elimizden gelen kolaylığı göstermeye devam edeceğiz.'' Başbakan Erdoğan, İkinci Dünya Savaşı'nda Rusya'nın faşizme karşı verdiği mücadelenin yıldönümü törenlerine katılmak üzere 9 Mayıs tarihinde yeniden Rusya'yı ziyaret edeceğini söyledi. 
     
</TEXT>
</DOC>
