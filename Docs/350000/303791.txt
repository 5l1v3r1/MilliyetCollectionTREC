<DOC>
<DOCNO> 303791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sontur17.html </URL>
<DATE> 2005/01/05/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Bomba yapmaya kalkışınca... 
</HEADLINE>
<TEXT>

     Gaziantep'te, 2 kardeş maytaptan bomba yapmaya çalıştıkları sırada meydana gelen patlamada yaralandı. 
     AA muhabirinin edindiği bilgiye göre, Nuri Pazarbaşı Mahallesi'nde şiddetli bir patlama sesi duyulması üzerine polis Çamlık Parkı ve çevresini araştırmaya başladı. Polis patlamanın yerini belirlemeye çalıştığı sırada Eyüp 27 ve Seyfullah Dağdelen 18 kardeşler yaralı halde bölgedeki Düztepe Polis Karakolu'na başvurdu. 
     Yaralı kardeşler polisler tarafından Gazianep Devlet Hastanesi'ne kaldırıldı. Ağır yaralanan Eyüp Dağdelen hemen ameliyata alındı, ayakta tedavi edilen Seyfullah Dağdelen ise yeniden Düztepe Polis Karakolu'na götürüldü. 
     Seyfullah Dağdelen, patlamadan dolayı geçici işitme kaybı yaşaması nedeniyle bir süre ifade veremedi. Maytaplardan elde ettikleri patlayıcı maddeleri bir parfüm kutusuna yerleştirip sıkıştırmaya çalıştıkları sırada patlama olduğunu belirten Seyfullah Dağdelen, daha önce de bir çok kez maytap alıp bomba yaptıklarını ve sokaklarda patlattıklarını bildirdi. İlk kez böylesi bir kaza yaşadıklarını ifade eden Seyfullah Dağdelen, pişman olduğunu belirtti. Olay yerine gelen Terörle Mücadele ve İstihbarat Şube Müdürlüğü ekipleri ile bomba uzmanları 2 kardeşin evinde ve çevrede delil topladı. Delillerin değerlendirilmek üzere Adana Bölge Kriminal Laboratuvar'na gönderileceği öğrenildi. 
     Yetkililer, daha önce de bir kaç kez el yapımı bomba imal edip sokakta patlattıkları belirlenen 2 kardeşin herhangi bir terör örgütüyle bağlantılarının olmadığını ifade ettiler. 
     
</TEXT>
</DOC>
