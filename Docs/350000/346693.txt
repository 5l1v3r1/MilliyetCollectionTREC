<DOC>
<DOCNO> 346693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/soneko12.html </URL>
<DATE> 2005/05/28/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta, ABD Doları, önemli para birimleri karşısında değer kazanırken, altın fiyatları da yükseldi. 
     ABD Doları, avro karşısında, son yedi ayın en yüksek düzeyinden seyrediyor. 
     ABD Merkez Bankası FED’in faiz oranlarını artırmaya devam edeceği beklentisi ile Avrupa Birliği’nde AB anayasası referandumunun yapılacak olması gibi unsurlar, ABD Doları’nın değerini yükselten unsurlar oldu. 
     ABD Doları’nın, haftaya başlangıç ve hafta sonu kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 107.87 107.92 İsviçre Frangı 1.2319 1.2333 Kanada Doları 1.2615 1.2617 
     Avrupa döviz piyasasında haftaya 1.2550 dolardan giren avro, cuma kapanışta 1.2549 dolara geriledi. 
     Aynı piyasada hafta başında 1.8282 dolardan satılan İngiliz Sterlini de cuma günü 1.8241 dolardan işlem gördü. 
     
     ALTIN FİYATLARI 
     Bazı borsalarda altının ons fiyatının hafta başı ve sonu kapanış saatlerindeki fiyatları şöyle 
     
     
BORSA PAZARTESİ CUMA Londra 417.60 417.70 Zürih 417. 417.98 Hong Kong 417.55 418.65 
     Londra Borsası’nda haftaya 6.93 dolardan giren gümüşün ons fiyatı, Cuma günü kapanışta Pazartesi gününe göre değer kazanarak 7.23 dolara çıktı. 
     
     MENKUL KIYMET BORSALARI 
     İşlem hacmi bakımından dünyanın en büyük borsası konumunda olan New York’da endeksler haftayı yükselişle kapattılar. 
     Dow Jones, hafta içinde ortalama yüzde 0.67 oranında değer kazanarak 10,542.55 puandan kapandı. 
     The Standard Poor’s 500 endeksi, ortalama yüzde 0.80 oranında değer kazanarak 1,198.78 puandan, Nasdaq Bileşik Endeksi de yüzde 1.43 oranında değer kazanarak 2,075.73 puandan haftayı kapattılar. 
     Petrol fiyatlarındaki yükseliş, enerji sektöründeki şirketlerin kağıtlarının da değer kazanmasına neden oldu. 
     ABD’deki endekslerin yükselmesinde, ABD ekonomisine ilişkin pozitif görünüm etkili oldu. 
     Avrupa’da, Londra Menkul Kıymetler Borsası’ndaki FTSE 100 endeksi, hafta içinde ortalama 14.5 puan değer kazanarak, 4,986.3 puandan kapandı. 
     Frankfurt’taki DAX endeksi, 84.71 puan, Paris’teki CAC-40 endeksi de 35.65 puan değer kazanarak haftayı kapattılar. 
     Diğer önemli borsalardan Tokyo’da Nikkei Endeksi, 155.04 puanlık değer kazancıyla, cuma günü 11,192.33 puandan kapandı. 
     
     PETROL FİYATLARI... 
     ABD’nin stoklarındaki azalış, buna karşın tatil nedeniyle benzine olan talebin artması, uluslararası borsalarda petrol fiyatlarının 50 doların üstüne çıkarak 52 dolar düzeyini görmesine neden oldu. 
     New York Petrol Borsası’nda, ABD petrolünün varili 51.85 dolardan işlem görürken, Londra’daki Brent türü Kuzey Denizi ham petrolünün varil fiyatı da 50.70 dolardan işlem gördü. 
     
</TEXT>
</DOC>
