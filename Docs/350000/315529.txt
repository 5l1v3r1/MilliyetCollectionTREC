<DOC>
<DOCNO> 315529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sontur35.html </URL>
<DATE> 2005/02/15/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Kendisini eve almayan babasını uyurken baltayla öldürdü 
</HEADLINE>
<TEXT>

     Manisa'da, kendisini eve almadığını iddia ettiği babasını uyurken baltayla öldüren zanlı, cesedi bahçeye gömdü. 
     Alınan bilgiye göre, karakola gelen Murat D. 19 , nöbetçi polise, kendisini eve almadığı için kavga ettiği babasını baltayla öldürdüğünü ve cesedini de bahçeye gömdüğünü söyledi. 
     Murat D'nin itirafı üzerine Güzelyurt Mahallesi'ndeki evine giden bir polis ekibi, battaniyeye sarıldıktan sonra toprağa gömülü Gıyasettin D'nin 45 cesedini buldu. 
     Murat D'nin kız kardeşi Kevser D'nin, ifadesinde, babası ile ağabeyinin son günlerde sık sık tartıştığını, Gıyasettin D'nin ağabeyini eve almak istemediğini ve dün akşam da bu sebeple kavga ettiklerini anlattığı öğrenildi. 
     Manisa Emniyet Müdürlüğü yetkilileri, cinayet zanlısının işlemlerinin ardından adliyeye sevk edileceğini bildirdiler. 
     
</TEXT>
</DOC>
