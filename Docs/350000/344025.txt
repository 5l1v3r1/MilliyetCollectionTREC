<DOC>
<DOCNO> 344025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sonspo28.html </URL>
<DATE> 2005/05/19/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Beşiktaş potada tam gaz... 
</HEADLINE>
<TEXT>

     Türkiye Basketbol Ligi play-off yarı final serisi ilk maçında Beşiktaş, Ülkerspor’u, nefesleri kesen maç sonunda, El Amin’in son saniyede attığı 3 sayılık basketle 74-73 yenerek, 1-0 önde başladığı seride durumu 2-0’a getirdi. 
     Karşılaşmaya taraftarlarının büyük desteği ile başlayan Beşiktaş, Varda, El Amin ve Haluk ile bulduğu basketlerle 3. dakika dolmadan rakibine 7-2 üstünlük sağladı. Ülkerspor, kısa sürede toparlanarak, Zukuaskas ve Kerem Tunçeri ile rakibine cevap vermesine rağmen, Beşiktaş Nedim ve Varda ile pota altından bulduğu basketlerle 6. 
     dakikada farkı 7 sayıya çıkardı 13-6 Ülkerspor, sadece Kerem Tunçeri ile bulduğu basketlerle oyuna ortak olurken, Varda ile 3 sayılık basketler üretmeye çalışan, ancak bunda başarılı olamayan Beşiktaş, son bölümünde zorlandığı ilk periyotu 20-17 önde bitirdi. İkinci periyota iyi başlayan Ülkerspor, Varda’nın Zukuaskas’ı durduramaması ve Kerem Gönlüm’ün pota altında etkili olmasıyla 12. dakikada maçta ilk kez 21-20’lik skorla öne geçti. İki takım bu andan itibaren birbirlerine üstünlük sağlayabilmek için büyük çaba harcarken, Ülkerspor 15. dakikayı 29-25 önde geçti. Beşiktaş, üst üste hatalar yapıp sayı bulamayınca, Ülkerspor yakaladığı 8-0’lık seriyle 18. dakikada rakibine 33-25 üstünlük sağladı. Ancak, taraftarının müthiş desteği ile maça tutunan Beşiktaş, farkı kapatmasına rağmen, turuncu-yeşilliler Kerem Gönlüm ile bulduğu basketlerle devreyi 37-31 önde bitirdi. İkinci yarıya Zukuaskas’ın pota altından basketleriyle başlayan Ülkerspor, farkı 23. dakikada 9 sayıya kadar çıkardı 34-43. Ancak, Ülkerspor sık sık denediği 3 sayılık atışlarda başarılı olamayınca Nedim ve El Amin ile basketler bulan siyah-beyazlılar farkı 24. dakikada 3 sayıya indirdi 43-40. Son anları büyük çekişme içinde geçen 3. periyodu Ülkerspor’un 1 sayı farkla, -54 önde tamamladı. Son periyotta mücadele devam ederken Beşiktaş, uzun süre maçı önde götüren Ülkerspor’un top kayıplarını iyi değerlendirip, hızlı hücumlarda El Amin’in bulduğu basketleriyle 33. dakikada oyunda eşitliği sağladı 58-58. Karşılıklı basketlerle geçen maçın bitimine 1 dakika 52 saniye kala Beşiktaş, El Amin’in sayısıyla 66-65 öne geçti, ancak Zukauskas önce Varda’ya blok yapıp, arkasından da basket bulunca bu kez Ülkerspor 69-66 üstünlük sağladı. El Amin ile basketler bulan Beşiktaş, bitime 15 saniye kala oyunda skoru tekrar eşitlendi 69-69. Oyunu başlatmadan taktik faul yapan Beşiktaş, atışları sayıya çeviren Zukauskas’a, bitime 4 saniye kala El Amin’n sayılarıyla yanıt verince skor yeniden eşitlendi 71-71. Ülkerspor hücumunda Beşiktaş’ta El Amin, büyük bir hata yaparak Vukçevic’e faul yaptı. Vukçevic faul atışlarını sayıya çevirdi ve takımını 73-71 öne geçirdi. Beşiktaş, El Amin’in uzak mesafeden son saniyede attığı 3 sayılık basketle maçı 74-73 kazanarak, seride durumu 2-0’a getirdi. İki takım arasındaki serinin 2. maçı 22 Mayıs Pazar günü Abdi İpekçi Spor Salonu’nda yapılacak. Beşiktaş bu maçı da kazanırsa finale yükselecek. Ülkerspor’un galibiyeti halinde ise seriye devam edilecek. 
     
     KÜNYE 

     

Salon BJK Akatlar Hakemler Engin Kennerman xx, Aytuğ Ekti xx, Ercan Kartal xx Beşiktaş El Amin xxxx 29, Maher xx 6, Haluk xxx 10, Nedim xx 9,Varda xxx 17, Bekir x, Ellis x, Erkan x 3, Murat x, Eren x Ülkerspor Kerem Tunçeri xxx 13, Stombergas xx 10, Vukçevic xx 10,Kerem Gönlüm xxx 18, Zukauskas xxx 16, Ersan xx 2, Oğuz x 4,Praskevicius x, Caner x 1. Periyot 20-17 Devre 31-37 3. Periyot -54 5 Faulle Çıkanlar 39.35 Kerem Gönlüm, 39.45 Kerem Tunçeri Ülkerspor      
</TEXT>
</DOC>
