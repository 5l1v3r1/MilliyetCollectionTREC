<DOC>
<DOCNO> 348639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sonspo15.html </URL>
<DATE> 2005/06/03/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İlhan Mansız Bonservisim elimde, teklifleri değerlendiriyorum 
</HEADLINE>
<TEXT>

     Övünç ÖZDEM İSTANBUL DHA 

      BEŞİKTAŞ’la yollarını ayırdıktan sonra uzun bir sakatlık süresi geçiren ve Almanya’nın Hertha Berlin takımına transfer olan İlhan Mansız, sağlığı ile ilgili son durumu ve futbol hayatını değerlendirdi. Bir reklam çekimi için Türkiye’de bulunan Mansız, şu anda bonservisinin elinde olduğunu ve gelen teklifleri değerlendireceğini söyledi. 
     
     HİÇBİR SAĞLIK SORUNUM YOK. BİRAZ ZAMANA İHTİYACIM VAR 
     Türkiye’ye geldiği için çok mutlu olduğunu belirterek sözlerine başlayan yıldız futbolcu, Şu anda sakatlığım tamamen geçmiş durumda. Artık takımla birlikte idmanlara çıkıyorum. Son bir ayda dört hazırlık maçına çıktım ve her maçta da oynadım. Hiçbir sağlık sorunum yok. Bundan sonra biraz zamana ihtiyacım var. Çok çalışıp eski günlerdeki formuma dönmek istiyorum'' dedi. 
     
     HERTHA BERLİN İLE SÖZLEŞMEMİ İPTAL ETTİM. BONSERVİSİM ELİMDE 
     Hertha Berlin ile yollarını ayırdığını ve bonservesini aldığı için tekliflere açık olduğunu ifade eden yıldız futbolcu, Hiç bir takımla sözleşmem yok. Hertha Berlin’le devre arasında yaptığımız anlaşmada benim için önemli olan sağlığıma kavuşabilmemdi ve zamana ihtiyacım vardı. Ayrıca sözleşmeyi feshetme opsiyonum da vardı. Bundan yaklaşık iki hafta önce Hertha Berlin ile sözleşmemi iptal ettim. Artık bonservisim elimde, gelen teklifleri değerlendireceğim'' diye konuştu. 
     BEŞİKTAŞ’TAN BURUK AYRILDIM AMA GÖNLÜMDE YATAN TAKIMI HERKES BİLİYOR Birçok kulüpten teklif aldığını ve bunların içerisinden en iyi olanı değerlendireceğini dile getiren golcü futbolcu, Türkiye’den ve yurt dışından gelen teklifler var. Buradan ayrılırken buruk ayrılmıştım. Zannedersem gönlümde yatan takımı herkes biliyor. Aralarından en iyi teklif yapanı değerlendireceğim'' şeklinde konuştu. 
     
     BENDEN SONRA BEŞİKTAŞ’TA ÇÖKÜŞ BAŞLADI DENİLDİ 
     Tümer’le sık sık görüştüğünü ancak yönetim ile henüz transferle ilgili bir görüşme yapmadığını söyleyen tecrübeli golcü, Yönetimle henüz bir görüşmem olmadı. İleriki günlerde menejerim diğer kulüplerlede görüşme yapacak'' dedi. Mansız, Beşiktaş’tan ayrılalı yaklaşık 1,5 sene oldu. Benim ardımdan çöküş başladı denildi. Yeni bir yönetim geldi, iyi transferler yapıldı. Fakat uyum sorunları çekildi, yeni bir hoca vardı. Umarım Beşiktaş bu sene istediği başarıyı elde eder'' diye konuştu. 
     
     YUNANİSTAN VE KAZAKİSTAN MAÇLARINI KAZANIP ÖNEMLİ BİR YOL KATEDECEĞİZ 
     Türkiye’nin Yunanistan’la 4 Haziran’da oynayacağı maçı da değerlendiren yıldız futbolcu sözlerini şöyle tamamladı 
     Bizim için çok önemli bir maç. 2006 Dünya Kupası elemelerinde aşmamız gereken bir maç. Kendi sahamızda oynayacağız. Umarım ülke olarakta Milli Takımı sonuna kadar destekleriz. Kazakistan maçını da kazanıp önemli bir yol katetmek lazım.'' 
     
</TEXT>
</DOC>
