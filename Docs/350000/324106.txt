<DOC>
<DOCNO> 324106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sonspo32.html </URL>
<DATE> 2005/03/16/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Ukrayna Milli Takım teknik direktörü istifa etti... 
</HEADLINE>
<TEXT>

     Türkiye'nin Dünya Kupası Eleme Grubu'ndaki rakiplerinden Ukrayna Milli Takımı'nın teknik direktörü Oleg Blokhin, görevinden istifa etti. 
     Dünya Kupası elemelerinde Türkiye'nin de bulunduğu 2. grupta liderliğini sürdüren Ukrayna Milli Takımı'nın teknik direktörlüğünü yapan, aynı zamanda Ukrayna Parlamentosu'nda milletvekilli olan Oleg Blokhin, milli takımı çalıştırmayacağını açıkladı. 
     52 yaşındaki teknik direktör, hem teknik direktörlük hem de milletvekilliği görevlerini aynı anda yürütemediği için milli takımı bırakmak zorunda kaldığını söyledi. 
     Dinamo Kiev ve eski Sovyetler Birliği milli takımı forması da giyen Blokhin, 1975 yılında Avrupa'da yılın futbolcusu seçilmişti. 
     Oleg Blokhin'in teknik direktörlüğü döneminde Ukrayna Milli Takımı, 2006 yılında Almanya'da düzenlenecek Dünya Kupası'na gitme yolunda başarılı maçlar çıkarmıştı. 
     Türkiye'nin de yer aldığı 2. grupta 6 maçta 14 puan toplayan Ukrayna, ikinci sırada yer alan Yunanistan'ın 6 puan önünde liderliğini sürdürürken, Türkiye 6 puanla grupta 4. sırada yer alıyor. 
     
</TEXT>
</DOC>
