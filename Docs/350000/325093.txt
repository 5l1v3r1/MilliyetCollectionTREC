<DOC>
<DOCNO> 325093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sonspo20.html </URL>
<DATE> 2005/03/19/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Malatyaspor 0 - Çaykur Rizespor 1 
</HEADLINE>
<TEXT>

     Birinci Süper Futbol Ligi'nde Çaykur Rizespor, Malatyaspor'u 1-0 yendi. 
     Malatyaspor'un vuruşuyla başlayan karşılaşmasının ilk tehlikeli atağı ev sahibi takımdan geldi. 2. dakikada kazanılan köşe atışını Murat Erdoğan kullandı. Ceza alanına ortalanan topa Osterc'in yaptığı kafa vuruşunda meşin yuvarlak kaleci Zdravkov'da kaldı. 
     13. dakikada, konuk takım mutlak bir gol fırsatını değerlendiremedi. Serkan'ın ortasında topla buluşan Okan, kaleci Bora ile karşı karşıya kaldı. Okan'ın vuruşunda top kaleciden döndü. Dönen topa Okan'ın yaptığı vuruşta meşin yuvarlak ikinci kez Bora'da kaldı. 
     16. dakikada Eren Aydın'ın ceza alanı dışında sert vuruşunda top yan direkten döndü. Savunma tehlikeyi uzaklaştırdı. 
     19. dakikada Eren Aydın'ın hatalı pasında topu alan Okan, meşin yuvarlağı uygun durumdaki Serkan'a uzattı. Kaleci ile karşı karşıya kalan Serkan'ın vuruşunda kaleci Bora uzanarak topu yakaladı. 
     26. dakikada Osterc'in kafa vuruşunda kaleci Zdravkov topu kornere çeldi. 
     28. dakikada Saidou'nun pasıyla ceza alanına giren Boliç, kaleci ile karşı karşıya kaldı, vuruşunda top az farkla auta çıktı. 
     33. dakikada Toth'un vuruşunda meşin yuvarlak Zdravkov'da kaldı. 
     Kalan dakikalarda da takımların çabası sonuç getirmeyince maçın ilk yarısı 0-0 eşitlikle sona erdi. 
     
     KÜNYE 

     

Stat İnönü. Hakemler Hakan Selvi, Mustafa Sönmez, İsmail Şencan. Malatyaspor Bora, Serkan Özsoy, Mert Korkmaz, Eren Aydın, Mehmet, Yertek, Saidou, Toth, Murat Erdoğan, Boliç, Osterc. Çaykur Rizespor Zdravkov, Fahri, Zafer, Okan, Serkan, Victoria, El Tabei, Mehmet Polat Dk. 40 Ünal , Cem Baki, Şener, Kürşat. Gol Serkan. Sarı Kart Dk. 17 Eren Aydın Malatyaspor , Dk. 35 Mehmet Polat Çaykur Rizespor .      
</TEXT>
</DOC>
