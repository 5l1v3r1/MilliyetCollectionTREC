<DOC>
<DOCNO> 309830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sondun20.html </URL>
<DATE> 2005/01/27/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Afgan asker, 5 silah arkadaşını öldürdü 
</HEADLINE>
<TEXT>

     Afganistan'ın güneyindeki bir Amerikan üssünde, bir Afgan askeri 5 silah arkadaşını öldürdükten sonra öldürüldü. 
     Amerikan ordusundan yapılan açıklamada, Afgan ordusunun bir askerinin, bu sabah erken saatlerde Helmand bölgesinde koalisyon güçlerine ait bir üste açtığı ateş sonucu 5 askerin öldüğü, 6'sının da yaralandığı belirtildi. 
     Açıklamada, bir başka Afgan askerinin saldırganı öldürdüğü kaydedilirken, saldırının nedeninin aydınlatılması için soruşturma başlatıldığı bildirildi. 
     Geçici Afgan yönetimine destek sağlamak ve Afganistan'da politik süreç kurulup işletilerek yeniden yapılandırma faaliyetlerine yardımcı olmak için BM Güvenlik Konseyi'nin kararıyla oluşturulan Afganistan Uluslararası Güvenlik Yardım Kuvveti'nin ISAF bünyesindeki koalisyonda 18 bin asker görev yapıyor. 
     İstanbul'daki 3. Kolordu, 13 Şubat 2005'te 6 aylığına ISAF komutasını üstlenecek. 
     
</TEXT>
</DOC>
