<DOC>
<DOCNO> 309512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sondun65.html </URL>
<DATE> 2005/01/26/ </DATE>
<TIME> 23.13 </TIME>
<AUTHOR>  </AUTHOR>
<HEADLINE>
Bush "İran, Irak seçimlerinden uzak durmalı" 
</HEADLINE>
<TEXT>

     ABD Başkanı George Bush, İran'ın, Irak'ta 30 Ocak'ta yapılacak genel seçimlerden uzak durması gerektiğini söyledi. 
     Bush, merkezi Dubai'de bulunan El Arabiya televizyonuna verdiği demeçte, İranlıların, seçimleri etkileyecek konumda olmamaları gerektiğini kaydetti. 
     Seçimlerin, Bağdat'ta bir İran yanlısı hükümet doğuracağını sanmadığını belirten Bush, Irak'ın geleceğinin, Irak milliyetine, karakterine ve halkına bağlı olduğunu ifade etti. 
     Irak ile İran arasındaki soruna da değinen Bush, Irak'ta kurulacak yeni hükümetin, halkın, tarihin ve geleneklerin üzerinde yoğunlayacağından emin olduğunu belirtti. 
     ''Irak ve halkıyla gurur duyuyorum'' diyen Bush, ülkelerinde demokrasi kurmak ve bunu güçlendirmek isteyeh Iraklılara, bu cesaretlerinden dolayı hayranlığını ifade etmek istediğini söyledi. 
     Bush, Irak'ta pazar günü yapılacak seçimlerin Irak halkı için tarihi bir fırsatı temsil ettiğini de bildirdi. 
     Binlerce Iraklının seçimlerde oy kullanmak istediğini bildiğini belirten Bush, seçime katılımın çok olmasını beklediğini söyledi. 
     
</TEXT>
</DOC>
