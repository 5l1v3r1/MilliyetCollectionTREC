<DOC>
<DOCNO> 324624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/siyaset/siy04.html </URL>
<DATE> 2005/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükelçilerden çağrı Hazırız 
</HEADLINE>
<TEXT>


UTKU ÇAKIRÖZER 


Türkiye, soykırım iddialarının araştırılması için Ermenilerle ortak çalışmaya hazır olduğunu dünyaya açıklamayı kararlaştırdı. Dışişleri Bakanlığı, yurtdışındaki temsilciliklerine talimat göndererek, görev yaptıkları ülke yönetimi ve kamuoyuna, Türkiye'nin Ermenilerle arşivlerin incelenmesi dahil her türlü ortak çalışmaya hazır olduğunun iletilmesini istedi. Başbakan Erdoğan ve CHP Genel Başkanı Baykal'ın, soykırım tezlerinin dayanaklarından "Mavi Kitap"ın asılsız olduğunun açıklanması için İngiltere'ye başvuru kararının ardından, Ankara Ermenileri köşeye sıkıştıracak girişimleri hayata geçiriyor. 
Dışişleri Bakanlığı talimatına göre, öncelik, Fransa, Kanada, İsviçre gibi, parlamentolarında ya da bazı eyaletlerinde iddialar konusunda karar alan ülkelerle, ABD, Almanya, Hollanda, Belçika gibi Ermeni lobisinin mücadele verdiği ülkelerde olacak. 


</TEXT>
</DOC>
