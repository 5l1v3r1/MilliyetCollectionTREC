<DOC>
<DOCNO> 336926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sondun11.html </URL>
<DATE> 2005/04/26/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
CIA'e göre Irak'taki direnişçiler kimyasal silah yapma çabasında 
</HEADLINE>
<TEXT>

     Amerikan Merkezi Haber alma Teşkilatı'na CIA göre, Irak'taki direnişçiler kimyasal silah yapma çabası içinde bulunuyor. 
     ABD'nin Mart 2003'te Irak'a girmesinden sonra bu ülkedeki kitle imha silahlarını bulmakla yükümlü Amerikan uzmanlar ekibine başkanlık eden CIA üyesi Charles Duelfer, Irak'ta yeni hükümete ve Amerikan kuvvetlerine karşı direnişte bulunan kişilerin saldırılarında, eski kimyasal silahlarını kullandıklarını savundu. 
     Duelfer, direnişçilerin kimyasal silah üretmek için gereken bilgi birikimine ulaşma tehlikesinin ''önemli bir endişe kaynağı olmaya devam ettiğini'' söyledi. 
     Duelfer'in bu uyarısı, geçen yıl hazırlanan ve Irak'ta kimyasal ve biyolojik silah bulunmadığı sonucuna varan rapora eklenerek yeni yayınlanan bölümde yer aldı. 
     Raporun ekinde, Irak'ta kitle imha silahı bulunmadığı teyit edilmekle birlikte, Irak'taki direnişçilerin Iraklı bilim adamları yardımıyla kimyasal silah laboratuarlarını işler hale getirmeye çalıştığı ve direnişçilerin en az iki kere koalisyon askerlerine karşı İran-Irak savaşında kullanılan mühimmatın kullandığı kaydedildi. 
     Ek bölümde, 2 Mayıs 2004'te düzenlenen bu saldırılardan birinde, el yapımı bomba hazırlamak için hardal gazı kullanıldığının saptandığı da kaydedildi. Duelfer de kullanılan bu gazın çok eski olduğunu bu yüzden de etkisini kaybetmiş olduğunu belirtti. 
     
</TEXT>
</DOC>
