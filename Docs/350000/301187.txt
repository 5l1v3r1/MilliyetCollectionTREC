<DOC>
<DOCNO> 301187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/yasam/yas05.html </URL>
<DATE> 2004/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaleiçi alev alev 
</HEADLINE>
<TEXT>


Antalya Kaleiçi'ndeki bir pansiyonda çıkan yangın, 4 tarihi binayı kül etti. Tam 2.5 saat süren yangında, 2 kişi yaralandı 

İBRAHİM LALELİ, ALİ KÖSE Antalya DHA 

Pazar sabahı, Antalya halkı korkunç bir yangınla uyandı. Tarihi Kaleiçi semtindeki İmaret Sokak'ta bulunan 3 katlı Father Pansiyon'da dün saat 09.30'da başlayan yangın, ahşap binada kısa sürede büyüdü. En üst katta bulunan Fatih Burcu 24 ve Bekir Üstündağ 67 pencereden atladı. Burcu'nun bacağı kırılırken, Üstündağ hafif yaralandı. Yangın yerine gelen itfaiye yetersiz kalınca, Kemer ve Serik ilçelerinden takviye istendi. Sivil Savunma ekipleri de seferber oldu. Ancak 3 binaya daha sıçrayan alevler 2.5 saatte kontrol altına alınabildi. Bazı binalar yeniden tutuşma ihtimaline karşı yıkıldı. Pansiyonla bir resim galerisi, hediyelik eşya dükk nı ve halı mağazasını kül eden yangın, 4 trilyon liralık maddi hasara yol açtı. 
Yangının elektrik tesisatındaki bir arızadan çıkmış olabileceğini belirten Antalya Valisi Alaaddin Yüksel, "İlk etapta yapmamız gereken, Kaleiçi'nde bu yangını genişlemeden durdurmaktı ve bunu başardık" dedi. Büyükşehir Belediye Başkanı Menderes Türel de, "Arkadaşlar müdahaleyi son derece hızlı yaptı. Vatandaşlar acılı durumda. Dolayısıyla duygusal yaklaşımlar olabilir" diye konuştu. 

İtfaiyeye suçlama 
Halı mağazası ve kuyumcusu bulunan Urartu AŞ sahibi Hacı Fehmi Yıldırım Can ise, yangının çıktığı pansiyonun sahibini ve itfaiyeyi suçlayarak, "Bar işletiyorlar, hiçbirinin ruhsatı yok. Ben yangından 45 dakika sonra geldim. H l itfaiye yoktu. Altın kasası içeride kaldı. Altınların bir bölümünü cebime koyup çıkardım" dedi. 


</TEXT>
</DOC>
