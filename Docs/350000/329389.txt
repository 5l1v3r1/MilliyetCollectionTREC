<DOC>
<DOCNO> 329389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sonspo35.html </URL>
<DATE> 2005/04/01/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Fevzi İnşallah Fenerbahçe en kısa sürede yine puan kaybeder... 
</HEADLINE>
<TEXT>

     Galatasaraylı futbolcular Fevzi Elmas ve Uğur Uçar, gözlük tanıtımına katıldı. 
     CNR Dünya Ticaret Merkezi'nde süren Optik 2005 Fuarı'nda, bir firma tarafından Galatasaray amblemli olarak özel olarak dizayn edilen güneş gözlüklerini tanıtan Fevzi ile Uğur, basın mensuplarına poz verdi. 
     Güneş gözlüklerini 75 ve 350 YTL fiyatlarıyla satışa sunulacağı açıklandı. 
     Sarı-kırmızılı takımın genç kalecisi Fevzi, basın mensuplarına yaptığı açıklamada, şampiyonluk yarışının son haftaya dek süreceğine inandığını belirterek, ''İnşallah Fenerbahçe en kısa sürede yine puan kaybeder. Biz maçlarımızı kazanıp ligi birinci sırada bitirmek ve şampiyon olmak istiyoruz'' dedi. 
     Uğur Uçar da Fenerbahçe ile kıyasıya bir şampiyonluk yarışına girdiklerini kaydederek, ''Tüm maçlarımızı kazanmak için elimizden geleni yapacağız. Bunu başarırsak şampiyonluğu göğüsleriz'' diye konuştu. 
     
</TEXT>
</DOC>
