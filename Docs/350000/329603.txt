<DOC>
<DOCNO> 329603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/yazar/tamer.html </URL>
<DATE> 2005/04/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bir de sosyal politikalar 9.9 büyüse 
</HEADLINE>
<TEXT>

AKP hükümetinden, makro göstergelerdeki iyileşmenin ve yüksek büyümenin henüz yansımadığı geniş kitleler ve yoksulluk sınırındakiler için aksiyon bekliyoruz 

Sabahları gazeteye gelir gelmez ilk iş olarak 8 - 10 gazetenin sayfalarını hızla çevirip, o günkü yazımda yararlanabileceğim haber ve yorumları okurum. İlgimi çeken diğer yazıların bulunduğu sayfaları ise kesip içiçe koyar, daha rahat bir zamanda okumak üzere saklarım. Bu işlemi pazar hariç haftanın 6 günü muntazaman tekrarlarım. 
Dün sabah gazetelerin başına geçtiğimde, gözüme takılan hemen her haber, Abbas Güçlü'nün Kanal D'deki Genç Bakış programında birlikte olduğumuz Antalya Akdeniz Üniversitesi'nin pırıl pırıl öğrencileriyle sohbetimizi çağrıştırdı. Gazetelerin birinci sayfaları, açık arttırmaya çıkmışçasına adeta birbirleriyle yarış halindeydi 
1966'dan bu yana en yüksek büyüme. Son 38 yılın rekoru 9.9Türkiye kabına sığamıyor. Büyümede Çin'i bile geçerek dünya rekoru kırdık.OECD içinde büyüme rekoru bizde Ekonomide çifte rekora imza attık. 300 milyar dolara ulaşan GSYH ve 4172 dolara ulaşan kişi başına milli gelirle Cumhuriyet tarihinin rekorunu kırdık. Kişi başına milli gelirde ilk kez 4 bin doların üzerine çıktık.2004'te kişi başına 789 dolar daha fazla gelir elde ettik. Satın alma gücü paritesine göre kişi başına milli gelirimiz 7 bin dolara çıktı.Erdoğan büyümede Özal'ın 1987'deki 9.8'lik rekorunu geçti.Türkiye refah liginde bir üst sınıfa yükseldiÖzel sektör yatırımları 50 artarak 60 milyar dolara dayandı.Brezilya ile üretim yarışını Tofaş kazandı. Türk otomotivinde devrim. Ticari araçta Avrupa'nın üretim üssü oluyoruz. 1 milyar dolarlık ihracat garantisi var. Otomotivin devleri Fiat, Peugeot ve Citroen, ortak modeli Bursa'da üretecek. 

Ekonominin neresi iyi 
Oysa Abbas'ın programında gençler bizlere, mezun olduktan sonra iş bulma umudunu iyice yitirdiklerinden yakınıyorlardı. "Ekonomi iyi, makro göstergeler mükemmel deniyor. Hal böyleyse bizler ve ailelerimiz, neden her geçen gün daha zor şartlar altında yaşıyoruz " diye soruyorlardı. Bakkalda, takside, vapurda, sokakta, TV'deki halk röportajlarında, özetle her yerde halk kitlelerinden yükselen çok haklı itiraz seslerini şu tek cümlede özetleyebiliriz "Türkiye büyüyorsa, ekonomi bu kadar iyiyse biz neden bunun en küçük bir belirtisini göremiyoruz " 
Zaten Dünya Bankası'nın Türkiye Direktörü Andrew Vorkink de önceki gün açıklamadı mı 71 milyonluk nüfusumuzun 27'si, yani ülkemizde tam 20 milyon insanımız yoksulluk sınırının da altında yaşıyor. Peşpeşe gelen ekonomik krizler, Çin'den diğer tüm ülkeler gibi bize de yansıyan ucuz maliyetler ve işsizlik, yoksulluk sınırının üzerinde olan alt - orta gelir grubunda da soluk alacak hal bırakmadı aslında. 

Bağış değil, politika 
Evet, ekonomi geçen yıl gerçekten mükemmel büyüdü. Evet, özel yatırımlar ikiye katlandı. Evet, enflasyon tek haneli rakamlara düştü. Makro göstergelerdeki iyileşmenin geniş kitlelere henüz yansımamış olmasını da eleştirmiyorum. Ve maalesef önümüzdeki 6 ay, 1 yıl içinde de geniş kitleler için olumlu bir gelişme beklemiyorum. Bu durumda hükümet, sosyal politikalar üzerine kafa yormalı. Bazı AB ülkelerinde olduğu gibi toplumun en yoksul kesimi, vatandaşlık geliri adı altında 60 - 70 YTL gibi çok düşük bir aylık gelire bağlanmalı. Sivil toplum kuruluşlarının ya da cemaatlerin bağış toplayıp iane dağıtması çözüm değil. Bu ülkede yaşayan insanımıza eğer iş bulunamıyorsa, kimi zaman onur kırıcı hale gelen keyfi bağışlar yerine, düzenli minimum gelirle onun yaşama hakkına saygı göstermeliyiz. 



</TEXT>
</DOC>
