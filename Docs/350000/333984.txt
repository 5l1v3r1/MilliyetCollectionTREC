<DOC>
<DOCNO> 333984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/soneko08.html </URL>
<DATE> 2005/04/16/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
IMF'in 12 Mayıs'ta Niyet Mektubu'nu görüşmek için toplanması bekleniyor 
</HEADLINE>
<TEXT>

     Uluslararası Para Fonu IMF İcra Direktörleri Kurulu'nun, yeniden güncelleştirilen ve üç yıllık stand-by düzenlemesini öngören Türkiye'nin Niyet Mektubu'nu görüşmek üzere 12 Mayıs'ta toplanması bekleniyor. 
     Edinilen bilgiye göre, IMF tarafından da istenilen yapısal reformlar en kısa sürede yasalaştırılacak. 
     Toplantıdan önce İcra Direktörleri'ne dağıtılacak olan Niyet Mektubu'nun toplantı tarihine kadar, durumun aciliyetine göre, yaklaşık 1 hafta ile 10 ya da 15 günlük süre içinde değerlendirilmesi gerekiyor. 
     IMF İcra Direktörleri Kurulu'nun Niyet Mektubu'nu onaylamasının ardından, 10 milyar dolarlık üç yıl süreli stand-by anlaşması da başlamış olacak. 
     Bu yıl, stand-by'ın yürürlüğe girmesinin biraz gecikmesi nedeniyle, dört gözden geçirme yerine gözden geçirmeler birleştirilerek üç gözden geçirmenin yapılabileecği belirtiliyor. 
     Gelecek yıl dört gözden geçirme ve 2007 yılında da 3 gözden geçirmenin gerçekleştirilmesi bekleniyor. Duruma göre, gözden geçirmelerin birleştirilebileceği de belirtiliyor. 
     
</TEXT>
</DOC>
