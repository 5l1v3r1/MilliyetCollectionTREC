<DOC>
<DOCNO> 300028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur53.html </URL>
<DATE> 2004/12/22/ </DATE>
<TIME> 23.19 </TIME>
<AUTHOR>  </AUTHOR>
<HEADLINE>
Tekel'e ait tır'da yangın... 
</HEADLINE>
<TEXT>

     Adapazarı'nda Tekel'e ait olduğu bildirilen ve yanan bir TIR'da 2 ceset bulundu. 
     Alınan bilgiye göre, Adapazarı TEM Otoyolu Alancuma TIR parkında 34 VDN 79 plakalı bir TIR'ın yandığını gören vatandaşlar itfaiyeye haber verdi. 
     Olay yerine gelen itfaiye ekipleri, yanan aracı kısa sürede söndürdü. 
     Söndürülen araçta inceleme yapan itfaiye ekipleri, biri direksiyon başında diğeri ise TIR'ın dinlenme bölümünde iki cesetle karşılaştı. 
     Kısmen yanmış iki cesetle ilgili herhangi bir kimlik bilgisine ulaşılamadığı belirtildi. 
     Jandarma yetkilileri, ateşe verildiği sanılan TIR'ın kaçırılmış ve araçtaki 2 kişinin daha önce öldürülmüş olabileceklerini belirtti. 
     Boş halde bulunan TIR'ın, Tekel İzmir Başmüdürlüğü'ne ait olduğu, Denizli'ye götürmek üzere İstanbul'dan sigara yüklediği öne sürüldü. 
     
     TIR'DA CESETLERİ BULUNANLARIN, TEKEL ÇALIŞANLARI OLDUĞU BELİRLENDİ. 

     Adapazarı TEM Otoyolu'nda şüpheli yangın çıkan TIR'da cesetleri bulunan 2 kişinin TEKEL çalışanı olduğu belirlendi. 
     Adapazarı Alancuma TIR parkında yanan TIR'da cesetleri bulunanların, TEKEL çalışanı sürücü Ufuk Tuna ile Mehmet Akkoç oldukları öğrenildi. 
     
</TEXT>
</DOC>
