<DOC>
<DOCNO> 324917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sonyas07.html </URL>
<DATE> 2005/03/18/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
En sıcak yaz geliyor 
</HEADLINE>
<TEXT>

     Atmosfere karbondioksit ve diğer sera etkisi yaratan gazların salınması hemen yarın durdurulsa bile küresel ısınma durmayacak. 
     
     En sıcak yaz geliyor 

     NASA, geçtiğimiz şubat ayında 1800 yılından bu yana yaşanan en yüksek sıcaklık değerlerinin 2005 yazında oluşacağı tahmininde bulunmuştu. 
     Bilim adamları, sıcaklık artışının daha önceki yıllarda olduğu gibi küresel ısınmadan kaynaklandığının altını çiziyor. Küresel ısınmanın etkilerinin arasında sıcaklık artışının yanısıra aşırı yağış ve su baskınları da yer alıyor. 
     İki ayrı bilim adamı grubunun yaptıkları araştırmalara göre, karbondioksit ve diğer kirleticilerin atmosfere salınmasının hemen yarın tamamen durdurulması halinde bile küresel ısınma tamamen durmayacak, sadece yavaşlayacak. 
     Bilim adamlarının yaptıkları bilgisayar simulasyonlarına göre, deniz seviyesi bugüne kadar yükseldiğinden daha fazla yükselecek, kuraklıklar, fırtınalar ve sıcak hava dalgaları daha sert hale gelecek. 
     
     Geciktikçe risk artıyor 

     Colorado'daki 'National Center for Atmospheric Research'da yapılan araştırmalara göre bu tür gazların atmosfere salınmasının durdurulması veya yavaşlatılmasında ne kadar geç kalınırsa, iklim değişiklikleri de o kadar fazla olacak. 
     Bangladeş sular altında Küresel ısınma sonucunda Grönland'daki buz kütlesi tamamen erirse deniz seviyesi yedi metre, Antarktika'nın batısındaki buz kütlesi erirse beş metre daha artacak. 
     Bu seviyeler, Florida, Bangladeş ve Manhattan gibi bölgelerin büyük bölümünün sular altıda kalması için yeterli olacak. 
     

     
</TEXT>
</DOC>
