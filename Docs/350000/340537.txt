<DOC>
<DOCNO> 340537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sontur23.html </URL>
<DATE> 2005/05/07/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Genç anne bebeğinin yanında öldürüldü... 
</HEADLINE>
<TEXT>

     Çankaya’da evinde bıçaklanarak öldürülen kadının katil zanlısı Konya’da yakalandı. 
     Hacettepe Hastanesi Odyoloji bölümünde uzman olarak çalışan Zerrin Fırat 30 adlı kadın evinde bıçaklanarak öldürüldü. Üç aylık bebeği göğsünde yatar vaziyette öldürülmüş olarak bulunan Zerrin Fırat’ın vücudunda 50’den fazla bıçak darbesi tespit edildi. 
     Olay yerinde inceleme yapan Cinayet Büro Amirliği ekipleri, bazı ipuçlarından yola çıkarak katil zanlısının kimliğini tespit etti. 
     Yapılan aramaların ardından katil zanlısı olarak belirlenen Sebahattin İ, Konya’nın Akşehir ilçesinde yakalandı. 
     Gözaltına alınarak Ankara’ya getirilen Sebahattin İ, olay yerine hırsızlık amacıyla girdiğini, mutfakta karnını doyurduktan sonra yatak odasına geçtiğini anlattı. Yatak odasına girdiği sırada Zerrin Fırat’ın uyandığını belirten Sebahattin İ, paniğe kapılarak genç kadını öldürdüğünü söyledi. Yatak odasında bulunan 3 altın yüzüğü aldığını, bebeğin ağlaması üzerine evden ayrıldığını ifade eden Sebahattin İ’nin 10 ayrı hırsızlık olayından sabıkası olduğu anlaşıldı. 
     Emniyette sorgulaması tamamlanan Sebahattin İ, adliyeye sevkedildi. 
     
</TEXT>
</DOC>
