<DOC>
<DOCNO> 348326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sontur19.html </URL>
<DATE> 2005/06/02/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Zümrüt Apartmanı kapıcısı Çökeceği belliydi 
</HEADLINE>
<TEXT>

     Ali Talat ÖZEFE KONYA, DHA 

      KONYA'da 2 Şubat 2004 tarihinde çökerek, 92 kişinin ölümüne 30 kişinin de yaralanmasına neden olan Zümrüt Apartmanı davasında dinlenen kapıcı Yaşar Kıreli, Binanın yıkılacağı 1 ay öncesinden belliydi'' dedi. 
     Konya 3'ncü Ağır Ceza Mahkemesi'nde görülen davanın bugünkü oturumuna tutuklu yargılanan fenni mesul Ali Vedat Kaya ile tutuksuz yargılanan proje sorumlusu Halil İbrahim Elliiki, taşeron İsmail Hakkı Canlıer ve enkazda ölenlerin yakınları katıldı. Mahkeme Başkanı Celal Karakurt, bugünden itibaren yürürlüğe giren yeni TCK nedeniyle gazetecilerin duruşma salonundan fotoğraf çekip görüntü almalarına izin vermedi. Gazeteciler, duruşmayı izleyici bölümünden izledi. 
     Bugün görülen 10'uncu duruşmada, çöken Zümrüt Apartmanı'nın kapıcısı Yaşar Kıreli ifade verdi. Kıreli, Zümrüt Apartmanı'nın çökmesinden bu yana ifade vermesinin istenmediğini belirterek, Apartmanın yıkılacağı 1 ay önceden belliydi. Çünkü, mutfak dolapları ve fayanslar düşüyor, kolonlarda kırılmalar oluyordu. Asansör demirlerinde eğilmeler meydana geliyordu. Firma yetkilileri son 1 ay içinde 4 kez gelerek asansörde tamirat yaptı. Ancak herhangi bir yere şikayette bulunmadım'' dedi. 
     Konya 3'ncü Ağır Ceza Mahkemesi'nin İstanbul Teknik Üniversitesi'nden istediği bilirkişi raporunun gelmediği için, dava ertelendi. Mahkeme Başkanı raporun beklenmesine ve Ali Vedat Kaya'nın tutukluluk halinin devamına karar verdi. 
     
</TEXT>
</DOC>
