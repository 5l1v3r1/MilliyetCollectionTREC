<DOC>
<DOCNO> 328258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sontur29.html </URL>
<DATE> 2005/03/29/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Yeğeninin cenazesini almaya giderken öldü... 
</HEADLINE>
<TEXT>

     Afganistan'da 3 Şubat'ta meydana gelen uçak kazasında yaşamını yitiren yeğeni Mehmet Korkmaz'ın cenazesini almak için İstanbul'a giden Mustafa Aydoğan, Erzincan'da geçirdiği trafik kazasında yaşamını yitirdi. Kazada, 2 kişi de yaralandı. 
     AA muhabirinin edindiği bilgiye göre, Erzurum'un İspir İlçesi'nden İstanbul'a gitmekte olan İbrahim Korkmaz'ın kullandığı 25 ER 070 plakalı otomobil, Erzurum-Erzincan karayolunun 42. kilometresinde bulunan Mut Köprüsü'nden aşağı uçtu. 
     Kazada, Mustafa Aydoğan 66 olay yerinde yaşamını yitirirken, otomobilde bulunan Ayşe Karavaizoğlu ile araç sürücüsü Korkmaz, Erzincan Devlet Hastanesi'nde tedavi altına alındı. 
     Kazada yaralanan araç sürücüsü İbrahim Korkmaz, Afganistan'da 3 Şubat'da meydana gelen uçak kazasında kardeşi Mehmet Korkmaz'ın yaşamını yitirdiğini ve cenazesini almak için dayısı Mustafa Aydoğan ve teyzesi Ayşe Karavaizloğlu ile İstanbul'a giderken, trafik kazası geçirdiklerini anlattı. 
     Uçak kazasında yaşamını yitiren inşaat mühendisi Mehmet Korkmaz'ın, bir süre önce Afganistan'da çalışmaya başladığı öğrenildi. 
     
</TEXT>
</DOC>
