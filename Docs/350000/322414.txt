<DOC>
<DOCNO> 322414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/yazar/akyol.html </URL>
<DATE> 2005/03/10/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Komplo, Siyonizm, Amerika 
</HEADLINE>
<TEXT>


SİYONİZM sadece Filistinlilerin değil, bütün insanlığın düşmanıdır. İsrail işgal ettiği Filistin topraklarıyla yetinmeyecektir. 
Yahudilerin "beş bin yıllık" amacı "Nil'den Fırat'a kadar" bütün topraklar üzerinde "Siyon imparatorluğu" veya "Büyük İsrail" denilen egemenliği kurmaktır... 
Bunun içindir ki, GAP bölgesinde büyük topraklar satın alıyorlar. 
Yasir Arafat, hayattayken, bu "gizli harita"yı ifşa etmişti belge, İsrail'in bastığı madeni bir paranın üstündeki resimdi. 

MİLATTAN sonra 37 yılında Kral Mattathias Atigonus bir madeni para bastırmıştı üstünde yedi kollu Yahudi şamdanı resmedilmişti. 
İki bin yıla yakın bir zaman geçtikten sonra bu antik para bulundu, çeşitli müzelerde var, biri de "İsrail müzesi"ndedir. 
Geçen uzun zaman içinde para deforme olmuş, kenarlarından kırılarak yamuk bir şekil almıştı. 
1989 yılında İsrail'in madeni paraya bastığı resim, bu antik paranın resmiydi. 'Belge' buydu. Yasir Arafat, bu antik paranın resminin "Nil'den Fırat'a kadar gizli İsrail haritası" olduğuna hükmetmişti. 
Arap basını antik parayı haritaya yerleştirerek "Nil'den Fırat'a İsrail" in sınırlarını gösterdi. Gerçekten Sina Yarımadası'nı alarak Nil'den başlıyor, Bağdat'ı alarak Fırat Nehri'ne ulaşıyordu. Daniel Pipes, The Hidden Hand, sf. 52 
Merak etmeyin, gizli haritanın sınırı bizim Güneydoğu sınırlarımızın çok aşağısından geçiyor 

KOMPLO teorileri böyledir. Mistik, b tın bir duyguyla insanı sürükler. Kaba bir mantık tutarlılığı da vardır ama gerçekçi ve analitik değildir. 
Haritaya uyguladığınız antik paranın ölçeğini keyfi olarak büyütürseniz, tüm Arabistan'ı ve Kafkasya'yı dahil edebilirsiniz Küçültürseniz, bugünkü İsrail'in sınırlarını küçülmesi gerektiği sonucuna da varırsınız. 
Benim bugünkü yazımın ilk bölümü tamamen saçmadır ve komplo mantığını göstermek için kaleme alınmıştır. 
İsrail'i eleştirmek için reel birçok sebep varken böyle mistik, b tın , hayal komplo teorilerine kapılmak, sadece kapılanları akıl, mantık ve izandan, dolayısıyla 'doğru siyaset'ten uzaklaştırır. 
Nitekim marjinallerin dışında artık Araplardan da kimse bu "gizli harita"dan bahsetmiyor. Zaten "gizli" ise niye paranın üstüne resmederek dünya leme f ş etsinler ki 
Anti Semitizm, psikolojik bir rahatsızlıktır. Bütün komplo saplantıları öyledir. 

AMERİKA'DA aşırı sağcı Senatör MacCarthy, 1950'lerde "Komünistler köprü başlarını ele geçiriyor, Sovyetler gizlice Amerika'yı istila ediyor" diye birçok Amerikalıyı inandırmamış mıydı 
Şimdi Amerikan aşırı sağında moda, "İslam komplosu"dur Türkiye'ye de bu saplantı ile bakıyorlar. Öyle bir Türkiye resmediyorlar ki, Türkiye mi, Kaddafi'nin ülkesi mi ayırt edemezsiniz 
Türkiye'den "vaktiyle müttefikimiz" diye bahsediyorlar. Tekil örnekleri, çok defa da marjinal yayınlardan derlenmiş cümleleri alarak Batı düşmanı, anti Semitik, 'Baasçı' bir Türkiye resmi çiziyorlar. 
Bu, Arafat'ın "gizli harita"sı kadar gerçektir 
Türkiye'de Amerikan karşıtlığı yok mu Var, Avrupa'da var. Aklı başında Amerikalıya yakışan, Türkiye'ye karşı paranoyaya kapılmak değil, mesela liberal Amerikalılar gibi "Nerede yanlış yaptık" diye düşünmektir. 
İki ülke arasında dostluğun ve stratejik ortaklığın gelişmesinin yollarını aramak aklın gereğidir. 
Ortak stratejik çıkarları geliştirmek ve bölgede istikrarı sağlamak için, Türkiye'nin "dümen suyuna girmesi"ni beklemek, Amerikan aşırı sağının kışkırtıcı bir kibridir. Dünyayı da kızdıran bu kibir tavrıdır zaten. 
Aklın ve sağduyunun gereği, dostluk ve stratejik ortaklığın temelini oluşturan ortak çıkarları ve değerleri geliştirmektir. 



</TEXT>
</DOC>
