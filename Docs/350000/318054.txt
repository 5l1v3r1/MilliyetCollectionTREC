<DOC>
<DOCNO> 318054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/astro/index.html </URL>
<DATE> 2005/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektrikli dolunay 
</HEADLINE>
<TEXT>


Gergin bir gündeyiz. Dolunay ani gelişmelere ve özellikle ikili ilişkilerde çıkabilecek huzursuzluklara işaret ediyor. Gün boyunca daha toleranslı ve esnek olmaya özen göstermek gerekecek.Koç'lar tamamlanması gereken konularda zorlanabilir. Detaylı işlerde başkalarının desteğini istemeleri rahat çalışmalarını sağlayacak. Boğa'lar rahat enerjilerle beraberler. Aşk hayatında onlara keyif veren gelişmeler olurken, enerjilerini pratik bir şekilde kullanabilmeliler. İkizler değişikliklere açık durmalılar. İş ve eve ait konularda zorlanmak yerine hızlı ve planlı hareket etmeye çalışmalılar. Yengeç'ler hareket, iletişim ve zihinsel alanda canlı bir gündeler. Yakın çevreleriyle ilgili konuların da öne çıkabileceği gelişmeler var. Aslan'lar ekonomik davranmak zorundalar. Dengesiz ve aşırı harcamalar bütçelerini sarsıcı boyutlara gelebilir. Kaynaklarını doğru biçimde değerlendirmeleri için fırsatlar bulunuyor. Başak'lar etkileyici olabilecekleri bir gündeler. İlişkilerini gözden geçirmeleri ve yeni kararları ve girişimleri üzerinde durmaları gerekiyor. Terazi'ler aşırı hayalci düşüncelerden kaçınmalılar. Geçmişe ait konular onları zorlasa bile yeni girişimlerinde kararlılık göstermeleri olumlu sonuçlar elde etmelerini sağlayacak. Akrep'ler yeniliklere açıklar ve ortaklaşa konularda başarı kazanabilirler. Alacakları önerileri yapıcı kullanmalı ve başkalarının düşüncelerine önem vermeliler. Yay'lar iş hayatında planlı oldukları sürece rahat olacaklar. Üstleriyle ilişkilerinde ölçülü olmalarında fayda var. İleriye dönük düşüncelerinde iyimser olmalılar. Oğlak'lar keyifli olacakları koşullar altındalar. Olumlu düşüncelerini paylaşırken yabancılarla ilgili konulara yönelmeliler. Kova'lar işlerini iyi planlamalı ve gerçekçi olmalılar. Duygusal alanda kendilerini huzursuz edecek konulardan fazla etkilenmemeye çalışmalılar. Balık'lar ilişkilerinde ilginç tepkilerle ve önerilerle karşılaşabilirler. Aşırı duygusal davranışlara maruz kalabilir, eleştiri de alabilirler... 
</TEXT>
</DOC>
