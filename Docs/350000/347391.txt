<DOC>
<DOCNO> 347391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/yazar/guclu.html </URL>
<DATE> 2005/05/31/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Mezuniyet törenleri 
</HEADLINE>
<TEXT>


Mezuniyet törenleri, bizde de giderek yaygınlaşmaya başladı. Her ne kadar her okulda havaya fırlatılacak kepler olmasa da eğlence, şamata hemen her yerde var. 
Öğrenciler sınavlar, ödevler olmadığında okulu, bir başka seviyorlar. Birkaç gün sonra, işte böyle bir döneme giriyoruz. Mezunlar, mezuniyet ve sınav telaşında, ara sınıflar da ödevsiz, sınavsız okulunun tadını çıkarmanın peşinde. 
Okulları öğrencilere sevdirmek için böylesi günlerin sayısını daha çok artırmak gerekiyor. Örneğin yılda birkaç hafta serbest kıyafetle birlikte ödev ve yazılılar da olmasa ne iyi olur. Aslında bu bir kayıp değil, kazanç olur. Çünkü müthiş moral dopingi sağlar. 
Okullara konferanslara gittiğimde, benzeri önerilerde bulunduğumda, salon alkıştan inliyor. Bu da gösteriyor ki öğrenci üzerinde yoğun baskı var ve rahatlamak istiyor. Abartıya kaçmayacak şekilde yapılan mezuniyet törenlerine kimsenin karşı çıkmaması gerekir. Ama öyle duyumlar geliyor ki isteyenler kadar, istemeyenler de var. 
Örneğin okul müdürleri. Onca okulda mezuniyet töreni yapılırken bazıları h l dar çerçevelerin dışına çıkmaya cesaret edemiyor. Öğrencileri diğer okullara özenmiş umurlarında değil. 
Ya velilere ne demeli Onca öğrenci mezuniyet keyfini yaşamaya hazırlanırken, "Hayır, gidemezsin" tavrı, çocuğunu kendinden daha da uzaklaştırmanın ötesinde ne işe yarar Bu konuyu bir kez daha düşünmelerinde yarar var. 
Ha bir de bu törenlere, yıllıklara, gezilere katılmayan öğrenciler de var ki bunları anlamak zor. Belki de yıllarca süren arkadaşlıklardan geriye bir o gün kalacak. Ama yine de kararsızlar. 
İçlerinde haklı gerekçeleri olanlar yok değil elbette. Örneğin bir hayli harcama gerektiren balolar ve dış geziler. Cebinde beş kuruş harçlığı olmayan öğrenciler için "Hayır"dan daha kolay kaçış yolu yoktur. 
İşte bu yüzden yıl sonu törenlerinin de, mezuniyet balolarının da mümkün olduğunca ek masraf gerektirmeyecek koşullarda gerçekleşmesi, işin en doğrusu. Ekonomik açıdan sorunu olmayan, öğrenim ücreti olarak yılda 10-15 milyar lira ödeyen okullar birkaç yüz milyon lira da mezuniyet için harcayabilirler. Ama her kesimden öğrencilerin geldiği devlet okullarının beş yıldızlı otellerin görkemli salonlarında mezuniyet balosu düzenlemesi, sınırları zorlamak olur. 
Eğer amaç özel bir gün yaşamaksa, bu okullarda da pek l yaşanabilir. Hatta çok daha keyifli olur. Ya da birkaç okul bir araya gelerek çok daha farklı bir ortam yaratabilirler. 
Bu konuda okul yöneticilerine çok iş düşüyor. Her şeye karşı çıkmak yerine, makul çözümlerde buluşarak, öğrencilerinin keyifli duygularla okullarını anımsamalarına olanak sağlamalılar. 
H l , "Ne gereği var canım, bizler de törensiz mezun olduk, çocukların kafalarını karıştırmanın hiç bir lemi yok " diyenler varsa, pes doğrusu... 
Önemli olan, karşı çıkmak yerine, kafalarınızı kurcalayan, sizi rahatsız eden konulara çözüm üretmektir. Özellikle ekonomik konularda, okul yönetimlerinin, ekstra harcama yapamayacak durumdaki öğrencilerini koruyup kollaması gerekir. 
Okul aile birlikleri işte bu günler için var. Parayı veren gelir, veremeyen evinde oturur anlayışı, o okulun h l kurumsallaşamadığını gösterir. 
Üniversitelerde durum çok daha farklı. O yaştakilerin pek çoğu yaşayabilecekleri her türlü gelişmeyi kavrayabilecek ve kaldırabilecek durumda. Ama OKS ve ÖSS stresi altında biraz olsun rahatlamak isteyen adaylar için öyle mi Onlara bir de bu stresi yaşatmayın. 
Özetin özeti Okullar kapanırken, öğrencileri üzen değil, sevindiren olun. En iyi ders, onlara bir şans daha vermektir .. 



</TEXT>
</DOC>
