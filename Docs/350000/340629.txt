<DOC>
<DOCNO> 340629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/yasam/axyas02.html </URL>
<DATE> 2005/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
3 günde 4 uçağa bomba ihbarı 
</HEADLINE>
<TEXT>


Dalaman'a gidecek uçağa bomba ihbarı yapıldı. Uçakta bomba bulunamadı. 3 gün içerisinde 4 kez uçaklara bomba ihbarı geldi 

SİNAN TOROS İstanbul 

Yolcuları arasında Shakira ile sevgilisi eski Arjantin devlet başkanının oğlu Antonio De La Rua ve manken Tuğba Özay'ın da bulunduğu THY'nin İstanbul-Dalaman seferini yapacak Boeing 737-800 tipi TK 220 sefer sayılı uçağının kalkmasına dakikalar kala bomba ihbarı yapıldı. 
İhbar nedeniyle dün 19.20'de kalkması gereken 'Nevşehir' uçağı, güvenli bölgeye çekildi. Shakira ile sevgilisi Antonio De La Rua ve Tuğba Özay'ın da bulunduğu 148 yolcu uçaktan indirildi. Apar topar indirilmesine sinirlenen Shakira, yetkililere 'Ne oldu ' diye sorunca bomba ihbarı yapıldığı belirtildi. Paniğe kapılan Shakira ve sevgilisi, uçağın merdivenlerinden koşarak indi. Aramada patlayıcı veya şüpheli maddeye rastlanmadı. 148 yolcu 2.5 saatlik bir gecikmeyle İstanbul'dan ayrıldı. 
Yetkililer, 3 gün içindeki 4 asılsız bomba ihbarı yüzünden THY'nin zarara uğradığını ve 3 ihbarın İstanbul - Dalaman seferlerine yapıldığını belirtti. 




</TEXT>
</DOC>
