<DOC>
<DOCNO> 343563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/yazar/akyol.html </URL>
<DATE> 2005/05/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Özbekistan ve 'Türk dünyası' 
</HEADLINE>
<TEXT>


KIRGIZİSTAN, göçebeliğin 20. yüzyıla kadar sürdüğü, bu yüzden İslamlaşmanın da kurumlaşmanın da yeterince kökleşmediği bir ülkedir. Halk yoksulluktan ayaklandı. Ayaklanmada İslami motifler görülmedi, ordu ve polis gibi kurumları zayıf olan rejim hemen çöktü. 
Özbekistan ise, Orta Asya'da en köklü medeniyet geçmişi olan ülkedir. Timur İmparatorluğu'nun, İmam Buhari'nin, Uluğ Bey'in v risidir. Bu sebeple hem İslamlaşma hem kurumlaşma nispeten köklüdür. 
Yoksulluğa dayalı halk ayaklanmasında İslami motifler önemli rol oynadı, güçlü ordu ve polis kurumlarına sahip olan Kerimov ayaklanmayı kanla bastırmaya çalışıyor. 
Muhalif lider Bayan Nig re Hidayetova'ya göre ölü sayısı 750'ye ulaşmış bulunuyor. 

ÖZBEKİSTAN, medrese geleneğinin güçlü olduğu bir ülkedir. Alexander Benningsen'in anlattığı gibi, ateist Sovyet totalitarizmi bunu çok zayıflattı ama yok edemedi. 
Ülke nüfusunun yarısını barındıran kalabalık Fergana Vadisi'nde halkın yoksulluğa ve baskıcı rejime tepkisi arttıkça din kimlik güçlendi. Fakat büyük çoğunluk radikal değil, geleneksel 'sufi İslam' kimliğindedir. 
Tahir Yoldaşov liderliğindeki "Özbek İslami Hareketi" El Kaide ile irtibatlıdır. Hareketin asker kanat lideri Cuma Nemengani, Amerika'nın Afgan savaşı sırasında Taliban birlikleri arasında öldürüldü. 
Tahir Yoldaşov'un Molla Ömer ve Bin Ladin'le beraber olduğu sanılıyor. Ara sıra terör eylemleri yapabiliyorlar geçen yıl temmuz ayında Taşkent'te 30 kişinin öldüğü bombalı intihar eylemi gibi. 
Kerimov, Arap kökenli Hizbüttahrir örgütünü de "terörist" ve "yakın tehlike" olarak gösteriyor. 
Diğer eski Sovyet ülkelerinde halk hareketlerini destekleyen ABD'nin Özbekistan'da Kerimov'u rahatsız etmeyecek bir tavır takınması bundandır. 
Kerimov'un ABD'ye üs verdiğini de hatırlamalıyız. 
Ama Kerimov'un kullandığı "İslamcı terör tehdidi" bahanesi Avrupa'da inandırıcı bulunmuyor. 

ÖZBEKİSTAN, tarihindeki modernist Türkçü "Ceditçi" hareketlerin de, tutucu "Kadimci" hareketlerin de izlerini h l taşıyor Kırgızistan gibi kısır değil. 
Özbekistan'da Türkçü Muhammed Salih gibi , sosyal demokrat eski başbakan Şükrullah Mirsaidov gibi , liberal ve kısmen Türkçü Abdurrahim Polatov gibi demokratik muhalefet hareketlerini Kerimov ezdi. Piyasa ekonomisi ve dışa açılma reformlarını da gereken ölçüde yapmadı. 
Netice Kapalı rejim, zengin kaynaklara rağmen yoksulluk, baskı ve yolsuzluk... 
Avrupa Yeniden Yapılandırma ve Kalkınma Bankası, yolsuzluk ve insan hakları ihlalleri sebebiyle, Özbekistan'a açtığı krediyi askıya aldı mesela... 
Halk ayaklanmasının en kalabalık ve en "mahrumiyetli" Fergana Vadisi'nde, Andican'da patlak vermesi ve İslami motiflerin rol oynaması tesadüf değil. 
Kerimov, bu seneyi geçirebilir mi, bilmiyorum. Reform yolunu kendisi açmazsa, 'saray darbesi', askeri darbe, iç savaş hepsi mümkün 
Prof. Zeki Velidi Togan 1956 yılında "Türklüğün Mukadderatı Üzerine" adlı kitabında yazmıştı Türkistan Orta Asya ülkelerinin geleceği, ticari ve siyasi bakımdan dünyaya açılmalarına bağlıdır... 
Büyük limin yarım asır önceki bu öngörüsü "Türk dünyası" denilen bütün ülkeler için bilhassa bugün geçerlidir. 



</TEXT>
</DOC>
