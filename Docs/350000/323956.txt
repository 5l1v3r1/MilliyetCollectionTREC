<DOC>
<DOCNO> 323956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sondun16.html </URL>
<DATE> 2005/03/16/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
'Kürdistan Havayolları'na izin yok 
</HEADLINE>
<TEXT>

     İhsan DÖRTKARDEŞ DHA 

IRAK Ulaştırma Bakanlığı, Kuzey Irak'taki Kürt grupların kurma girişiminde bulunduğu Kürdistan Havayolları' şirketinin sivil ve ticari uçuşlara izin vermedi. 
     Mesut Barzani liderliğindeki Irak Kürdistan Demokrat Partisi'nin yayın organı konumundaki Xebat' gazetesi, Irak Ulaştırma Bakanlığı, Kuzey Irak'taki yerel Kürt yönetiminin Kürdistan Havayolları'nın dış sefer yapmasına ilişkin Kürt şirketi arasında imzaladığı anlaşmayı kabul etmediğini yazdı. 
     'Kürdistan Havayolları'nı kuran Şefek' isimli şirket, uluslararası uçak seferleri için bilet satışlara başlayacağını açıklarken alınan bu karara, Kürt gruplar henüz tepki göstermedi. 
     'Newroz' adlı Kürt internet sitesi de, Irak ve Kuzey Irak'taki Erbil, Süleymaniye Havaalanlarından dış ülkelere sivil ve ticari uçuşlar için ancak merkezi hükümetin izin verebileceğini hatırlattı. Bağdat Havaalan'ndan bir yetkili, Erbil'den uluslararası uçuşlarin yapılmasına ancak, yeni kurulacak hükümetin izin verilebileceğini açıkladı. 
     
</TEXT>
</DOC>
