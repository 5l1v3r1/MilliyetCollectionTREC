<DOC>
<DOCNO> 325633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sontur05.html </URL>
<DATE> 2005/03/21/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Gece kapısına dayanan kişiyi öldürdü 
</HEADLINE>
<TEXT>

     Fatih KARAÇALI DHA 

ADANA'da 3 çocuk annesi 35 yaşındaki Berna Irız, gece yarısı kapısına dayanarak kendisiyle ilişkiye girmek isteyen 54 yaşındaki Mehmet Ali Çokyaşar'ı göğsüne vurduğu tek bıçak darbesiyle öldürdü. 
     Cumartesi günü sabah saatlerinde Merkez Yüreğir İlçesi Çelemli Beldesi'nde devriye gezen jandarma ekibi, Mehmet Ali Çokyaşar'ın göğsünden bıçaklanış cesedini buldu. Çevrede araştırma yapan ekipler, yerdeki kan izlerini takip ederek Berna ve Ali Irız çiftinin yaşadığı eve ulaştı. Gözaltına alınan Berna Irız, cinayeti kendisinin işlediğini itiraf ettti. Berna Irız ifadesinde şunları söyledi 
     "Eşimle aralarındaki tartışma nedeniyle bir yıldan beri konuşmadığımız Mehmet Ali Çokyaşar, gece pencereye taş atarak kendisini içeri almamı istedi. Gitmesi için uyarmama rağmen isteğinden vaz geçmeyip kapıya dayandı. 7 yaşındaki oğlum benim yanımda yattığı için eşim diğer odadaydı. Kapı kırılacak gibi çalmaya başlayınca korkutmak için meyve bıçağını elime alıp kapıyı açtım. İçeri girmek istedi, ben de bir elimle bıçağı salladım, diğer elimle de göğsünden ittirdim. Alkollü olduğu için sendeledi, geriye dönüp gitti.'' Ölen Mehmet Ali Çokyaşar'ın sürekli kendisini rahatsız ettiğini ileri süren Berna Irız, eşinin olaydan haberi olduğu halde ilgisiz kaldığını anlattı. Berna Irız'ın eşi Ali Irız da, "Eşimi daha önce de birkaç kez rahatsız etmiş. Benim haberim yoktu. Olay gecesi de eve gelince eşim korkutmak istemiş. Ben görmedim'' dedi. 
     Jandarma'daki sorgusunun ardından mahkemeye çıkartılan Berna Irız tutuklandı. 
     
</TEXT>
</DOC>
