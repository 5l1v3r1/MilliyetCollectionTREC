<DOC>
<DOCNO> 307569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sontur06.html </URL>
<DATE> 2005/01/18/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Barıştırmak isterken hayatını kaybetti 
</HEADLINE>
<TEXT>

     Karaman'da, oğluyla tartışan gelinini eve dönmesi için ikna etmeye giden bir kişi, gelininin kardeşi tarafından bıçaklanarak öldürüldü. 
     Alınan bilgiye göre, Karaman'ın Kazımkarabekir İlçesi'nde oturan Hacı Osman Balıkçı 65 , oğluyla tartışan ve daha sonra babasının evine dönen gelini F.B'yi almak üzere ilçeye bağlı Akarköy Köyü'ne gitti. Gelinini, oğluyla barışması ve evine dönmesi için ikna etmeye çalışan baba Balıkçı, F.B'nin erkek kardeşi Tayfun B. ile tartışmaya başladı. 
     Tartışmanın büyüyerek kavgaya dönüşmesi sonucu Tayfun B, Hacı Osman Balıkçı'yı vücudunun çeşitli yerlerinden bıçakladı. 
     Balıkçı, olay yerinde hayatını kaybetti. Tayfun B'nin gözaltına alındığı, olayla ilgili soruşturmanın sürdürüldüğü bildirildi. 
     
</TEXT>
</DOC>
