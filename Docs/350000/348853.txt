<DOC>
<DOCNO> 348853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/yazar/pulur.html </URL>
<DATE> 2005/06/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Gözümüz aydın Mobbing'le mobber geliyor... 
</HEADLINE>
<TEXT>


YAZARKEN ya da konuşurken yabancı kelime kullanmak moda, hele dükk n adları ya da marka adları... 
Kırk yılın berberi kuaför oldu çıktı, mezeci ise şarküteri, bar fedailerine bodyguard deniliyor. 
Ejder Çelik, Türk Dili dergisinde, iki yabancı kelimenin daha Türkçeyi şereflendirmek üzere olduğu müjdesini verdi. 
Buyursunlar, hoş geldiler 

HANGİ kelimelermiş bunlar 
Mobbing ve mobber 
Ne demek 
Bilim adamı Konrad Lorenz hayvanlar üzerinde yaptığı araştırmada bazı hayvanların sürüden dışlandıklarını, kovulduklarını saptamış, buna "mobbing" demiş... Daha sonra Heinz Leymann, bunu yönetimle ilgili bir kavram olarak sözlüklere sokmuş... Şimdi bu kavram Türkçeye de giriyormuş... İşyerlerinde belirli bir kişiyi hedef alıp, onu dışlamaya çalışmak, ona, yöneticilerin "işe yaramaz damgası"nı vurdurmak "mobbing"miş, bu eylemi yapanlara "mobber" deniliyormuş... x 

İŞTE bu iki kavram ve kelime Türkçeye giriyormuş... 
Aman gelsinler, girsinler, bekliyoruz 
Hintçeden İngilizceye, oradan da Türkçeye aktarılan "guru" kelimesi girdikten sonra, bunlara mı yer yok 
İşin uzmanı, ya da yüksek uzman demenin suyu çıktı ya 

YABANCI kelimelerin Türkçeye girmeleri hatta halkın ağzına yerleşmeleri, yeni değildir. 
Prof. Dr. Hasan Eren, Meclis başkanlarından Ferruh Bozbeyli'den bir anıyı yazar. xx 
Ferruh Bozbeyli, yedek subaylığını Erzurum'da yapar, hemen her yedek subaya olduğu gibi ona da "debboy"un, yani deponun denetimini verirler. Debboy da Fransızcadan dilimize giren bir kelimedir. Bozbeyli, debboydaki malzemeyi saydırır, giyim, kuşam, kazma kürek, çapa... her şey tutanaktaki sayıyı tutar, yalnız bir "maasap balta" vardır ki, bunun ne olduğunu anlamaz "balta" tamam da "maasap" ne demek 
Yüzbaşıya sorar, bilmez, binbaşıya sorar, bilmez, yarbay güler 
"Maasap, sapı ile birlikte demektir, yani saplı balta..." 
Doğru, "maa aile" nasıl "aile ile birlikte" demekse, "maasap balta" da, sapıyla birlikte demektir. 
Tabii "maa" da Arapça edattır. 

NEYSE , bu kadar lafı bir fıkrayla bitirelim... 
Köyde ağır hasta vardır, kasabaya götürürler, hükümet doktoru ilaç yazar, reçete de bir de fitil vardır, "Bunu anüsten sokun " der. İlacı alır, köye giderler ama "anüs" nedir bilmezler ki Bunun için, doktora telefon edip rahatsız edilir mi Sonunda yalvar yakar muhtarı kandırırlar, köy odasından sağlık ocağına telefon açılır, muhtar, doktora derdini anlatır, "Peki doktor bey " deyip telefonu kapatır. 
Sorarlar 
"Ne dedi " 
"Makattan sokun dedi " 
Makat da ne demek 
Bilen yok 
Birini telefon etmeye razı ederler, adam "Yapmayın, etmeyin, doktor bey kızacak, hem de çok kızacak " derse de söz geçiremez, açar telefonu sorar, doktoru dinledikçe de alı al, moru mor olur, "Kusura bakma doktor bey " diyerek telefonu kapatır 
"Ben size çok kızacak demedim mi " 
"Ne dedi " 
"Kıçına sokun, kıçına, dedi " 
- 

x xx Türk Dili, sayı 641, Mayıs 2005. 



</TEXT>
</DOC>
