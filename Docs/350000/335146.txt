<DOC>
<DOCNO> 335146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/soneko27.html </URL>
<DATE> 2005/04/20/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Ülker'in 2004 yılı net satışları 1.7 milyar YTL 
</HEADLINE>
<TEXT>

     Ülker Gıda'nın, geçen yılki net satışları 1.7 milyar YTL olarak gerçekleşti. 
     Ülker Grubu'ndan yapılan açıklamada, Ülker Gıda Sanayi A.Ş.'nin 2004 yılındaki net dönem karının 55 milyon 646 bin 845 YTL olduğu bildirildi. 
     Faaliyet giderlerinin 66 milyon YTL düşerek 221.2 milyon YTL'ye indiği belirtilen açıklamada, geçen yılki net satışların 1 milyar 665 milyon 187 bin 499 YTL olarak gerçekleştiği kaydedildi. 
     Ülker Gıda'nın 2004 yılı karından dağıtılması söz konusu olan toplam 25 milyon 882 bin YTL nakit temettünün adi hisse senedi sahiplerine ödenecek kısmının brüt 20 milyon YTL olduğu belirtilen açıklamada, geçen yıl dağıtılan 3 milyon 940 bin 963 YTL nakit kar payına göre yüzde 407'lik bir artış söz konusu olacağı vurgulandı. 
     Açıklamada, şirket Yönetim Kurulu'nun 2004 mali tablo sonuçlarına göre dönem karının yüzde 45'i olan toplam 25 milyon 882 bin YTL kar dağıtım kararı aldığı, şirketin 16 Mayıs 2005 tarihinde yapılacak Genel Kurulu'nda, kar dağıtımının 31 Mayıs 2005 tarihinden itibaren nakden yapılmasının teklif edileceği bildirildi. 
     
</TEXT>
</DOC>
