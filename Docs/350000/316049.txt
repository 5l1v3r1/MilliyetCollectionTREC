<DOC>
<DOCNO> 316049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sondun42.html </URL>
<DATE> 2005/02/17/ </DATE>
<TIME> 20.35 </TIME>
<AUTHOR>  </AUTHOR>
<HEADLINE>
Rice, Suriye diplomatik yolu tercih ediyor 
</HEADLINE>
<TEXT>

     ABD Dışişleri Bakanı Condoleezza Rice, Suriye ile anlaşmazlığı çözmek için diplomatik yolu tercih ettiklerini söyledi. 
     Rice, Senato'daki konuşmasında, Suriye ile anlaşmazlığı çözmek konusunda ellerinde birçok seçenek bulunduğunu belirtti. 
     ABD Başkanı George Bush'un seçeneklerini saklı tuttuğunu ifade eden Rice, ''Uluslararası baskının, Suriyeliler'i, Lübnan'dan çekilmeleri yönündeki BM kararının uygulanması için harekete geçireceğini'' düşündüğünü söyledi. 
     ABD Başkanı George Bush da bugünkü açıklamasında, Suriye'nin uluslararası toplumdan kendini izole etmemesinin kendi çıkarına olduğunu ve Avrupalılar'la birlikte Suriye'nin ''rasyonel kararlar'' almaya iknası için çalışacağını söylemişti. 
     
</TEXT>
</DOC>
