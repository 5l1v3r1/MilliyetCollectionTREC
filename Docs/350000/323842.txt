<DOC>
<DOCNO> 323842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sonyas28.html </URL>
<DATE> 2005/03/14/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
'İsa'nın Çilesi' filminin 'yumuşatılmış' versiyonu piyasada... 
</HEADLINE>
<TEXT>

     Aktör ve yönetmen Mel Gibson, çok sert bulunan ''İsanın Çilesi'' filminin biraz yumuşalıtmış bir yeni versiyonunu piyasaya sürdü. 
     Gibson, filmin internet sitesinde www.thepassionofthechrist.com bir klipte yaptığı açıklamada, ''filmi biraz yumuşattım. Filmin bütünlüğünü korudum, ama en ürkütücü sahnelerini biraz yumuşatmak istedim'' dedi. 
     Mel Gibson, 2 saatlik ilk filmin 6 dakikasını kestiğini belirtti. 
     Film, kanlı sahneleri nedeniyle eleştirilmiş ve çok irkiltici bir film olarak nitelenmişti. 
     Yeni filmde, eski filmdeki İsa'nın eline çakılan çivinin görüntüleri bulunmuyor. 
     Filmin, ABD'de 11 Martta gösterime giren ''Çile Yenidenkesim'' adlı yeni versiyonu, İngiltere'de İsa'nın çarmıha gerilmesinin yıldönümüne denk düşen 25 Martta gösterime girecek. 
     Film, geçen yıl 600 milyon dolardan fazla gişe geliri sağlamış, videosu da çok iyi satmıştı. 
     Kuzey İrlanda'da Protestanların, Fransa'da Katoliklerin ve tüm dünyada Yahudilerin tepkisini çeken film, Teksas'ta bir kişinin işlediği cinayeti itiraf etmesini sağlamış. İtirafçı kişi, 75 yıl hapse mahkum olmuştu. 
     
</TEXT>
</DOC>
