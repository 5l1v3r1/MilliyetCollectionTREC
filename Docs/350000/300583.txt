<DOC>
<DOCNO> 300583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sonsiy05.html </URL>
<DATE> 2004/12/24/ </DATE>
<TIME> 00.45 </TIME>
<AUTHOR>  </AUTHOR>
<HEADLINE>
Erdoğan'dan işadamlarına Suriye çağrısı... 
</HEADLINE>
<TEXT>

     Başbakan Recep Tayyip Erdoğan, uçakta işadamlarına, ''Sizlerin ilişkilerinizi sıcak tutmanız, bizlerin bu işleri takip etmemizle, Türkiye ve Suriye arasında geçmişle mukayese edilemeyecek bir sıçrama gerçekleştirecektir'' diye seslendi. 
     Başbakan Erdoğan, resmi bir ziyarette bulunduğu Suriye'den dönüşünde uçak, Esenboğa Havalimanı'na yaklaştığı sırada, uçağın mikrofonundan işadamlarına geziye gösterdikleri ilgiden dolayı teşekkür etti. 
     Suriye'de, başta Cumhurbaşkanı Beşar Esad olmak üzere bütün yetkililerin Türk heyetine gösterdiği yakın ilgiyi anımsatan Erdoğan, şöyle konuştu 
     ''İnanıyorum ki sizlerin ilişkilerinizi sıcak tutmanız, bizlerin bu işleri takip etmemizle, Türkiye ve Suriye arasında geçmişle mukayese edilemeyecek bir sıçrama gerçekleştirecektir. 
     Bundan sonraki sürecin de en güzel şekilde değerlendirilmesi temennisiyle hepinize tekrar tekrar teşekkür ediyorum.'' 
     
</TEXT>
</DOC>
