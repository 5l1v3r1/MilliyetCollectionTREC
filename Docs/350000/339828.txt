<DOC>
<DOCNO> 339828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sondun36.html </URL>
<DATE> 2005/05/05/ </DATE>
<TIME> 20.50 </TIME>
<AUTHOR>  </AUTHOR>
<HEADLINE>
İsrail Neo Nazi olduğu gerekçesiyle bir askerini tutukladı... 
</HEADLINE>
<TEXT>

     İsrail’de bir asker, Neo Nazi olduğu gerekçesiyle tutuklandı. 
     Yahudi devleti İsrail’de ilk kez bir kişi Neo Nazi olduğu suçlamasıyla tutuklanıyor. 
     Polis sözcüsü, bir süre önce eski Sovyetler Birliği’nden İsrail’e göç eden 20 yaşındaki askerin ilk kez uyuşturucu ile ilgili bir suçtan gözaltına alındığını, sorgulaması sırasında "Nazi olduğunu söylediğini" belirtti. 
     Bunun üzerine derinleştirilen soruşturmada, askerin kişisel bilgisayarından İsrail dışındaki Neo Nazi gruplarla haberleştiğinin belirlendiğini belirten polis sözcüsü, askerin vücudunda da bir Gamalı Haç dövmesi bulunduğunu kaydetti. 
     "Bu ciddi bir suç. Bundan sonra ne yapacağımız konusunda İçişleri ve Adalet Bakanlığı’ndan görüş istedik" diyen polis sözcüsü, askerin Hıristiyan olduğunu söylediğini de belirtti. 
     İsrail basını askerin sahtecilik yaparak İsrail’e göç edip etmediğinin araştırıldığını ve vatandaşlığının geri alınabileceğini yazdı. 
     
</TEXT>
</DOC>
