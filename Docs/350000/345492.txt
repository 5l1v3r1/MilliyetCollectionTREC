<DOC>
<DOCNO> 345492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/sonyas17.html </URL>
<DATE> 2005/05/24/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Estetik ameliyat yaptıran 3 Alman'dan 1'i erkek 
</HEADLINE>
<TEXT>

     Almanya’da yapılan bir araştırma, ülkedeki her 3 estetik ameliyatından birini erkeklerin yaptırdığını ortaya koydu. 
     Güzellik uzmanı olduğu belirtilen Peter Caspari, Focus dergisinin internet sayfasında yayımlanan röportajında, estetik ameliyatlarının erkekler için tabu olmaktan çıktığını belirterek, "Almanya’daki 3 estetik ameliyatından biri erkekler tarafından yaptırılıyor. 
     Almanya’daki her 5 erkekten biri ameliyatla güzelleşme düşüncesine sıcak bakıyor" dedi. 
     Erkekler arasında estetik ameliyatı yaptırma eğiliminin gelecek 10 yıl içinde hızla artacağını savunan Caspari, özellikle 30 ila 50 yaş arasındaki erkeklerin, en fazla estetik ameliyatı yaptıran yaş grubu olduğunu söyledi. 
     Erkeklerin en çok eşlerinin tavsiyesiyle estetik ameliyatı yaptırdığını ifade eden Caspari, erkeklerin estetik ameliyatları sayesinde meslek hayatlarında da başarılı olacaklarına inandığını kaydetti. 
     
</TEXT>
</DOC>
