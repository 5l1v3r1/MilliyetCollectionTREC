<DOC>
<DOCNO> 313639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/guncel/gun02.html </URL>
<DATE> 2005/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Usulde hata yok savunma verin' 
</HEADLINE>
<TEXT>


Yüce Divan'da yargılanmalarına başlanan Özkan ile Önal'ın usul yönünden yaptığı ve davanın düşürülmesi için gerekçe gösterdikleri itirazlar kabul edilmedi 

GÖKÇER TAHİNCİOĞLU Ankara 

Dönemin Halk Bankası yöneticilerini korumak için haklarındaki raporların gereğinin yapılmasını engelledikleri gerekçesiyle Yüce Divan'a sevk edilen eski Başbakan Yardımcısı Hüsamettin Özkan ve eski Devlet Bakanı Recep Önal'ın yargılanmalarına başlandı. Sanıkların usul yönünden yaptıkları ve davanın düşürülmesine gerekçe gösterdikleri 10'u aşkın itiraz reddedildi. Sanıklara savunmalarını hazırlamaları için süre verildi duruşma 22 Mart'a ertelendi. 
Özkan'ın ve Önal'ın avukatları, TBMM Soruşturma Komisyonu Raporu ve Yüce Divan'a sevk kararındaki usul hatalarını şöyle sıraladı 
Aynı konuda reddedilmiş önerge olmadığı halde soruşturma açılması.AKP Tokat Milletvekili Ergün Dağcıoğlu'nun konuyla ilgili görüşlerinin bilinmesine rağmen Soruşturma Komisyonu Başkanı yapılması, görevden istifa ettikten sonra soruşturma işlemlerinin yenilenmemesi.Halk Bankası ile ilgili rapor hazırlayan bürokratların komisyonda uzman olarak görev yapması.Sanıkların savunma hakkının kısıtlanması.Komisyonun görev süresini aşması.Ayrı görevlerdeki 2 bakan için ortak suçlamalarda bulunulması.Davanın hukuka aykırı olması.Komisyonun soruşturmayı "görevi kötüye kullanma"ya çevirmesi.Raporun oylamasının yasal süre aşıldıktan sonra yapılması.Önergede bulunmayan, yöneticilerin imza yetkisinin alınmaması suçlamasına raporda yer verilmesi. 

'Özledim sizi ama simalar değişmiş' 

Hüsamettin Özkan ile Recep Önal, Anayasa Mahkemesi'ne eski Milli Eğitim Bakanı Metin Bostancıoğlu, eski Kültür Bakanı İstemihan Talay, eski Diyanet İşleri Başkanı Mehmet Nuri Yılmaz, eski İstanbul Valisi Erol Çakır'la birlikte geldi. Özkan, gazetecilere "Özledim sizleri, ama simalar değişmiş" dedi. 


</TEXT>
</DOC>
