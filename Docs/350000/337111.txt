<DOC>
<DOCNO> 337111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sontur03.html </URL>
<DATE> 2005/04/26/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Dokuz yıldan sonra Kadıköy'de 1 mayıs 
</HEADLINE>
<TEXT>

     1996 yılında bazı göstericiler 1 mayısta Kadıköy'ü savaş alanına çevirmişlerdi 
     İstanbul'da dokuz yıl aradan sonra 1 mayıs kutlamaları Kadıköy iskele meydanında yapılacak. 
     İstanbul Valiliği, binlerce kişinin katılacağı miting için Kadıköy meydanını adres gösterdi. Ancak kararın bu yönde olması ne esnafı, ne de eylemcileri memnun etti. 
     Kadıköy esnafı miting nedeniyle işlerinin azalmasından ve olay çıkmasından endişe ediyor. Eylemciler ise 1 mayısı Taksim meydanında kutlamak istiyor. 
     Kadıköy'de dokuz yıl öncesine benzer görüntülerin yaşanmaması için meydandaki benzin istasyonu dört gün kapatılacak. Alınacak özel önlemler arasında meydandaki cam otobüs duraklarının kırılma riskine karşı bir günlüğüne sökülmesi de yer alıyor. 
     Miting nedeniyle Süper Lig'deki Fenerbahçe - Trabzonspor maçı da cumartesi gününe alındı. 
     1996 yılında bazı göstericiler 1 mayısta Kadıköy'ü savaş alanına çevirmişlerdi. 
     
</TEXT>
</DOC>
