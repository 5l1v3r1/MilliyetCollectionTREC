<DOC>
<DOCNO> 333501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/guncel/axgun02.html </URL>
<DATE> 2005/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şahin Suçlamalar yargısız infazdır 
</HEADLINE>
<TEXT>


Yolsuzluk dosyasının kapatılması için bürokratlara baskı yaptığı iddia edilen AKP'li Şahin, "Suçlamalar haksız, gerçekdışıdır" dedi 

ANKARA Milliyet 

İddianamede yolsuzluk dosyasının kapatılması için bürokratlara baskı yaptığı iddia edilen AKP Genel Sekreteri İdris Naim Şahin, "Suçlamalar haksız, dayanıksız ve gerçekdışıdır" dedi. Şahin, avukatları aracılığıyla yaptığı yazılı açıklamada, kendisi ile ilgili bir dava açılmadığını kaydetti. Açıklamada şunlar kaydedildi 
"Enerji operasyonuna ilişkin hazırlanan iddianameye atfen yapıldığı belirtilen yayınlarda, müvekkilimizin hazırlanan yolsuzluk raporunun adliyeye sevkini engellemek için bazı bürokratlara baskı yaptığı ifade edilmektedir. Müvekkilimize isnat edilen suçlama haksız, dayanaksız ve gerçekdışıdır. Şahin aleyhinde böyle bir suç isnadı ile dava açılmadığı gibi, aleyhinde bir fezlekenin hazırlandığı bilgisi de tarafımıza ulaşmamıştır. Müvekkilimizin sosyal ve siyasi statüsü düşünüldüğünde yargısız infaz anlamına gelecek, kişilik haklarını rencide edecek şekilde yapılan ve yapılacak yayınlara karşı hukuki ve cezai müracaat haklarımız saklı tutulmaktadır." 

Birlikte okey de oynamışlardı 

Operasyon sırasında Piyade, yardımcısı Üst, işadamı Muzaffer Nasıroğlu ve operasyonda adı geçen AKP Ağrı Milletvekili Cemal Kaya'nın hemen hemen tüm yemeklerini, Ezgi İnşaat şirketi sahibi İbrahim Selçuk'a ait Uğur Mumcu Caddesi 32 4 adresindeki büroda yedikleri ve ardından okey oynadıkları ortaya çıkmıştı. Okey partilerinin müdavimleri de haber ve köşe yazılarında konu edilmişti. Hürriyet gazetesinden Şükrü Küçükşahin'in 28 Şubat tarihli yazısında yemeklerden biri anlatıldıktan sonra AKP Genel Sekreteri İdris Naim Şahin'in ismi şöyle geçmişti 
".... Bu kalabalıktan en iyi okey karesi nasıl çıkar Piyade halen tutuklu , Üst halen tutuklu , Selçuk halen tutuklu Ya dördüncü isim Hadi artık onun da adını verelim AKP Genel Sekreteri İdris Naim Şahin." 


</TEXT>
</DOC>
