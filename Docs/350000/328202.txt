<DOC>
<DOCNO> 328202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sonspo06.html </URL>
<DATE> 2005/03/29/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Güneş, Liverpool'un kalecisi Dudek ile görüştü... 
</HEADLINE>
<TEXT>

     Teknik direktör Şenol Güneş'in, Polonya'da Liverpool'un kalecisi Dudek ile görüştüğü ortaya çıktı. 
     Yeni sezonun transfer çalışmaları için düğmeye erken basan Trabzonspor, çalışmalarını dört koldan yürütüyor. Geçtiğimiz günlerde Polonya’da bulunan yönetici Metin Akbaşoğlu, devre arası transfer Szymkowiak ve teknik direktör Şenol Güneş’in Liverpool’un kalecisi Dudek ile görüştüğü ortaya çıktı. Deneyimli çalıştırıcının uzun süredir kadrosunda görmek istediği başarılı file bekçisine burada bir teklif daha yaptığı öğrenildi. İngiliz ekibinin kalecisi ise öneriye sıcak bakarken, Şu an sözleşmem sürüyor. Ancak lig bitiminde tekrar masaya oturup konuşabilirizö yanıtını verdi. Liverpool’un da Dudek ile sezon sonunda yollarını ayırmayı düşündüğü, bu nedenle Trabzonspor’un teklifini değerlendirebileceği açıklandı. Yönetimin, belirlenecek bonservis bedeline göre bir karar vereceği vurgulanırken, flaş transfer yapma politikası doğrultusunda bu işin bitebileceğinin altı çizildi. 

     
</TEXT>
</DOC>
