<DOC>
<DOCNO> 300762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/guncel/gun01.html </URL>
<DATE> 2004/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kültürlü dolandırıcılık' 
</HEADLINE>
<TEXT>


Balkaner'in 34 yıl 7 ay ağır hapis ve 69 trilyon para cezasına çarptırıldığı mahkemenin kararında, "Sanığın eylemleri ticari ilişkiler kılıfı altında banka kaynaklarının iç edilmesi hareketidir" denildi 

Nezİh GÜROL İstanbul 

Yurtbank davasını karara bağlayan ihtisas mahkemesi, gerekçeli kararında Balkaner ve arkadaşlarını çağın getirdiği kültür düzeyi yüksek hırsızlar olarak nitelendirdi. Kararda "Günümüz dünyasında kültür düzeyi yüksek olan insanların artık klasik manada iç etme, hırsızlık gibi mala karşı eylemleri basit şekilde gerçekleştirmedikleri görülmektedir" denildi. 
Ali Avni Balkaner 34 yıl 7 ay ağır hapis ve 69 trilyon lira para cezasına çarptırılmıştı. Rahatsızlandığı gerekçesiyle karar öncesi salondan ayrılan Balkaner hakkında gıyabi tutuklama kararı çıkmıştı. Polis h l Balkaner'i arıyor. 
Banka suçlarıyla ilgili ihtisas mahkemesi olarak kurulan İstanbul 8. Ağır Ceza Mahkemesi'nin gerekçeli kararı 140 sayfadan oluşuyor. Mahkeme Başkanı Mustafa Akın, üye h kimler Meral Yolmaz ve Sevil Tosun, Balkaner ve 57 arkadaşının mahkumiyet nedenlerini şöyle sıraladılar. 
"Balkaner'in, baştan beri iyi niyetli hareket etmeyerek, banka kaynaklarını kendisine ve grup firmalarına aktarmanın peşinde olduğu, gerçekleştirdiği bir çok yöntem ve eylemleriyle amacına kavuştuğu görülmüştür. Suça konu eylemler ticari ilişkiler kılıfı altında banka kaynaklarının iç edilmesi hareketidir. Birden fazla metod uygulanarak dolandırıcılık suçu gerçekleştirilmiştir." 

İç edilen meblağ 
"Bütün bunların 'Hukuki ilişki' kılıfı altında gerçekleştiği açıktır. Ancak gelişen çağımız ve sanıkların kültür düzeyi yükseldikçe mala karşı işlenen suçlarda da hukuki ilişki kılıfınında yoğunlaştığı bir gerçektir. Suç konusu eylemler mahkememiz tarafından salt hukuki ilişki olarak kabul edilmemiştir." 
"İç edilen meblağın normal banka faaliyetleri sonucunda oluşan zarar olarak kabul etmek de mümkün değildir. Balkaner'in eylemleri dolandırcılık kastı içerisinde zimmet kastı ile devam ettirmiş olduğu aşik rdır." 

Suçlar binlerce kez gerçekleşti 

"Sanık Balkaner'in suç oluşturan eylemlerini bir değil, iki değil, yüz değil, bin değil binlerce kez gerçekleştirmiştir. Sonuçta bir güven kurumu olan banka milyonlarca dolar zarara uğratılmıştır. Ülkemizde toplumsal bir yaraya dönüşen bu hareket off shore mağdurlarını örgütleşmiştir. Buna hukuki ihtilaf olarak bakmanın mümkün olamıyacağı açıktır. Balkaner, bilerek, isteyerek tam bir suç işleme kastı içinde ve bilinçli şekilde hareket etmiştir. Diğer sanıklar da eylemleriyle bu suçlara bilerek isteyerek iştirak ettiklerinden mahkememizce hiç bir kuşku bulunmamaktadır." 

Anlaşsa da 'hırsızlık' suçu kalır 

İhtisas Mahkemesi'nin gerekçeli kararında, Balkaner'in suç işleme kastı ile hareket etmediğini ileri süren savunmasına rağmen, banka tarafından gruba ait 24 şirkete ve Çamlıca Konakları'na verilen usulsüz kredilerde sözleşmelerin oluşturulması sanığın dolandırıcılık eylemini suç olmaktan çıkarmayacağı da vurgulandı. Mahkeme, suç oluşmasını şöyle açıkladı 
"Hırsızlık suçunu işleyen herhangi bir şahsın daha sonradan hırsızlık konusu eşyayı veya eşyaya muadil bir değeri eşya sahibine iade etmesi veya eşya sahibiyle anlaşması nasıl hırsızlık suçunu ortadan kaldırmıyor ise olayımızda da sanık Balkaner'in baştan beri banka kaynaklarını grup firmalarına aktarmak amacıyla gerçekleştirdiği dolandırıcılık suçunu sonradan hukukiliği dahi tartışma konusu olan banka ile Balkaner arasında düzenlenen pay devir sözleşmesinin varlığı da bu suçu ortadan kaldırmayacağı açıktır." 
Ayrıca kararda, mudilere ödenen paraların bankaya el konulana kadar ödenmesinin sanıkların suç işleme kastı ile hareket etmediklerini belirttikleri savunmalarına da itibar edilmediği ifade edildi. Heyet, binlerce mudiyi off shore şirketine para yatırmalarını sağlamak ve devamı için vadesi gelen ödemeleri yapmak zorunda olduğu belirtilerek, "Bankaya el konulana kadar mudilere ödeme yapılması suçu ortadan kaldırmaz" denildi. 


</TEXT>
</DOC>
