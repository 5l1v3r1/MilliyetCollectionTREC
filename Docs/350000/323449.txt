<DOC>
<DOCNO> 323449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/son/sonspo13.html </URL>
<DATE> 2005/03/13/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Sakaryaspor'da Trabzonspor yenilgisinin üzüntüsü yaşanıyor... 
</HEADLINE>
<TEXT>

     Sakaryaspor Teknik Sorumlusu Şaban Yıldırım, Trabzonspor deplasmanına puan umuduyla gittiklerini, ancak bunu gerçekleştiremediklerini söyledi. 
     Şaban Yıldırım, A.A muhabirine yaptığı açıklamada, Trabzonspor karşısında beklemedikleri bir yenilgi alarak deplasmandan puansız döndüklerini kaydetti. 
     Trabzonspor karşısında oynanan futboldan memnun olduğunu, ancak böyle bir sonuca üzüldüklerini ifade eden Yıldırım, ''Puan umuduyla gittiğimiz deplasmandan puansız döndük. Hedefimiz puan ya da puanlarla dönmekti'' dedi. 
     Yıldırım, şöyle konuştu 
     ''İyi bir mücedele verdik. Özelikle ilk yarıda 10 kişi kalmamız bizim sistemimizi bozdu. Bu deplasman maçı için zor bir durum. Buna rağmen gol bölgesine yönelik ataklar geliştirdik. Fakat sonuç alamadık. Bireysel hatalar yaptık. Bunun üzerine yenilgi kaçınılmaz oldu. Yaptığımız hatalar üzerinde düşünmeliyiz'' diye konuştu. 
     
</TEXT>
</DOC>
