<DOC>
<DOCNO> 333573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/yasam/yas03.html </URL>
<DATE> 2005/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ver DNA'nı, öğren atanı 
</HEADLINE>
<TEXT>


Dünya çapında 100 bin kişinin DNA örnekleri alınıp insanoğlunun soyağacı çıkarılacak. Projeye katılanlar, 'gerçek köklerini' öğrenebilecek 

DIŞ HABERLER 

ABD'li bilim adamları, 5 yıl sürecek kapsamlı bir projeyle, insanoğlunun genetik soyağacını çıkarmaya hazırlanıyor. 
National Geographic dergisi ve bilgisayar firması IBM'in ortak yürüteceği proje, insanoğlunun Afrika'da başlayan serüveninde hangi göç yollarını takip ettiğini ortaya çıkarmayı amaçlıyor. 
Maliyeti 40 milyon doları 54 milyon YTL aşan proje kapsamında, başta diğer ırklarla fazla karışmamış yerli topluluklar olmak üzere, dünya çapında 100 bin kişiden alınacak DNA örnekleri incelenecek. Araştırma yetkilileri, projeye katılmak isteyen gönüllülerden de DNA örnekleri alacaklarını kaydetti. 

Maliyeti 100 dolar 
İnternetten www.nationalgeographic.com genographic adresine girerek, 100 dolara bir DNA kiti alan gönüllüler, DNA numunelerini verilen adrese gönderecek. Bu örnekler 6 hafta içinde incelenecek ve gönüllüler tüm genetik tarihlerini ve atalarının nereden geldiğini öğrenebilecek. Genetik ve antropolojik çalışmalar, insanın atası Homo Sapien'in kökenini 200 bin yıl öncesindeki Afrika'ya götürüyor. İnsanoğlu, 60 bin yıl önce ise, Doğu Afrika'dan Dünya'ya yayılmaya başladı. 




</TEXT>
</DOC>
