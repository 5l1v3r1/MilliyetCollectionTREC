<DOC>
<DOCNO> 325126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sontur24.html </URL>
<DATE> 2005/03/19/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Dikkat .. Boğaziçi Köprüsü'ndeki 3 şerit yarın kapatılacak 
</HEADLINE>
<TEXT>

     Boğaziçi Köprüsü'nde 3 şeridin, yarın sabah 1.5 saat süreyle trafiğe kapatılacağı bildirildi. 
     Karayolları 17. Bölge Müdürü Yakup Dost, yaptığı yazılı açıklamada, bölge müdürlüğünün bakım ve sorumluluğu altındaki Boğaziçi Köprüsü'nün Beylerbeyi Köprülü Kavşağı-Barbaros Bulvarı Köprülü Kavşağı kuzey yol istikametinde, İstanbul Emniyet Müdürlüğü'nce ''Polis Haftası'' nedeniyle prova ve gösteri amaçlı çekim için çalışma yapılacağını belirtti. 
     Çalışmaların yarın saat 06.30'da başlayacağı ve 08.00'de bitirileceğini ifade eden Dost, şunları kaydetti 
     ''Çalışmaların yapılacağı saatler içerisinde Boğaziçi Köprüsü'nün Beylerbeyi Köprülü Kavşağı-Barbaros Bulvarı Köprülü Kavşağı kuzey yol istikameti tamamen trafiğe kapatılacağından, bu kesimdeki trafik akışı Beylerbeyi Köprülü Kavşağı-Barbaros Bulvarı Köprülü Kavşağı istikametine Asya Yakası'ndan Avrupa Yakası'na 1 şerit, Barbaros Bulvarı Köprülü Kavşağı-Beylerbeyli Köprülü Kavşağı istikametine Avrupa Yakası'ndan Asya Yakası'na 2 şerit olmak üzere sağlanacaktır. 
     Bu çalışmalar sırasında gerekli trafik işaretlemeleri yapılacaktır. Sürücülerin alternatif yolları kullanmaları, yol üzerindeki trafik işaret ve işaretçilerine de titizlikle uymaları gerekmektedir.'' 
     
</TEXT>
</DOC>
