<DOC>
<DOCNO> 336825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/ekonomi/eko05.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin revalüasyon için sinyal verdi 
</HEADLINE>
<TEXT>


Artan ihracatıyla dünyayı sarsan Çin'e yapılan 'Yuanın değerini artır' baskısına ilk ciddi yanıt geldi Kur reformu hızlanabilir 

EKONOMİ SERVİSİ 

Çin'e uluslararası alandan kur rejiminde değişikliğe gitmesine yönelik yapılan baskılar etkili olmaya başladı. Çin Merkez Bankası Başkanı Zhou Xiaochuan hafta sonu yaptığı açıklamada yuan'ın revalüasyon ulusal paranın değerini yükseltmek sürecinin hızlandırılabileceğini belirtti. Xiaochuan, "Eğer dışarıdan daha fazla baskı gelirse kur reformunu hızlandırmamıza sebebiyet verebilir" dedi. 
Çin üzerine özellikle son dönemde baskılar artmıştı. ABD ve G - 7 ülkeleri Çin'in üzerinde kur rejimini değiştirmesi için acilen adım atması gerektiğini belirtmişlerdi. Geçen hafta ABD Merkez Bankası FED Başkanı Alan Greenspan ve Hazine Müsteşarı John Snow da Çin'in sorumluluğunun hemen harekete geçmek olduğunu ifade etmişlerdi. Çin, ihracatı çok ciddi şekilde artarken yuanın değerinin normalin altında olması nedeniyle eleştiriliyor. 
Yuan dolara karşı on yıldan bu yana 8.28 seviyelerinde seyrediyor. ABD ekonomisinin verdiği cari açığa Çin'in de olumsuz anlamda katkı yaptığı düşünülüyor. 

'Tekstilde daha fazla kanıt gerek' Dünya Ticaret Örgütü DTÖ Başkanı Supachai Panitchpakdi, Avrupa Birliği AB ve ABD'nin Çin tekstiline karşı önlem almak konusunda "daha ihtiyatlı" davranmasını istedi. The Wall Street Journal Europe gazetesine konuşan Taylandlı DTÖ Başkanı Supachai, "Çin'in tekstil ihracatına kısıtlama getirmek için daha fazla kanıta ihtiyaç var" dedi. Supachai, Çin'in dışındaki tekstilcileri "Zamanında gerekli hazırlık yapmayıp şimdi ise şikayet etmekle suçladı. 


</TEXT>
</DOC>
