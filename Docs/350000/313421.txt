<DOC>
<DOCNO> 313421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sondun39.html </URL>
<DATE> 2005/02/08/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Hamas Ateşkes bizi bağlamıyor 
</HEADLINE>
<TEXT>

     Filistin'deki Hamas örgütü yetkilisi, İsrail ve Filistin yöneticilerinin ateşkes beyanlarının ''kendilerini bağlamayacağını'' söyledi. 
     Hamas örgütünün Lübnan'daki temsilcisi Usame Hamdan, AP'ye yaptığı açıklamada, Filistin yönetiminin şiddetin durdurulacağı yönündeki beyanatlarının direniş hareketini bağlamayacağını, çünkü bunun tek taraflı olduğunu ve daha önce karar verildiği gibi Filistinliler arasındaki diyaloğun sonucu olmadığını söyledi. 
     Mısır'ın Şarm El Şeyh kentinde yapılan zirvede, İsrail Başbakanı Ariel Şaron ile Filistin Devlet Başkanı Mahmud Abbas, Ortadoğu barış görüşmelerini yeniden canlandıracak olan, ''birbirlerine karşı tüm askeri faaliyetlere ve şiddet eylemlerine son verecekleri'' beyanatında bulunmuşlardı. 
     
</TEXT>
</DOC>
