<DOC>
<DOCNO> 303943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/yazar/yilmaz.html </URL>
<DATE> 2005/01/06/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Evcil - Çakıcı ikilisi denetim kurumlarında 
</HEADLINE>
<TEXT>


Erol Evcil ve Alaattin Çakıcı ikilisinin Ege Metal'i ele geçirme operasyonları, emniyet kayıtlarına dayandırılarak son iki gündür gazetemizde yer alıyor. 
Ya daha öncesi 
Çok öncesi değil, 15 Aralık'a gidelim... 
"Demir çelik sektörünün davetsiz misafiri Evcil" başlıklı yazıma. 
İzmir, Yeni Foça'da 1985 yılında Mehmet Yiğit ve Mustafa Ergül tarafından kurulan Ege Metal işletmesi, 2002 yılında Vakıfbank tarafından icradan satın alındı. Firmanın, Vakıfbank'a faizi ile birlikte 90 milyon dolara varan kredi borcu vardı. 
Vakıfbank, mülkiyetindeki Ege Metal'in işletmesini, eski sahibi Ergül'ün kurduğu Say Metal'e kiraladı. Say Metal zor günleri atlatamadı, silahlar konuştu. Devreye Erol Evcil adı girdi. Firmanın adı "Erege Metal Demir Çelik San. ve Tic. A.Ş" olarak değişti. Şirketin logosuna da "Ege Metal" yazılırken başına, "ER" harfleri eklendi. 

Kiracının kiracısı 
Kiracının kiracısı olur mu Bu soruyu Vakıfbank Genel Müdür Yardımcısı Hüseyin Durmaz'a yönelttim. 
Durmaz, "Beni bankanın tahsilatı ilgilendirir. Say Metal borcunu tıkır tıkır ödüyor, siz bağcıyı mı dövmek istiyorsunuz " diye efelendi. Bu sözler de 19 Aralık günü bu sütunlarda çıktı. 
Aynı günkü yazımda, Tasarruf Mevduatı Sigorta Fonu TMSF Kurul Üyesi Hasan İncekara'nın istifasını yazdım. Çünkü TMSF'de bulunan Sivas Demir Çelik İşletmeleri SDÇİ ile Erege Metal arasında para trafiği ortaya çıkmıştı. Bir dönem Devlet Bakanı ve Başbakan Yardımcısı Abdüllatif Şener'in danışmanlığını da yapan İncekara'nın TMSF'den önceki görev yeri, Say Metal'in sahibi Vakıfbank'tı. 
İncekara'nın "SDÇİ ekonomiye kazandırıldı. Say Metal sözleşmesini ben yapmadım ama görevde olsaydım o sözleşmeyi imzalardım" sözlerinin yer aldığı açıklamaya da 26 Aralık günü yine bu sütunlarda yer verdim. 
Vakıfbank Say Metal ile sözleşme imzaladı ama sonradan muhataplar değişti. Banka kira yoluyla satış sözleşmesi yaptığına göre, muhatapların ödeme gücü nedir İşlem yasal mıdır Devir sözleşmesi kara para operasyonuna alet ediliyor mu 
İncekara'nın istifasını istediğini doğrulayan Şener'in, Erol Evcil ile Erege Metal ile SDÇİ ilişkisini görüşürken, sergilediği "politik tavır" ilgi çekiciydi "Aman SDÇİ'yi Sivas'tan taşımayın " 
29 Aralık günü "Ey vatansever bankacılar görev başına" başlıklı yazımda, kendini aynı zamanda "Seul kahramanı" olarak gösteren İncekara'nın iddialarına verilen yanıtları yazdım. 

Vakıfbank'ın mülkü 
Çakıcı, emniyet kayıtlarına giren telefon görüşmelerinde, Erege Metal'in maddi yüzde 10, manevi yüzde 100 patronu olduğunu söylüyor. Erol Evcil'in işin başında olduğunu yineliyor. 
Evcil ise Kaçakçılık ve Organize Suçlarla Mücadele Daire Başkanlığı'nın yürüttüğü "Gökyüzü" operasyonu kapsamında verdiği ifadede, "Çakıcı cezaevinden çıkınca sık sık görüşmeye başladık. Kendisine her ay ödediğim para, Fransa'daki avukat meselesinden 860 bin dolar borcum nedeniyledir. Çakıcı ile arkadaşlığım dışında hiçbir ortaklığım yoktur" açıklamasını getiriyor. 
Evcil, Türkiye İş Bankası'na ödemediği kredi borçlarından dolayı Eze Zeytin'i bankaya kaptırdı. TMSF, Evcil'den alacaklı. Bu durumda Evcil hangi parayla SDÇİ'yi, Erege'yi satın alıyor, işletiyor bilen var mı 
Evcil, Erege Metal'de sektörün biçtiği değerlerle yaklaşık 150 milyon dolarlık bir varlığın üzerinde oturuyor. Yılda 40 - 50 milyon dolar ciro gerçekleştirme kapasitesine sahip. Acaba Evcil'in, Vakıfbank'a parasını tıkır tıkır öderken verdiği güvence "Çakıcı'nın manevi şahsiyeti midir " 
Bundan yaklaşık 10 yıl önce Vakıfbank Merkez Şube Müdürlüğü'nden emekli olup, kredi verdiği kurumlardan Ege Metal'e transfer olan İbrahim Uysal, Evcil ile de aynı kurumda çalışmaya devam ederken eski bankasına bu bilgileri vermedi mi 
Başbakanlık Teftiş Kurulu, Vakıfbank'ın Ege Metal kredilerini inceledi. Hasan İncekara'nın incelemesini ise sürdürüyor. TMSF ise yine SDÇİ - Erege Metal bağlantılı olarak yöneticilerinden Basri Ocak'ı görevden uzaklaştırdı ve soruşturuyor. 
Erege Metal olayı, AKP'nin denetim kurumlarını nasıl çalıştırdığını da ortaya koyacak göreceğiz. 



</TEXT>
</DOC>
