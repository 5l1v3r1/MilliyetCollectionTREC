<DOC>
<DOCNO> 306061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sondun13.html </URL>
<DATE> 2005/01/13/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Bir mucize daha, küçük kız fil üstüne tsunamiden kurtuldu 
</HEADLINE>
<TEXT>

     Güray VAROL PHUKET, DHA 

      GÜNEYDOĞU Asya'da meydana gelen tsunamide, Ningnong' adlı filin üzerine çıkarak kurtulan 8 yaşındaki İngiliz Amber Mason, "Ningnong bir şeylerin ters gittiğinin farkındaydı'' dedi. 
     Tsunamiden önce denizin çekilmesiyle karaya oturan balıkları toplamak için sahilden açıldığını söyleyen Mason, dev dalgaların görülmesinin ardından, Ningnong'un bakıcısı tarafından filin üzerine çıkarıldığını söyledi. Filin kendisini güvenli bir yere götürdüğünü ifade eden Mason, "Dalgaların görülmesiyle herkes sahile doğru koşmaya başladı. Annem beni kaybettiğini sandığı için ağlıyordu. Ama Ningong beni güvenli bir yere götürdü'' dedi. Mason yaşadıkları karşısında kendini şanslı hissettiğini belirtti. 
     Kızını Ningong'un kurtardığını doğrulayan Mason'un annesi, bundan sonra filin sahibine her ay 30 pound göndereceğini açıkladı. 
     
</TEXT>
</DOC>
