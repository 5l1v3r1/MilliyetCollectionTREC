<DOC>
<DOCNO> 309803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/yazar/myilmaz.html </URL>
<DATE> 2005/01/27/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Türk'üz biz 'kuşkuyu' çok severiz 
</HEADLINE>
<TEXT>


İsrailli lider Şimon Peres, eski politik rakibi İzak Rabin ile ilişkilerine hakim olan güvensizliği şöyle anlatmış "Kuşkunun çekiciliği vardır. Kendinizi adil ve doğru hissetmenizi sağlar." 
Bizim toplumsal ve siyasal yaşamımız da büyük ölçüde böyle bir "paranoya" üzerinde hareket eder. 
Başkalarına karşı derin bir güvensizlik bizim toplumumuzun ne yazık ki adı konmamış bir özelliğidir. 
Bunu her yerde görürüz ama kendimize itiraf etmemiz de bir o kadar zordur. 
Bu paranoya zaman zaman o boyutlara gelir ki, tamamen bizlerden kaynaklanan bazı şeyleri "yabancı güçlerin düşmanca oyunlarıyla" açıklayan komplo teorileri geniş kitleleri etkileyebilir, inandırabilir. 
Geçenlerde Kombassan Holding'in Yönetim Kurulu Başkanı Haşim Bayram'ın Aksiyon dergisinde bir röportajı yayımlandı. 
Kombassan Holding, hatırlayacağınız gibi özellikle yurtdışında çalışan işçilerden "k r payı vaadiyle" para toplayan bir kuruluş. Dini inanışları gereği faiz almak istemeyen birçok vatandaşımız, Kombassan türü kuruluşlara büyük paralar yatırdılar ve şimdi bunları geri de alamıyorlar. 

Espri değil, gerçek 
Haşim Bayram'ın konuşmasından anlıyoruz ki Kombassan'ı bugünkü ödeme zorluğuna düşüren şey de CIA'nın bir oyunundan başka bir şey değilmiş. 
Kombassan, Amerika'da gazetelere ilan vererek bir kadını işe alıp, orada kurduğu şirketin başına geçirmiş ve kadın da şirketin 15 trilyonu ile ortadan yok oluvermiş. 
Bayram mealen şöyle diyor Kombassan Holding eliyle Türkiye'yi kalkındırma çabalarımızın sonuç verdiğini gören dış güçler, bir CIA ajanını aramıza soktular ve 15 trilyonumuzu yürüttüler 
Bu bir Cem Yılmaz esprisi değil İnanılarak söylenmiş ve başkalarının da buna rahatça inanabileceği düşünülen bir gerçek söz 
İşin ilginci, bunun bir benzerinin CHP liderinin ağzından da sıkça duyuluyor olması.. 
Biliyorsunuz Baykal da kendisine karşı yürütülen muhalefet hareketini "Amerika'nın bir oyunu" olarak açıklıyor. 
Kafalara şunu sokmak istiyor Biz o kadar iyi politikalar yürüttük ve bu ABD'yi o kadar rahatsız etti ki şimdi beni devirmek için içimize ajanlar yolladılar 

CIA, CHP'ye ne yapsın 
Dünkü Milliyet'te Baykal'ın genel seçimlerden bu yana icat ettiği ve herkesin inanmasını beklediği "komplo teorilerinin" bir listesi de vardı. 
Dünkü Radikal'de de Haluk Şahin "Amerikan oyunu" iddialarına karşı şöyle soruyordu 
"Küresel sistem ya da onun operatörleri siyasal tıkaç görevi yapan, bir türlü büyüyemeyen, bir türlü halk hareketine dönüşemeyen ama solu temsil ettiğini ileri süren başarısız bir yönetimi niçin devirmek istesinler Türk demokratik solunu bu başarısız grubun freniyle kontrol etmek, onu güdük bırakmak daha doğru olmaz mı CHP, Baykal yönetimiyle büyüyüp iktidar olamayacağını pek çok kez kanıtladığına göre, AKP'ye alternatif de gerekmez, has adamlarıyla işlerini yürütür, rahatlarına bakarlar.." 
Bakalım Baykal ve arkadaşlarının ürettiği bu komplo teorileri CHP'de bu kez de işe yarayacak mı 
"Kuşkunun çekiciliği" CHP'de bir kez daha galip gelebilecek mi 



</TEXT>
</DOC>
