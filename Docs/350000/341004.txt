<DOC>
<DOCNO> 341004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sontur14.html </URL>
<DATE> 2005/05/09/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Böyle kaza görülmedi Şahlanan atın ayakları, otomobilin içine girdi 
</HEADLINE>
<TEXT>

     Arif ARSLAN DHA 

BATMAN’da bir at arabasına koşulu at, şaha kalkarak park halindeki özel otomobilin ön camından içeri girdi. Görenleri hayretler içinde bırakan olayda, ön ayakları otomobilin içerisinde sıkışan ve kırılan camlarla yaralanıp kanlar içinde kalan at, çevredekilerin ilkel yöntemlerle bir saatlik uğraşması sonucu kurtarıldı. Atın, otomobilden çıkarılırken yere düşmesi ise yürek burktu. 
     Abdülkerim Akçay’ın sürücülüğünü yaptığı at arabası, bugün saat 12.30 sıralarında Gap Mahallesi Altın Dilim Pastanesi sokağında yokuş aşağı inerken, 1 ton demir yüklü arabayı çeken at birden parladı. Sürücü Akçay’ın zaptedemediği at şaha kalkarak, sokakta park halinde bulunan Celal Suzan’a ait 06 AE 4322 plakalı özel otomobilin üzerine çıktı. 
     
     
     KANLAR İÇİNDE ACI ÇEKTİ 

     Ön camı kırılan otomobilin şoför mahalline ön ayakları giren at, kanlar içinde acı çekerken, sürücü Abdülkerim Akçay şoke oldu ve çevrede toplanan kalabalık da hayretler içinde kaldı. Otomobilin şoför mahallinde sıkışan at, çevredekilerin ilkel yöntemlerle gerçekleştirdiği bir saatlik çalışma sonucunda kurtarılırken, otomobilin üzerinden yere düşmesi izleyenlerin yüreğini sızlattı. 
     Şans eseri otomobilde kimsenin bulunmaması can kaybını önlerken, olayın şokunu atlatan sürücü Akçay, Arabada 1 ton demir vardı. Yokuş aşağı inerken kotrolü kaybettim. Geçtiğimiz yolda park halinde olan otomobile birden bindirdiğimi gördüm. Atın ve otomobilin durumunu görünce çok üzüldüm. Kazayı ucuz atlattıkö dedi. Otomobili hurdaya dönen öğretmen Celal Suzan ise, Arabamdaki zarardan çok, atın çektiği acı beni etkiledi. Bu bir görünmez kazaö diye konuştu. 
     
</TEXT>
</DOC>
