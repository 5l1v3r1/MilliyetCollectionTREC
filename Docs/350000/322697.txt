<DOC>
<DOCNO> 322697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/ekonomi/eko01.html </URL>
<DATE> 2005/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakçı Yabancılar tahvil değişimi istiyor 
</HEADLINE>
<TEXT>


Hazine Müsteşarı İbrahim Çanakçı, yabancı yatırımcıların ellerindeki dış borç tahvillerinin değiştirilmesi ve geri alımı yönünde talepte bulunduğunu söyledi 

Ahmet Erhan Çelik - Ankara 

Milliyet'e açıklamalarda bulunan Çanakçı, çok sayıda kanunda değişiklik öngördüğü için 'torba yasa' olarak adlandırılan yasadaki tahvil değişimi ve erken ödeme yetkisini nasıl kullanacaklarını anlattı. "İç borçta yaptığımızı dış borçta da yapacağız" diyen Çanakçı, tahvil değişimlerinin tamamen gönüllülük esasına dayanacağını vurguladı. Çanakçı, dış borç tahvillerinin talep oluştuğu ve Hazine'nin çıkar sağlayabileceği şartlarda gerçekleştirileceğini belirtirken, "Bu imk n daha elimizde yoktu. Yeni yasayla hareket alanımız genişleyecek" dedi. 

'Gerektiğinde yapılır' 
Borcun bir bölümünün erken ödenmesinin ve tahvil değişiminin vadenin uzatılması ve faizin düşürülmesi durumunda sözkonusu olabileceğini anlatan Çanakçı, bu imk nı gerektiği ölçüde ve zamanda yapacaklarını söyledi. 
Çanakçı, kanun değişikliğiyle birlikte tahvil değişiminde swap ve benzeri türev enstrümanları da kullanma imk nı bulacaklarını kaydetti. Kur, faiz veya para cinsi üzerinden swaplar yapabileceklerini dile getiren Çanakçı, "Ama bu konu çok karmaşık ve teknik çalışma istiyor. Henüz bu aşamada değiliz" dedi. Meclis'te kabul edilen torba yasayla Hazine'den sorumlu Devlet Bakanı Ali Babacan'a, "daha önce uluslararası sermaye piyasalarında ihraç olunan tahvilleri geri almaya, başka tahvillerle değiştirmeye ve benzeri işlemler yapma" yetkisi tanınıyor. 


</TEXT>
</DOC>
