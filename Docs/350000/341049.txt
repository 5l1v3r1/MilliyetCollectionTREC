<DOC>
<DOCNO> 341049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sonyas16.html </URL>
<DATE> 2005/05/09/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Norveç'te cep telefonu abonesi, nüfusu aştı... 
</HEADLINE>
<TEXT>

     Norveç’te cep telefonu abone sayısının, ülke nüfusunu geçtiği bildirildi. 
     Norveç Posta ve Telekomünikasyon İdaresi’nin açıklamasında, 2004 yılı sonunda 4.71 milyon cep telefonu abonesi bulunduğu, nüfusunsa 4.6 milyon olduğu belirtildi. 
     Norveçlilerin giderek sabit ev telefonlarının yerine cep telefonunu tercih ettiği, Norveç’teki evlerden yüzde 17’sinde sadece cep telefonu bulunduğu kaydedildi. 
     Cep telefonu abone yoğunluğunun yüzde 102’ye çıkmasına, bazı Norveçlilerin iş ve özel cep telefon hatlarını ayrı ayrı almasının yanı sıra uyarı ve alarm sistemlerinde de cep telefonu hatlarının kullanılmasının neden olduğu belirtildi. 
     
</TEXT>
</DOC>
