<DOC>
<DOCNO> 339025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonyas19.html </URL>
<DATE> 2005/05/02/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Çağdaş müziğin ustaları İş Sanat'ta... 
</HEADLINE>
<TEXT>

     Çağdaş müziğin ve elektro-akustik tarzın dünyaca ünlü isimleri Roland Auzet, Horacio Vaggione, Agostino Di Scipio, Gerard Pape ve Sinan Bökesoy, 9-10 Mayıs tarihlerinde çağdaş elektronik teknikleri sunacakları bir dizi ektinlik için İş Sanat’ta müzikseverlerle buluşacak. 
     Paris'te bulunan CCMIX Centre de Creation Musicale Iannis Xenakis" Iannis Xenakis Müzik Tasarım Merkezi ve Institut Français işbirliği ile düzenlenen etkinliklerde, 9 Mayıs Pazartesi günü atölye çalışması ve açık oturum, 10 Mayıs Salı günü ise konser gerçekleştirilecek. 
     Etkinlikler kapsamında ilk olarak, 9 Mayıs Pazartesi günü saat 16.00’da, çağdaş elektronik tekniklerinin paylaşılacağı Roland Auzet perküsyon atölyesinin ardından saat 19.00’da düzenlenecek açık oturumda tüm sanatçılar eserlerini, uyguladıkları teknik ve ardında yatan felsefe, micro-ses kompozisyonu ve Xenakis ekolüyle ilgili teorilerini dinleyicilerle paylaşacak ve kendi geliştirdikleri uygulamaları da bilgisayarda gösterecekler. 
     Grubun vereceği konser ise, 10 Mayıs Salı günü saat 20.00’de gerçekleşecek. Konserin özelliğinden dolayı, İş Sanat konser salonunda, dairesel hoparlör ve elektro-akustik işlemeleri gerçek zamanda sunan bilgisayarların yerleştirilmesi gibi yeni teknik düzenlemeler yapılacak. Bunun yanı sıra, Fransa'nın en önemli perküsyon sanatçılarından Roland Auzet 'nin eserlerde icra edeceği enstrümanlara monte edilmiş mikrofon ve sensörler de hazırlanacak. Mikro-ses kompozisyonu uygulamalarının dünyada en iyi örneklerini sunmuş olan Paris Üniversitesi profesörlerinden kompozitör Horacio Vaggione, diz üstü bilgisayarıyla iki eser seslendirecek. Çağdaş elektro-akustik müziğin önemli ismi, Audible Eco-Systems" İşitsel Ekosistemler konseptinin yaratıcısı Agostino Di Scipio, Türkiye'ye ilk defa getirilecek olan Kyma workstation" sisteminden yararlanarak, kendi kendini geliştirebilen ekolojik ses kompozisyonlarını Roland Auzet’nin performansı eşliğinde sunacak. CCMIX direktörü ve kompozitör Gerard Pape ise, Paris Üniversitesi'nden Sinan Bökesoy'un geliştirdiği Stochos' bilgisayar yazılımını kullanarak, oluşturduğu Ascension" adlı elektro-akustik eserini yine Roland Auzet'nin eşliğinde seslendirecek. Sinan Bökesoy, 2001'den beri Paris'te sürdürdüğü araştırmaların sonucu geliştirdiği Stochos' ve Cosmos' adlı yazılımlarından faydalanarak Stefan Tiedje ve Roland Auzet ile birlikte iki eseri seslendirecek. Bökesoy’un ayrıca Ruins A39 adlı eseri, video projeksiyonlar ile Japon sanatçıların hazırladığı gerçek zaman işlemeli görsel tasarım eşliğinde sunulacak. Konserde ayrıca Bülent Arel’in bir eseri Sinan Bökesoy’un çok kanallı ses dağılımı içren yorumuyla seslendirilecek. 
     
     PROGRAM 

     9 Mayıs Pazartesi Saat 16 00 
Ronald Auzet Perküsyon Atölyesi 

9 Mayıs Pazartesi Saat 19 00 
Açık Oturum 

10 Mayıs Salı Saat 20 00 
Konser 
Yer İş Sanat Kültür Merkezi İş Kuleleri Levent 34330 İstanbul 

Ana Gişe Tel 212-316 10 83 

BİLET FİYATLARI 
9 Mayıs’taki etkinlere giriş ücretsizdir. 
10 Mayıs -1. Kademe 15 YTL - 2. Kademe 12 YTL - 3. Kademe 10 YTL 
     
</TEXT>
</DOC>
