<DOC>
<DOCNO> 316720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sonsiy04.html </URL>
<DATE> 2005/02/19/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
AKP'de Zana karşıtlarının Mumcu ilgisi... 
</HEADLINE>
<TEXT>

     Erkan Mumcu'nun AKP'den istifasıyla partide bir hareketlenme yaşanırken, Leyla Zana ve arkadaşlanın hapisten çıkmasından sonra bildiri yayınlayan Sadık Yakut başkanlığındaki MHP kökenli milletvekillerinin de Mumcu'nun hareketine katılabileceği ifade ediliyor. Partiden DYP'ye gidecek milletvekileri de olduğu belirtilerek, AKP'den önümüzdeki günlerde parti yönetiminin beklentisinden çok daha fazla milletvekilinin ayrılabileceği kulislere yayıldı. 
     Erkan Mumcu'nun başlattığı girişim AKP'de huzursuz milletvekillerini hareketlendirdi. Gruplar halinde bir araya gelen milletvekilleri toplantılar yaparak, son durumu değerlendiriyorlar. Milletvekilleri özellikle partinin Başkanlık Divanı'na tepki gösterirken, kulislerde çok sayıda senaryo ortaya atılıyor. 
     Kulislerde, Başbakan Tayyip Erdoğan'ın partiyi yönetmediği, "bilerek veya bilmeyerek Türkiye dışında tutulduğu" ifade edilirken, Erdoğan'ın, "Ankara'ya ve partiye dönmesi" gerektiği konuşuluyor. Milletvekilleri, özellikle Erdoğan'ın yakın çevresinde bulunan Murat Mercan, Cüneyt Zabsu ve İstanbul Büyükşehir Belediyesinden getirdiği getirdiği ve üst kademede görevler verdiği kişilerden duyulan rahatsızlık dile getiriliyor. 
     
     DEMİREL İDDİASI 

     Milletvekilleri Erkan Mumcu'nun başlattığı girişimi, "Erkan Mumcu bu hareketi tek başına yaptıysa bir şey çıkmaz ancak arkasında kimin olduğuna bakmak gerek" diye değerlendirirken, Mumcu'nun bu hareketinin arkasında Süleyman Demirel'in olabileceği yorumları yapılıyor. 

     
</TEXT>
</DOC>
