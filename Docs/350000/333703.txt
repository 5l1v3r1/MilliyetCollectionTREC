<DOC>
<DOCNO> 333703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sonsiy04.html </URL>
<DATE> 2005/04/15/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Diaspora coştu 
</HEADLINE>
<TEXT>

     GÜVEN ÖZALP Brüksel 

Soykırım iddialarına ilişkin tartışmaların en üst düzeye ulaşması, Ermeni diasporasını da harekete geçirdi. Strasbourg'da düzenlenen "Türkiye'deki Ermeniler" konulu panele yönelttiği sert eleştirilerle dikkat çeken Brüksel merkezli Avrupa Ermeni Federasyonu EAFJD dün de boş durmadı. Diasporanın önemli kurumlarından olan EAFJD, yayımladığı bir bildiride Ankara'dan "ilginç" isteklerde bulundu. 
     Avrupa Birliği'nden AB Türkiye'nin "soykırım"ı tanımasını 3 Ekim'deki müzakereler için şart haline getirmesini talep eden EAFJD, isteklerini şu şekilde sıraladı 
     İstanbul'da bulunan Talat Paşa'nın mozolesinin yakılması. 
     "Soykırımın" sorumluları arasında yer aldığını iddia ettikleri Enver Paşa gibi kişilerin isimlerini taşıyan cadde ve yerlerin isimlerinin değiştirilmesi. 
     Ermenilerin Türklere yönelik olarak yaptığı "soykırım"ın konu edildiği müzelerin kapatılması, "Soykırım"dan bahsedilmesini ve bu konuya ilişkin dernekler oluşturulmasını yasaklayan yasaların kaldırılması. 
     Derslerde "soykırım"ın öğretilmesi, inkar eden bölümlerin kitaplardan çıkarılması. 
     
</TEXT>
</DOC>
