<DOC>
<DOCNO> 303958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sondun14.html </URL>
<DATE> 2005/01/06/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Midesinde taşıdığı kokainle öldü 
</HEADLINE>
<TEXT>

     Karayipler'den Avrupa'ya uyuşturucu kaçakçılığı yapamaya kalkışan İtalyan kadın, midesindeki küçük kokain paketlerinin patlaması sonucu uçakta öldü. 
     İsmi açıklanmayan orta yaşlarındaki kadın, İtalya'nın Milano kentine gitmek üzere Fransız Havayolları'na ait uçakla Dominik Cumhuriyeti'nin başkenti Santo Domingo'dan Fransa'nın başkenti Paris'in Charles de Gaulle Havaalanı'na varışında fenalaştı. Kadın, mürettebatın tüm çabalarına rağmen kurtarılamadı. 
     Polis, otopside, İtalyan kadının yola çıkmadan önce içine kokain doldurulmuş 77 lateks paket yuttuğunu, uçaktayken midesinde patlayan paketlerden vücuda karışan öldürücü dozda uyuşturucunun ölüme neden olduğunun belirlendiğini açıkladı. Ölümle sonuçlanan bu tür vakaların nadiren olduğunu kaydeden polis, Dominik Cumhuriyeti - İtalya hatının sık sık uyuşturcu kaçakçıları tarafından kullanıldığını belirtti. DIŞ HABERLER SERVİSİ 
     
</TEXT>
</DOC>
