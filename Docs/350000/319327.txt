<DOC>
<DOCNO> 319327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sonspo28.html </URL>
<DATE> 2005/02/28/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Ankara takımları haftayı galibiyetle kapattı... 
</HEADLINE>
<TEXT>

     Birinci Süper Lig'de mücadele eden başkent ekipleri, haftayı galibiyetle kapattı. 
     Ligde bu sezon inişli çıkışlı bir grafik sergilen Ankara takımlarından Büyükşehir Belediyesi Ankaraspor ve Ankaragücü, bu hafta rakiplerini puansız gönderirken, deplasmanda Diyarbakırspor'un konuğu olan Gençlerbirliği zorlu karşılaşmadan 3 puanla ayrılan taraf oldu. 
     Ankaraspor, ligin ikinci yarısında 8 yeni transferle takviye ettiği kadrosuyla, geride kalan 4 maçında 2 galibiyet, 1 beraberlik ve 1 yenilgi alırken, bu hafta sahasında ağırladığı Gaziantepspor'u Brezilyalı oyuncusu Jaba'nın golüyle 1-0 yenerek ligde 8. sıraya yükseldi. 
     Sezonun başından bu yana 2 teknik direktör değiştiren ve bir türlü istikrarlı sonuçlar alamayan Gençlerbirliği ise zorlu Diyarbakırspor deplasmanından 3 golle 3 puan çıkararak rahat bir nefes aldı. Ertelenen Beşiktaş maçı dışındaki mücadelelerinde 2 yenilgi, 1 de beraberlik alan kırmızı-siyahlılar, Diyarbakırspor galibiyetiyle ikinci yarıdaki ilk 3 puanlarını almış oldu. 
     Başkentin bir başka güçlü ekibi Ankaragücü de geçirdiği sıkıntılı dönemin ardından aldığı Malatyaspor galibiyetiyle kendine geldi. Ligin alt sıralarında yer alan ve ikinci yarıda oynadığı maçlarda 1 yenilgi, 2 beraberlikle 2 puan alabilen sarı-lacivertliler, Malatyaspor'u 3-0 gibi net bir skorla geçerek yeni teknik direktörleri Yılmaz Vural ile ikinci yarıda ilk galibiyetlerini elde ettiler. 
     3 başkent takımının ikinci yarıdaki 5 maçta aldığı sonuçlar şöyle 
     
     Büyükşehir Belediyesi Ankaraspor 
     Ankaraspor-Akçaabat Sebatspor 2-1. 
     Malatyaspor-Ankaraspor 2-1. 
     Ankaraspor-Gençlerbirliği 2-1. 
     Denizlispor-Ankaraspor 1-1. 
     Ankaraspor-Gaziantepspor 1-0. 
     
     Gençlerbirliği 
     Sakaryaspor-Gençlerbirliği 2-2. 
     Gençlerbirliği-Beşiktaş Ertelendi. 
     Ankaraspor-Gençlerbirliği 2-1. 
     Gençlerbirliği-Trabzonspor 0-1. 
     Diyarbakırspor-Gençlerbirliği 1-3. 
     
     Ankaragücü 
     Ankaragücü-Samsunspor 1-2. 
     İstanbulspor-Ankaragücü Ertelendi. 
     Ankaragücü-Kayserispor 2-2. 
     Akçaabat Sebatspor-Ankaragücü 0-0. 
     Ankaragücü-Malatyaspor 3-0. 
     
</TEXT>
</DOC>
