<DOC>
<DOCNO> 318341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sonyas04.html </URL>
<DATE> 2005/02/24/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Ozzy Osbourne'nun başında kara bulutlar dolaşıyor .. 
</HEADLINE>
<TEXT>

     Son aylarda bir dizi kötü olayla karşılaşan ünlü rock yıldızı Ozzy Osbourne, bu kez oğlu Jack'in 382 bin dolar değerindeki mücevherlerinin uçakla yolculuk ettiği sırada çalındığı haberiyle sarsıldı. 
     İngiliz bulvar gazetesi Sun'da yer alan haberde, mücevherlerin, 19 yaşındaki Jack'in uçakla ABD'nin Los Angeles kentinden İngiltere'nin başkenti Londra'ya gittiği sırada bavulundan çalındığı belirtildi. 
     Son zamanlarda Osbourne ailesinin başından bir dizi kötü olayın geçtiği kaydedilen haberde Jack ile kız kardeşinin uyuşturucu sorunlarıyla baş etmeye çalıştığı, anneleri Sharon'ın kanserle savaştığı, babaları Ozzy'nin ise evin avlusunda geçirdiği bisiklet kazasında neredeyse ölümden döndüğü ifade edildi. 
     Osbourne ailesinin 3 ay önce İngiltere'deki arazilerine hırsız girdiğinin de belirtildiği haberde, söz konusu olay sırasında aralarında Ozzy'nin eşi Sharon'un alyansının da bulunduğu aileye ait 2 milyon dolar değerindeki mücevherlerinin çalındığı kaydedildi. Olayda 55 yaşındaki Ozzy'nin hırsızlardan biriyle boğuştuğu ancak hırsızlara mani olamadığı ifade edildi. 
     
</TEXT>
</DOC>
