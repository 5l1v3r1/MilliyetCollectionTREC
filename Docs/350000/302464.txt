<DOC>
<DOCNO> 302464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/son/sontur26.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kel fotoğraf' yalanı ortaya çıkardı... 
</HEADLINE>
<TEXT>

     Sivas'ta bir akrabasının yerine seçim kaydı yapmak isteyen kişi, kel olan akrabasının fotoğrafını gösterince gözaltına alındı. 
     AA muhabirinin aldığı bilgiye göre, merkeze bağlı Yıldız Beldesi'nde yaşayan Kazi Erdoğan 38 il merkezindeki Yüksek Seçim Kurulu'nda, Osman Gayhan'ın 42 kimliğiyle kendisini tanıtarak, bu kişi adına seçim kaydı yaptırmak istedi. 
     Durumdan şüphelenen görevliler, kendisini Osman Gayhan olarak tanıtan Erdoğan'dan şapkasını çıkarmasını istedi. Nüfus cüzdanındaki fotoğrafta kel olduğu görülen kişinin saçları ortaya çıkınca, güvenlik güçlerine haber verildi. 
     Gözaltına alınan Erdoğan'ın polisteki ifadesinde, akrabası olduğunu söylediği Osman Gayhan'ın kaydını yaptırmak istediğini, onun yerine oy kullanma düşüncesinde olmadığını ifade ettiği kaydedildi. 
     Erdoğan'ın hakkında ''yalan beyanda bulunmak''tan işlem yapılacağı bildirildi. 
     
</TEXT>
</DOC>
