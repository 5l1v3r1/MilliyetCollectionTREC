<DOC>
<DOCNO> 330161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sontur10.html </URL>
<DATE> 2005/04/04/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Eski eşiyle barışmaya gitti, kurşunlandı 
</HEADLINE>
<TEXT>

     Bülent CİVANOĞLU BURSA, DHA 

      BURSA'da, barışmak amacıyla 3 yıl önce boşandığı eşinin evine giden 35 yaşındaki Vahap Tebrizcik, eski kayınvalidesi 48 yaşındaki Melek Kılıçaslan tarafından tabancayla bacağından vuruldu. Tebrizcik hastaneye kaldırılırken, kayınvalide çıkarıldığı mahkemece tutuksuz yargılanmak üzere serbest bırakıldı. 
     Bir tekstil fabrikasında işçi olarak çalışan Vahap Tebrizcik, 3 yıl önce şiddetli geçimsizlik nedeniyle boşandığı eşi H.Y ile barışmak istedi. Boşandıktan sonra Merkez Yıldırım İlçesi'ne bağlı Arabayatağı Mahallesi Görgülü Sokak'ta yaşayan annesinin evine yaşayan eski eşi H.Y.'yi dün saat 20.30'da ziyarete giden Tebrizcik, kapıda eski eski kayınvalidesi Kılıçaslan tarafından karşılandı. Eski damadıyla tartışan Kılıçaslan, "kızım artık seni görmek istemiyor'' diyerek Vahap Tebrizcik'i göndermeye çalıştı. Tebrizcik'in ısrarı üzerine belindeki tabancasını çıkaran Kılıçaslan, eski damadının bacağına bir el ateş etti. 
     Silah sesini duyan mahalle sakinlerinin haber vermesi üzerine olay yerine gelen 112 Acil Servis ekipleri, Tebrizcik'i Yüksek İhtisas Hastanesi'ne kaldırdı. 
     Eski damadını vurduğu iddiasıyla gözaltına alanan Melek Kılıçaslan, çıkarıldığı nöbetçi mahkeme tarafından tutuksuz yargılanmak üzere serbest bırakıldı. 
     
</TEXT>
</DOC>
