<DOC>
<DOCNO> 308036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sondun27.html </URL>
<DATE> 2005/01/20/ </DATE>
<TIME> 19.40 </TIME>
<AUTHOR>  </AUTHOR>
<HEADLINE>
İsrail askerleri, Cenin ve Refah'ta 2 çocuğu öldürdü 
</HEADLINE>
<TEXT>

     İsrail askerleri, Cenin bölgesinde bir köyde, elinde oyunca tüfek bulunan 13 yaşında, Gazze'de de Refah Mülteci kampında 12 yaşında bir Filistinli çocuğu öldürdü. 
     Verilen bilgiye göre, Cenin bölgesindeki olayda, köyde toplanan şüpheli kalabalığa karşı mevzi alan askerler, komutanlarına, kalabalığın arasında silahlı bir adam bulunduğunu belirterek ateş açtılar. Açılan ateşte, elinde el yapımı oyuncak tüfek bulunan 13 yaşındaki Selahaddin Ebu Muhsin adlı Filistinli çocuk da yaralandı. Kızılhaç ambulansıyla Cenin Hastanesi'ne ulaştırılan yaralı Filistinli çocuk, hayatını kaybetti. 
     Görgü tanıkları, çocuğun askerlere taş atan kalabalığın arasında yer aldığını ve olay yerinde oyuncak tüfeğinin bulunduğunu belirttikler. Askerlerin ise oyuncak tüfekli çocuğu fark ettiklerini ve çocuğa ateş açmadıklarını söyledikleri belirtiliyor. 
     İsrail Ordusu'nun olayı soruşturduğu bildirilirken, kalabalığın arasında muhtemelen silahlı bir kişinin bulunduğu, açılan ateşte çocuğun öldüğü sırada silahlı kişinin kaçmayı başardığı öne sürüldü. 
     Öte yandan, Gazze Şeridi'nde Refah Mülteci Kampı'nda da 12 yaşında bir çocuk, İsrail askerlerince açılan ateşte öldü. Olayla ilgili henüz ayrıntılı bilgi edinilemedi. 
     
</TEXT>
</DOC>
