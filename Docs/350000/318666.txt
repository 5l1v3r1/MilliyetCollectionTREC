<DOC>
<DOCNO> 318666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sonyas05.html </URL>
<DATE> 2005/02/25/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
Bekar Japon kadınların çoğu evlenmek istemiyor... 
</HEADLINE>
<TEXT>

     Japonya'da bekar kadınların çoğunun evlenmeyi tercih etmediği, hayatlarının geri kalanını ''yalnız ve mutlu bir şekilde yaşayabileceklerine'' inandıkları belirtildi. 
     Japonya'da yapılan ve Yomiuri gazetesinde yayınlanan bir kamuoyu yoklamasına göre, 10 bekar Japon kadından 7'sinin evlenmemeyi tercih etmediği kaydedildi. 
     Araştırmaya katılan 20'li yaşlardaki kadın ve erkeklerin yüzde 74'ünün, ''kadınların evlenmeden mutlu olabileceğine'' inandığını belirledi. Bu görüşün oranının, 30'lu yaşlarda yüzde 66, 40'lı yaşlarda 58'e düştüğü ifade edildi. 
     Bekar kadınlar arasındaki bu akımın, düşük doğum oranı yaşayan ülkenin geleceğine gölge düşürdüğü belirtilirken, hükümet de bu düşük doğum oranını durdurma mücadelesi veriyor. 
     Ülkedeki doğurganlık oranının, 2003 yılında 1.29'a düştüğü, bunun, 2. Dünya Savaşı sonrası dönemdeki en düşük oran olduğu kaydedildi. 
     
</TEXT>
</DOC>
