<DOC>
<DOCNO> 310620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/dunya/axdun02.html </URL>
<DATE> 2005/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, İran'ı havadan yokladı 
</HEADLINE>
<TEXT>


Amerikan savaş uçaklarının İran'ı test etmek amacıyla bu ülkenin hava sahasında uçtuğu öne sürüldü 

DIŞ HABERLER SERVİSİ 


Geçtiğimiz haftalarda İran'ın muhtemel nükleer tesislerinin yerlerini saptamak için Afganistan sınırından özel birlikler soktuğu ileri sürülen ABD'nin, bu girişimin hemen ardından savaş uçaklarını İran hava sahasında uçurduğu bildirildi. İran'a karşı askeri operasyon seçeneğini göz ardı etmeyen ABD Savunma Bakanlığı'nın Pentagon böylelikle İran'ın hava savunma sisteminin ne denli etkin olduğunu ve Tahran yönetiminin nasıl bir tepki göstereceğini test etmeyi amaçladığı belirtildi. Uçuşlar sırasında İran'ın potansiyel hedef olacak tesisleri de havadan tarandı. 
Haberini, Washington'daki istihbarat kaynaklarına dayandıran İngiliz "The Guardian" gazetesine göre, Amerikan jetlerinin İran semalarındaki sürpriz uçuşu İran basınına yansıdı. "Guardian", İran füze bataryalarının ateşlendiğine dair herhangi bir bilgi olmadığını belirtti. 


</TEXT>
</DOC>
