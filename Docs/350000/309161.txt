<DOC>
<DOCNO> 309161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sondun49.html </URL>
<DATE> 2005/01/25/ </DATE>
<TIME> 21.32 </TIME>
<AUTHOR>  </AUTHOR>
<HEADLINE>
Yuşçenko, AB'den 2007 yılına kadar üyelik görüşmesi istedi 
</HEADLINE>
<TEXT>

     Ukrayna Devlet Başkanı Viktor Yuşçenko, AB'den, 2007 yılına kadar üyelik görüşmelerine başlamak için taahhüt verilmesini istedi. 
     Fransa'nın Strasbourg kentinde Avrupa Konseyi'nde konuşma yaptıktan sonra, başkenti Kiev'e dönmeden önce AP ve Avrupa gazetelerine konuşan Yuşçenko, ''Üç yıllık bir eylem planımız var. Kesin bir sorumlulukla 2007 yılında bunu bitirmeyi istiyoruz. Planın bitiminde katılım görüşmelerine başlayacağız'' dedi. 
     Yuşçenko, Avrupa Konseyi Parlamenterler Meclisi'nde AKPM bugün yaptığı konuşmada, AB üyeliği için demokratik reformlara ağırlık vereceğini söylemişti. Ukrayna'nın AB üyeliğini hedeflediğini ifade eden Yuşçenko, üyeliğe hazırlık için gerekli düzenlemeleri en kısa zamanda yapacaklarını bildirmişti. 
     Yuşçenko, daha iyi bir yaşam ve güvenlik için AB üyeliğini istediklerini ifade etmişti. 
     
</TEXT>
</DOC>
