<DOC>
<DOCNO> 338197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sonspo31.html </URL>
<DATE> 2005/04/29/ </DATE>
<TIME> 21.55 </TIME>
<AUTHOR>  </AUTHOR>
<HEADLINE>
Çaykur Rize 0 - Beşiktaş 1 Maç Sonucu 
</HEADLINE>
<TEXT>

     Yaklaşık 5 bin Çaykur Rizesporlu ve 300 Beşiktaşlı taraftarın izlediği karşılaşma öncesi, yeşil-mavili taraftarlar Beşiktaş Teknik Direktörü Rıza Çalımbay'ı tribünlere çağırarak çiçek verdiler. Taraftarlar Çalımbay'a "sen bizim her şeyimizsin" şeklinde tezahüratta bulundular. 
     Ayağındaki rahatsızlık nedeniyle ameliyat olan Çaykur Rizespor Teknik Direktörü Erdoğan Arıca ise kolkut değneğiyle takımın başına geçti. 
     5. dakikada sağ taraftan Fahri'nin pasıyla ceza sahasına giren Şener'in sert şutunda, top kalenin sağından auta çıktı. 
     11. dakikada Tümer'in pasıyla topla buluşan Carew'in ceza alanı yayı üzerinden sert şutunda, meşin yuvarlak auta gitti. 
     13. dakikada Fahri'nin pasıyla topla buluşarak soldan ceza alanına giren Serkan'ın şutunda, Ronaldo'ya çarpan top kornere çıktı. 
     19. dakikada Pancu'nun ceza alanı dışından yaklaşık 30 metreden çektiği sert şutta, top auta gitti. 
     20. dakikada Zafer'in ceza alanı dışından çektiği şutta, kaleci Murat Şahin üzerine gelen topu kontrol etmeyi başardı. 
     28. dakikada Tümer'in pasında topla buluşan İbrahim Akın'ın yaklaşık 30 metreden sert vuruşunda, meşin yuvarlak kaleci Zdravkov'un üstünden ağlarla buluştu 0-1. 
     34. dakikada Ünal'ın pasında topla buluşarak ceza sahasına giren Victoria'nın şutunda, top auta çıktı. 
     37. dakikada Basir'in ortasında, ceza sahasındaki Okan'ın kafa vuruşunda top üst ağlarda kaldı. 
     43. dakikada Şener'in pasında ceza sahası dışındaki Ünal'ın bekletmeden şutunda, meşin yuvarlak üstten auta çıktı. 
     Karşılaşmanın ilk yarısı, Beşiktaş'ın 1-0 üstünlüğüyle sona erdi. 
71. dakikada Victoria'nın ara pasında topla buluşan Serkan'ın sert şutunda, kaleci Murat Şahin iki hamlede topa sahip oldu. 
     74. dakikada Cem Baki'nin pasında Şener'in ceza sahası içindeki aşırtma vuruşunu, kaleci Murat Şahin yumruklayarak uzaklaştırdı. 
     86. dakikada Fahri'nin ara pasında sağ taraftan ceza sahasına giren Cem Baki'nin yerden sert şutunda, kaleci Murat Şahin topu kornere çeldi. 
     Karşılaşma, Beşiktaş'ın 1-0 üstünlüğüyle sona erdi. 
     
</TEXT>
</DOC>
