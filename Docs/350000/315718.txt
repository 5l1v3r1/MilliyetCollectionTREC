<DOC>
<DOCNO> 315718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sondun51.html </URL>
<DATE> 2005/02/16/ </DATE>
<TIME> 21.33 </TIME>
<AUTHOR>  </AUTHOR>
<HEADLINE>
İnternetten indirdiği parçaları çalan DJ'ye 1,4 milyon Euro ceza 
</HEADLINE>
<TEXT>

     İtalya'da internetten yasadışı olarak indirdiği MP3 formatındaki parçaları diskoteğinde çalan Brezilyalı bir DJ'e 1,4 milyon Avro 2,4 milyon YTL para cezası verildi. 
     İtalyan polisinin açıklamasında, adı açıklanmayan DJ'in başkent Roma yakınlarındaki Rieti'de bir diskotekte çalıştığı belirtildi. 
     DJ'in diskotekte internetten indirdiği 2 binden fazla MP3 formatındaki parçadan oluşan CD'leri çaldığının belirlendiği ve telif hakları yasasını çiğnediği için 1,4 milyon Avro para cezasına çarptırıldığı kaydedildi. DJ'in internetten yasadışı olarak video klipler de indirdiği ve bunları da diskotekte izlettiği belirtildi. 
     Bu ceza, Avrupa'da bu tür bir olayda verilen en yüksek miktar para cezası oldu. 
     Karardan memnuniyet duyduğunu ifade eden İtalya Müzik Endüstrisi Federasyonu Başkanı Enzo Mazza, kararın benzeri eylemlere girişenler için caydırıcı olacağını ümit ettiğini söyledi. 
     
</TEXT>
</DOC>
