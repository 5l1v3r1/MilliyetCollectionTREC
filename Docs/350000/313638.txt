<DOC>
<DOCNO> 313638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/guncel/gun01.html </URL>
<DATE> 2005/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
T.C. Emekli Sandığı'nda fazla çalışma ve emekli aylığına etkisi 
</HEADLINE>
<TEXT>


EMEKLİLİK HAKKINDA HER ŞEY 

Hazırlayan Şevket Kerimoğlu 

Faks 212 505 68 09 

1987'de göreve başladım ve T.C. Emekli Sandığı'na bağlı olarak çalışmaktayım. 2007'de 20 tam yılı tamamlayacağım, ama yaş şartından 2 yıl daha beklemem gerekiyor. Bu süreyi çalışmayı pek düşünmüyorum. Son 2 yılı çalışmakla, çalışmamak arasında gerek emekli ikramiyesi ve gerekse emekli aylığı çok fark eder mi 
Bu 2 yıllık bekleme süresinde çalışmaz evimde oturursam sağlık giderlerimi kendim mi karşılayacağım. Ayrıca, 1992'de 6 ay ücretsiz izine ayrılmıştım geriye dönük olarak ödeme yapabilir miyim Muazzez Altun 

CEVAP Hanımefendi, T.C. Emekli Sandığı'ndan bir bayanın emekli olabilmesi için 20 tam yılı doldurması gerekir bu doğru ve 20 tam yılı tamamlayıp 4759 Sayılı Kanun'da belirtilen yaşı tamamlamamışsanız kalan süreyi ister çalışarak geçinir, ister beklersiniz. Sizin için geçerli olan 2 yıllık bekleme süresinde çalışırsanız hem emekli aylığı hem de ikramiyeniz daha fazla olur, ama bu fazlalık için çalışmaya değer olup olmadığına kendiniz karar verin. 

Emekli aylığına etkisi 
Halen bulunduğunuz derece ve kademenizi belirtmemişsiniz, ama bu 2 yıllık sürede en az 2 kademe alacağınızı unutmayın. T.C. Emekli Sandığı'ndan alacağınız emekli aylığı hesaplanırken en son aldığınız aylığın emekli keseneğine baz alınan tutarı esas alınır ve bu da aylık bağlama oranı ile çarpılır. 
Aylık bağlama oranı ise 
Çalışma yılı 50 Aylık Bağlama Oranı ABO ile bulunur. 
Mesela 20 yıl çalışırsanız aylık bağlama oranı ABO 20 50 70 olacaktır. Bu formül gereği 20 yıldan fazla çalıştığınız 2 yıl için 2 daha fazla aylık bağlama oranına sahip olursunuz. 

İkramiyeye etkisi 
5434 Sayılı T.C. Emekli Sandığı Kanunu gereğince, emekli olan memura kamuda çalıştığı her bir yıl ikramiye adı altında para verilmektedir. İkramiyenin hesabında da emekli keseneğinize esas tutar baz alınarak her bir yıl ile çarpılmaktadır. Basitçe, açıklarsak, her bir çalışma yılınız ile son aldığınız ücreti çarparsanız emekli ikramiyenizi bulabilirsiniz. 
Ücretinizi aylık 500 YTL 500 milyon TL. kabul edersek, 
20 yıl için ikramiyeniz 
500 YTL X 20 10.000 YTL 10 Milyar TL. alırsınız. 
Çalışma sürenizi 20 değil de 22 yıl ile tamamlarsanız her bir fazla çalışma yılı için 30 yıldan sonrası için ödenmez bir aylık daha fazla ikramiye alırsınız. 

Ücretsiz izin süreniz 
Çalışma süreniz boyunca 6 altı ay ücretsiz yasal tabiriyle aylıksız izin kullanmışsınız, bu süreyi emekli oluncaya kadar dilediğiniz zaman T.C. Emekli Sandığı'na ödeme hakkınız var. 
Ancak, borçlanma yaptığınız anda T.C. Emekli Sandığı iştirakçisi olmanız gerektiği ile bu sürenin kesenek ve karşılıklarını yani parasını ödediğiniz tarihten tam 6 ay sonra hizmetinize ekleneceğini bilerek davranın. Şayet bu süreyi borçlanıp, ödemek istiyorsanız gerekli olan başvuru formunun www.emekli.gov.tr web adresinde olduğunu da unutmayın. 

Sağlık giderleriniz 
Muazzez Hanımefendi, son sorunuz olan, yaşınız için bekleyeceğiniz 2 yıllık sürede çalışmaz ve evinizde beklerseniz, sağlık giderlerinizi kimin karşılayacağı konusuna gelince 
T.C. Emekli Sandığı emekli olmayan memurların sağlık giderlerinizi karşılamaz ve bu 2 yıllık bekleme süresi için emekli unvanı taşımadığınız için sağlık giderlerinizi de karşılamaz. 
Memuriyet hayatınız süresince, sağlık giderlerinizi halen hizmet vermeye devam ettiğiniz kamu kurum kuruluşu kendi bütçesine koyduğu paralar ile karşılamaktadır. Bu bekleme süresi içinde memur unvanınız da olmadığından, kurumunuz da sağlık giderlerinizi karşılamaz. 
O halde bu sağlık giderinizi ya kendiniz karşılayacaksınız ya da çalışmadığınız ve gelir sahibi de olmadığınızda üzerine kaydolabileceğiniz eşiniz-oğlunuz-kızınız üzerinden alabileceğiniz sağlık karnesi ile karşılayacaksınız. 

Kısa kısa... 

Orhan Demiral- Memuriyete, daha doğrusu T.C. Emekli Sandığı'na devam ederseniz, daha önceki SSK günlerinizden sadece 18 yaşından sonra olanlar 504 günü hizmet birleştirmesinde dikkate alınır. Buna göre de 14.01.1992 olan memuriyete başlangıç tarihiniz ile 52 yaşından sonra olmak kaydıyla 25 tam yılı 9000 gün sayısını tamamlayınca emekli olabilirsiniz. Bundan sonraki bir tarihte SSK'ya geçer ve geçtikten sonra SSK'ya en az 1260 gün prim ödemek şartıyla SSK'dan 01.07.1980 başlangıcı ile 45 yaşında emekli olursunuz. 

YARIN 
SSK'da çok primin emekli aylığına etkisi 


</TEXT>
</DOC>
