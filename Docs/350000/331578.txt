<DOC>
<DOCNO> 331578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sonyas26.html </URL>
<DATE> 2005/04/08/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Ünlü manken ve oyuncu Carre Otis İstanbul'da... 
</HEADLINE>
<TEXT>

     Ünlü manken ve oyuncu Carre Otis, Antalya'da çekilecek reklam filminde yer alacak. 
     İstanbul Conrad Oteli'nde düzenlenen basın toplantısında konuşan Otis, Türkiye'yi ikinci kez ziyaret ettiğini anlatarak, ''Burada olmaktan mutluluk duyuyorum'' dedi. 
     Otis, söz konusu iş için ne kadar ücret alacağına ilişkin sorulara yanıt vermekten kaçındı. 
     Gelecek ile ilgili planlarını da anlatan Otis, bir televizyon filmi için senaryo yazdığını, modelliğe devam ettiğini ve kendisine uygun bir sinema filminde oynamak istediğini söyledi. 
     Carre Otis, ''Kendinizi güzel buluyor musunuz '' sorusuna ise şu karşılığı verdi 
     ''Fiziksel güzelliğin çok ötesinde bir güzellik anlayışım var. Güzelliğim konusunda kendimi yetersiz hissettiğim için bu soruyu 10 yıl önce sorsaydınız cevabım 'hayır' olurdu. Ama şimdi 'evet' diyebilirim''. 
     Otis, ''popüler kültürle ilgili olmadığı için Türkiye'den herhangi bir ünlü kişiyi tanımadığını'' sözlerine ekledi. 
     Twigy firmasının Türkiye Yönetim Kurulu Başkanı Sinan Öncel de Otis'in ayağındaki dövmelerin dikkatlerini çektiğini ve bunun anlaşmalarında etkisi bulunduğunu belirterek, reklam filminin senaryosu için en uygun kişinin Carre Otis olduğunu söyledi. 
     Filmin çekimi için bugün Antalya'ya gidecek olan Carre Otis, 2 gün sürecek çekimlerin ardından ülkesine dönecek. 
     
</TEXT>
</DOC>
