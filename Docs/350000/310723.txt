<DOC>
<DOCNO> 310723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/son/sondun13.html </URL>
<DATE> 2005/01/30/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Taciz, işkence... İngiliz tutsak Guantanamo'da neler yaşadı 
</HEADLINE>
<TEXT>

     ABD'nin Guantanamo'daki kampı X-Ray'den serbest bırakılan İngiltere vatandaşlarından 35 yaşındaki Muazzam Begg, tutsak olarak geçirdiği günleri, ''X-Ray'de geçen günlerim taciz ve işkencelerle dolu bir kabustu'' sözleriyle anlattı. 
     Independent on Sunday gazetesine konuşan Begg, sürekli kötü muamele gördüğünü, bir seferinde boğulmaktan son anda kurtulduğunu söyledi. 
     Birmingham'daki evinde konuşan Muazzam Begg, Amerikalı kamp görevlilerinin bazı esirlerin ölümüne yol açtığını, esirlerin ailelerini tehdit ettiğini ve kampta kaldığı süre içinde kendisini 250 kez sorguladığını belirtti. 
     2002 yılında Pakistan'da bir ABD ajanı tarafından yakalandıktan sonra Afganistan'daki Bagram hava üssüne götürüldüğünü belirten Begg, bir hücreye kapatıldığını, ellerinin ayak bileklerine bağlandığını ve başına takılan kukuleta yüzünden boğulma tehlikesi geçerdiğini kaydetti. 
     Defalarca kafasına vurulduğunu ve hücrenin taşının üzerinde baygın bırakıldığını öne süren Muazzam Begg, X-Ray'de de ''El Kaide üyesi olduğuna'' dair sahte bir ifade imzalamaya zorlandığını iddia etti. 
     Diğer üç İngiliz terör zanlısıyla birlikte hafta içinde ülkesine dönen Muazzam Begg'in halen ailesi tarafından ''güvenli bir adreste'' tutulduğunu belirten Independent, zanlının yakalanmadan önce Birmingham'da İslami kitapları satan bir dükkün işlettiğini belirtti. 
     
</TEXT>
</DOC>
