<DOC>
<DOCNO> 340398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/yasam/yas01.html </URL>
<DATE> 2005/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Umreden sonra GAP turundalar 
</HEADLINE>
<TEXT>


Diyarbakırlı işkadını Nadire İçkale ile sosyeteden 95 kadın, 'umre'nin ardından şimdi de GAP turunda... 

FERİT ASLAN Diyarbakır DHA 

Maddi durumları iyi olan İstanbullu hanımlara, 'umre' yaptıran Diyarbakırlı işkadını Nadire İçkale, bu kez GAP turu düzenledi. Umre dönüşü havalimanında viski alırken görüntülenen ve aralarında işkadınlarının da bulunduğu grubun GAP turu, renkli görüntülere sahne oldu. Diyarbakır Tanıtma ve Kültür Vakfı Yönetim Kurulu üyesi İçkale'nin organizasyonuyla Diyarbakır'a gelen katılımcılar, davul zurnayla karşılandı. 

Havaya para saçtılar 
Nilgün Dereli, Gül Ördekçioğlu, Aynur Toprak, Merih Tuna, Nesrin İlter, İnci Gazioğlu, Nurhan Cıngıllıoğlu, Jale Öztarhan, Hale Dicleli ve Sevda Canik'in de aralarında bulunduğu 96 kişilik grup, davul-zurna eşliğinde halay çekti. İçkale, halay çekenlerin başından 100 ve 20 YTL'lik banknotlar saçtı. Ekip müze, cami ve kiliseleri gezdikten sonra Hasankeyf, Midyat, Mardin, Şanlıurfa ve Gaziantep'e gidecek. 
İçkale, amaçlarının bölgenin tarihi ve turistik yerlerini tanıtmak ve vakıf olarak üniversitede okuttukları 350 öğrenciye destek sağlamak olduğunu söyledi. 


</TEXT>
</DOC>
