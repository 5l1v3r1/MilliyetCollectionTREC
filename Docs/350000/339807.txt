<DOC>
<DOCNO> 339807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sondun15.html </URL>
<DATE> 2005/05/05/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Eski Iraklı bakana Yeni Zelanda'dan sınırdışı... 
</HEADLINE>
<TEXT>

     Yeni Zelanda, Irak’ın devrik lideri Saddam Hüseyin döneminin bir bakanını sınır dışı ediyor. 
     Yeni Zelanda hükümetinin, Saddam Hüseyin döneminde kimyasal silahların üretilmesinden sorumlu olduğu gerekçesiyle eski Irak Çiftçilik ve Tarım Reformu Bakanı Amir Mehdi El Haşali’nin vizesini iptal ettiği bildirildi. 
     El Haşali’nin bir aydan uzun süredir Yeni Zelanda’da olduğu, ancak hükümetin, göçmenler karşıtı fikirleriyle tanınan muhalefet milletvekili Winston Peters, El Haşali’nin eski Iraklı bakan olduğunu açıklayıncaya kadar Saddam’ın bakanlarından olduğunun farkında olmadığı belirtildi. 
     El Haşali’nin kimliğinin ortaya çıkmasından sonra hükümetin eski bakana ülkeyi terk etmesi için 2 hafta süre tanıdığı kaydedildi. 
     Göçmen Bakanı Paul Swain, Saddam’ın eski yetkililerinin güvenlik riski olarak görülmediğini, ancak ülkede istenmediğini söyledi. 
     
</TEXT>
</DOC>
