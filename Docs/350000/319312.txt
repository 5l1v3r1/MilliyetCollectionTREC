<DOC>
<DOCNO> 319312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sonspo13.html </URL>
<DATE> 2005/02/28/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Sakaryaspor'dan hakeme tepki... 
</HEADLINE>
<TEXT>

     Sakaryaspor Kulübü Başkanı Selahattin Aydın, ''Üç büyükler bu ligi kendi aralarında oynasın'' dedi. 
     Aydın, AA muhabirine yaptığı açıklamada, Sakaryaspor'un, Beşiktaş karşısında hakemin verdiği yanlış kararlar nedeniyle sahadan mağlup ayrıldığını söyledi. 
     İstanbul'a puan almak için gittiklerini ve futbolcularının Beşiktaş karşısında iyi mücadele ettiğini ifade Aydın, şunları kaydetti 
     ''Hakemler, büyük takımların başarısına gölge düşürüyor. Üç büyükler bu ligi kendi arasında oynasın. Biz iyi mücadele ettik. Herkes sergilenen futboldan memnun. Ancak, hakemin verdiği kararlardan kimse memnun değil. Hakemlerle ilgili konuşmak istemiyoruz. Ama, verilen hatalı bir karar, sonuca etki ediyor.'' Aydın, Beşiktaş karşısında alınan mağlubiyeti ve hakem hatalarını yönetim kurulu toplantısında değerlendireceklerini sözlerine ekledi. 
     Bu arada Sakaryasporlu futbolcular günü dinlenerek geçirecek. 

     
</TEXT>
</DOC>
