<DOC>
<DOCNO> 320095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sontur17.html </URL>
<DATE> 2005/03/02/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Kovboy filmindeki gibi cinayet 
</HEADLINE>
<TEXT>

     İsmail AKDUMAN DHA 

      SAMSUN'da, Unkapanı Spor Kulübü'nde çıkan kavgada 50 yaşındaki Ali Osman Mutaf, çite tabancayla kurşun yağdırdığı 24 yaşındaki Fatih Güloğlu ile 33 yaşındaki İsmail Ürer'i öldürdü. Çifte tabancalı katil zanlısı Ali Osman Mutaf, işlediği çifte cinayetten sonra yürüyerek yaklaşık 1.5 kilometre uzaklıktaki adliye binasına geldi ve buradaki polislerne teslim oldu. 
     Kentin Pazar Mahallesi'ndeki olay bugüon saat 16.00 sıralarında meydana geldi. Bir binanın üçüncü katında bulunan Unkapanı Spor Kulübü'nde Ali Osman Mutaf ile Fatih Güloğlu ve İsmail Ürer arasında henüz bilinmeyen nedenle tartışma başladı. 
     Tartışma kavgaya dönüşünce belindeki ruhsatsız iki tabancayı birden çeken Mutaf, Fatih Güloğlu ve İsmail Ürer'e kurşun yağdırdı. Olayda Güloğlu kafasına, Ürer de vücudunun çeşitli yerlerine isabet eden kurşunlarla olay yerinde öldü. 
     Çifte cinayetten sonra tabancaları beline koyan Ali Osman Mutaf, büyük bir oğukkanlılıkla yürüyerek Adliye Sarayı'na gitti. burada polislere teslim olan Mutaf ilk ifadesinde, "Cinayet işlemek için nedenlerim var'' dedi, başka açıklama yapmadı. 
     Polis olayın kumar borcu yüzünden işlenmiş olabileceği ihtimali üzerinde dururken geniş çaplı soruşturma başlattı. 
     
</TEXT>
</DOC>
