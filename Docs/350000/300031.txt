<DOC>
<DOCNO> 300031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sonyas03.html </URL>
<DATE> 2004/12/22/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Yılbaşı eğlencesinin faturası yüksek 
</HEADLINE>
<TEXT>

     Fırat KESKİNKILIÇ DHA 

BOLU'nun kayak merkezi Kartalkaya ile doğa harikası Abant'ta yılbaşı geçirmenin faturası 1 milyar lira ile 1.5 milyar lirayı buluyor. 
     Kartalkaya ve Abant'daki beş yıldızlı oteller, yeni yıl için 3 ve 4'er günlük paket programlar hazırladı. Yılbaşı gecesi için sürpriz eğlence programları hazırlayan oteller, tarifelerini de belirledi. Kartalkaya'daki Grand Kartal ve Dorukkaya Otel'de 1 kişi 3 gece için 990 milyon, Kartal Otel'de ise 897 milyon lira ödeyecek. Abant'daki Abant Palace ve Büyük Abant Otelleri'nde ise 1 kişi 3 gece için 1.5 milyar lirayı gözden çıkaracak. 
     Yılbaşı rezarvasyonlarının tamamen dolduğunu belirten Abant Palace Oteli'nin Genel Müdürü Alparslan Kılıç, "Yılbaşı rezarvasyonlarımız bir ay öncesinden başlamıştı. Şu anda rezarvasyonlarımız tamamen doldu. Müşterilerimiz, sanatçı Muazzez Abacı'nın konseri ve sürpriz eğlence programları ile yeni yıla girecek'' dedi. 
     Kartalkaya'daki Grand Kartal Oteli Genel Müdürü Halit Ergül ise yılbaşı için 3 günlük paket program hazırladıklarını söyledi. Ergül, "Rezarvasyonlarımız yüzde 100 oranında dolmuş durumda. Tatilciler için, otel içinde ve dışında sürpriz eğlence programları hazırladık'' dedi. 
     
</TEXT>
</DOC>
