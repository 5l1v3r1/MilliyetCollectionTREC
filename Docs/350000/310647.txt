<DOC>
<DOCNO> 310647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/magazin/yazdud.html </URL>
<DATE> 2005/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Evdeki ilişkiler sahte 
</HEADLINE>
<TEXT>


Efendim, bu kez sizlere evin dışından sesleniyorum. Elenen Ayşin, Azel, Derya, Gülşah ve Meltem ile öğle yemeğinde buluştuk. Kızlara bir dokundum, valla bin 'ah' işittim. Selma'nın Gürkan'la olan ilişkisi karşısında şok yaşayan Gülşah, evden gitmesiyle dengelerin bozulduğunu söyleyen Meltem, eve her an dönebileceği hayalini yaşayan Azel ve diğerleri bakın neler anlattılar 



Efendim Konya yazı dizimize kaldığımız yerden devam. Bu kez Konya'nın ekonomik vizyonu hakkında şehrin ileri gelenleri, Konya Ticaret Odası Yönetim Kurulu Başkanvekili Mustafa Kabakçı ve İç Anadolu Bölgesi oda ve borsa başkanlarının görüşlerini aldım. Konya Büyükşehir Belediye Başkanı Tahir Akyürek ile uzun bir sohbetimiz oldu. Tabii Konya'da eğlence hayatına da gözattım. Evet buyrun yazı dizimizin son bölümüne. 

Meltem "Volkan'ı 20 dakikada etkilerim ama..." 

Ş.D Evet kızlar dengeler sizce şu an ne durumda ve yaşanan ilişkiler sonuca gider mi 
MELTEM Selma'nın şu an Gürkan'ın ismini vermesini kesinlikle onaylamıyor ve inanmıyorum. Evde biraz daha kalabilmek için bunu yaptı. Çünkü Selma ortamı seviyor ve sonuna kadar kalmak istediğini hep belirtiyordu. Gülşah onun yakın arkadaşıydı, çıktıktan sonra Gürkan'ın ismini verdi. Çok çirkin bir şey. Evdeki hiç bir ilişkiye inanmıyorum. Müge ve Hakan hariç. Türker ve Öznur'a gelince, Türker'in hisleri var ama sonuçlanır mı bilemiyorum. Farklı karakterleri var. Öznur benim en yakın arkadaşım ve çok zeki biri. Ben Volkan'a biraz daha sıcak davransaydım şu an evdeydim. Çünkü Volkan'da istiyordu. Tabii ki Volkan'ı tanımak isterdim. Aysel'in isteği üzerine Volkan'a sıcak davranamadım. Çünkü Aysel daha Volkan'la görüştüğümüz ilk günlerde bana "Ben Volkan ve Gürkan'dan çok hoşlandım. Ama herhalde Volkan daha ağır basacak, sen olumlu bakmıyorsan ben sıcak davranayım" dedi. Aysel'i kardeşim gibi gördüğüm için "Tamam, ben zaten olumsuz bakıyorum" dedim mecburen. Volkan'ın aklı h l bende, onunla 20 dakika konuşsam her şey değişir. 

Kontes Belma Öznur'a taktı 

AZEL Bence kızların ikili ilişkileri, dışarı çıkma korkusundan dolayı var. Selma da bunun en büyük örneği. En iyi çift Hakan ve Müge. Ama evlilikleri dışarıda olacak bence. Çünkü birbirlerini fazla tanıyamıyorlar. Nurçin'in de Doğan'a karşı dolu olduğunu düşünmüyorum. Doğan'ın çok yoğun olduğu belli ama Nurçin değil. Seval ve Sabri'de de Sabri yoğun ama Seval öyle değil, evde kalma korkusuyla yaşıyor. Çünkü hep favoriydi, birkaç haftadır favori değil. Bu yüzden daha çok Sabri'nin üstüne düştü. Öznur favoriliği hak ediyor. Belma teyze Öznur'un üstüne çok gidiyor. Onu eleyemediği için evde ona yakın olan herkesi eliyor. Beni, Meltem'i, Ayşin'i eledi ve Öznur'u evde tek bırakıp daha çok tahrik etmek istiyor. Ona takmış durumda yani. 

Favorim Türker'di ama bitti 

DERYA Bence evdeki dengeler değişecek. Ben de evdeki ilişkilere inanmıyorum. Buna Öznur ve Türker de dahil. Sadece belki Müge ve Hakan ama Hakan'a da inanmıyorum. Bir de Aysel ve Volkan. Olmazsa Volkan yüzünden olmaz. Benim favorim, görünüş olarak Türker'di ama konuştuğu zaman benim tarzım olmadığını anladım. Eve tekrar geri dönmek gibi bir isteğim yok. Selma'nın çok yakın arkadaşıyım. İlk haftalar haklı da olsa ağzından yanlış kelimeler çıkıyordu ama şu an öyle değil, yine aynı Selma. Kelimelerini biraz daha yutuyor. Selma ve Gürkan'a gelince Selma'nın evde kalmak için bunu yaptığını düşünmüyorum. Buna ihtiyacı yok. İki haftadır koruma altında. İlk başlarda Sabri'den hoşlanıyordu. Sonra tanıdıkça Gürkan'dan hoşlanmaya başladı ama Gülşah vardı. 
O yüzden Gürkan'dan ilk adımı bekledi. Gülşah gidince Gürkan'da açık kapı bırakınca Selma bunu yaptı. 
MELTEM Selma çok yakın zamanda "Ben hayatta arkadaşımın isim verdiği, hoşlandığı birinin yanına bile gidip oturmam" dedi. Ne oldu Gülşah en yakın arkadaşıydı. Kız çıktı, iş bitti. Erkekler hakkında konuştuğumuzda zaten ikizleri kafadan eledi, o yüzden inanmıyorum. 
DERYA Söyleyip de sözünden dönen insanlar oldu. Bunlardan biri de Nurçin. Eve ilk biz gittiğimizde dönüşte "Hiç biri benim tarzım değil. Hele Doğan asla, mümkün değil" dedi. Şimdi güya dolu dizgin aşk yaşıyorlar. İnci Teyze'nin güler yüzü altında samimiyet görmüyorum. Ben çıkınca da "Eğri gitti, doğru kaldı" demiş. Ne demek oluyorsa, bu lafı kendisine iade ediyorum. 

Gürkan'ı ailem onaylamıştı 

GÜLŞAH Selma, Gürkan'ı istiyor görünüyor ama evde kalmak için yapıyor. Evde kimsenin birlikteliğine inanmıyorum. İnandıklarım da tek taraflı. Mesela Aysel gerçekten aşık. Selma üç-dört gün önce Gürkan'ı düşünmediğini söyledi. Ardından ben gittiğim an "Gürkan'dan hoşlanıyorum" demesi şok etti beni. Aynı şekilde Gürkan'ın da açık kapı bırakıp "Değerlendireceğim" demesi kırdı beni. Ailem şaşırdı, elenmemi beklemiyorlar, Gürkan'ı da onaylıyorlardı. Bu olaydan sonra 
nasıl olur bilemiyorum. Gürkan da ailemin onayı olup olmadığını sordu. Ben de onayladıklarını söylemiştim. Neden böyle oldu anlamadım. 

Favori -Toto 

Ş.D Bu haftaki favorileriniz kim Ayşin'in gitmesi normal miydi Değilse onun yerine kim gitmeliydi 
MELTEM Ayşin'in gitmesi normal değildi. Selma'nın gitmesi gerekiyordu. Bu hafta Selma çıkmayacak gibi sürpriz bir isim olacak bana göre. Aysel veya Müge olabilir. Belma Hanım haftanın kayınvalide adayı olmayacak. Ya Müjgan Hanım ya da Günay Hanım olacak. Favori gelin Öznur olacak. 
AZEL Ayşin'in yerine Selma'nın çıkması gerekiyordu. Çünkü Ayşin daha dobra. Belma Teyze favori kayınvalide olacak. İstemeyerek de olsa böyle düşünüyorum. Favori gelin Öznur kesinlikle. Elenen sürpriz bir isim olacak bence. 
DERYA Ayşin'in çıkması bence çok iyi oldu. Yoksa diskalifiye olabilirdi. Selma'nın bu hafta eleneceğini düşünmüyorum. Nurçin veya Aysel elenebilir. Öznur favori gelin olacak ama hak etmiyor. Belma Teyze ve Müjgan Anne arasında birincilik gidip gelecek. 
GÜLŞAH Ayşin çıkmasını beklemiyordum ama sevindim. Çünkü Selma'yı içerde izlemek istiyorum. Müjgan Hanım favori anne bence. Nurçin elenebilir diyorum. 

Söz Ayşin'in ailesinde 

Ayşin'in babası Yılmaz ve erkek kardeşi Selçuk beş saatlik bir yolculuktan sonra beni ziyaret etmek için gazeteye geldiler. Yılmaz Bey kızına büyük haksızlık yapıldığını ve bir baba olarak da bundan çok rahatsızlık duyduğunu söylüyor. 
Ben ise Ayşin'in biraz fevri hareket ettiğini ve normal yaşamda da böyle olup olmadığını sordum. Yılmaz Aydoğan da kızı ve yarışma ile ilgili düşüncelerini şöyle açıkladı. 
YILMAZ B Biz Karadenizliyiz. Yapısında bu var Ayşin'in. Haksızlığa tahammülü yok. Elenmesine çok üzüldük. Hak etmemişti. Evlilik olur olmaz, biz saygılıyız. Karşısındaki insanları tanıyacaklar, farklı kültürler bir araya geliyor. Bana göre bu yarışmanın formatı yanlış. Ya da eksik. Bence kızlarla erkekler bir arada olmalı, anneler onları izlemeliydi. Çünkü onlar birbirlerini tanıyacak. Ben yarışma sırasında Sabri ve Türker'i Ayşin için düşünmüştüm. Ama evlilik müessesesi birdenbire kurulacak bir şey değildir. Zaman meselesidir. Ailelerin de birbirlerini tanıması önemli. Bu duruma eşim Rahime Aydoğan çok üzüldü. Kızının daha iyi şeyler hakettiğini biliyor, yetiştirdi çünkü. Evde bazı insanlar "Ben kültürlüyüm, zenginim" gibi konuşmalar yapıp öne çıkıyorlar. Ayşin lise mezunu. İşletmecilik yaparak kendini ispatladı. Turizm ve taşımacılık yaptı. İş kadınıdır benim kızım. 
Ayşin'in erkek kardeşi Selçuk filmlerde oynamış. Sesi güzel. Ablasının haksızlığa uğradığına inanıyor. Gemici olan Selçuk'un en büyük arzusu ise Seda Sayan'ın elinden tutup onu ünlü bir şarkıcı yapması. Sevgili Seda'ya duyurulur. 

Evden ikinci şiir 

'Size Anne Diyebilir miyim ' evinden ikinci şiir. Biliyorsunuz ilk şiir 'Hanımağa' Günay tarafından 'Kontes' Belma'nın köpeği Tatlış'a yazılmış ve kıyametler kopmuştu. Bu şiir ise eski gelin adayı Meltem ve haftalardır favori olan gelin adayı Öznur tarafından yazılmış. Bence sevimli. 

Ebru Akel geliyor 
Canlı yayın başlıyor 
Kaynanalar yerleşiyor 
Gelinler titriyor 
Favori seçiliyor 
Eleme yapılıyor 
Gidene ağlanıyor 
Kalan sağlar kimin acaba 
İşte burası evimiz 
Kalplerimiz tertemiz 
Size anne diyebilir miyiz 
Adayları görebilir miyiz 
Altınlar şıkır şıkır 
Görenler fıldır fıldır 
Verenler zırıl zırıl 
Size anne diyebilir miyiz 
Neden kalpler kırılıyor 
Kavgalar nerden çıkıyor 
Bir gün elbet gideceğiz 
Size veda edeceğiz 
Size anne diyebilir miyiz 

Ablası, Öznur'a şaka yapmış 

Kontes Belma tarafından devamlı ağlatılan ama üst üste halk tarafından favori gelin adayı seçilen 22 yaşındaki Öznur Çağıgan'ın İzmir'deki ailesini bulduk. Abla Özlem ve kardeşi Aynur evli, mutlu birer yuvaları var. Eşleriyle birlikte Öznur'a büyük destek veriyorlar. Ne var ki anneleri pek taraftar olmadığı için fotoğraflarda çıkmak istemedi. Öznur, üç kız kardeşin ortancası. Özlem ve Aynur'la Öznur'un annesiyle oturduğu Narlıdere'deki evinde görüştük. Şık döşenmiş, güzel bir apartman katı. Yarışmaya Öznur'un haberi olmadan abla Özlem Kocademirli formu doldurup göndermiş. Üstelik de şaka olsun diye yapmış bu başvuruyu. Fakat şu günlerde yaşanan olaylar nedeniyle pişman olmuş Özlem. Ama "Artık girdi, devam etsin diyoruz. Bu arada annem tabii çok üzgün" diyor. Evde gruplaşmalara karşı olduklarını söyleyen Özlem ve Aynur "Öznur bu yıl Celal Bayar Üniversitesi'nden mezun oldu. 'Okul bitti, bir yıl gezeyim' dedi. Gezme modundaydı. Biz de ona böyle bir program hazırladık. Giderken çok umutluydu" dediler. 

Altın ve parada gözümüz yok 
Ekranda onu iyi görünce mutlu olduklarını, gururlandıklarını söyleyen Özlem ve Aynur "Altınla, parayla derdimiz yok. İş gurur savaşına döndü. Para ikinci planda bizim için" diyorlar. Küçük kız kardeş Aynur Kırmacı, Öznur'un ikizi gibi. "Ablam Özlem'den sonra ben de evlendim. Ama Öznur ablam hiçbir zaman evliliğe sıcak bakmadı. Biz biraz da onun için başvuru yaptık. Bekar olduğu için ablamı teşvik ettik. Ben bir yaş küçüğüm ve evliyim. Onun da evlenmesi konusunda baskı yapmasaydım keşke. Ona yapılanları gördükçe çok mutsuz oluyoruz. Ama yarışmadan birinci çıkacağına inanıyoruz" diyor. 


</TEXT>
</DOC>
