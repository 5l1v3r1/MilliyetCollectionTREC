<DOC>
<DOCNO> 304964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/ekonomi/eko02.html </URL>
<DATE> 2005/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Aynı adreste 22 şirket kurmuşlar 
</HEADLINE>
<TEXT>


NAİL KAHRAMAN DHA 

İnterbank davasında Cavit Çağlar'ın da aralarında bulunduğu 35 sanığı 'Bankayı aracı kullanarak nitelikli dolandırıcılık' suçundan rekor cezaya mahkum eden Bursa 3'üncü Ağır Ceza Mahkemesi gerekçeli kararı açıkladı. Kararda Cavit Çağlar, oğlu Mustafa Çağlar, dayısı Şükrü Şankaya, dayısının oğlu Şenol Şankaya ve Ergun Evcil'in, diğer sanıklarla birlikte, aynı gün ve birbirini takip eden günlerde İstanbul'da 22'si aynı adreste olmak üzere 3 - 5 milyar lira sermayeli 35 şirket kurdukları belirtildi. Mahkeme gerekçeli kararında, 5-10 milyar lira sermaye ile kurulan Vizyon İletişim A.Ş.'nin kullandığı 3.5 trilyon liralık krediyi de örnek gösterdi. Sanıklar, kararı temyiz etti. 
Cavit Çağlar, Mustafa Çağlar, Şükrü Şankaya, Şenol Şankaya ve Ergun Evcil'in aralarında bulunduğu 35 sanık, rekor cezaya çarptırılmıştı. 


</TEXT>
</DOC>
