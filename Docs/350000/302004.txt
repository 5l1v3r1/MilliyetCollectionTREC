<DOC>
<DOCNO> 302004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sontur44.html </URL>
<DATE> 2004/12/29/ </DATE>
<TIME> 19.32 </TIME>
<AUTHOR>  </AUTHOR>
<HEADLINE>
Maddi imkansızlıklar trafo binasında yaşatıyor... 
</HEADLINE>
<TEXT>

     Karabük'te, maddi imkansızlıklar nedeniyle atıl durumdaki trafo binasında yaşayan Feridun Ceylan, hayırseverlerin yardımlarını bekliyor. 
     Yaklaşık 12 yıl önce eşinden boşanan 2 çocuk babası Ceylan, maddi imkansızlıklar nedeniyle sokakta yaşamak zorunda kaldığını söyledi. 
     Ceylan, daha önce hayırsever vatandaşların kendisini bir eve yerleştirdiklerini ve kirasını ödediklerini, ancak bir süre sonra ev kirası ödenmediği için eve sahibinin kendisini evden çıkardığını anlattı. Bu nedenle Tepebaşı Mahallesi'nde, atıl durumdaki trafo binasına yerleştiğini ifade eden Ceylan, şöyle konuştu 
     ''1968'de öğrenim gördüğüm İstanbul Üniversitesi Hukuk Fakültesi'ni bitiremedim. Eşimden boşandıktan sonra da sokakta yaşamaya başladım. Çöpten topladığım eşyaları trafo binasına yerleştirdim ve bir süredir burada yaşıyorum. Hayırseverlerden yardım bekliyorum.'' 
     
</TEXT>
</DOC>
