<DOC>
<DOCNO> 341385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/guncel/gun03.html </URL>
<DATE> 2005/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Olay doktora ihraç 
</HEADLINE>
<TEXT>


İzmir'deki skandalın ardından AKP, Başbakan Erdoğan'ın da isteğiyle Dr. Özer Gürbüz'ün partiden gönderilmesine karar verdi 

ABDULLAH KARAKUŞ Ankara İZMİR -DHA 

Başbakan Recep Tayyip Erdoğan'ın başkanlığında toplanan AKP Merkez Yürütme Kurulu MYK , yedizlerin ceninlerini teşhir ettiği için tepki toplayan İzmir İl Yönetim Kurulu Üyesi Dr. Özer Gürbüz'ün, partiden kesin ihraç talebiyle disiplin kuruluna sevk edilmesine karar verdi. 
Central Hospital Başhekimi Gürbüz'ün durumunun görüşüldüğü önceki akşamki toplantıda, Sağlık Bakanı Recep Akdağ, "Yapılan yanlış. Olay soruşturuluyor" dedi. Şaşkınlık yaşadığını belirten Erdoğan ise, "Disipline sevk edelim ve gereken yapılsın. Yapılan etikle bağdaşmaz, partiden gönderelim" diye konuştu. Şoke olduğunu söyleyen Genel Başkan Yardımcısı Bülent Gedikli ve diğer MYK üyelerinin de destek vermesiy-le, Gürbüz'ün AKP'den ihraç edilmesi benimsendi. 

Gazeteciler ağlamıştı 
Bunun yanı sıra Gürbüz'ün teşhir vakasının ilk olmadığı ortaya çıktı. 11 yıl önce İzmir Atatürk Eğitim Hastanesi'nde görev yapan Gürbüz, 5 aylık hamile bir kadına acilen sezaryenle doğum yaptırmış ve kısa süre sonra ölen yapışık ikizler için de bir basın toplantısı düzenlemişti. Gürbüz, yapışık ölü ikizleri avuçlarında gösterirken bazı kadın gazeteciler ağlamıştı. 


</TEXT>
</DOC>
