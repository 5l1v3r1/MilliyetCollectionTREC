<DOC>
<DOCNO> 306639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/ekonomi/eko03.html </URL>
<DATE> 2005/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bireysel yatırımcısı uzun vadeye alışamadı 
</HEADLINE>
<TEXT>


Uzun vadeli bir yatırım sistemi olan bireysel emeklilikte, likit fonların 50 milyon 737 bin YTL ve yüzde 16 payla sektörde üçüncü sırada yer alması, yatırımcıların yeterince bilgilendirilmediğini gösteriyor 

Ayfer Yıldız 

Bireysel emeklilik sistemi en az 10 yıl yatırım gerektiren uzun vadeli bir enstrüman olmasına karşın yatırımcıların düşük getirili ve kısa vadeli fonları seçtiği görülüyor. 
Nitekim fonların pazar payına baktığımızda istenildiği her an satılabilme özelliğiyle ön plana çıkan likit fonların bireysel emeklilikte de ilk sıralarda bulunduğu görülüyor. 

Bilgilendirme önemli 
Bireysel emeklilik sektöründe kamu iç borçlanma araçları yatırım fonu 143 milyon 638 bin YTL ve yüzde 45.19 oranı ile en fazla büyüklüğe sahip. 63 milyon 761 bin YTL ve yüzde 20 oranı ile esnek fonlar ikinci, 50 milyon 737 bin YTL ve yüzde 16 oranıyla likit emeklilik fonları üçüncü sırada yer alıyor. 
Likit fonların sektörde yüzde 16 gibi büyük bir paya sahip olması yatırımcıların yanlış bir stratejiyle hareket ettiğini, kurumların da yatırımcıları yeterince bilgilendirmediğini gösteriyor. Çünkü geçen yıl Hazine bonosu yatırımları yüzde 30 gibi getirilere imza atarken, günlük reponun getirisi ise yüzde 19'da kaldı. 
Yine borsa yatırımlarının ortalama getirisi yüzde 34 olarak gerçekleşti. Tabi bono ve tahvil ağırlıklı yatırım yapan kamu iç borçlanma, emeklilik ve hisse senedi ağırlıklı yatırım yapan fonların da getirisi bu oranda yüksek gerçekleşti. Ancak ağırlıklı olarak repoya yatırım yapan likit fonların getirisi ise daha düşük oldu. 

Nakit ihtiyacı olanlar 
Likit fonlar daha çok her an nakde dönmek isteyen ve parasının çok kazandırmasa dahi değer yitirmemesini isteyen yatırımcılar için cazip. 
Ancak, bireysel emeklilik, uzun vadeli bir yatırım ve üyeler fonlarını sistemden çıkmadıkları müddetçe satmayacakları için bunun yerine hiç olmazsa likit fonlarla aynı kategoride yer alan gelir amaçlı esnek fonlara yatırım yapabilirler. Bu fonlar da genelde kısa vadeli Hazine bonolarına yatırım yapıyor, riskleri düşük olmasına karşın getirileri geçen yıl likit fonların 8 - 10 puan üstünde gerçekleşti. 

Sistem uzun vadeli 
Bireysel emekliliğin uzun vadeli bir yatırım sistemi olduğunu belirten sektör uzmanları, Türkiye'deki yatırımcıların yatırım vadelerinin bir ay ile üç ay arasında değişmesi nedeniyle uzun vadeye yönelimin zaman alacağını kaydetti. Likit fonlar, daha çok geçiş amaçlı fonlar. 
Yani, yatırımcılar ekonomik konjonktüre göre yatırımıyla ilgili kararını verdiğinde getirisi daha yüksek olan fonlara geçiş yapabilmek için bu fonları kısa süreliğine tercih ediyor. 
Örneğin, sisteme 35 yaşında üye olan bir kişi 56 yaşında emekli olduğunda 21 yıl sistemde kalmış olacak. Üyelerin, uzun vadeli yatırım yaptığını unutmaması gerekiyor. 

Vadeler 400 güne çıktı Bu arada, bono ve devlet tahviline yatırım yapan kamu iç borçlanma emeklilik fonlarında vadeye kalan gün sayısının yaklaşık 400 gün olduğu belirtildi. 
Bireysel emeklilik fonlarının dünya örneklerinde, devlete 20 - 30 yıllık borçlanma imk nı sağladığını kaydeden sektör uzmanları, "Fon yöneticilerinin önlerini görebilmeleri sağlandığı taktirde, Amerika ve Avrupa'da olduğu gibi 5 - 10 yıllık, hatta 30 yıllık YTL cinsinden yatırım araçlarına yatırım yapılabilecek" yorumunda bulundular. 

Doğan Emeklilik, 17 bin üyeye ulaştı Doğan Emeklilik'in üye sayısı 17 bine, fon büyüklüğü ise 12.5 milyon YTL'ye ulaştı. Şirketin Gelir Amaçlı Döviz Cinsinden Kamu Borçlanma Araçları Fonu'nun yüzde 93.9'u tahvilde, yüzde 4.8'i bonoda, yüzde 1.3'ü ters repoda, Esnek Fonu'nun yüzde 24.14'ü tahvilde, yüzde 19.12'si bonoda, yüzde 13.45'i ters repoda ve yüzde 43.29'u hissede, Para Piyasası Likit - Kamu Emeklilik Fonu'nun yüzde 21.95'i tahvilde, yüzde 27.32'si bonoda, yüzde 50.73'ü ters repoda bulunuyor. 

Doğan Emeklilik Yatırım Fonlarının Portföy Büyüklüğü Emeklilik Yatırım Fonu Fon Tutarı Milyar TL Hazır Değ. Fon Port. Değ. Tedav. Pay Say. Gelir Amaçlı Döviz Cins. Kamu Borç. Araçları Fonu 1.000.000 301 2.077.399 203.325.504 Gelir Amaçlı Döviz Cins. Yat. Araç. Yatırım Fonu 300.000.000 70 2.208.565 191.273.256 Esnek Emeklilik Yatırım Fonu 1.000.000 596 1.026.169 67.077.213 Gelir Amaç. Kamu Borçlanma Araçları Emek. Yat. Fonu 40.000.000 1.070 5.144.654 353.295.812 Para Piyasası Likit -Kamu Emeklilik Yatırım Fonu 10.000.000 353 1.753.109 137.758.398 Para Piyasası Emanet Likit Karma Emek. Fonu 1.000.000 918 158.075 13.281.694 İhtisas. İMKB Ulusal 30 Endeksi Emek. Fonu 1.000.000 226 1.411.056 88.551.847 

Doğan Fonlarının Yatırım Yaptığı Enstrümanlar Fon ünvanı Devlet Tahvili Hazine Bonosu Ters Repo Hisse Senedi Gelir Amaçlı Döviz Cins. Kamu Borç. Araç. Fonu 93,90 4,80 1,30 0,00 Gelir Amaçlı Döviz Cins. Yat. Araç. Emek. Fonu 57,28 6,67 2,72 0,00 Esnek Emeklilik Yatırım Fonu 24,14 19,12 13,45 43,29 Gelir Amaçlı Kamu Borç. Araç. Emek. Yat. Fonu 98,79 0,00 1,21 0,00 Para Piy. Likit -Kamu Emeklilik Yatırım Fonu 21,95 27,32 50,73 0,00 Para Piy. Emanet LikitKarma Emek. Yat. Fonu 0,00 0,00 100,00 0,00 İhtisas. İMKB Ulusal 30 Endeksi Emek. Yat. Fonu 0,00 0,00 10,35 89,65 

Tablolarda yer alan veriler, www.fonbul.com'dan alınıp analiz edilmiştir. Emeklilik fonları ile ilgili detaylı analizler şirket harf sırasına göre bireysel emeklilik sayfasında yer alacaktır. 

Finans Sigorta, 2.5 yılda 250 bin müşteriye ulaştı Fiba Holding bünyesindeki Finans Sigorta, 2.5 yılını doldurduğu 2004 yılı sonunda 168'i banka şubesi olmak üzere 668 acente ile 250 bine yakın müşteri sayısına ulaştı. Finans Sigorta Genel Müdürü Recai Dalaş, 2005 yılına teknoloji ve organizasyonu tamamlayarak girdiklerini söyledi. Finans Sigorta, 2004 yılını 380 bin poliçe ile kapattı. Elde ettikleri sonuçların oldukça dikkat çekici olduğunu belirten Recai Dalaş, kendilerini bu başarıya kaliteli hizmet anlayışının taşıdığını ifade etti. Dalaş, "Bu kısa sürede gerek ürün gerekse hizmetlerimizde gerçekleştirdiğimiz yenilikler ile fark yaratmaya çalıştık. Aldığımız sonuçlar bu amaca yaklaştığımızı kanıtlıyor" dedi. Dalaş, bu hedefe ulaşırken müşteri ve acentelerinin aldıkları ve sattıkları hizmetlerden maksimum k rı elde etmelerini öncelikli hedef olarak belirlediklerini kaydetti. 


</TEXT>
</DOC>
