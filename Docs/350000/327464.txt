<DOC>
<DOCNO> 327464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/siyaset/siy09.html </URL>
<DATE> 2005/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Hedef zihniyet devrimi 
</HEADLINE>
<TEXT>



İşdamlarıyla yaptığı gezileri anlamayanlar olduğunu kaydeden Başbakan Recep Tayyip Erdoğan, "'Başbakan niye bu kadar geziyor ' diyorlar. Amacımız, dünyayı ülkemize taşımak" dedi. 
Kadir Has Üniversitesi Güzel Sanatlar Fakültesi ve Rezan Has Müzesi'nin açılışlarına katılan Erdoğan'a, eşi Emine Erdoğan da eşlik etti. Erdoğan, "Artık devlet prototip binalar yaparak halka eğitim getirmiyor. Bu yıl sonu itibariyle internet ağının bağlı olmadığı ilköğretim ve lise kalmayacaktır. Türkiye bu zihniyet devrimini gerçekleştirecektir" diye konuştu. Erdoğan, konuşmasında şunları kaydetti "Türkiye demokrasiyi zamana ve şartlara göre uygulamanın sıkıntılarını yaşamıştır. Fikirlerden, inançlardan kültürel bütünleşmeyi tamamlayan, değer ve renklerden korkmayacağız. Bunlar bizim zenginliğimizdir." 


</TEXT>
</DOC>
