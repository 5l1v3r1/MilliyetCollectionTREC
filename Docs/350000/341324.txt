<DOC>
<DOCNO> 341324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sontur24.html </URL>
<DATE> 2005/05/10/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Üniversiteli kıza tecavüz ve gasp eden sanıklara 13 yıl hapis 
</HEADLINE>
<TEXT>

     Adana’da, üniversite öğrencisi genç kıza tecavüz ettikleri ve cep telefonu ile kredi kartlarını gasp ettikleri iddiasıyla yargılanan 3 sanık, 13 yıl 4’er ay ağır hapis cezasına çarptırıldı. 
     Adana 5. Ağır Ceza Mahkemesi’ndeki duruşmada, tutuklu sanıklar Erhan Günser 20 ile Tolga ve 28 Hüseyin Aktaş 23 kardeşler hazır bulundu. Çukurova Üniversitesi İktisadi ve İdari Bilimler Fakültesi 4. 
     sınıf öğrencisi F.N.A. ise duruşmaya katılmadı. 
     Haklarında, "tecavüz, alıkoyma ve gasp"’ iddiasıyla 37’şer yıl ağır hapis cezası istemiyle dava açılan sanıklardan Sanık Erhan Günser, suçlamayı kabul etmedi. 
     Müştekinin, "cinsel ilişkiye girmek amacıyla soyunduktan sonra dengesizleştiğini ve para istemeye başladığını" söyleyen Erhan Günser, "Param olmadığını söyledim. Aramızda tartışma çıktıktan sonra müştekiyi orada bırakarak kaçtık" dedi. 
     Sanık Tolga Aktaş da müştekinin kendi isteğiyle otomobile bindiğini belirtti. 
     Otomobile bindiğinde genç kızın alkollü olduğunu belirten Tolga Aktaş, "Gezmek istediğini söyledi. Hatta otomobilden inip, biz kavşaktan dönüş yaptıktan sonra diğer caddede tekrar otomobile bindi. 
     Otomobildeyken de Erhan’a sarılıyor öpüyor, cinsel ilişkiye girmek istediğini söylüyordu. Baraj çamlığına gitmemizi istedi. Ben de arabayı o yöne çevirdim" dedi. 
     Tolga Ateş, müştekinin önce Erhan ile ilişkiye girdiğini belirterek, ifadesini şöyle sürdürdü 
     "Erhan’ı ağaçların arkasına götürdü. 10-15 dakika sonra bir aracın bize yaklaştığını görünce korktum. Bu sırada kız, Erhan’la para meselesi yüzünden tartışıyor ve Bunun bir bedeli olmalı diyerek 150 milyon lira istiyordu. Oradan uzaklaştıktan sonra önce Erhan’ı, daha sonra Hüseyin’i eve bıraktım. Müştekiye tecavüz etmedik, alıkoymadık ve gasp etmedik. Müşteki, toplum dışı hareketleriyle bizi de toplum dışına itti. Suçsuzum ve beraatımı istiyorum." Hüseyin Aktaş da suçsuz olduklarını belirterek, iddiaların asılsız olduğunu öne sürdü. 
     Mahkeme heyeti, "gasp" suçundan delil yetersizliğinden beraat eden sanıklardan Erhan Günser’in "tecavüz ve alıkoyma", Tolga ve Hüseyin Aktaş’ın da aynı suça iştirakten 13 yıl 4’er ay ağır hapis cezasına çarptırılmalarına karar verdi. 
     Mahkeme başkanının kararı açıklamasının ardından duruşma salonunda bulunan sanık yakınları, tepki gösterdi. 
     Sanık yakını bazı kadınlar baygınlık geçirirken, bazıları ise haberleriyle davayı etkiledikleri iddiasıyla gazetecilere saldırmak istedi. 
     
</TEXT>
</DOC>
