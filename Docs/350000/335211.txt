<DOC>
<DOCNO> 335211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonspo09.html </URL>
<DATE> 2005/04/20/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Protokol tribünleri, il müdürlüklerinin denetimine geçiyor... 
</HEADLINE>
<TEXT>

     Statlardaki protokol tribünlerinin denetimi yeniden Gençlik ve Spor Genel Müdürlüğü'ne geçiyor. 
     Futbol Federasyonu'nun Kuruluş ve Görevleri Hakkındaki 3813 sayılı yasada yapılması planlanan değişiklikle tüm statlardaki protokol tribünlerinin denetimi Gençlik ve Spor Genel Müdürlüğü talimatları dahilinde il ve ilçe müdürlüklerine verilecek. 
     TBMM Milli Eğitim Gençlik ve Spor Komisyonu'nda kabul edilerek genel kurula gönderilen yasa tasarısında, şu hüküm yer aldı 
     ''Gençlik ve Spor Genel Müdürlüğü tarafından spor kulüplerine veya kamu kurum veya kuruluşlarına protokol karşılığında devredilen, kiralanan veya sürekli intifa hakkı tesis edilen spor tesislerine ait protokol tribünlerinin Türkiye Ligleri ve Türkiye Kupası maçlarında kullanılmasında kişi sayılarının tespiti ve protokol yönlendirmesi Gençlik ve Spor Genel Müdürlüğü talimatları dahilinde il ve ilçe müdürlüklerince yapılır.'' Konuyla ilgili olarak A.A muhabirine bir açıklama yapan Devlet Bakanı ve Başbakan Yardımcısı Mehmet Ali Şahin, protokol tribünlerinde bundan sonra devlet protokolünün uygulanacağını söyledi. 
     
</TEXT>
</DOC>
