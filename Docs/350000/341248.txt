<DOC>
<DOCNO> 341248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonsiy17.html </URL>
<DATE> 2005/05/10/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Erdoğan açıkladı Meclis 1 Temmuz'da tatile girecek 
</HEADLINE>
<TEXT>

     Başbakan Recep Tayyip Erdoğan, TBMM’nin 1 Temmuz’da tatile gireceğini belirterek, "TBMM’nin, tatil öncesinde hafta sonları da çalışabileceğini" bildirdi. 
     AK Parti Grup toplantısı, Başbakan Erdoğan’ın konuşmasının ardından basına kapalı devam etti. 
     Alınan bilgiye göre, Başbakan Erdoğan, bu yıl Meclis’in Anayasa gereği 1 Temmuz’da tatile gireceğini belirterek, "Ancak tatile kadar yoğun bir çalışma temposu olacak. Bazı yasaların çıkarılması için Meclis’in, hafta sonları da çalışması gerekebilir" dedi. 
     Erdoğan, Meclis tatile girinceye kadar yapılması gereken yasal düzenlemeleri Bakanlar Kurulu’nda belirleyeceklerini bildirdi. 
     Başbakan Erdoğan, öncelikle çıkarılması gereken düzenlemeler belirlendikten sonra, yoğun bir çalışma programıyla bunların 1 Temmuz’a kadar çıkarılması için milletvekillerinin duyarlı olmasını istedi. 
     
</TEXT>
</DOC>
