<DOC>
<DOCNO> 320150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sonyas09.html </URL>
<DATE> 2005/03/02/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Fıkra gibi... Vaaz CD'leri çaldı, 'şeytana uydum' dedi 
</HEADLINE>
<TEXT>

     Cem BAKIRCI DHA 

      ERZURUM'da girdiği kırtasiyeden Diyanet İşleri Başkanlığı'nca hazırlanan 30 vaaz ve dini içerikli CD'yi çalan 17 yaşındaki B.Y., 850 YTL para cezasına mahkum oldu. B.Y. duruşmada, "Şeytana uydum, affedin'' dedi. 
     Kent merkezindeki Cumhuriyet Caddesi'ndeki Nil Kırtasiye'ye 17 Kasım 2004 gecesi giren inşaat işçisi Bülent Yılmaz, çeşitli CD'ler arasından dini içerikli olanları alıp çıkarken, alarmın çalması üzerine yakalandı. 
     Erzurum 1'inci Sulh Ceza Mahkemesi'ne hırsızlık suçundan 2 yıl hapis istemiyle tutuksuz yargılanan B.Y., karar duruşmasına katılmadı. B.Y. daha önce verdiği ifadesinde, "Yüz kızartıcı bir suç işlediğimi biliyorum. Şeytana uydum bir kere, affedin beni'' dedi. 
     Mahkeme, B.Y.'yi yaşının küçük oluşunu dikkate alarak 850 YTL 850 milyon lira para cezasına çarptırdı. Mahkeme kararı, B.Y.'nin adresine gönderildi. 
     Hırsızlık olayında B.Y. kırtasiyeden Namaz öğreniyorum', Kötülüklerin aynası alkol', Kuran'ı Kerim CD'si gibi dini içerikli CD'leri çalmıştı. 
     
</TEXT>
</DOC>
