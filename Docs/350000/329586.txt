<DOC>
<DOCNO> 329586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/yasam/yas01.html </URL>
<DATE> 2005/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu işte böyle doğdu 
</HEADLINE>
<TEXT>


NASA uzmanları, kıtaların oluşumunu haritalandırdı bu bilgiler ışığında Anadolu'nun doğuşu da görüntülendi 

Önay Yılmaz - İstanbul 

Dünyadaki kıtaların bebeklik dönemini haritalandıran bilim adamları, "Anadolu'nun doğumu"nu da saptadı. Bugün Anadolu'nun olduğu yer geçmişte okyanustu zamanla çeşitli kıtalardan kopan toprak parçaları Anadolu'yu oluşturdu. NASA ve Amerikan Jeolojik Araştırmalar Merkezi'nde USGS çalışan bilim adamları, jeolojik geçmişte dünyada tek kıtanın Pangea olduğunu belirlerken, milyonlarca yıl önce bu evrimin nasıl olduğunu da, haritalarla gösterdi. 
Geç Triya 250 milyon yıl önce Bu dönemde Anadolu'nun çoğu kesimi, Eski ve Yeni Tetis Okyanusu'nun kollarıyla kaplıydı. Bu iki okyanus bugün İzmir-Eskişehir-Ankara-Tokat hattının üzerinde yer aldığı ince bir kara parçasıyla ayrılıyordu. İstanbul ile Kastamonu arasındaki kesim ise kuzeydeki Avrupa kıtasıyla birleşikti. Erken Jura 150 milyon yıl önce Eski Tetis Okyanusu kapanırken, Türkiye'nin İzmir-Ankara-Erzincan hattından güneyde kalan kesimleri büyük ölçüde okyanus sularıyla kaplıydı.Erken Kretase 120 milyon yıl önce Afrika ile Avrasya birbirine yanaşmaya başladı, Tetis Okyanusu kapandı kuzeyde Karadeniz oluşmaya başladı. Kretase sonu ile Tersiyer başı 50-80 milyon yıl önce Kara parçaları su yüzeyine çıkmaya başladı. Karadeniz'in güneyinde Bulgaristan-İğneada-Sinop-Artvin-Gürcistan arasında şerit gibi uzanan bir volkanlar zinciri gelişti.Eosen 50 milyon yıl önce Tetis Okyanusu'nun kollarının kapanması ile kıta parçaları birbiriyle çarpışarak büyüdü. Anadolu belirginleşti. Geç Miyosen 12 milyon yıl önce Son okyanus kolu da Bitlis-Zagros hattı boyunca kapandı ve Anadolu büyük ölçüde kara haline geldi. Arap Yarımadası, kuzeye doğru hareketine devam ederek Anadolu'yu sıkıştırdı ve bu nedenle Doğu Anadolu'da Ağrı, Süphan gibi volkanlar gelişti. Ege çöküntü alanı oluştu. 

</TEXT>
</DOC>
