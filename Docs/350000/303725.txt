<DOC>
<DOCNO> 303725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sonspo02.html </URL>
<DATE> 2005/01/05/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kral Şükür'den şok açıklamalar Arkadaşlarım bana destek olmadı 
</HEADLINE>
<TEXT>

     Hakan Şükür, milli takıma seçilmediği dönemde yakın arkadaşlarının kendisine destek olmadığını açıkladı. 
     
     Futbolu bırakıyordum’ 

     Galatasaray’ın yıldızı Hakan Şükür yine çok konuşulacak açıklamalar yaptı. TRT 1’de yayınlanan Futbol Vizyon’ adlı programa katılan Cim Bom’un golcüsü, Geçen yıl dört arkadaşımız Bülent, Baliç, Arif, Hakan Ünsal kadro dışı bırakıldığında ben de futbolu bırakma kararı aldım. Ama bir yöneticimiz araya girerek, bana engel oldu. Ben milli takıma seçilemediğim dönemde ise hiçbir arkadaşım bana destek olmadı ö diyerek takım arkadaşlarına gönderme yaptı. 
     
     Karan’ı hedef aldı 

     Şükür, açıklamalarının devamında Ümit Karan’ı ima ederek, Bazıları gazetecilerle iyi geçinerek, soyunma odasından haberler veriyor. Ben hiçbir gazeteci ile haber konuşmadım. Ümit’le ettiğimiz kavga da sürekli körüklendi. Ama üç yıllık sözleşme yaptı. Hep Hakan’ın alternatifi yok’ denildi. Peki Ümit neredeydi ö ifadesini kullandı. Hakan’ın bu sözlerinin Galatasaraylı futbolculardan nasıl bir tepki alacağı merak ediliyor. 
     
</TEXT>
</DOC>
