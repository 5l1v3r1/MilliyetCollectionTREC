<DOC>
<DOCNO> 317493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sondun25.html </URL>
<DATE> 2005/02/22/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Yine çocuklar öldü... Afganistan'da soğuk hava 180 can aldı 
</HEADLINE>
<TEXT>

     Son yılların en soğuk kışını yaşayan Afganistan'da 180 dolayında çocuğun hava koşullarına yenik düşerek öldüğü bildirildi. 
     Afganistan Sağlık Bakanı Muhammed Emin Fatemi, soğuk hava ve aşırı kar yağışının binlerce çocuğun ölümüne yol açabileceğini söyledi. 
     Fatemi, çocuk ölümlerinin yarısının, birçok köyle irtibatın kesildiği Hindikuş kenti ve civarında olduğunu, 29 kişinin de çığ altında kalarak can verdiğini belirtti. 
     Ülkenin güneydoğusundaki Zabul'da da soğuk hava, açlık ve hastalıktan 135 kişinin öldüğü belirtilirken, hükümet yetkilileri soğuk havanın toplam kaç kişinin ölümüne yol açtığı hakkında kesin bilgi veremiyor. 
     Afganistan'daki Amerikan askerlerinin de, irtibatın kesildiği köylere yardım ulaştırmaya çalıştığı belirtiliyor. Amerikan ordusuna ait helikopterler dün Zabul'daki bir köye 8 ton un, yağ ve fasulye bıraktı. 
     
</TEXT>
</DOC>
