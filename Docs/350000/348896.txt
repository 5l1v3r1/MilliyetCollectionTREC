<DOC>
<DOCNO> 348896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/soneko10.html </URL>
<DATE> 2005/06/04/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta dolar değer kazandı... 
</HEADLINE>
<TEXT>

     Uluslararası borsalarda geçen hafta, ABD Doları, Japon Yeni ve Kanada Doları dışında, önemli para birimleri karşısında değer kazanırken, altın fiyatları da yükseldi. 
     Tokyo Borsası'nda ABD Doları Japon Yeni karşısında haftaya yükseliş eğilimi içinde 107.88 yenden başladı. Dolar, cuma günü kapanışta pazartesi gününe göre değer kaybederek, 107.80 yenden işlem gördü. 
     İlk önce Fransa'da ve ardından Hollanda'da yapılan referandumdan Avrupa Birliği AB Anayasası'na ret çıkması, Avro'nun ABD Doları karşısında değer kaybetmesine neden oldu. 
     Tokyo Borsası'nda salı günü Avro, ABD Doları karşısında son 7 ayın en düşük seviyesine inmesine neden oldu. Tokyo Borsası'nda bir ara Ekim 2004 tarihinden bu yana en düşük seviyesi olan 1.2369 dolara inen Avro, bir süre sonra hafif toparlanarak 1.2390 dolara çıktı. 
     New York Borsası'nda Avro, ABD Doları karşısında bir ara son 8 ayın en düşük seviyesine 1.2312 dolara indi. Avrupa döviz piyasasında haftaya 1.2469 dolardan giren avro, cuma kapanışta 1.2282 dolara geriledi. 
     ABD Doları'nın, haftaya başlangıç ve hafta sonu kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 107.93 107.54 İsviçre Frangı 1.2388 1.2496 Kanada Doları 1.2556 1.2461 
     Aynı piyasada hafta başında 1.8226 dolardan satılan İngiliz Sterlini de cuma günü 1.8182 dolardan işlem gördü. 
     
     ALTIN FİYATLARI 
     Londra gümüş borsası pazartesi günü ulusal tatil nedeniyle kapalıydı. Bazı borsalarda altının ons fiyatının hafta başı ve sonu kapanışsaatlerindeki fiyatları şöyle 
     
     
BORSA PAZARTESİ CUMA Londra 416.75 422.80 Zürih 418.40 423.60 Hong Kong 419.55 423.15 
     Londra Borsası'nda Salı günü haftaya 7.23 dolardan giren gümüşün ons fiyatı, Cuma günü kapanışta Pazartesi gününe göre değer kazanarak 7.46 dolara çıktı. 
     
     MENKUL KIYMET BORSALARI 
     İşlem hacmi bakımından dünyanın en büyük borsası konumunda olan New York'da Pazartesi günü tatil nedeniyle işlem yapılmadı. Salı günü endeksler, ABD ekonomisine ilişkin verilerin etkisiyle düşüş trendi içinde haftaya başladı. Dow Jones Endeks Salı günü 10,467.48 puandan, teknoloji endeksi Nasdaq 2.068.22 puandan haftaya başladı. 
     Aynı borsada, ABD'de mayıs ayında öngörülenden az iş imkanın yaratıldığının açıklanması cuma günü kapanışta endekslerin gerilemesine neden oldu. Dow Jones Endeksi 10,460.97 puandan, Nasdaq ise 2,071.43 puandan haftayı kapattı Tokyo Borsası, haftanın ilk işlem gününü son 6 haftanın en yüksek seviyesinden 11,266.33 puandan tamamladı.Teknoloji ve otomotiv hisselerine yönelen yoğun alımlar borsanın yükselişinde etkili oldu. Cuma günü kapanışta 11,300.05 puana çıktı. 
     
</TEXT>
</DOC>
