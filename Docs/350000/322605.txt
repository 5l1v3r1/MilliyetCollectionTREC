<DOC>
<DOCNO> 322605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sonspo34.html </URL>
<DATE> 2005/03/10/ </DATE>
<TIME> 21.52 </TIME>
<AUTHOR>  </AUTHOR>
<HEADLINE>
Uleb Avrupa Ligi... Efes Pilsen 52 - Benetton Treviso 43 
</HEADLINE>
<TEXT>

     Efes Pilsen Basketbol Takımı, ULEB Erkekler Avrupa Ligi 2. tur G grubundaki 3. maçında İtalya'nın Benetton Treviso takımını 52-43 yendi. 
     Maçın ilk dakikalarında iki takım da pota altını zorladı. Efes Pilsen, Ermal ile sayılar üretirken, Benetton Treviso, Siskauskas ile basketler buldu ve 4. dakika 8-8 berabere geçildi. Domercant'ın dış atışlardan bulduğu sayılarla 8. dakikada 17-12 üstünlük yakalayan Efes Pilsen, ilk periyodu da 20-17 önde geçti. 
     İkinci periyotta iyi savunma yapan Efes Pilsen, rakibinin fazla sayı bulmasını engellemesine rağmen, hücumda etkisiz kaldı ve Benetton Treviso 14. dakikada Marconato'nun basketiyle 22-22 beraberliği sağladı. Dış atışlarda Domercant ile yeniden etkili olan Efes Pilsen üstünlüğü ele geçirdi ve ilk yarıyı 34-28 önde tamamladı. 
     İkinci yarıya iyi savunma yaparak başlayan ev sahibi takım, devrenin başlarında Solomon ile 7 sayı üretti. 3. periyotta potasında ilk basketi 8 dakika 35 saniye sonra gören Efes Pilsen, 10 dakika içinde sadece 2 sayı yerken, Kaya'nın smaç basketiyle bu periyodu 15 sayı farkla 45-30 önde kapadı. 
     Son periyotta bu kez Efes Pilsen hücumda zorlandı. Lacivert-beyazlılar, 9 dakika içinde 7 sayı bulabilirken, rakibini durdurmakta ise başarılı oldu. Efes Pilsen, iyi savunma yaptığı karşılaşmayı 52-43 kazandı. 
     Lacivert-beyazlılar, Benetton Treviso galibiyetiyle gruptaki 3. maçında 2. galibiyetini almış oldu. 
     KÜNYE 
     
     
EFES PİLSEN 52 - BENETTON TREVISO 43 Salon Abdi İpekçi Hakemler Carl Jungebrand Finlandiya xxx, Jose Martin İspanya xxx, Milivoje Jovcic Sırbistan Karadağ xxx Efes Pilsen Solomon xx 10, Alper xx, Domercant xxx 16, Ermal xxx 11, Nikolic x, Kaya xx 8, Kecman x, Ender x 1, Prkacin xx 4, Mustafa xx 2 Benetton Treviso Bulleri xx 4, Garnett xx 5, Siskauskas xx 7, Goree xx 5, Marconato xx 8, Beard x, Soragna xx 5, Morlende x 1, Bluthenthal xx 6, Bargnani x 2 1. periyot 20-17 İlk yarı 34-28 3. periyot 45-30 5 faul alan Dk. 38.46 Prkacin Efes Pilsen 
     
</TEXT>
</DOC>
