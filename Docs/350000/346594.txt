<DOC>
<DOCNO> 346594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/spor/bbas.html </URL>
<DATE> 2005/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
10'un adı Efes 63-70 
</HEADLINE>
<TEXT>


Lacivert-Beyazlılar, son yıllardaki geleneğini bozmadı. Play-Off yarı finalinde güçlü rakibi Fenerbahçe'yi saf dışı bırakarak üst üste 10. kez adını finale yazdırdı. Şampiyonluk serisi için Kartal'ı beklemeye başladı 

Efes Pilsen, Play - Off yarı final dördüncü maçında Fenerbahçe'yi 70 - 63 mağlup etti, 3 - 1'lik skorla finalde Beşiktaş'a rakip oldu. 
Üst üste 10. kez finali yakalayan Lacivert - Beyazlılar, üçüncü maçın aksine bu kez savunmada daha baskılı başladı, Fenerbahçe'ye kolay sayı izni vermedi. Lacivert - Beyazlılar, Solomon'un üst üste isabetli atışlarıyla ilk çeyreği 16 - 9 önde kapadı. İlk yarının son iki dakikası ve ikinci çeyreğin ilk dört dakikalık bölümünde sayı üretemeyen Fener'e karşı Efes devreyi 38-24 galip bitirdi. 
Üçüncü çeyrekte seyircisinin de desteğini arkasına alan Fenerbahçe, Mrsic ile farkı eritmeye çabaladı. 27. dakikada Erdal'ın üçlüğüyle 8 sayıya kadar inen farka karşın Efes, Solomon ve Prkacin ile son periyoda 45 - 56 önde girdi. 
Kıran kırana geçen son çeyrekte rakibinin müthiş baskısına iyi direnen Efes, sayı sıkıntısı çekmesine karşın iyi savunmasıyla skoru önde götürdü. Mrsic ile bitime 2.37 dakika kala farkı 4 sayıya kadar indiren Sarı - Lacivertliler'e karşı Efes, Ermal ve Solomon'un sayılarıyla finale ulaştı 63 - 70 

Gelecek Fener'in 

Kritik Hidayet TÜRKOĞLU 

Fenerbahçe, dün tıpkı ilk maçta olduğu gibi kritik boş şutları atamamanın bedelini yenilgiyle ödedi. 
Efes Pilsen'den 11 şut daha fazla kullanmasına karşın Sarı - Lacivertliler, dışarıdan 33 şutun 8'inde isabet bulurken, pota altı gibi, yüzdenin en yüksek olması gereken bölgede dahi 12 28 ile tam 16 isabetsiz atışla bu bölgedeki zaafiyetini de gözler önüne serdi. Efes ise yenildiği son maçtaki motivasyonsuz görüntüsü yerine savunmada daha fazla mücadeleciydi. Ancak Solomon gününde olmasına karşın Domercant, Mustafa, Cenk ve Ender'den, yani diğer kısalardan topu topu 10 sayı üretebildi. Böyle olunca bütün yük uzunların ve şut sokan tek kısa Solomon'un omuzunda kaldı. 
Fenerbahçe, ikinci çeyrekte oluşan 20 sayılık farkı eritti ancak rakibine yaklaştığı anlarda, Efes'in paniklemesine karşın Ömer, Salyers ve Mrsic ile yakaladığı boş şutları sokamadı. Oysa son çeyrekte Sarı - Lacivertliler, müthiş seyirci desteğini de arkasına almış ve Efes'i köşeye kıstırmıştı. İşte tam bu süreçte kaçan fırsatlar, yenilgiye ve dolayısıyla final şansını yitirmeye maloldu. Yine de Fenerbahçe için bu sonucu başarısızlık olarak nitelemek haksızlık olur. Özellikle pota altına birkaç takviye yaparak, ilerde çok daha iyi yerlere geleceklerdir. 

İstatistik 

FENERBAHÇE OYUNCU TS 2S 3S SA R 5 Ömer 3 1 5 0 4 1 1 1 6 Erdal 11 1 2 2 5 3 4 - 6 Edwards 12 3 9 - 6 9 9 7 Mrsic 20 4 6 2 8 6 7 1 6 Salyers 10 2 5 2 8 - 8 6 Harvey 7 3 7 - 1 2 9 3 Emre - - 0 1 - 1 5 Rasim - - 0 1 0 2 1 TOPLAM 63 14 34 6 27 17 25 30 

EFES PİLSEN OYUNCU TS 2S 3S SA R 5 Domercant 5 1 3 1 5 0 1 5 7 Prkacin 13 6 9 - 1 3 6 5 Mustafa 1 0 2 0 1 1 2 4 9 Solomon 22 1 3 4 5 8 13 4 7 Kaya 12 5 6 - 2 2 3 5 Ender - 0 2 0 3 - 3 7 Ermal 8 2 4 1 1 1 1 5 6 Cenk 4 2 2 - - 1 6 Nikolic 5 2 4 - 1 2 4 TOPLAM 70 19 35 6 15 14 24 35 
1.PERİYOT 9 - 16 E.Pilsen , 2.PERİYOT 15 - 22 E.Pilsen , 3.PERİYOT 21 - 18 F.Bahçe , 4.PERİYOT 18 - 14 F.Bahçe , MAÇ SKORU 63 - 70 E.Pilsen , BEŞ FAUL Prkacin 36.17 , Salyers 36.29 , Kaya 38.37 , HAKEMLER Mehmet Keseratar, Ufuk Akyüz, Zafer Yılmaz 

Potada yeni ufuklar 

Avrupa basketboluna kulüpler bazında yön veren ULEB, önümüzdeki sezonda yapılması planlanan reformları bugün Barcelona'daki toplantıda karara bağlayacak. 
FIBA'dan ayrıldıktan sonra kendi ligini ve yönetimini kuran ULEB, bu sezona kadar Euroleague'de yer alan takımlarda, Avrupa Birliği üyesi ülke oyuncuları için serbest dolaşım hakkı vermiş, denizaşırı ülkeler için ise 3 yabancı sınırlaması getirmişti. Bugün Barcelona'da yapılacak olan toplantı sonrası serbest dolaşımın sınırlarını genişletecek olan ULEB, yabancı sınırlamasını da kaldırmayı planlıyor. 
Buna göre Euroleague'de yer alan takımlar kadrolarında istedikleri kadar yabancı oyuncuya yer verebilecek. 

Özaydınlı'dan tehdit 

Maç sırasında sahaya çok yakın duran Sarı - Lacivertli taraftarların bulunduğu tribünlerin önüne emniyet güçleri set çekti. Bu duruma tepki gösteren yönetici Murat Özaydınlı, maçtan sonra gözlemci Sezer İnan ile tartıştı. Özaydınlı, "Bunu Efes istedi" yanıtını alınca çok sinirlendi ve "Tam farkı indirmiş ve maça ortak olmuşken, ortamı bu şekilde germenin ve takımı etkilemenin anlamı yoktu. Bundan sonra herhangi bir maçta bu uygulama yapılmazsa sahanın ortasına inerim" dedi. 

TUBORG PİLSENER 

Özgül dönemi 
Tuborg Pilsener'de Mete Babaoğlu'nun yerine göreve getirilen Murat Özgül, "Temsil ettiğim markanın bayrağını zirveye dikmek en önemli hedefim" dedi. Yeşil - Beyazlı kulüple bir yıllık sözleşme imzalayan Özgül, dört yıl aradan sonra eski kulübüne geri dönmenin mutluluğunu yaşadığını belirterek, "Ligi altıncı bitirdiğimiz sene takım profesyonel ligden çekilmişti. Yarım bıraktığım işi tamamlamaya geldim" diye konuştu. 



</TEXT>
</DOC>
