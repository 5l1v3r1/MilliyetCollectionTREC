<DOC>
<DOCNO> 332063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/siyaset/siy04.html </URL>
<DATE> 2005/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türk ulusu asabileşiyor' 
</HEADLINE>
<TEXT>


FRANKFURT Milliyet 


Gazeteci - yazar Ahmet Altan, Osmanlı mirasının yüküyle parçalanma korkusunun birleşmesinin Türk ulusunu "asabileştirdiğini" belirtti. 
Frankfurter Algemeine Sonntags gazetesinin "Konuk Yorumcu" köşesinde kaleme aldığı "Türkiye asabi" başlıklı yazıda bayrak yakma girişimine karşı oluşan ulusal tepkiyi değerlendiren Altan, Osmanlı'nın çöküşü ve yabancıların işgalinden sonra Türkiye'nin parçalanma korkusunun kuşaktan kuşağa aktarıldığını yazdı. Altan, üç gencin bayrak yakma girişimi gibi en ufak bir olayın ardında "bölücü düşman hayaleti" arandığı yorumunu yaptı. 

'Türk, mucizeye inanır' 
Mersin ve Trabzon'da yaşananları provokasyon olarak nitelendiren Altan, şöyle devam etti "Türkiye son dönemlerde istikrarsızlığa gidiyor gibi görünüyor. Ancak Türkiye tek boyutlu yapısı olan bir toplum değil... Türkiye'de yaşanan her kriz sonrası beklenmedik bir mucize, bir gizli el, diğer elin tahrip ettiklerini düzeltiyor. Tecrübeli bir Türk olarak böyle bir mucize bekliyorum. Zaten Türk demek, mucizelere inanmaktır." 



</TEXT>
</DOC>
