<DOC>
<DOCNO> 344200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sondun17.html </URL>
<DATE> 2005/05/20/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Şaron, 'jeste' hazır 
</HEADLINE>
<TEXT>

     İsrail Başbakanı Ariel Şaron’un, Filistin lideri Mahmut Abbas’ın elini güçlendirmek amacıyla Filistinlilere karşı "iyi niyet jestinde" bulunmaya hazır olduğu bildirildi. 
     Kimliğini açıklamayan bir İsrailli yetkili, AFP’ye verdiği demeçte, Şaron’un bu amaçla bazı önlemlere yeşil ışık yaktığını söyledi. Yetkiliye göre, bu önlemler arasında, 400 Filistinlinin serbest bırakılması, 2002 yılında Beytüllahim’deki Milat kilisesine sığınan Filistinlilerin Avrupa’ya sürgüne gönderilmeden evvel dönüşlerine izin verilmesi ve Batı Şeria’dan Gazze Şeridi’ne gitmek zorunda bırakılan Filistinlilerin evlerine dönmesi de bulunuyor. 
     Aynı yetkiliye göre, İsrail ordusu da bu bağlamda Batı Şeria’da yollarda kurduğu barikatları azaltacak. 
     İsrailli yetkili, Şaron’un "jestlerinin", teröristler karşısında Abbas’ın iktidarını güçlendirmeye yönelik olduğunu söyledi. 
     Gözlemciler ise bu "jestlerin" aslında, Şaron’un geçen şubatta Şarm Eşşeyh kasabasındaki dorukta üstlenmiş olduğu yükümlülükler arasında olduğuna işaret ettiler. 
     
</TEXT>
</DOC>
