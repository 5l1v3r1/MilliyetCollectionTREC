<DOC>
<DOCNO> 341639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sontur31.html </URL>
<DATE> 2005/05/11/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Futbolcu Necati, eşini yaralamaktan yargılanıyor 
</HEADLINE>
<TEXT>

     Neşet KARADAĞ - ADANA DHA 

GALATASARAYLI 25 yaşındaki futbolcu Necati Ateş, 2003 yılında Adanaspor’da oynarken, 24 yaşındaki eşi Zeynep’in ayağını otomobille ezdiği iddiasıyla hakkına açılan kamu davasında yargılanıyor. 
     Adanaspor’da futbol oynarken Galatasaray’a transfer olan Necati Ateş, 2003’de eşi Zeynep’i Cemalpaşa Mahallesi’ndeki kuaföre götürdü. Eşi kuaförden indiğinde 35 NZ 170 plakalı otomobilini çalıştıran Necati, yola çıkmak için geri giderken, henüz durmadan araca binmek isteyen Zeynep’in sağ ayağını otomobilin tekeriyle ezdi. 
     Sağ ayak parmaklarından 2’si ezilen Zeynep Ateş, futbolcu eşi tarafından Özel Universal Hastanesi’ne götürüldü. Hastane görevlileri, Necati’nin eşini yaralaması nedeniyle kazanın adli olay olabileceği ihtimali üzerine polise haber verdi. Gelen karakol ekipleri çiftin ifadesini alıp, tutanakla Cumhuriyet Savcılığı’na ulaştırdı. Cumhuriyet Savcısı Melih Çelik de 12 Aralık 2003’de ünlü futbolcu Necati hakkında eşi Zeynep’i Tedbirsizlik ve dikkatsizlik sonucu yaralamak’ suçundan 6 aya kadar hapis cezası istemiyle dava açtı. 
     
     TUTUKLAMA KARARI VERİLDİ 

     Adana 3’üncü Asliye Ceza Mahkemesi’nde tutuksuz yargılanan ünlü futbolcu, Galatasaray’a transfer olduğu için kendisi ve eşi hakkında çıkartılan duruşma tebligatları Reşatbey Mahallesi Fuzuli Caddesi’ndeki eski evlerine yapıldı. Ancak, çift buradan taşındığı için tebligatlar Adreste bulunamadı’ damgası ile PTT tarafından mahkemeye iade edildi. Mahkeme hakimi, Necati Ateş duruşmalara katılmayıp, tebligatla da ona ulaşılamayınca hakkında gıyabi tutuklama kararı verdi. Ancak, Galatasaraylı ünlü futbolcu olduğu anlaşılınca 6 Ekim 2004 günkü duruşmada tutuklama kararı kaldırıldı, talimatla ifade vermesi istendi. 
     
     KUSURUM YOK’ 

     Futbolcu Necati Ateş ve eşi Zeynep’in, İstanbul Bakırköy 9’uncu Asliye Ceza Mahkemesi aracılığı ile verdiği ifade Adana’ya ulaştı. Olayın eşi Zeynep’i kuaförden almaya gittiğinde meydana geldiğini söyleyen Necati, Otomobilimi park ettiğim yerden geri çıkartırken eşim ayağını otomobilin lastiğinin altına koymuş. Araba hareket edince ayağı lastiğin altında kalıp yaralandı. Ayağını görme ihtimalim yoktu. Kazada kusurum yok. Eşim de zaten şikayetçi değil. Beraatımı istiyorumö dedi. Zeynep Ateş de, Eşimin herhangi bir kusuru yoktur. Kaza benim dikkatsizliğim sonucu meydana geldi" diyerek, şikayetçi olmadığını bildirdi. 
     Duruşma, yeni TCK’da değişikliklerin beklenmesi için ertelendi. 
     

     
</TEXT>
</DOC>
