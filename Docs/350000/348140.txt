<DOC>
<DOCNO> 348140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/yazar/tamer.html </URL>
<DATE> 2005/06/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Protesto için sokaklara dökülme zamanı 
</HEADLINE>
<TEXT>

11 Eylül sonrasının en büyük gösterileri için düğmeye basıldı. Ana tema Yoksulluk. Muhatap G - 8 Zirvesi. Başı çekenler 1 Bob Geldof, 2 Küreselleşme karşıtları 

Bilmem dikkat ettiniz mi Pazar gecesi referandum sonuçlarının açıklanmasıyla birlikte sokaklara dökülen "Hayır"cı Fransızlar, kazandıkları zaferi kutlamak için doğru Bastille Meydanı'na koştular. Orası dolup taşınca başkent Paris'in diğer meydanlarında da sabaha kadar şampanyalar patlatılıp, Avrupa Anayasası'nın doğmadan tarihe gömülmesi coşkuyla kutlandı. 
1789 Fransız Devrimi'nin simgesi Bastille Meydanı'nın "Hayır"cı Fransızlar'ın birinci tercihi olması, herhalde tesadüf değil. Zaten iktidardaki siyaset sınıfına karşı giderek artan muhalefet ve kabaran tepki, sadece Fransa'ya özgü de değil. 
Örneğin İngiltere'nin en büyük ve saygın sivil toplum kuruluşlarının "Making poverty history" Yoksulluğu tarihe gömmek sloganıyla hep birlikte başlattıkları kampanyaya bilezik satışı da dahil tam 20 milyon kişinin katılması bekleniyor. 

Blair de destekliyor 
Bu arada 7 zengin Batılı ülke artı Rusya'dan oluşan G - 8'lerin gelecek ayki zirvesi için Avrupa'nın değişik başkentlerinde, çok büyük çaplı gösteriler planlanıyor. Protestonun nedeni aynı. Afrika'daki en yoksul ülkelerin borçlarının silinmesi. İşin ilginç tarafı bu kampanya, G - 8'e ev sahipliği yapacak İngiltere Başbakanı Tony Blair'in de desteğinde. 
G - 8 Zirvesi, İskoçya'nın başkenti Edinburg yakınlarındaki Gleneagles'de 6 - 8 temmuzda yapılacak. "Making poverty history" kampanyasının bir parçası olarak kampanyanın katılımcıları G - 8 Zirvesi'nin yapıldığı Edinburg kentinin etrafında el ele tutuşarak çepeçevre büyük bir barış çemberi oluşturacaklar. 

Ve Bob Geldof 
Bu arada ünlü rock şarkıcısı Bob Geldof da önceki gün açıkladı. Zengin ülkelerin, Afrika'daki en yoksul ülkelerin borçlarını silmeleri ve taze kaynak aktarmaları için baskı yapmak üzere G - 8 Zirvesi'ne bir hafta kala Philedelpia'da ABD büyük bir rock konseri verecek. U2 ve Duran Duran gibi ünlü topluluklar da, Paris'ten Roma ve Berlin'e kadar Avrupa'nın büyük başkentlerinde aynı amaç doğrultusunda eşzamanlı konserler verecekler. 
Bir de 11 Eylül'den beri kurtlarını dökemeyen küreselleşme karşıtlarını da, gelecek ayki protesto gösterilerinin 3. ayağı olarak düşünmek lazım. O kesimde de hazırlık var. Küreselleşme karşıtlarının eylemleri, yukarıdakilerin aksine bazen şiddet içerebiliyor. Umarız dünya çapında ses getirecek barışçı eylemlere, küreselleşme karşıtları da şiddet boyutunu içermeyen yöntemlerle katılırlar da tümüne gölge düşmez. 

Fransızların nabzı 
Yazıya Fransa'daki referandumla başladık, referandumla bitirelim Sonucun neden "Hayır" çıktığıyla ilgili Fransa'da çeşitli kamuoyu yoklamaları yapıldı. Sonuçları bizim gazetelerde de yer aldı. Ben Fransa'nın çok tanınmış ve güvenilir kamuoyu araştırma kuruluşu İPSOS'un önceki gün meslek, gelir ve yaş gruplarını araştırarak 3355 denek üzerinde telefon görüşmesiyle yaptığı çalışmanın sonuçlarını ilginç buldum ve sizlere aktarmak istiyorum 

Meslek gruplarına göre 
Çiftçiler 
30 evet, 70 hayır 
Zanaatk rlar, tüccarlar, esnaf 
49 evet, 51 hayır 
Profesyonel yöneticiler 
65 evet, 35 hayır 
Orta yöneticiler, öğretmenler, memurlar 
47 evet, 53 hayır 
Beyaz yakalı çalışanlar 
33 evet, 67 hayır 
Mavi yakalı işçiler 
21 evet, 79 hayır 

Gelir gruplarına göre 
Aylığı 1000 dolardan az 
40 evet, 60 hayır 
1000 - 2000 dolar arası 
35 evet, 65 hayır 
2000 - 3000 dolar arası 
42 evet, 58 hayır 
3000 doların üstü 
63 evet, 37 hayır 

Yaş gruplarına göre 
18 - 24 44 evet, 56 hayır 
25 - 34 45 evet, 55 hayır 
35 - 44 39 evet, 61 hayır 
45 - 59 38 evet, 62 hayır 
60 - 69 56 evet, 44 hayır 
70 üstü 58 evet, 42 hayır 



</TEXT>
</DOC>
