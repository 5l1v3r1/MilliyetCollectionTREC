<DOC>
<DOCNO> 319801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/ekonomi/eko02.html </URL>
<DATE> 2005/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş'ın yüzde 14.76'sı yabancılara satılıyor... 
</HEADLINE>
<TEXT>


Özelleştirme İdaresi, elindeki yüzde 65.76 oranındaki Tüpraş hisse senetlerinin yüzde 14.76'sının 444.7 milyon dolara yabancı kurumsal yatırımcılara satıyor 

EKONOMİ SERVİSİ 

Özelleştirme İderesi Başkanlığı ÖİB , Tüpraş'ta sahip olduğu yüzde 65.76 hissesinin 14.76'lık bölümünü İMKB Toptan Satışlar Pazarı'nda yurtdışına yönelik kurumsal yatırımcılara satacak. Böylece ÖİB, özellştirilmesi planlanan şirketteki hissesini yüzde 51'e düşürecek. 
Tüpraş hisseleri, 15.40 YTL'den satılacak. Tedavül artırıcı olan bu işlemle Tüpraş'ın halka açıklık oranı yüzde 34.24'ten yüzde 49.00'a çıkacak. 36.97 milyon YTL nominal değerdeki hissenin yurtdışında yerleşik kurumsal yatırımcılara satışı İş Yatırım, alışı da Global Menkul yapacak. 

444.7 milyon dolarlık satış 
ÖİB'nin bu satıştan toplam 444.7 milyon dolar 569.2 milyon YTL gelir elde etmesi bekleniyor. Sermayesi 250.4 milyon YTL olan şirketin piyasa değeri de 3.2 milyar dolar düzeyinde bulunuyor. ÖİB, Tüpraş'ta kalan kamu hisselerinin satış stratejisine ilişkin henüz bir açıklama yapmadı. Tüpraş'ın blok satış ihalesinin şirketin 12 Nisan'da yapılacak genel kurul toplantısından sonra gündeme gelmesi bekleniyor. 
Bölgesel rafineri devi Tüpraş'taki ÖİB'in blok olarak satın almak için açılan ihaleyi Rus Tatneft ile Zorlu Grubu'ndan oluşan konsorsiyum 1.3 milyar dolar ile kazanmıştı. 
Ancak rafineride örgütlü Petrol İş Sendikası'nın açtığı iptal davaları sonucu Danıştay'ın verdiği kararla işlemde kamu yararı bulunmadığı ve ihalede açık artırma yapılmaması gerekçesiyle satış iptal edilmişti. 


</TEXT>
</DOC>
