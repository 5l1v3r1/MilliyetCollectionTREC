<DOC>
<DOCNO> 317158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sondun19.html </URL>
<DATE> 2005/02/21/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Prens Charles, nikahını halka açmak zorunda kalabilir 
</HEADLINE>
<TEXT>

     İngiltere Veliaht Prensi Charles ile sevgilisi Camilla Parker Bowles'un 8 Nisan'da Windsor Belediye Sarayı Guildhall'da yapılacak nikah töreninin, yasalar gereği halka açmak zorunda kalınacağı bildirildi. 
     1994 yılında çıkartılan Medeni Kanun'un nikahın herkese açık olması ve böylece evliliğe itirazı olanların bunu dile getirmelerine olanak sağlanmasını zorunlu kıldığını hatırlatan İngiliz basını, ''yılın nikahı'' ile ilgili tartışmaların büyüdüğüne işaret etti. 
     Çiftin Windsor kalesinde evlenmesi halinde, Kraliçe'nin kale içindeki küçük kiliseyi bir süre halka açması ve diğer nikahların da orada kıyılmasına izin vermesi zorunluluğunun ortaya çıkmasıyla Guildhall seçeneğinin benimsendiğini hatırlatan basın, ''Charles ve Camilla'nın nikahı halka kapatmak gibi bir seçeneği olmayacak. İngiliz yasaları, sırf itirazların dile getirilmesine olanak vermediği için ev ve diğer özel mekanlarda nikah kıyılmasını yasaklıyor. Bu durumda Charles ve Camilla'nın nikahı için Windsor Guildhall önünde uzun kuyruklar oluşabilecek'' uyarısında bulundu. 
     
</TEXT>
</DOC>
