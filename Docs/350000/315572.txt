<DOC>
<DOCNO> 315572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/ekonomi/eko01.html </URL>
<DATE> 2005/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kredi kartı taksitinde rekabet makul olsun' 
</HEADLINE>
<TEXT>


Bankaların kart taksitinde daha makul rekabet etmeleri gerektiğini belirten Garanti Bankası Genel Müdürü Özen, k rlılığı azaltabileceğini söyledi 


Garanti Bankası Genel Müdürü Ergun Özen, kredi kartında taksit uygulamaları konusunda bankacılık sektöründe bir rahatsızlık bulunduğunu belirterek, "İşi daha makul bir rekabete getirmemiz lazım. İrrasyonel bir rekabet var burada" dedi. 
Bankacılık sektörünün genelinde ve kredi kartı konusunda bir sıkıntı bulunmadığını, kredi kartının geri dönüşlerindeki yüzde 5 - 6'lık sorunun son derece doğal olduğunu belirten Ergun Özen, rahatsızlığın kartta taksitin yaygınlaşması olduğunu söyledi. 
Özellikle hızlı tüketim mallarında taksiti özü itibariyle yanlış bulduğunu ifade eden Özen, şunları kaydetti "Ama başka bankacılar farklı görüşler söyleyebilir. İşi bu konuda daha makul bir rekabete getirmemiz lazım. Buradaki rekabet işi hakikaten biraz aşırı oldu diye düşünüyorum. İrrasyonel bir rekabet var. Bu konuda bankacılık sektörü olarak uğraşıyoruz. Önümüzdeki günlerde kararlar alabiliriz." 
Özen, "Önümüzdeki günlerde planımız bunlardır. Burada rekabete bakacağımızı söylemek isterim. Bu sadece Garanti'nin yapması ile olacak iş değildir. K rlılık açısından önümüzdeki günlerde rahatsız edici seviyeye gelebilir." 

'Stratejimiz değişmedi' 
TEB Mali Yatırımlar ile BNP Paribas arasında gerçekleşen ortaklığı son derece pozitif baktığını bildiren Özen, Garanti Bankası'nın başından da bir evlilik girişiminin geçtiğinin anımsatılması üzerine, "Bizim ana stratejimizde bir değişiklik yok. Biz stratejik ortak olarak, önümüzdeki 5 - 10 seneyi dizayn etmek için, bölgesel banka olmak için yabancı ortak istiyoruz" dedi. 




</TEXT>
</DOC>
