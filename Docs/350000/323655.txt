<DOC>
<DOCNO> 323655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/soneko12.html </URL>
<DATE> 2005/03/14/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Oyak Bank'tan 116 trilyon kar 
</HEADLINE>
<TEXT>

     Oyak Bank, 2004 yılında 116 trilyon lira kar etti. Banka'nın karı bir önceki yıla göre yüzde 60'dan fazla arttı. Oyak Bank'ın aktif büyüklüğü de 6.2 katrilyon liraya kadar çıktı. 
     Oyak Bank'ın Muhasebe Uygulama Yönetmeliği MUY 
     çerçevesinde hazırladığı enflasyona göre düzeltilmiş mali tablolarına göre, Banka'nın 2004 yılındaki karı 115 trilyon 170 milyar lira olarak gerçekleşti. Banka'nın karı, 2003 
     yılındaki 71 trilyon 8 milyar liralık düzeyine göre yüzde 60.3'lük hızlı bir büyüme gösterdi. 
     
     AKTİF BÜYÜKLÜĞÜ 
     2004 yılı sonu tibariyle Oyak Bank'ın aktif büyüklüğü 6 
     katrilyon 154.2 trilyon liraya ulaştı. Toplam aktifler, bir önceki yıla göre yüzde 20.1 arttı. Banka'nın mevduat ve kredileri de hızla arttı. 2004 yılında Oyak Bank'ın toplam mevduatı yüzde 16 artarak 4 katrilyon 640.2 trilyona, kredileri yüzde 40.3 artarak 3 katrilyon 483.8 trilyona çıktı. Geçen yılın tümünde yüzde 18.6 büyüyen Banka'nın özkaynakları da 714.5 trilyon lira düzeyinde oluştu. 
     
     FAİZ GELİR-GİDERİ 
     Oyak Bank'ın 2004 yılındaki faiz gelirleri 1 katrilyon 3.6 trilyon, faiz giderleri 621.6 trilyon lira olarak 
     gerçekleşti. Faiz gelirleri yüzde 6.9 artarken, giderler yüzde 7.6 azaldı. Böylece, Banka'nın net faiz gelirleri yüzde 43.4'lük artışla 382 trilyon liraya çıktı. 
     
</TEXT>
</DOC>
