<DOC>
<DOCNO> 304122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sontur09.html </URL>
<DATE> 2005/01/06/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Anne, kızını sırtından bıçakladı 
</HEADLINE>
<TEXT>

     Seçkin KIRARSLAN - Barış DOĞAN DHA 

      ZONGULDAK'ta oturan 36 yaşındaki Zale Aygün, tartıştığı kızı 15 yaşındaki H.A.'yı ekmek bıçağıyla sırtından yaraladı. 
     Olay, Çaydamar Mahallesi Filiz Sokak 21 No'lu evde önceki gece geç saatlerde meydana geldi. 5 çocuk annesi Zale Aygün, kızı H.A. ile tartışmaya başladı. Tartışma sırasında sinirlenen Zale Aygün, mutfaktan aldığı ekmek bıçağıyla kızını sırtından tek bıçak darbesiyle yaraladı. Çığlıkları duyan komşuları H.A.'yı Zonguldak SSK Bölge Hastanesi'ne kaldırırken, anne Zale Aygün, olayda kullandığı bıçakla birlikte polis tarafından gözaltına alındı. 
     Soğuksu Polis Merkezi'nde ifadesi alınan Zale Aygün'ün, "Çocuklarım beni dinlemiyor. Ben sinir hastasıyım. Psikolojik tedavi görüyorum. Gece ilacımı almadım. Kızım H. ile tartışmaya başladık. Bana ters cevap verincede bıçakladım'' dedi. 
     H.A.'nın sağlık durumu iyiye giderken, anne Zale Aygün ile ilgili soruşturma sürüyor. 
     
</TEXT>
</DOC>
