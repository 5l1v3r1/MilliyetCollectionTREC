<DOC>
<DOCNO> 318273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sonspo12.html </URL>
<DATE> 2005/02/24/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Mehmet Okur, 16 dakikada 6 sayı attı... 
</HEADLINE>
<TEXT>

     ABD Profesyonel Basketbol Ligi'ne NBA bu sabaha karşı yapılan 11 maçla devam edildi. 
     Mehmet Okur'un takımı Utah Jazz, sahasında ligin güçlü takımlarından Dallas Mavericks'e 101-83 yenildi. 
     Batı Konferansı Kuzeybatı Grubu'nun son sırasında yer alan Jazz'da Mehmet Okur, yedek başladığı maçta oyuna sonradan dahil olarak 16 dakika forma giydi. 
     Karşılaşmayı 6 sayı, 2 ribaunt ve 2 asistle tamamlayan Okur, 5 kez denediği 2 sayılık atışlarda başarısız olurken, serbest atışlarda 6'da 6 isabet yakaladı. 
     Jazz'da 16 sayı ve 8 ribauntla takımının en skoreri olan Raja Bell ve rakip potaya 12 sayı gönderen Rus oyuncu Andrei Kirilenko, takımlarının yenilgisini engelleyemedi. 
     Mavericks'te 29 sayı ve 8 ribauntla maçın en skoreri olan Alman forvet Dirk Nowitzki, takımını galibiyete taşıdı. Michael Finley 24 sayı, Josh Howard ise 18 sayı ve 9 ribauntluk performanslarıyla galibiyette etkili oldular. 
     
     ZAZA, 14 SAYIYLA KARİYERİNİN EN YÜKSEK RAKAMINA ULAŞTI 
     NBA'de Milwaukee Bucks forması altında mücadelesine devam eden Gürcü asıllı Türk vatandaşı Zaza Pachulia, New Jersey Nets karşısında kariyerinin en yüksek rakamına ulaştı. 
     Takımının kendi sahasında Nets'i 100-81 yendiği karşılaşmada attığı 14 sayı ve aldığı 12 ribauntla ''double double'' yaparak kariyerinin en yüksek rakamlarına ulaşan Zaza, maçta 31 dakika sahada kaldı. 
     Son 7 maçından 5'ini kazanan Bucks'ta, 6 oyuncu çift haneli sayılar kaydederken, Desmond Mason 15 sayıyla, Maurice Williams ise 13 sayıyla skora katkı sağladı. 
     New Jersey Nets'te 26 sayıyla maçı tamamlayan Vince Carter'in çabaları sonuç getirmedi ve Nets son 7 maçından beşincisini kaybetmiş oldu. 
     Ligde alınan sonuçlar şöyle 
     Cleveland Cavaliers-Chicago Bulls 100-91 . 
     Indiana Pacers-Miami Heat 93-91 . 
     Washington Wizards-Memphis Grizzlies 93-83 . 
     Seattle Supersonics-New Orleans Hornets 103-85 Denver Nuggets-Boston Celtics 107-86 . 
     Phoenix Suns-Los Angeles Clippers 118-101 . 
     San Antonio Spurs-Houston Rockets 99-81 . 
     Los Angeles Lakers-Portland Trail Blazers 86-83 . 
     Golden State Warriors-Atlanta Hawks 101-96 . 
     
</TEXT>
</DOC>
