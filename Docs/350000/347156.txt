<DOC>
<DOCNO> 347156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/soneko25.html </URL>
<DATE> 2005/05/30/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
BDDK Başkanı Bilgin, Basel II yol haritasını açıkladı... 
</HEADLINE>
<TEXT>

     Bankacılık Düzenleme ve Denetleme Kurumu BDDK Başkanı Tevfik Bilgin, Basel II yol haritasının dinamik bir değerlendirme sürecine tabi olduğunu ve ileride ortaya çıkabilecek gelişmeler ışığında güncellenebileceğini söyledi. 
     Bilgin, Devlet Bakanı ve Başbakan Yardımcısı Abdüllatif Şener ile birlikte BDDK’da düzenlediği basın toplantısında, Türk bankacılık sisteminin uymakla zorunlu olacağı, Basel II kriterleri hakkında bilgi verdi. 
     Bilgin, gelişmiş ülkelerin merkez bankaları ve bankacılık denetim otoritelerinden yetkililerin katılımı ile oluşturulan Basel Bankacılık Denetim Komitesi’nin 1988 yılında, hemen hemen tüm ülkelerde uygulanan sermaye yeterliliği hesaplama yöntemlerini birbirleri ile uyumlu hale getirmek ve bu konuda uluslararası platformda geçerli olacak asgari bir sektör standardı oluşturmak amacıyla Basel I olarak adlandırılan "Sermaye Yeterliliği Uzlaşısını" yayımladığını söyledi. 
     1990’lı yıllarda yaşanan deneyimlerle, hem Türkiye hem de dünyada 
     yaşanan krizlerin, bu ilkelerin tam anlamı ile bankacılık sisteminin sermaye yeterliliğini ölçmede yeterliliği olmadığı sonucuna ulaşıldığını belirten Bilgin, yapılan uzun çalışmalar neticesinde Haziran 2004 tarihinde Basel II ile ilkeler hakkında nihai metnin yayınlandığını kaydetti Basel II hakkında Türkiye’nin yeni yol haritasının, bir yıllık çalışma döneminin sonucunda bankalar ile yapılan istişarelerin sonucunda ortaya çıktığını ifade eden Bilgin, şöyle devam etti "Yol haritasında öncelikle genel hükümler yer aldı. Ardından yapısal bloklar, ilgili taraflar ve konular itibarıyla her ay yapılması planlanan işlemler tek tek listelendi. Taslak olan metin, son metne yakın bir haldedir. Bu taslağın ayrıntıları, ülkenin koşulları, bankaların görüşleri, diğer sektörlerin görüşleri ile paralel olarak şekillenecektir". Bilgin’in verdiği bilgiye göre, yol haritasının genel hükümleri şöyle "-Yol haritası dinamik bir değerlendirme sürecine tabi olup ileride ortaya çıkabilecek gelişmeler ışığında güncellenebilecek. -Basel II kadar AB direktifleri de göz önüne alındı ve alınacak. Basel II ve AB direktifleri farklılaşma halinde olduğunda AB direktifleri esas alınacak. -Bankacılık Kanunu Tasarısı’nın yasallaşmasını takiben BDDK denetim alanına girecek diğer finansman kuruluşlarına factoring, leasing gibi ilişkin hususlar daha sonra kamuoyuna açıklanacak. -Basel II’ye ilişkin bir politika metni açıklanacak. -BDDK’nın genel yol haritasına ilave olarak, BDDK’nın ilgili dairelerinin, bankaların her birinin ve yapacağı faaliyetler hakkında Türkiye Bankalar Birliği’nin de TBB kendilerine ait bir yol haritaları dizayn edilecek. -BDDK, Basel II’ye geçiş sürecindeki gelişmelere ilişkin olarak yılda en az bir defa ilerleme raporu yayımlanacak. -Yol haritasında yer alan hususların bankalara prensip olarak konsolide bazda uygulanması öngörülmektedir. -İleride gelişmiş yöntemleri kullanmayı planlayan bankaların şimdiden veri toplamaya, sistem alt yapılarını hazırlamaya başlamaları uygun olacak. -Hangi risk için hangi modelin kullanılacağına bankaların yönetim kurulları karar verecek. Ama bunun denetimi BDDK’nın yetkisinde olacak. -Bankalar ve BDDK arasındaki iletişimi sağlamak amacıyla her banka için bir koordinatör tayin edilecek. -Basel II Yönlendirme Komitesi her ay toplanacak. -Yürütülmekte olan Risk Odaklı Denetim Sistemi Projesi’ne, Bankalar Kanunu Tasarısı yasallaştıktan sonra nihai hali verilecek ve uygulamaya konulacak. Risk odaklı denetim, Basel II’nin ayrılmaz bir parçası. -Gerekli görülmesi halinde BDDK tarafından danışmanlık hizmeti alınabilecek. -BBDK tarafından uygun görülecek muhtelif bankalar, Basel II geçiş sürecinde görev yapmak üzere BDDK nezninde birer temsilci atayacak. -BDDK nezninde Basel II’ye ilişkin bir teknik proje sorumlusu belirlenecek. -Basın ile ilişkiler için BDDK nezninde bir irtibat yetkilisi belirlenecek." 
     
</TEXT>
</DOC>
