<DOC>
<DOCNO> 322109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sondun05.html </URL>
<DATE> 2005/03/09/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
ABD'de yaşayan Araplar Amerikalılardan daha eğitimli ve daha zengin 
</HEADLINE>
<TEXT>

     ABD Nüfus Sayım Bürosu verilerine göre, Amerika'da yaşayan Arap kökenliler, diğer Amerikalılara göre daha iyi bir eğitim alıyor ve her geçen gün daha fazla zenginleşiyor. 
     ABD nüfusu içinde tamamen ya da kısmen Arap kökene sahip olan kişilerin sayısının 1,2 milyon civarında olduğu, bunun toplam nüfusun yüzde 0,5'ine denk geldiği kaydedildi. 
     2000 yılında yapılan nüfus sayımında kendisini Arap olarak tanımlayan 850 bin kişiyi kapsayan yeni bir araştırma ise kolej diplomasına sahip olan Arapların yüzde 41 oranının ABD'de yaşayan diğer insanlara yüzde 24 göre yaklaşık iki kat fazla olduğunu ortaya koydu. 
     Daha iyi eğitimin kendisini gelir seviyesinde artış olarak gösterdiğini ortaya çıkaran araştırma, yıllık 52 bin 300 dolarlık gelirle ABD'de yaşayan bir Arap ailenin ABD'deki diğer ailelerin ortalama yıllık gelirinden 2300 dolar daha fazla kazandığını gösterdi. Araştırmaya göre, yönetici seviyesinde çalışan Arapların oranı yüzde 42. 
     Araştırmanın özellikle 11 Eylül saldırılarından sonra hep olumsuz bir imajla anılan Arapların ABD'de aslında son derece olumlu bir konumda olduklarını göstermeyi amaçladığı belirtiliyor. 
     ABD'de yaşayan Arapların çoğunun Lübnan'dan 440 bin geldiği, bu ülkeyi 143 biner kişiyle Mısır ve Suriye'nin takip ettiği ifade edildi. En fazla Arabın yaşadığı eyaletin 191 binle California olduğu, bu eyaleti 120 binle New York ve 115 binle Michigan'ın takip ettiği kaydedildi. 
     Ortalama yaşın 33 olduğu ABD'deki Arap nüfusunun yüzde 57'si erkeklerden oluşuyor. 
     Mısır kökenliler arasında kolej diploması olanların oranının yüzde 64 olduğu kaydedilirken, bu oranın Lübnanlılar arasında yüzde 39, Filistinliler arasında ise yüzde 38 olduğu ifade ediliyor. 
     En fazla gelir elde eden Arapları ise yıllık 61 bin dolarla Lübnanlılar oluşturuyor. Ortalama bir Lübnanlı aile, ortalama bir Suriyeli aileye göre 3 bin, Mısırlı aileye göre ise 4 bin dolar daha fazla kazanıyor. 
     
</TEXT>
</DOC>
