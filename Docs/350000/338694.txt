<DOC>
<DOCNO> 338694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/son/sonspo21.html </URL>
<DATE> 2005/05/01/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Malatyaspor 0-Galatasaray 1 Maç sona erdi... 
</HEADLINE>
<TEXT>

     Galatasaray zorlu Malatya deplasmanında 3 puanı Hakan Şükür'ün tek goluyle aldı ve zorlu rakibi Fenerbahçe karşısında 4 puanlık farkı korumasını bildi. 
     Maçın hakemi Serdar Tatlı, kaleci Mondragon'un formasını 2 kez değiştirttikten sonra karşılaşma başladı. 
     6. dakikada aldığı topla ceza alanına giren Osterc, kaleciyle karşı karşıya kaldı. Bu futbolcunun vuruşunda, top yandan az farkla auta çıktı. 
     9. dakikada ceza alanına sağdan giren Hakan Şükür'ün vuruşunda, top kaleciyi geçti. Schuman Bah, topu uzaklaştırarak tehlikeyi önledi. 
     17. dakikada Uğur'un ceza alanı içinde vuruşunda, top üstten az farkla auta çıktı. 
     21. dakikada ceza alanı dışında topu alan Osterc'in sert vuruşunda, meşin yuvarlak üstten autu boyladı. 
     25. dakikada Toth'un ceza alanı çizgisi üzerinde attığı şutta, kaleci topu kornere çeldi. 
     30. dakikada Serkan'nın Galatasaraylı Necati'yi düşürmesi üzerine, maçın hakemi penaltı verdi. Penaltı atışını Ergün kullandı. Ergün'ün vuruşunda top kalecinin solundan filelere gitti, ancak maçın hakemi Serdar Tatlı, diğer futbolcular ceza alanına girdiği için atışı yineletti. Ergün'ün bu kez sağ tarafa attığı top direkten döndü. 
     33. dakikada kaleciyle karşı karşıya kalan Hakan Şükür'ün vuruşunda, kaleciyi de geçen topu Serkan Özsoy uzaklaştırdı. 
     35. dakikada Sabri'nin uzaktan sert şutunda, kaleciden dönen topa Ergün gelişine vurdu. Top üstten auta çıktı. 
     39. dakikada Murat Erdoğan, topu ceza alanında uygun durumda bulunan Osterc'e çıkardı. Osterc'in vuruşunda top üstten auta gitti. 
     45. dakikada Hasan Şaş'ın ortasında ceza alanında topla buluşan Hakan Şükür'ün uygun durumda kafa vuruşunda, top yandan auta çıktı ve ilk yarısı 0-0'lık skorla sona erdi. 
     49. dakikada Necati'nin sağdan pasında, ceza alanında topla buluşan Hakan Şükür'ün sol ayakla plasesinde, top kalecinin sağından filelere gitti 1-0. 
     54. dakikada Hasan Şaş, ceza alanı dışından sert vurdu. Kaleci iki hamlede topa sahip oldu. 
     56. dakikada ceza alanında topla buluşan Hakan Şükür'ün vuruşunda, kaleci iki hamlede topa sahip olabildi. 
     62. dakikada kazanılan köşe atışını Toth kullandı. Ceza alanına gelen topu Mkalele kafayla filelere gönderdi. Maçın hakemi faul gerekçesiyle golü geçersiz saydı. 
     80. dakikada Ribery'nin pasında ceza alanında topla buluşan Cihan'nın vuruşunda, savunmaya çarpan top kornere çıktı. 
     Geri kalan dakikalarda başka gol olmayınca, Galatasaray maçı 1-0 kazandı. 
     
</TEXT>
</DOC>
