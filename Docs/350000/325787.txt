<DOC>
<DOCNO> 325787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/yasam/yas13.html </URL>
<DATE> 2005/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara cezası 20 YTL'ye iniyor 
</HEADLINE>
<TEXT>



Hükümet, tahsilini kolaylaştırmak ve ödenebilir kılmak amacıyla 593 YTL'lik sigara cezasını 20 YTL'ye indirdi. TBMM Adalet Alt Komisyonu, bugün üst komisyonda ele alınacak olan 'Kabahatler Kanun Tasarısı'ndaki cezalarda indirime gitti. Yeni yapılan düzenlemeler göre 
Dilencilere, işportacılara ve hayvanlara eziyet edenlerin idari para cezası 50 YTL'ye indi. Kamu görevlilerine, görevle ilgili olarak kimliği ve adresini vermekten kaçınanlar veya gerçeğe aykırı beyanda bulunan kişiye öngörülen ceza 50 YTL'ye indirildi. Hayvan kesimine tahsis edilen yerler dışında hayvan kesen veya kesilen hayvanı sokağa bırakan kişiye verilen para cezası 100 YTL'den 50 YTL'ye indirildi.Evdeki çöplerini belirlenen yerler dışında atan kişilere verilecek para cezası da 20 YTL oldu. Kabahatlerle ilgili idari para cezalarının ceza hukukunun genel prensipleriyle yakın ilişki içinde olduğu düşüncesiyle, idari ceza mahkemesine değil, sulh ceza mahkemesine başvurulması düzenlemesi yapıldı. 




</TEXT>
</DOC>
