<DOC>
<DOCNO> 316218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sontur54.html </URL>
<DATE> 2005/02/17/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Galada yanan G-Mall'daki sinema 19 Şubat'ta açılıyor 
</HEADLINE>
<TEXT>

     G-MALL Kültür ve Alışveriş Merkezi'ndeki sinema, 19 Şubat Cumartesi günü açılıyor. 
     Dolmabahçe'de bulunan G-MALL Kültür ve Alışveriş Merkezi'ndeki Cinebonus sineması, 14 Aralık 2004'te ''Büyü'' filminin galası sırasında çıkan yangından sonra, uzun süredir devam eden çalışmaların tamamlanmasının ardından hizmet vermeye hazır hale geldi. 
     Mars Entertainment Grup Genel Müdürü Muzaffer Yıldırım, AA muhabirine yaptığı açıklamada, 2 ayı aşkın süredir yapılan çalışmalara işaret ederek, bu süre içinde temizlik ve boya yapıldığını söyledi. 
     Yıldırım, G-MALL'daki Cinebonus sinemasının cumartesi gününden itibaren devreye gireceğini dile getirerek, tüm müşterilere SMS ve e-mail aracılığıyla sinemanın açılacağını haber vereceklerini söyledi. 
     G-Mall'daki Cinebonus sinemasının Türkiye'nin en güvenilir sineması olduğunu belirten Yıldırım, ''Sinemamızda yine galalar yapılacak. Çünkü galalar sinemanın bir parçası'' diye konuştu. 
     
</TEXT>
</DOC>
