<DOC>
<DOCNO> 325917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sonsiy08.html </URL>
<DATE> 2005/03/22/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
AKP'li Akgül Banyo yerine duşu tercih edin 
</HEADLINE>
<TEXT>

     22 Mart Dünya Su Günü'nde konuya dikkat çeken 
     AKP Diyarbakır Milletvekili ve Türkiye İsrafı Önleme Vakfı Başkanı Prof.Dr. Aziz Akgül, "Çamaşır bulaşık makinesini tam dolmadan çalıştırmayın, banyo yerine duşu tercih edin harcanan ortalama su miktarı 150'den 50 metreküpe düşer. Rezervuarı küçültün, otomobil ve balkonları hortumla yıkamak yerine sünger ve bezle silin" dedi. 
     Bir zamanlar doğadaki çevrimi sayesinde bitmeyecek bir kaynak olduğu düşünülen suyun, dünyadaki hızlı büyümenin yanı sıra pekçok nedenle sınırlı bir kaynak haline geldiğini vurgulayan Akgül, gelecekte daha büyük sıkıntı yaşanmaması için herkesin üzerine düşen görevi bilinçli bir şekilde yerine getirmesi gerektiğini vurguladı. 
     Nehir kenarında yaşansa dahi suyun israf edilmeden kullanılması gerektiğini ifade eden Akgül, su tasarrufu için şu önerilerde bulundu 
     "-Muslukların ve sifonların bakımlı tutulup, bozuk olanların onarılması Damlaya damlaya akan bir musluk yılda 6 metreküplük su kaybına neden olur. 
     -Çamaşır ve bulaşık makinaları ortalama 50 litre su tüketir. Makinaları tam dolmadan çalıştırmayın ve kısa programları tercih edin. 
     -Banyo yerine duşun tercih edilmesi Duşta ortalama 50 litre su, banyoda ise 150 litre su tüketilmektedir. 
     -Rezervuarların boyutunun küçültülmesi 12-20 litrelik rezervuarların yerine 6-7 litrelik olanlar tercih edilmeli -Traş olurken, eller yıkanırken, diş fırçalanırken ve elde bulaşık yıkanırken musluk kapalı tutulmalı. 
     -İçmesuyu dışındaki sular birkaç kez kullanılmalı 
     Sabunlu sular klozete dökülebilir. 
     -Sebze meyve yıkanılan suyla çiçek ve bahçe sulanabilir veya temizlik suyu olarak kullanılabilir. 
     -Temizlik yaparken sivi sabun ve toz sabun tercih edilmeli petrol türevi temizleyiciler doğaya zarar vermekte ve az su ile durulandıklarında çamaşırda ve bulaşıkta sağlıkla ilgili sakıncalar yaratabilmekte. 
     -Otomobil ve balkonlar hortumla yıkanmak yerine sünger veya bezle silinebilir. 
     -Su basmasını engellemek için evden çıkarken su vanası kapatılmalı." 
     
</TEXT>
</DOC>
