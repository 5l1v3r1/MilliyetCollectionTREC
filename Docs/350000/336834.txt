<DOC>
<DOCNO> 336834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/guncel/gun01.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğulu kızlar melek arıyor 
</HEADLINE>
<TEXT>


Hakk ri'de kızlar okumak istese de, 12-13 yaşına gelen kızlara evlenmeye aday olarak bakılıyor 

Sibel Kahraman 

Hakk ri'nin Tandoğan mezrasında yaşayan Hasibe, "Yardım meleğimiz olur musun " diye sordu. "Melek olsam ne istersiniz " dediğimdeyse, "Bizi okutmanı" cevabını verdi. 
Van ve Hakk ri'de gördüğüm tablo aynıydı. Kızların hepsi okumak istiyor. Küçük yaşta evlendirilmek, en az 6 çocuk yapmak istemiyor. Van'da kız çocuklarının okutulmamasının en büyük nedeni maddi sıkıntılar. Çocuk sayısı çok fazla. Kadınlar, çok çocuğun nedenini geleneksel yapıya ve "yapacak iş olmaması"na bağlıyorlar. Ailelerin büyük kısmı, güçleri olsa çocuklarını okutacaklarını söylüyor. 

5 yılı bitiren şanslı 
Hakk ri'de ise durum biraz daha farklı. Maddi yetersizlikler çocukların okutulmamasında önemli bir etken. Ancak gelenek ve görenekler de oldukça etkili. Bölgede evlilik yaşının çok küçük olması, temel eğitimin tamamlanamamasına neden oluyor. 12 - 13 yaşına gelen kızlara evlenmeye aday olarak bakılıyor. Temel eğitim 8 yıla çıkarıldı. Ancak buralarda 5 yılı bitiren şanslı sayılıyor. 
Her iki ilde de "şartlı nakit transferi" okullara öğrenci kazandırmış. Buradan da anlaşılıyor ki, maddi sorunlar çözümlendiğinde ve aileler ikna edildiğinde çocuklar okullarına kavuşuyor. 
Bölgeye gelen öğretmenler tecrübesiz. Çalışma şartlarının da kötü olması, kalacak yerlerinin olmaması nedeniyle kısa süre sonra bölgeden ayrılıyorlar. Milli Eğitim yetkilileri, 'Biz stajyer öğretmen yetiştirme merkeziyiz' sözleriyle yaşadıkları sıkıntıyı anlatıyor. 


</TEXT>
</DOC>
