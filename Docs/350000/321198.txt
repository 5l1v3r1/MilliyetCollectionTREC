<DOC>
<DOCNO> 321198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/yazar/asik.html </URL>
<DATE> 2005/03/06/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Yavaşça ölür onlar 
</HEADLINE>
<TEXT>


Yavaş yavaş ölürler 
Seyahat etmeyenler, 
Yavaş yavaş ölürler okumayanlar, 
müzik dinlemeyenler, 
vicdanlarında hoşgörmeyi barındırmayanlar. 

Yavaş yavaş ölürler, 
İzzetinefislerini yıkanlar 
Hiçbir zaman yardım 
istemeyenler. 

Yavaş yavaş ölürler 
Alışkanlıklara esir olanlar, 
her gün aynı yolları 
yürüyenler, 
Ufuklarını genişletmeyen ve 
değiştirmeyenler, 
Elbiselerinin rengini değiştirme riskine bile 
girmeyen, 
veya bir yabancı ile konuşmayanlar. 

Yavaş yavaş ölürler 
İhtiraslardan ve verdikleri heyecanlardan 
kaçınanlar, 
tamir edilen kırık kalplerin gözlerindeki pırıltıyı 
görmek istemekten kaçınanlar 
yavaş yavaş ölürler. 

Yavaş yavaş ölürler 
Aşkta veya işte bedbaht olup istikamet 
değiştirmeyenler, 
Rüyalarını gerçekleştirmek için risk 
almayanlar, 
Hayatlarında bir kez dahi mantıklı tavsiyelerin 
dışına çıkmamış olanlar. 
Yavaş yavaş ölürler. 
Pablo Neruda 


Başbakan Erdoğan, Güney Afrika'da da basınımızdan yakınmış. 
Biraz daha sabretsin... 
Basına ağır cezalar getiren yasanın yürürlüğe girmesine şunun şurasında ne kaldı... 
Haldun Ertem 

Ortada aslı varken 66 yaşındaki gazeteci Ertuğrul Akbay'ın Hürriyet'te "66'sında 25 gibi olmanın sırları" başlıklı dizisi ilgiyle izlendi. Ertuğrul yazısında kendini 
- Beyin, adale ve cinsel güç olarak 25 yaşındayım, diye tanıtıyordu. 
Yalçın Pekşen, Akşam'daki sütununda merakını dile getirdi 
- Ortalık gerçekten 25 yaşında olan gençlerle kaynarken, kadınlar neden "66'sında 25 gibi duran..." birine ilgi göstersinler 

Sahte rakı üretmenin cezası yokmuş. 
Hiç değilse, ürettiklerini tüketme cezası verilsin 
Akif Kökçe 

Rakıdaki balık... Sahte rakı hep vardı, neden şimdi patladı 
Tekel müfettişi okurumuz anımsatıyor 
- Bizim "Kaçak Takibat Şube"miz vardı. Yurdun dört bir yanında sahte rakı denetimlerini yapardı. İçki bölümü özelleştirilince denetim bizden alındı. Şu anda Mey şirketinin denetimle ilgili elemanları hem deneyimsiz hem yetersiz. Tütün Düzenleme Kurulu'nun TAPDK yeterli elemanını bırakın, henüz laboratuvarı bile yok... İş polise kalıyor. Ama polis hırsızlıkla, kapkaçla baş edemiyor ki bir de sahte rakıyla baş etsin. 

Dünya Bankası Türkiye Temsilcisi Vorking, "Türkiye, Avrupa'nın kaplanı olabilir" demiş. 
Şu an neyiyiz Kedisi mi 

Turing'e darbe... İçişleri Bakanlığı, Türkiye Turing Otomobil Kurumu'nun Yönetim Kurulu'nu sudan gerekçelerle görevden aldı. Turing Kurumu'nun Çelik Gülersoy başkanlığında ayağa kaldırdığı tarihi köşklere Anakent Belediyesi 1994'te el koymuştu. Anlaşılan şimdi de geri kalan Yeşilev, Soğukçeşme Evleri gibi mek nlara göz dikildi. 
Kurum Başkanı Ferit Epikmen diyor ki 
- Son 2 yıldır Kızılay ve Futbol Federasyonu dahil pek çok kurumu ele geçirmeye çalıştılar. Şimdi de bir Cumhuriyet kuruluşu olan Turing'i ele geçirip kendi adamlarını dolduracaklar... 

Hırsızın tarifi 1 Nisan'da yürürlüğe girecek yeni Türk Ceza Yasası'yla basın hırsıza hırsız, hortumcuya hortumcu diyemeyecek. Peki bu muhteremleri okura nasıl anlatacağız Akif Kökçe o konuda kafa yormuş, şu yararlı önerileri yapıyor 
HIRSIZ Kaynak arayışı içinde olan girişimci vatandaş. 
HORTUMCU Hortumun emiş özelliğini parasal alana uygulayan buluş adamı. 
RÜŞVETÇİ Benim memurum işini bilir felsefesinin masum müridi. 
SAHTEK R Bir şeyin aynısını yapma derdindeki yaratıcı insan. 
KALPAZAN Merkez Bankası fahri çalışanı. 
TECAVÜZCÜ Güzellikler karşısında çaresiz kalan yiğit. 
HOLİGAN Döner bıçakla gezen spor düşkünü. 
KAÇAKÇI Var oluşunu sınırlar ötesinde arayan macera tutkunu gezgin. 
KAPKAÇÇI Kadınların çantasında ne olduğunu çok merak eden macera tutkunu kişilik. 
UYUŞTURUCU SATICISI Mutluluk peşindeki insanları hatır için madde bağımlısı yapan dost. 
KADIN SATICISI Dostlarını birbiriyle tanıştırıp yüzdesini alan güzel huylu insan. 
KİRALIK KATİL Para ile kişiliğini satmayan mütevazı yaratık. 
YANKESİCİ Cebimizdekilere ilgi ve tutkuyla yandan yaklaşan muzip. 
DOLANDIRICI Saf vatandaşlara şaka yapan komik ruhlu masum. 
MAFYA Yasaların olmadığı bir toplumda işlerin daha kolay yürüdüğünü ispata yönelik özel kuruluş. 
SÖMÜRÜCÜ İşçiye iş verip para vermeyen güzel müteşebbis. 



</TEXT>
</DOC>
