<DOC>
<DOCNO> 331612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/guncel/gun03.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternete izin yok 
</HEADLINE>
<TEXT>


Öğretmenler, 'parasal gerekçeler'le bilgisayar sınıflarını öğrencilere açmıyor. Dersi sevdiklerini söyleyen öğrenciler, uyarılara rağmen internet kafeye kaçıyor 

BAHAR ATAKAN Ankara 

Milli Eğitim Bakanlığı'nın 81 ildeki 2802 okulda yaptırdığı araştırma, ilköğretim okullarındaki Bilgi Teknolojisi sınıflarındaki bilgisayarların kalabalık sınıflar nedeniyle kullanılamadığını, yöneticilerin bilgisayarların bozulmaması için kapıları kilitlediğini ve ders dışında internete girilmesine izin vermediğini ortaya çıkardı. 
Araştırma sonuçları şöyle 
Her 3 öğrenciden 2'si bilgisayar kullanmaya ilk kez okulda başlıyor ve öğrenciler interneti en çok oyun amaçlı kullanıyor.Yöneticilerin yüzde 78'i, öğretmenlerin yüzde 45'i, öğrencilerin yüzde 22'si okul ortamında internet kullanabildiğini söylüyor.2810 öğrenciden 1937'si BT sınıfını ders dışında kullanamıyor.Öğrencilerin yüzde 78'i, okuldan internete bağlanamadığını söylüyor. 

Böyle kaçıyorlar 
Bilgisayarların bozulmasından korkan okul yöneticileri, sınıfları kapalı tutuyor. Yöneticiler bunu "internet hizmeti, yedek parça, toner gibi yan ürünlerin bedelini ödemelerine, ilgi-talep olmamasına, formatör öğretmen bulunmamasına, güvenlik sorunu ve zaman yetersizliği"ne bağlıyor.Öğrenciler, "bilgisayarı kullanmak için sıra gelmiyor, her yıl 'mouse'un nasıl kullanılacağının öğretilmesinden bıktık, internet bağlantısı yok, sürekli resim yapmamız, yazı yazmamız isteniyor" diyor. Yüzde 90'ı dersi sevmesine rağmen işlenişten şik yetçi. Dersi sevmeyenler gerekçelerini şöyle sıralıyor Konuların tekrarlanması yüzde 16.7 , sınıf yetersiz, kalabalık yüzde 15.3 , internete girilemiyor yüzde 15 , iyi öğretemiyorlar yüzde 5.8 , oyun oynayamıyoruz yüzde 1 .İnternet, öğrenciler tarafından şu amaçlarla kullanılıyor Oyun oynamak 657 , ödev 587 , araştırma yapmak 582 , sitelere girmek 419 , e-posta 331 , chat 236 , haberleri izlemek 169 , diğer 20 . 

Kafelere gitmesinler 

Raporda, "Okuldan internete girişlerinin engellenmesinin öğrencileri internet kafelere iteceği dikkate alınmalıdır" denilirken, öğrenciler okulda bilgisayarları kullanmama nedenlerini şöyle açıklıyor 
Okulun parasal sorunları 494 öğrenci 
Zararlı ve oyun sitelerine girmememiz için izin verilmiyor 474 öğrenci 
İnternet bağlantısı yok 303 öğrenci 
Bilgisayardaki sorunlar 232 öğrenci 
Bilgisayarların bozulmaması için izin vermiyor 185 öğrenci . 


</TEXT>
</DOC>
