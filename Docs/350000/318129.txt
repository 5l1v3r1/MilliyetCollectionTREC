<DOC>
<DOCNO> 318129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/yazar/heper.html </URL>
<DATE> 2005/02/24/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
ABD'nin hiç mi günahı yok 
</HEADLINE>
<TEXT>


WASHINGTON Türkiye'deki ABD aleyhtarlığından şik yetçi. 
BBC'nin araştırmasına göre, Türklerin yüzde 82'si ABD'ye karşı. 
Washington bu sonucu da bahane ederek şimdiye kadar rastlamadığımız bir şekilde Türkiye'yi yaylım ateşe tuttu. Bu dikenli çizgiyi şöyle bir izleyelim... 
Savunma Bakanı Rumsfeld, atışa 1 Mart tezkeresinin reddini eleştirerek başladı ve "Irak'ta Sünni direnişin sorumlusu Türkiye'dir" dedi. 
Crossman, "Türkiye'deki ABD aleyhtarlığından duyduğu kaygıyı" dile getirdi. 
Dışişleri Bakanı Rice, "Türkiye ile h l dostuz" derken "h l " kelimesini herhalde boşuna kullanmadı. 
ABD'nin Türkiye'ye karşı Kuzey Irak'ta yığınak yaptığı gibi bir haber belki de 50 yıldır ilk kez duyuldu. 
Bunlar yetmezmiş gibi Wall Street Journal'daki bir yazıda Türkiye'ye "hasta adam" denilerek hakaretler yağdırıldı. 
Ve en ağır noktayı ABD Savunma Bakan Yardımcısı Feith koydu "Türk kamuoyunun değerini takdir etmediği ilişki gerçek anlamda sürdürülemez." 

TÜRKİYE ABD'nin dostluğundan 50 yılda çok şey kazandı. Bu doğrudur. Ama ABD de Türkiye gibi bir müttefike sahip olmanın yararını hep gördü. 
1 Mart tezkeresinin reddi büyük hatadır. Ama ABD'nin bu durumu kan davasına dönüştürüp, ilelebet Türkiye'den bunun acısını çıkarma arzusu da aynı derecede hatadır. ABD bu hatadan dönmelidir. 
Türkiye'nin adına "kırmızı çizgi" dediği en duyarlı konular ABD tarafından inatla yok sayıldı. Türkiye aleyhine gelişen olaylara daima yeşil ışık yakıldı. 
Bu sakat tutum sürdükçe Türk halkının ABD karşıtlığını hiçbir Türk hükümetinin engellemesi mümkün olamaz. 

BAŞBAKAN Erdoğan'ın Irak'taki olaylar ve seçimler konusundaki bazı acele sarf edilmiş sözleri Washington'a sempatik gelmemiş olabilir. Ama aynı Erdoğan geçen gün Gaziantep'te "ABD ile ilişkiler stratejik ortaklık noktasında olumlu bir şekilde devam ediyor" diyerek yarattığı yanlış izlenimi düzeltmiş, Washington'un dostluğuna verdiği önemi belirtmiş olmuyor muydu Erdoğan bunu Brüksel'de de tekrarladı. 

TÜRKİYE, Washington'la işbirliğine "Olmasa da olur" diyemez. 
Ama ABD'nin sanki bunu söyletmek için elinden geleni yapıyormuş görüntüsü vermesi de savunulamaz. 
ABD-Türkiye ilişkilerinin özlenen düzeye yeniden kavuşması iki ülkenin de, bölgenin de yararınadır. 
Ankara her şeye rağmen bunun için çalışmalı. 

Türkiye nereye .. "Adriyatik'en Çin Seddi'ne", güzel bir sözdü. Unutuldu. l Orta Asya Türk devletlerine abilik hayal oldu. l Kafkaslar'da etkinliğimiz başlamadan bitti. l Londra'daki "Ortadoğu Barış Konferansı"na Ankara çağrılmadı. l Barzani ve Talabani'ye Bağdat'ı ve yanında promosyon olarak da Kerkük'ü hediye ettik. Başbakan Erdoğan'ın kulakları çınlasın. 

TARTIŞMA 
Af, din dersi, Alevilik Ülkemize özgü tartışma konuları var. 
Örneğin "üniversite affı"na karşı olmanın mantığını anlamak güç. "Aftan yararlanacaklar arasında türbanlılar da olacak." Ama kurallar değişmediğine göre türbanlılar da affedilecek diye affa karşı çıkmanın anlamı var mı Üstelik onlar da bizim çocuklarımız.Nüfus k ğıtlarında bir zamanlar mezhepler de yer alırdı, kaldırıldı. İyi de oldu. Din hanesinin kaldırılması da, farklı dinden olanlara farklı gözle bakılmasını önleyeceği için yararlı olacaktır.Adı ne olursa olsun, okullardaki din dersleri kaldırılmamalı. Olsa olsa bunların temel bilgiler verilecek ilk üç sınıftan sonrasının seçimlik hale dönüştürülmesi düşünülmeli. Din dersi Avrupa'da da var.Cemevleri Türkiye'de serbestçe açılabiliyor. Bunların "ibadethane" olarak devlet tarafından kabulünde ısrarlı olmak pişmiş aşa su katmak sayılabilir. 
Artık Alevilik konusuna devamlı saat ayıran TV'miz bile var. Bunlar büyük gelişme sayılır. 
Bu kanalın bu haftaki programına gelen sorulardan biri cevapsız kaldı. "Hazreti Ali ibadetini camide 'namaz' kılarak mı, cemevinde 'semah'la mı yerine getirirdi " Cevabı h l merakla bekleyenler var. 

ADLİYE İÇİN 
Çok geç oldu İstanbul'daki adliye binaları kadar, yaptığı işe yakışmayan mek nlar az bulunur. 
Geçen gün tanıklık için Sultanahmet adliyesindeydim. Orası diğer bazı adliye binalarına göre "saray" sayılır. Ama örneğin bir de Zuhuratbaba'da Bakırköy adliyesi var ki, hurdacılar çarşısı onun yanında iç açıcı kalır. Şu kadar yıl sonra staj yapıp "avukatlık ruhsatnamesi" aldığım için adliyelerin perişan halini görmüş oldum. 
Adliye Bakanı Cemil Çiçek, "İstanbul'daki adliye binaları sorununu bu yıl çözüme kavuşturacağız" diyor. 
İnanması güç ama, inşallah diyelim. 
Aslında İstanbul'da bölgelere göre dört adliye binası bulunmalı. Mahkemeler bu dört merkezde toplanmalı. Duruşma salonları standart olmalı, saygı uyandırmalı. 
Bu arada Sultanahmet adliyesi turistik otel yapımı için elden çıkarılabilir. Onun yüksek getirisi de yeni bina yapımında işe yarayabilir. 



</TEXT>
</DOC>
