<DOC>
<DOCNO> 307799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/soneko15.html </URL>
<DATE> 2005/01/19/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Kasım ayında 88 bin araç trafiğe çıktı 
</HEADLINE>
<TEXT>

     Trafiğe kaydı yapılan motorlu taşıt sayısı, geçen yılın Kasım ayında toplam 88 bin 450 adet olarak gerçekleşti. 
     Kaydı yapılan araçlar içinde yüzde 48,3 oran ile otomobil ilk sırada yer aldı. 
     DİE, 2004 Kasım ayı motorlu kara taşıtları istatistiğini açıkladı. 
     Buna göre, geçen yıl Kasım ayında trafiğe kaydı yapılan araçlar arasında otomobili, yüzde 26,8 ile kamyonet, yüzde 10,8 ile motosiklet, yüzde 5,8 ile kamyon izledi. Kasım'da trafiğe kaydolan araçların yüzde 8,3'ünü ise minibüs, otobüs, yol ve iş makineleri ile özel amaçlı taşıtlar oluşturdu. 
     Söz konusu ayda, 16 bin 764 taşıtın ise trafikten kaydı silindi. 2003 yılı Kasım ayında ise 40 bin 826 adet taşıtın trafiğe kaydı yapılırken, 14 bin 321 taşıtın ise trafikten kaydı silinmişti. 
     
     2004 OCAK-KASIM DÖNEMİNDE ARTIŞ YÜZDE 156,2 
     2004 Ocak-Kasım döneminde ise trafiğe kaydı yapılan araç sayısı 722 bin 484 olurken, 264 bin 588 adet aracın trafikten kaydı silindi. 
     Önceki yılın aynı döneminde trafikten kaydı silinen araç sayısı 59 bin 991 adet, trafiğe kaydı yapılan araç sayısı ise 281 bin 974 adet idi. Buna göre, 2004 Ocak-Kasım döneminde trafiğe kaydı yapılan araç sayısı yüzde 156.2, kaydı silinen araç sayısı ise yüzde 341 oranında artış gösterdi. 
     Söz konusu dönemde trafikte artan araç sayısı ise 2003 Ocak-Kasım dönemine göre yüzde 106.3 oranında artarak, 71 bin 686'dan 221 bin 983'e yükseldi. 
     
</TEXT>
</DOC>
