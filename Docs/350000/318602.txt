<DOC>
<DOCNO> 318602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sonspo20.html </URL>
<DATE> 2005/02/25/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Alman B.Z gazetesi Grup şoku, Baştürk yatakta 
</HEADLINE>
<TEXT>

     Alman 1. Futbol Ligi Bundesliga takımlarından Hertha BSC Berlin'de oynayan milli futbolcu Yıldıray Baştürk'ün gribe yakalandığı ve yarın Berlin'de yapılacak Hamburg SV maçında oynayıp oynayamayacağının belli olmadığı belirtildi. 
     Milli futbolcunun grip teşhisiyle yatağa düşmesi bazı Alman gazetelerinin spor sayfalarında manşete çıkartılırken, B.Z gazetesi haberi, ''Grip Şoku, Baştürk yatakta'' başlığıyla verdi. 
     Hertha BSC Berlin'in doktoru, milli futbolcunun 38 derece ateşi olduğunu ve kendini halsiz hissettiğini belirterek, ''Kendisini yarınki maça hazırlamak için elimizden geleni yapıyoruz. Sürekli vitamin ve grip hapları alıyor. Zamanla yarışıyoruz'' dedi. 
     Takımın teknik direktörü Falko Götz de milli futbolcunun hasta olmasının kötü bir haber olduğunu belirterek, ''Yıldıray'ın harika bir oyunu vardı. Umarım yarinki maça yetişir'' diye konuştu. Alman Bild gazetesi ise takımın forvet oyuncusu Nando'nun da sırtındaki bir sakatlık nedeniyle yarınki maçta oynayamayacağına işaret ederek, Götz'ün bu 2 önemli eksiği gidermekte güçlük çekeceği görüşüne yer verdi. 
     
</TEXT>
</DOC>
