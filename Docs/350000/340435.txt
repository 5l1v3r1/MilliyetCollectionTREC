<DOC>
<DOCNO> 340435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sondun11.html </URL>
<DATE> 2005/05/07/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Irak hükümetinin eksikleri tamamlanıyor... 
</HEADLINE>
<TEXT>

     Irak hükümetinde, iki boş bakanlığa kimlerin geleceği konusunda anlaşmaya varıldığı bildirildi. 
     Hükümet kaynakları, yaptıkları açıklamada, savunma bakanlığına Sünni olan Sadun El Duleymi’nin ve petrol bakanlığına da ABD’de eğitim görmüş petrol mühendisi Şii İbrahim Bahr El Ulum’un atanabileceğini kaydettiler. 
     Kaynaklar, bu konudaki resmi açıklamanın bugün ya da yarın yapılmasının beklendiği belirttiler. 
     Irak Başbakanı İbrahim Caferi ve kabine üyeleri geçen salı yemin ederek görevlerine başlamıştı. 
     Caferi aylar süren müzakerelerden sonra 15 Şii Arap, 7 Kürt, 4 Sünni ve bir Hıristiyan’dan oluşan kabineyi oluşturmuştu. 
     Savunma ve petrol bakanlıklarına atama yapılmadığı için savunma bakanlığı görevini Caferi, petrol bakanlığı görevini de Şii Başbakan Yardımcısı Ahmet Çelebi yürütüyor. 
     
</TEXT>
</DOC>
