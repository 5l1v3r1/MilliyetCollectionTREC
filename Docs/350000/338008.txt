<DOC>
<DOCNO> 338008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/yasam/yas05.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Geleceği biliyorum diyen, yalancıdır ' 
</HEADLINE>
<TEXT>



Diyanet İşleri Başkanı Ali Bardakoğlu, kehanetlerin aslı astarı olmayan düzmece bilgiler olduğunu belirterek, "Kehanete ilişkin haberler, sadece magazin ve zorlama yakıştırmalarla mizansen çizmedir" dedi. Geleceğin bilinmez olduğunu vurgulayan Bardakoğlu, "Din adamları, Diyanet İşleri Başkanı dahil hiç kimse geleceği bilemez" diye konuştu. Geleceği sadece Allah'ın bildiğini ifade eden Bardakoğlu, kehanetlerin de kahve falında olduğu gibi ucu açık olduğunu ve öngörülerle yapıldığını kaydetti. Gelecek hakkında kesin ifadeler kullanan kişilerin yalan söylediğini söyleyen Bardakoğlu "Olayların zorlanarak duruma uygun yorumlanması ne kadar sağlıklı ise, geleceğe ilişkin kehanet de öyledir" diye konuştu. 


</TEXT>
</DOC>
