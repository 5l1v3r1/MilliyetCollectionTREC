<DOC>
<DOCNO> 347897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sonspo05.html </URL>
<DATE> 2005/06/01/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Trabzonlu oyuncular Gökdeniz ve Fatih'in ücreti yüzünden fiyatını katladı 
</HEADLINE>
<TEXT>

     Gökdeniz ve Fatih'e ödenen yüksek bedeller nedeniyle, şimdi sözleşme yenileyecek futbolcuların da fiyatlarını katladıkları belirtildi. 
     Gökdeniz ve Fatih ile geçen yıl yapılan sözleşmeler Trabzonsporlu yöneticilerin kabusu oldu. İki yıldıza ödenen yüksek bedeller nedeniyle, şimdi sözleşme yenileyecek futbolcuların da fiyatlarını katladıkları belirtildi. Geçen sezon 700 milyar liraya oynayan Hüseyin, Mehmet Yılmaz ve Tolga Seyhan’ın 1 trilyon 400 milyar liradan aşağı imza atmayı düşünmediği öğrenildi. Yattara da Gökdeniz ve Fatih’e yakın para almak istiyor. Geçen sezon 800 milyar liraya oynayan Celalettin ile 750 milyar lira alan Emrah’ın da 1 trilyon liranın üzerinde para talebinde bulundukları kaydedildi. 
     
     Cennette olmak istiyoruz’ 
     Mehmet Ali Yılmaz Tesisleri’nde basın toplantısı düzenleyen Şenol Güneş, ilginç açıklamalarda bulundu. Şampiyonlar Ligi’ne katılmak istediklerini ancak esas hedeflerinin burada istikrarı sağlamak olduğunu söyledi. Cennete olmak istiyoruz'' diyen tecrübeli teknik adam, Petkovic bazı maçlarda hatalı goller yedi ve yıprandı. Petkovic’in gitmesi yeni bir kalecinin gelmesi sözkonusu. Forvette ise sayısal anlamda yeterli değiliz'' dedi. 
     
     Güven bugün de imzalıyor 
     Yönetici Metin Akbaşoğlu ile yaptığı görüşme sonrasında üç yıllık mukavele imzalayan Güven, bugün kulüpte resmi sözleşme yapacak. Trabzonlu olduğunu ve yıllardır Bordo - Mavili formayı giymek istediğini söyleyen 26 yaşındaki oyuncu, hayallerinin gerçekleştiğini de belirtti. Bu arada Profesyonel İşler Sorumlusu Caner Çuvalcıoğlu’nun Almanya’da anlaşmaya vardığı St.Pauli’nin orta saha oyuncusu Yusuf Akbel’le de en kısa sürede resmi sözleşme yapılacağı açıklandı. 
     
     Emre’den itiraf 
     Transfer listesinde yeralan Ankaragücü’nün stoperi Emre’nin, Ümit Milli takımında oda arkadaşı olan Elazığsporlu Feridun’a, Trabzonspor’la her konuda anlaştım. Kulüpler anlaştığı takdirde transfer olacağım'' dediği öğrenildi. Ancak Bordo-Mavili yöneticiler bu transfer konusunda Başkan Cemal Aydın ile henüz pazarlık aşamasında. 
     
</TEXT>
</DOC>
