<DOC>
<DOCNO> 317434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/spor/spo15.html </URL>
<DATE> 2005/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Mustafa Denizli'nin rotası belli 

İRAN'IN Pas takımını çalıştıran Teknik Direktör Mustafa Denizli iddialı açıklamalar yaptı. Denizli, "Ligde şampiyonluk hedefimiz kalmadı. Artık Federasyon Kupası ile Asya Kupası'nı almaya çalışacağız" dedi. İran ile Amerika arasında yaşanan gerginlik için de tecrübeli hoca, "Çelikten korksam uçağa binmem" yorumunu yaptı. 

Kızların maçı olaylı bitti 

BELÇİKA'DA Herent ile Grimbergen bayan takımları arasında oynanan maçta 1'i ağır iki futbolcu yaralandı. Karşılaşma sonunda Grimbergenli oyuncu, Herent kalecisinin bacaklarının arasına sert bir şekilde tekme attı. rakip oyuncu bu darbe sonrası kafasını direğe vurarak bayıldı. Diğer oyuncular da olaya karışınca üç futbolcu hastanelik oldu. 

İddaa'dan yeni bir oyun daha 

SÜPER Toto'nun resmi bahis oyunu İddaa, önümüzdeki haftalarda yeni bir oyunla sporseverlerin karşısına çıkmaya hazırlanıyor. İştirakçiler, lk yarı ve maç sonucu seçeneklerinin yanı sıra maç skorlarına da tahminde bulunabilecek. Skor tahmini, en az 1, en fazla 15 maç için oynanabilecek. 

En düşük not Abay'a 

FUTBOL Federasyonu, 21. haftada görev yapan hakemlerin notlarını açıkladı. En yüksek notu A.Sebatspor - Ankaragücü maçının hakemi Orhan Erdemir 8.7 , en düşük notu Denizli - B.B.Ankaraspor karşılaşmasının hakemi Süleyman Abay 7.2 aldı. Galatasaray - Sakaryaspor maçını yöneten Hakan Sivriselvi'nin performansı da 7.3 olarak değerlendirildi. 

Şampiyonlar Ligi 

2.Tur - 1.Maç 
Santiago Bernabeu Stadı 
21.45 Real Madrid - Juventus 
Anfield Stadı 
21.45 Liverpool - B.Leverkusen 
Philips Stadı 
21.45 PSV Eindhoven - Monaco 
Münih Olimpiyat Stadı 
21.45 Bayern Münih - Arsenal 

Harun'a ömür boyu 

İKİNCİ kez doping kullandığı ortaya çıkan milli güreşçi Harun Doğan'a, uluslararası kurallar gereğince ömür boyu müsabakalardan men cezası verilecek. Ceza Yönetmeliği'nin 48. madde d ve g bentleri uyarınca ceza alacak olan Doğan, antrenörlük de yapamayacak. 2001'de İran'daki Dünya Şampiyonası'nda dopingli yakalanan Doğan'ın, geçtiğimiz hafta Ankara'daki Türkiye Şampiyonası'nda verdiği numune de pozitif çıkmıştı. 

Derbiye erteleme 

BASKETBOL Federasyonu, Türkiye Basketbol Ligi'nde Beşiktaş ile Fenerbahçe takımları arasında hafta sonunda oynanacak karşılaşmayı, iki kulübün isteği üzerine erteledi. İki takımın FIBA Erkekler Avrupa Ligi'ndeki ikinci tur maçları nedeniyle erteleme isteğinde bulunduğu bildirildi. 

Keçiören tarih yazdı 

MACARİSTAN'IN başkenti Budapeşte'de düzenlenen 16. Çim Hokeyi Avrupa Şampiyonlar Ligi Kupası'na katılan Keçiören Belediyesi bir ilke imza attı. Temsilcimiz, Macaristan, Hırvatistan, Galler ve Slovakya takımlarına yenilirken, Bulgaristan'ın MGU ekibi ile 4-4 berabere kaldı ve puan alan ilk Türk Takımı unvanını aldı. 

Potada bugün 

FIBA Avrupa Ligi 
Erkekler - Play - Off 
Abdi İpekçi Salonu 
19.00 Fenerbahçe-Hapoel Tel Aviv 
Akatlar Salonu 
20.30 Beşiktaş-Strasbourg 
İzmir Atatürk Salonu 
19.00 Tuborg-A.Mariupol 


</TEXT>
</DOC>
