<DOC>
<DOCNO> 310839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/astro/index.html </URL>
<DATE> 2005/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorları aşmak gerekiyor 
</HEADLINE>
<TEXT>


Bugün özellikle öğleden sonra zor görevlerle karşılaşabiliriz. Olaylara gerçekçi bakmak ve irademizi kullanmak zorundayız. Alternatif çözümlere açık olmak gerekebilir. Koç'lar yakın ilişkilerden yana kendilerini keyifli hissediyor. Yeni anlaşmalar ve ortaklaşa girişimler öne çıkarken, duyguları konusunda rahat olmaya çalışmalılar. Boğa'lar bugün işbirliğine açık olacaklar ve bu sayede verimli olmaları çok kolay. Sağlık konusunda olumlu ilerleme kaydedebilirler. İkizler akıcı bir gündeler. Yabancılarla ilgili konular gündeme gelirken, aşk hayatında keyif verici gelişmeler var. Yengeç'ler sorumluluklarının farkında olarak hareket edebilmeliler. Eve ait koşturmacalar söz konusu olurken, iş hayatında üstlerle ilişkiler dikkat istiyor. Aslan'lar hareket ve iletişim konularında verimli bir günde olacaklar. Sözleriyle etkileyici olurken, duygularını iyi ifade etmeleri ilişkilerine olumlu yansıyacak. Başak'lar için maddi konularda rahat hareket edebilecekleri bir gün olacak. Kazançlarını artırmak için yenilikler yapmak gerekiyor. Kendi birikimleri konusunda riskten uzak kalmalılar.Terazi'ler kişisel alanda hareketli bir günün içindeler. Hızlı kararlar, yeni girişimler mümkün görünüyor. Bu arada yeni önerilere açık olmak onlara başarı getirecek. Akrep'ler önlemci olmaya çalışmalılar. Duygusal alanda kendilerini yıpratmaktan kaçınmalılar. Yeni girişimleri gözden geçirerek somut hale getirmek gerekiyor. Yay'lar oldukça pozitif bir günde olacaklar. Başkalarından destek bulabilecekleri yeni konular öne çıkıyor. İlişkilerine önem vermeliler. Oğlak'lar iş hayatında verimli çalışabilecekler. Kendilerini daha iyi gösterebilme şansı onlara fayda sağlayabilir. Kova'lar iyimser günlerindeler. Değişik görüşlerini rahat aktarabilecekleri olanaklar da var. Eğitim alanında olumlu ilerlemeler kaydedebilirler. Balık'lar yakın beraberliklerinde dikkatli olmalılar. Borç - alacak konuları onlara fazlasıyla oyalayabilir. 

</TEXT>
</DOC>
