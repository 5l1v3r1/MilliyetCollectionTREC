<DOC>
<DOCNO> 300843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/son/sondun07.html </URL>
<DATE> 2004/12/25/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Amerikalı askeri tarihçi Wilson Irak savaşı kaybedilebilir... 
</HEADLINE>
<TEXT>

     Amerikalı askeri tarihçi Binbaşı Isaiah Wilson, ''ABD'nin, Irak savaşını planlayamadığını ve Irak'ta 'halk savaşının' içinde olacağını da tahmin edemediğini'' belirtti. 
     Wilson'un çeşitli konferanslarında Irak savaşına ilişkin konuşmalarının derlendiği makale, Washington Post gazetesince yayımlandı. 
     Wilson, ''21 aydır Irak savaşının içinde olan ABD'nin, ülkeyi işgalle nasıl istikrar sağlayacağını planlayamadığını ve ayrıca bu savaşın Irak halkının savaşı olduğunu idrak etmede yanıldığını'' kaydetti. ''Amerikan ordusu, Irak'ta adi savaş etkinliğinin içindedir'' diyen Wilson, ''Bu yüzden bu savaş kazanıldı diye düşünülse de kaybetme tehlikesi vardır'' dedi. 
     ''Bu eleştirinin, devletin en üst katında gizli planlama uzmanlarına yakın bir kişiden gelmesi önemlidir ve anlamlıdır'' görüşünü aktaran Washigton Post gazetesi, ABD ordusunda birçok general ve subayın Savunma Bakanı Donald Rumsfeld ile hükümetin sivil yöneticilerini Irak işgalinin sonuçlarını kestirememekle suçladığını hatırlattı. Gazete, askeri tarihçi Wilson'un ''en ağır tenkidini ordu generallerine yönelttiğini'' de şu cümleyle verdi 
     ''Ordunun üst rütbeli subayları da, Irak'ın işgal edilmesiyle nasıl stratejik koşullar doğacağını idrak etmedi ve hiçbiri savaşın esas evresi tamalandığında nihai zaferin nasıl sağlanacağna ilişkin plana sahip değildi.'' ''Bu savaşı planlayanlar, kararsız ve dengesiz deneyimle, uygulamada isteksiz kalmanın acısını çekiyor'' diyen ordu tarihçisi Wilson, ağır eleştirisini şöyle sürdürdü 
     ''Irak savaşını ulusal düzeyde planlayanlar ve hatta Irak'ın içinde çeşitli kurumlarla birlikte cephede hesaplayanlar, bu plan ve planların Devlet Başkanı Saddam Hüseyin'e ait rejim çöktükten sonra nasıl işletilmesi gerektiğini somut ortaya koyamadılar.'' 
     
</TEXT>
</DOC>
