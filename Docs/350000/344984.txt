<DOC>
<DOCNO> 344984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sondun34.html </URL>
<DATE> 2005/05/23/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
AB, İran'da hayal kırıklığına uğradı 
</HEADLINE>
<TEXT>

     AB Konseyi, İran’da 17 Haziranda yapılması öngörülen cumhurbaşkanlığı seçimlerinin hazırlıklarına ilişkin gelişmelerden "büyük hayal kırıklığı duyduğunu" açıkladı. 
     Brüksel’de AB dışişleri bakanlarını bir araya getiren AB Genel İşler Konseyi çerçevesinde basını bilgilendiren Dönem Başkanı Lüksemburg Dışişleri Bakanı Jean Asselborn, İran Devrim Muhafızları Konseyi’nin, çoğunluğu reformcu olan kişilerin adaylığını reddetmesinin AB’de hayal kırıklığı yarattığını bildirdi. 
     Asselborn, başkanlık seçimlerine bin kadar kişinin aday olmak istediğini hatırlatarak, 10’dan az aday belirlenmesinin "endişe verici" ve "anlaşılması güç" bir tavır olduğunu belirtti. 
     AB yetkilileri, bu hafta İran’ın üst düzey temsilcileriyle Brüksel’de buluşarak nükleer dosyasını ve Tahran’ın bu alandaki politikasını ele alacaklar. 
     Tahran, nükleer alandaki bazı faaliyetlerini tekrar başlatmakta kararlılığını ifade ederken, AB’nin de bu tür bir tavrın getireceği olumsuz sonuçlar üzerinde ısrarla durduğu gözlemleniyor. 
     
</TEXT>
</DOC>
