<DOC>
<DOCNO> 328410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/yasam/yas15.html </URL>
<DATE> 2005/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



BURSA 

Liseli 4 genç kız kayıplara karıştı 
DHA 
Mehmet Çelebi Lisesi 2. sınıfta okuyan ve 20 günlük devamsızlık süresini dolduran 16 yaşındaki P.P., Ö.Ö., Ç.D. ve N.Z. önceki gün öğle saatlerinde buluştuktan sonra bir daha evlerine dönmedi. Devamsızlıktan sınıfta kalan 4 öğrenciden Z.'nin babası Aytaç Z., "Başlarına kötü bir şey gelmesinden korkuyoruz" dedi. Devamsızlıklarını karnelerinde oynama yaparak 5 güne indirdikleri belirlenen 4 öğrenci, 10 gündür okula da gitmiyordu. 

ISPARTA 

Hesabındaki 40 milyon YTL'yi iade etti 
DHA 
Isparta'da banka hesabında 40 milyon 403 bin 334 YTL 40 trilyon 403 milyar 334 milyon lira olduğunu gören Mefhar Tayyar adlı işadamı, bankayı uyarıp, yanlışlığı düzeltti. Biraş Bir Turizm A.Ş. Yönetim Kurulu Başkanı Tayyar, kredi kartı ekstresinde 40 milyon 403 bin 334 YTL 40 trilyon 403 milyar 334 milyon lira yazıldığını gördü ve bankayı uyardı. Hata düzeltilirken Tayyar, "Bilerek ve kasten hiçbir kimsenin bir kuruşunun haksız yere hesabımıza geçmesini istemeyiz" dedi. 

TEKİRDAĞ 

12 yaşında cinayet işledi 
DHA 
Tekirdağ'ın Çorlu ilçesinde, 12 yaşındaki M.O. daha önce üvey kardeşini yanlışlıkla yakan 9 yaşındaki H.G.'yi bıçaklayarak öldürdü. Hıdırağa Mahallesi'nde dün yaşanan olayda, M.O, Kaleler Mevkiinde karşılaştığı H.G. ile tartışmaya başladı. Tartışmanın kavgaya dönüşmesi üzerine bıçağını çeken M.O., H.G'nin karnına sapladı. Çorlu Devlet Hastanesi'ne kaldırılan G., kurtarılamadı. 

SAMSUN 

Eterli hırsıza 'enseden' teşhis 
İSMAİL AKDUMAN Samsun DHA 
Bindirildiği otomobilde eter koklatılarak 440 YTL'si gaspedilen Nezaket Başokur 68 , Samsun 2. Ağır Ceza Mahkemesi'nde 20 yıl hapis istemiyle tutuklu yargılanan sanık Hüseyin Kazanasmaz'ı 48 yüzünden teşhis edemedi. Başokur, "Arkada oturduğum için sürücüyü ensesinden gördüm" deyince, Hakim Ahmet Akyüz, Kazanasmaz'dan arkasını dönmesi istedi. Başokur, sanığı ensesinden tanıyıp "Evet buydu" dedi. Mahkeme de Kazanasmaz'ın tahliye talebini reddetti. 

İSTANBUL 

11 sahte rakıcıya müebbet istendi 
İstanbul'daki sahte rakı skandalıyla ilgili 16 sanıktan 11 sanık hakkında ömür boyu ağır hapis istemiyle dava açıldı. Eyüp Cumhuriyet Savcılığı'nın, sahte rakı olayıyla ilgili başlattığı soruşturma tamamlandı. Cumhuriyet Savcısı Faruk Erşen Yılmaz'ın hazırladığı iddianamede, sanıkların, ürettikleri rakının renginin bozuk olduğunu görmelerine ve zehirleyici niteliği olduğunu bilmelerine rağmen üretmeye ve pazarlamaya devam ettikleri kaydedildi. Davaya önümüzdeki günlerde Eyüp Ağır Ceza Mahkemesi'nde başlanacak. 



</TEXT>
</DOC>
