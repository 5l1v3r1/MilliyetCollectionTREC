<DOC>
<DOCNO> 315061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sondun37.html </URL>
<DATE> 2005/02/14/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
Rusya, Beyrut'taki terörist saldırıyı kınadı 
</HEADLINE>
<TEXT>

     Rusya, Beyrut'ta bugün Lübnan'nın eski Başbakanı Refik Hariri'nin öldürüldüğü terörist saldırıyı şiddetle kınadı. 
     Rusya Dışişleri Bakanlığı tarafından yapılan yazılı açıklamada, ''Moskova bu terörist saldırıyı şiddetle kınayarak, saldırıda hayatını kaybedenlerin alilerine ve Lübnan kalkına içten başsağlığı dileğini iletmek ister'' denildi. 
     Bu saldırının düzenleyenlerin bölgede istikrarsızlık yaratmak istediği belirtilen açıklamada, ''Saldırganlar buradaki dini gruplar arasında sağlanan barışı ve uzlaşmayı yıkmayı amaçlıyor'' denildi. 
     Açıklamada, Lübnan halkının bu saldırıya rağmen daha uzlaşmış bir toplum yaratmayı başaracağı belirtilerek, ''Hariri, uluslararası sahada tanınan önde gelen bir siyasetçi ve Rusya'nın da dostuydu. Hariri, Rusya'nın Lübnan ve Arap dünyasıyla ilişkisinin geliştirilmesinde anahtar rol oynadı'' denildi. 
     
</TEXT>
</DOC>
