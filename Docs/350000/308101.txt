<DOC>
<DOCNO> 308101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sontur28.html </URL>
<DATE> 2005/01/20/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Dalak yememek için çatıya çıktı... 
</HEADLINE>
<TEXT>

     Eskişehir'de kendisini dövmek isteyen kişilerden kaçarak bir apartmanın çatısına çıkan genç itfaiye ekiplerince kurtarıldı. 
     Alınan bilgiye göre, Arifiye Mahallesi Kıbrıs Şehitleri Caddesi'nde tanımadığı kişilerin sopalı saldırısına uğrayan Mustafa Balaban 18 , saldırganların elinden kurtularak bir apartmana girdi. 
     Apartmanın çatısına çıkan genç, buradan yandaki apartmanın çatısına atladı. Çatıdan inemeyen Balaban, çevredeki vatandaşlardan yardım istedi. 
     İhbar üzerine olay yerine gelen Büyükşehir Belediyesi'ne bağlı itfaiye ekipleri, sokak başındaki beton bariyerler nedeniyle sokağa giremedi. 
     Bariyerleri sökerek sokağa giren ekipler, merdiven çekerek Balaban'ı kurtardı. 
     Bu sırada çevrede toplanan mahalle sakinleri olası bir yangında itfaiyenin müdahale edemeyeceğini belirterek, belediyenin sokakta düzenleme yapmasını istedi. 
     
</TEXT>
</DOC>
