<DOC>
<DOCNO> 307601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sontur38.html </URL>
<DATE> 2005/01/18/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
'Yurdum insanı'ndan AB soruları... 
</HEADLINE>
<TEXT>

     Geçtiğimiz yıl açılan Avrupa Birliği Bilgi Merkezi, bir yıl içinde vatandaşların ilgi odağı oldu. Merkeze yapılan başvurular Türkiye-AB ilişkilerinin yoğun döneme girdiği ekim ayı öncesiyle bugün karşılaştırıldığında yüzde 65 oranında arttı. 
     Merkeze en çok öğrenciler ilgi gösterirken, gelen sorulardan en ilginçleri şöyle 
     

Taksilerin rengi değişecek mi AB süresince üniversite sınavı kalkacak mı AB'ye üye olunca Londra Barosu'da çalışabilecek miyim AB'ye girince sahip olunacak çocuk sayısına kota konacak mı AB müzakereleri başladığında ya da tam üye olunduğunda fındık alıp satanlar ne gibi standartlara tabi olacak AB ülkelerine elimde bitki ile seyahat edebilir miyim AB'de bir hamalın taşıyabileceği maksimum yük ne kadar İstanbul'da şehir içi dolmuşları kalkacak mı AB'ye girdikten sonra hemşirelerin durumu ne olacak      
Merkezin Türkiye çapında 11 bürosu bulunurken, en çok öğrencilerden ve avukat, mühendis, doktor, işadamı gibi profesyonellerden başvuru aldı. Merkezin açılışından bu yana telefonla ya da e-mail yoluyla toplam 9 bin 46 soru iletildi. 
     
     Kokoreç konusu 

     Merkez Direktörü, gazetelerde çok yer alan kokoreç gibi yiyeceklerin AB üyeliğiyle kalkıp kalkmayacağına yönelik başvuru olup olmadığını soran bir gazeteciye de, ''kokoreçle ilgili sadece gazetecilerden soru aldık. Bu konu gerçekten AB hurafesi haline geldi. Bu konuyla ilgili vatandaşlardan, hatta kokoreççilerden bile gelip soru soran olmadı'' dedi. 
     
</TEXT>
</DOC>
