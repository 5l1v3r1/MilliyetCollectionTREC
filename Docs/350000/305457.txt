<DOC>
<DOCNO> 305457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonsiy05.html </URL>
<DATE> 2005/01/11/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Arınç Elkatmış maksadını aştı 
</HEADLINE>
<TEXT>

     GÜNSELİ ÖNAL Ankara 


     TBMM Başkanı Bülent Arınç, ABD'nin Felluce operasyonunu "soykırım" olarak nitelendiren İnsan Hakları İnceleme Komisyonu Başkanı Mehmet Elkatmış'ın sözlerininin, maksadını aştığını söyledi. 
     ABD Senatosu Terörizm, Teknoloji ve Ulusal Güvenlik Alt Komitesi Başkanı Senatör Jon Kyl, Senatör Lisa Murkowski, Senatör Mel Martinez ve Temsilciler Meclisi Üyesi Adam Smith'i kabul eden Arınç, konuklarına Türk kahvesi ikram etti. 
     
     ABD'nin dostuyuz 
     TBMM'nin 1 Mart'da Irak'a asker gönderme tezkeresini redddedmesine atıfta bulunan Arınç, "Yasama organlarının özgür karar alma hakları her iki taraf için de malum. Türkiye aslında ABD'nin gerçek anlamda güvenebileceği ve bölge sorunlarının çözümü için işbirliği yapabileceği bir dosttur. Bu böyle bilinmelidir" dedi. Arınç, Elkatmış'ın ABD operasyonun eleştiren sert sözlerini de, şöyle düzeltti "Irak'ta vatandaşlarımızın can ve mal kaybına uğramaları, Kuzey Irak'daki PKK varlığının Türkiye için bir terör tehdidi oluşturması, sivil Iraklıların zarar görmeleri konusunda Türk kamuoyu çok hassas. Bazı ifadeler maksadını aştı ancak kamuoyunun hassasiyeti dikkate alınmalı." Senatör Kyl da, Türkiye'nin İsrail - Filistin sorununa yaptığı katkılardan ötürü teşekkür etti. Dışişleri Bakanı Abdullah Gül'ün bölgeye yaptığı ziyaretin çok yararlı olduğunu söylyen Kyl, "İsrail makamları da, Türkiye'nin yapıcı tutum ve katkılarından dolayı memnuniyetlerini belirtiler. Zaman zaman ilişkilerimizde yaşanan iniş çıkışların bu köklü dostluğu bozması mümkün değil" diye konuştu. 
     
</TEXT>
</DOC>
