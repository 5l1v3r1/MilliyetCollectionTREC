<DOC>
<DOCNO> 345259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/yasam/yas05.html </URL>
<DATE> 2005/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamile eşiyle kızını öldürdü 
</HEADLINE>
<TEXT>


Nizami Kıraç, 'aldatılma' şüphesiyle hamile eşini, kızını öldürdü. Ve DNA testi sonucu yanıldığını anladı 

ÖZGÜR CEBE Diyarbakır DHA 

Diyarbakır'da, kendisini aldattığını düşündüğü 8 aylık hamile eşiyle 2 yaşındaki kızını ekmek bıçağıyla öldüren Nizami Kıraç, "Son zamanlarda cinsel sorunlar yaşadığım için eşimin beni aldattığını ve çocuklarımın benden olmadığını düşünerek öldürdüm" dedi. Kıraç, mahkemede DNA testi sonucunda öldürdüğü kızının babası olduğunu öğrendi. 
Eşi Perizade Kıraç 41 ile kızı Ece'yi, 3 Mart'ta öldüren Nizam Kıraç'ın 41 ömür boyu hapis istemiyle yargılanmasına Diyarbakır 2. Ağır Ceza Mahkemesi'nde dün başlandı. Kezban 10 adında bir kızı daha olan Kıraç, hamallık yaptığını ve işsizlik nedeniyle ruhsal çöküntü yaşadığını söyledi. 

'Sinir krizi geçirdim' 
Depresyon ilaçları kullandığını dile getiren Kıraç, şöyle devam etti "İlaçlar bende sertleşme sorunu yarattı. Eşimle en son ne zaman ilişkiye girdiğimi hatırlamıyorum. Bir de insanlar 'Eşin seni aldatıyor' deyince, kızlarımın ve karnındaki bebeğin benden olmadığını düşündüm. Çok pişmanım." 
Mahkeme, tanıkların dinlenmesi için ertelendi. 


</TEXT>
</DOC>
