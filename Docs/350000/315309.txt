<DOC>
<DOCNO> 315309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/yazar/asik.html </URL>
<DATE> 2005/02/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Milliyetçi anlayış 
</HEADLINE>
<TEXT>


Çetin Altan, hafta sonunda Akşam gazetesinde yayımlanan röportajının bir yerinde, ünlü sözü dile getiriyor 
- Milliyetçilik alçakların son sığınağıdır... 
Söz Samuel Johnson'a ait... İngilizcesi şöyle "Patriotism is the last refuge of the scoundrel." 
Sığınak olarak belirtilen yer gerçi "vatanseverlik"... Ama "milliyetçilik" de aynı işlevi görmüştür. Cumhuriyet'ten bu yana tüm sağ partilerin programında yer almıştır. Ne var ki en büyük satışlar da "Vatan - millet - Sakarya" edebiyatıyla süslü milliyetçi nutuklar eşliğinde yapılmış, ülke bu nutuklar eşliğinde soyulmuş, bu nutuklarla emperyalizmin kucağına oturtulmuştur. 
Nedir gerçek milliyetçilik Uğur Mumcu anlatıyor 
- Milliyetçilik, "vatan, millet, Sakarya, kan, ırk, bayrak" edebiyatı değil, ulusun, ülkenin çıkarlarını, onurunu herkese karşı savunmak, yani tam bağımsızlıktır... Yurt topraklarını, yurdunu, halkını yabancıların askeri siyasal ve ekonomik sömürüsünden korumak demektir... 
Atatürk milliyetçiliği budur... Irkçılık, ayrımcılık, şovenizm içermeyen, ülkenin ve halkın çıkarlarını savunmaya dönük model... 
Son zamanlarda gerçek milliyetçilik, ırkçı ve şoven milliyetçilik ile kasten karıştırılıyor. Böylece mandacılığa yol açılıyor. Mandacı ruhu paylaşmayanlar, gerçek milliyetçilik anlayışı çevresinde birleşmek durumundadır... 

Irak seçimlerinde bazı seçmenler 5 kez oy kullanmış. 
"Ne kadar çok oy kullanırsak o kadar çok demokratik oluruz" diye düşünmüş olabilirler... 
Haldun Ertem 

Stratejik ortak... ABD Dışişleri Bakanı Condoleezza Rice'ın Türk - ABD ilişkileri için "stratejik ortaklık" deyimini kullanması, Abdullah Gül'ün hoşuna gitmiş. Bizim taraf bu deyimi seviyor. Peki ama Amerika'nın Irak'ı işgal planını birlikte mi yaptık 
ABD'nin Irak işgalini ve 100 bin kişiyi öldürmesini benimsedik mi 
İran'a birlikte mi saldıracağız 
Stratejik ortaklık dediğimiz "suç ortaklığı" mı Değilse nedir 

Mülhem fıkralar Hıncal Uluç'un ilham ettiği 2 fıkra daha... Genç kız, yolda dedesi yaşındaki adama sormuş 
- Amca saat kaç 
- Çok geç kızım çok geç, demiş adam. 
70'lik dede, 20 yaşındaki kızla evlenmeye kalkmış. "Yahu 10 yıl sonra sen 80, o 30 yaşında olacak, iyi düşündün mü " diye sormuşlar. 
- Ziyanı yok, 10 yıl sonra yine 20'lik bir taze bulurum, demiş. 

Amerika'nın, Irak'ta yaptırdığı uyduruk seçimlerin ardından hükümet kurulacak. 
Her hükümetin sığındığı, "Enkaz devraldık" bahanesi, ilk defa doğru çıkacak. 
Akif Kökçe 

Borunun ucu... İkinci Beyaz Enerji operasyonunda kilit firma Fernas... AKP Milletvekili M. Nezir Nasıroğlu'nun kuzeni Muzaffer Nasıroğlu'nun başkanlığını yaptığı Fernas'ın özelliklerinden birini dün arkadaşımız Serpil Yılmaz yazdı... TPAO'dan ayrılanların ilk adresi Fernas... Bakanlığın adeta yan kuruluşu. 
Fernas'ın aldığı 22.2 milyon dolarlık enerji ihalesi konusunda Bağımsız Milletvekili Emin Şirin'in sorusuna, Enerji Bakanı Hilmi Güler'in 6 ay önce TBMM'de verdiği yanıt şöyle 
"Güriş, Atilla Doğan, Tekfen ve Fernas firmalarıyla yapılan görüşmeler neticesinde talep edildiği takdirde en kısa sürede mobilize olabilecek ekipman ve ekibe sahip Fernas firmasıyla sözleşme imzalanmıştır. Rekabet ortamının tam olarak bulunmadığı şartlarda ortaya çıkmış olan fiyat itibariyle imzalanmış olan sözleşme fiyatları, doğal olarak ihale ortamında elde edilecek muhtemel fiyatlardan yüksektir..." 
Evet, iş "ihalesiz" ve "yüksek fiyatlı"... Gerekçe inandırıcı değil... 
Enerji Bakanlığı'nda örgütlü sendika ESM Başkanı Saim Güzel diyor ki 
- Bakanlıktaki ihaleler, Kamu İhale Yasası'na göre yapılmıyor, hepsi özel ilişkiler sonucu yandaşlar arasında paylaştırılıyor. Bu olayda Bakan'ın düğmeye basması diye bir şey söz konusu değil. Artık yolsuzlukları taşıyamaz hale gelmişlerdi. Bu skandal, firmalar arasındaki paylaşım kavgasından ortaya çıktı... 
Bakan Güler ve AKP, bu yolsuzluklardan kendilerini ayırabilir mi 
Skandalda adı en fazla geçen EÜAŞ Genel Müdürü Önder Piyade'yi, Çankaya'dan iki kez dönmesine rağmen vekil sıfatıyla o göreve oturtan da... Yardımcısı Servet Üst'ü, hakkında soruşturma olmasına karşın o görevde tutan da Hilmi Güler... Yolsuzluğa karışan firmalardan birinin şu anda içeride olan sahibi AKP Milletvekili M. Nezir Nasıroğlu'nun yeğeni Muzaffer Nasıroğlu. AKP ve Güler kendini bu işin dışında tutabilir mi 



</TEXT>
</DOC>
