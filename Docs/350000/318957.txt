<DOC>
<DOCNO> 318957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/magazin/amag.html </URL>
<DATE> 2005/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Şovla gelen evlilik sadece 2 ay sürdü 
</HEADLINE>
<TEXT>


27 Aralık'ta 'Gelinim Olur Musun ' programında evlenen Şale ve Ahmet, ayrı yaşamaya başladı 

İLKNUR GÜLMEZ 

Türkiye'de olay reality şov programı "Gelinim Olur Musun " evinden telli duvaklı gelinlikle ayrılan Şale Elat ile Ahmet Akman'ın mutluluğu uzun sürmedi. 27 Aralık'ta Eresin Topkapı Otel'de Fatih Belediye Başkanı Mustafa Demir'in kıydığı bir törenle hayatlarını birleştiren ve yarışmadan ev, otomobil, Karayibler'de balayı ve çeşitli hediyeler kazanan çift, evliliklerinde ikinci ayını doldurmadan ayrı yaşamaya başladı. 

'Konuşmamız yasak' 
Şale Akman, evliliklerinde sorun yaşadıklarını doğruladı ama "Gelinim Olur Musun "un yapımcısıyla olan sözleşmelerinin konuşmalarına engel olduğunu söyledi. Şale, şu açıklamayı yaptı "Tatsızlık yaşandı ancak boşanma kararı verilmedi. Ne olacağı henüz netleşmediği için de bir açıklama yapmak istemiyoruz. Şu anda ayrı evlerdeyiz ve bir karar vereceğiz. Kararımızı verdiğimiz zaman bunu açıklayacağız." 



</TEXT>
</DOC>
