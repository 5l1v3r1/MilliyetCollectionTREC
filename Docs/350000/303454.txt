<DOC>
<DOCNO> 303454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sontur10.html </URL>
<DATE> 2005/01/04/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Motosikletin üzerinde kalp krizi geçirdi 
</HEADLINE>
<TEXT>

     Fatih KARAÇALI ADANA, DHA 

ADANA da, motosikletiyle vergi iade zarfını bankaya yatırmaya giden 67 yaşındaki emekli işçi Akif Tuna, kalp krizi geçirerek yaşamını yitirdi. 
     Yeşiloba Mahallesi Sabancı Siteleri nde oğlu ve eşi ile birlikte oturan Akif Tuna, dün sabah vergi iade zarfını bankaya teslim etmek için evden çıktı. 
     49 M 9149 plakalı motosikletine binen Tuna, DSİ sulama kanalı yanındaki yoldan bankaya doğru giderken, evinden 500 metre uzaklaştığı sırada motosikletiyle çalıların arasına devrildi. Tuna'nın cesedini yoldan geçen kamyon sürücüleri fark edip, polise haber verdi. İnceleme yapan polisler, ölümü şüpheli bulup, çevreyi araştırdı. Olay yerine çağrılan ambulanstaki görevli doktorlar yaptıkları inceleme sonunda Akif Tuna nın kalp krizi sonucu öldüğünü belirledi. 
     Ölüm haberini alarak olay yerine gelen bir komşusu, Akif Tuna nın önceki gün akşam saatlerinde tansiyonunun yükseldiğini, bu nedenle Numune Hastanesi nin Acil Servisi ne götürüldüğünü, geç saatlere kadar burada gözlem altında tutulduktan sonra da eve getirildiğini söyledi. 
     Akif Tuna nın kalp krizi sonucu öldüğü belirlendi. Tuna nın cesedi, kesin ölüm nedeninin belirlenmesi için Adli Tıp Kurumu Morgu na konuldu. Soruşturma sürüyor. 
     
</TEXT>
</DOC>
