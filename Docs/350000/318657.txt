<DOC>
<DOCNO> 318657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sontur45.html </URL>
<DATE> 2005/02/25/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
İzmir SSK'da hafta sonu mesaisi... 
</HEADLINE>
<TEXT>

     SSK İzmir Bölge Müdürlüğü'nden yapılan açıklamada, eski sağlık karnelerinin yenilenmesi işlemleri sırasındaki yığılmaları önlemek amacıyla, hafta sonu İzmir'de 10 büronun açık tutulacağı bildirildi. 
     SSK İzmir Bölge Müdürlüğü'nden yapılan açıklamada, sağlık kuruluşlarının Sağlık Bakanlığı'na devri nedeniyle sağlık karnesi verilmesinde yeni program yapılmasından dolayı, provizyon sisteminde çok eski sağlık karnelerinin yenilenme ihtiyacının ortaya çıktığı kaydedildi. 
     İhtiyacın artması sonucu karne ünitelerinde yığılmaların meydana gelmesini önlemek için İzmir'de hafta sonu açık tutulacak sağlık karne büroları şunlar 
     ''SSK İzmir Sigorta İl Müdürlüğü, SSK İzmir Sağlık İşleri İl Müdürlüğü, İzmir Eğitim Hastanesi, Tepecik Eğitim Hastanesi, Ödemiş Hastanesi, Tire Hastanesi, Çiğli Dispanseri, Çınarlı Dispanseri, Merkez Dispanseri ve Urla Dispanseri.'' 
     
</TEXT>
</DOC>
