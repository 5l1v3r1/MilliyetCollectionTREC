<DOC>
<DOCNO> 343080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sontur25.html </URL>
<DATE> 2005/05/16/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Tunceli'de öldürülen 2 teröristin cenazesi yakınları tarafından alındı 
</HEADLINE>
<TEXT>

     Tunceli’de, güvenlik güçleriyle girdikleri çatışmada ölü olarak ele geçirilen 3 teröristten 2’sinin cenazesi, yakınları tarafından Fırat Tıp Merkezi’nden FTM alındı. 
     Fırat Üniversitesi FTM’ye gelen Medeni Kandelci ile M. Yaşar Yıldız’ın yakınları, gerekli işlemlerin yapılması için yetkililerle bir süre görüştü. Yapılan kimlik tespitinin ardından teröristler Medeni Kandelci ile M. Yaşar Yıldız’ın cenazeleri yakınlarına teslim edildi. M. Yaşar Yıldız’ın cenazesi, Hakkari Belediyesi’ne ait ambulansla, Çukurca’ya, Medeni Kandelci’nin cenazesi ise İstanbul’a gönderildi. 
     Suriye uyruklu terörist Kadvan Saadi’nin cenazesini ise henüz teslim alan olmadı. 
     Tunceli’nin Hozat İlçesi’ne bağlı Çağlarca Köyü kırsalında, 11 Mayıs 2005’te arama-tarama faaliyeti yürüten güvenlik güçleriyle terör örgütü üyeleri arasında çatışma çıkmış, çatışmada 3 terörist ölü ele geçirilmişti. 
     
</TEXT>
</DOC>
