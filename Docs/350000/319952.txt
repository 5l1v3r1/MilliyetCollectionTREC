<DOC>
<DOCNO> 319952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/soneko10.html </URL>
<DATE> 2005/03/02/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
TEKEL Sigara için teklif süresi ikinci kez uzatıldı... 
</HEADLINE>
<TEXT>

     TEKEL'in bağlı ortaklığı Sigara Sanayi İşletmeleri ve Ticaret A.Ş'nin özelleştirilmesi amacıyla açılan ihalede, son teklif verme süresi 8 Nisan 2005'e uzatıldı. 
     Sigara Sanayi İşletmesi için son teklif verme tarihi ilk önce 18 Şubat 2005 olarak belirlenmiş daha sonra bu süre 4 Mart 2005'e uzatılmıştı. 
     Özelleştirme İdaresi Başkanlığı'nın duyurusuna göre ihalede, bilgi odası ve ihale konusu tesisleri ziyaret etmek için daha önce 21 Şubat 2005 olarak tespit edilen son başvuru tarihi 28 Mart 2005 Pazartesi günü saat 18.00'e kadar, son teklif verme tarihi de 8 Nisan 2005 Cuma günü saat 17.00'ye kadar uzatıldı. 
     TEKEL'in bağlı ortaklığı Sigara Sanayii İşletmeleri ve Ticareti A.Ş'ye ait Adana, Ballıca, Malatya, Tokat Sigara Fabrikaları ve ilgili varlıkları ile TEKEL'e ait idare stoku tütünler ''satış'' ve İstanbul Sigara Fabrikası ve taşınmazlarının ''mülkiyetin gayri ayni hak intifa tesisi'' yöntemi ile bir bütün halinde özelleştirilmesi için 13 Aralık 2004'de ihaleye çıkılmıştı. 
     
</TEXT>
</DOC>
