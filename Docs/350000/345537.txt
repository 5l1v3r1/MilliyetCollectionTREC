<DOC>
<DOCNO> 345537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/siyaset/siy06.html </URL>
<DATE> 2005/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Chirac'tan diasporaya mektup 
</HEADLINE>
<TEXT>


Fransa Cumhurbaşkanı, kendisine mektup yazan Ermenilere cevap verdi Fransa'nın tanıdığı soykırım iddialarıyla ilgili Türkiye'nin hafıza ödevi var. Kopenhag kriterleri ruhu bunu gerektirir 

SAADET ORUÇ Paris DHA 


Fransa Cumhurbaşkanı Jacques Chirac, Türkiye'nin AB üyeliğine karşı harekete geçen Fransa'daki Ermeni lobisine gönderdiği mektupta, "Fransa, 1915 soykırımını tanımıştır ve Türkiye'nin de kendi payına bu hafıza ödevini yerine getirmesini beklemektedir. Bunun zorunluluğunu anlayacağından eminiz, çünkü Kopenhag Kriterleri'nin ruhu bunu gerektirir" dedi. 
Hafta sonunda 2 bin kişiyle Paris'teki sözde soykırım anıtının önünde bir protesto gösterisi düzenleyen ve Chirac'a da mektup gönderen Ermeni Dernekleri Federasyonu'na CCAF Fransa Cumhurbaşkanı yanıt verdi 

'Türkiye zorunlu' 
"Türkiye'nin soykırım iddiaları konusunda bir hafıza ödevi var. Zorunlu olan bu hafıza çalışmasını yapmak, kaybolan herkesin sesini duyurabilmek önemlidir. Bu yüzden 22 Nisan tarihinde Başkan Koçaryan ile Komitas Anıtı'na gittim." 
Ankara'nın dikkatini, yeni TCK'nın bazı "kabul edilemez" maddeleri üzerine çekmek istediğini de vurgulayan Chirac, AB ve Fransa'nın talebinin Türkiye'nin Avrupa değerlerini uygulaması olduğunu belirterek, şunları söyledi "AB değerleriyle çelişen hafıza ödevinin önüne engel konamaz. Fransa bu konuda çok titiz olacaktır. 10 - 15 yıl içinde anayasamızın uygulanmasıyla her Fransız, her ülkenin üyeliğinden önce olacağı gibi, Türkiye'nin de değerlerimizi paylaşıp paylaşmadığı yargısını yapacaktır." 





</TEXT>
</DOC>
