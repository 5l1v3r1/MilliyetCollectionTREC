<DOC>
<DOCNO> 306974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/son/sonspo11.html </URL>
<DATE> 2005/01/16/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Ali Gültiken, Mustafa Denizli'nin yardımcısı oldu... 
</HEADLINE>
<TEXT>

     Eski Beşiktaşlı milli futbolcu Ali Gültiken, Mustafa Denizli'nin teknik direktörlüğünü yaptığı Pas takımıyla antrenör olarak anlaşmaya vardı. 
     Ali Gültiken, Pas Kulübü yetkilileriyle yaptığı görüşmede, Mustafa Denizli'nin yardımcılığı için anlaşmaya vardıklarını ve anlaşma süresinin 1 yıl olduğunu söyledi. 
     Gültiken'in, Pas takımı yetkilileriyle yaptığı anlaşmayla ilgili olarak yarın basına açık bir imza töreni düzenlenmesi bekleniyor. 
     Pas, Denizli'nin teknik direktörlüğünde çıktığı 2 maçtan da galibiyetle ayrılmıştı. 
     Pas, gelecek hafta perşembe günü kendi sahası Destgerdi Stadı'nda, Melevan takımını konuk edecek. 
     
</TEXT>
</DOC>
