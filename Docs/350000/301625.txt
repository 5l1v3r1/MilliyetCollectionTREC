<DOC>
<DOCNO> 301625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sonsiy22.html </URL>
<DATE> 2004/12/28/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Şener Koordinasyon raporunda herhangi bir isimlendirme yok 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, Devlet Planlama Teşkilatı'nın DPT AB ile sürdürülecek müzakerelerde koordinasyona ilişkin kendisine sunulan raporda herhangi bir isimlendirmeden bahsedilmediğini bildirdi. 
     Şener, Türkiye Odalar ve Borsalar Birliği'nde TOBB düzenlenen ''Vadeli İşlemler ve Opsiyon Borsası'' toplantısının ardından gazetecilerin sorularını yanıtladı. 
     Bir gazetecinin, ''DPT size bir rapor sunmuş. Burada heyet başkanlığına Dışişleri Bakanı ve Başbakan Yardımcısı Abdullah Gül'ün, baş müzakereciliğe Devlet Bakanı Ali Babacan'ın ve koordinasyona da DPT'nin önerildiği'' yolundaki sözleri üzerine, Şener, şunları söyledi 
     ''Rapor masamda duruyor. Raporda o ayrıntıların farkında değilim. Benim bildiğim bu raporda herhangi bir isimlendirmeden bahsedilmiyor. Sadece müzakere süreciyle ilgili birtakım teknik ayrıntılar ele alınmış ve sistemle ilgili görüşler var.'' 
     
</TEXT>
</DOC>
