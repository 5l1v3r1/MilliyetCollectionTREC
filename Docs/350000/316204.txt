<DOC>
<DOCNO> 316204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sontur40.html </URL>
<DATE> 2005/02/17/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
İzmir'de sokak ortasında cinayet 
</HEADLINE>
<TEXT>

     İzmir'in Gürçeşme semtinde iki kardeş, sokak ortasında av tüfeğiyle vurularak öldürüldü. Olayda, yoldan geçen bir öğrenci de yaralanırken, saldırgan kaçtı. 
     Alınan bilgiye göre, Sadık Salepçi 29 ve kardeşi Sezgin Salepçi'yi 26 otomobille takip eden bir kişi, 1433 sokakta araçtan inerek av tüfeğiyle ateş açtı. 
     Kaçmaya çalışan Sadık Salepçi, kardeşi Sezgin Salepçi ile yoldan geçen Gürçeşme İlkögretim Okulu öğrencisi Elif Ulcaygün 14 , açılan ateş sonucu yaralanırken, saldırgan otomobil ile hızla olay yerinden uzaklaştı. 
     Tepecik SSK Eğitim ve Araştırma Hastanesi'ne kaldırılan Salepçi kardeşler, yapılan müdahalelere rağmen kurtarılamadı. 
     Atatürk Eğitim ve Araştırma Hastanesi'ne kaldırılan Elif Ulcaygün'ün ayağından yaralandığı, sağlık durumunun iyi olduğu bildirildi. 
     Olayla ilgili kaçan zanlının kimliğinin belirlenmesi ve yakalanması için çalışmalar sürdürülüyor. 
     
</TEXT>
</DOC>
