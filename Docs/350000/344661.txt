<DOC>
<DOCNO> 344661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sontur32.html </URL>
<DATE> 2005/05/21/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Kadıköy'de derbiye özel "fanatik kebap" 
</HEADLINE>
<TEXT>

     Kadıköy Kozyatağı’nda bir kebapçı, yarın oynanacak ve büyük ölçüde şampiyonu belirleyecek Fenerbahçe-Galatasaray maçı için iki takımın renklerinde kebaplar hazırladı. 
     Tavuk etinden sarı-lacivert ve sarı-kırmızı renklerde yaptığı kebaplara "Fanatik Kebap" adını veren Saca Kebap’ın sahibi Ramazan Yıldız, maçın sonucu ne olursa olsun kazananın dostluk olmasını diledi. 
     Yaklaşık 2 kilogram tavuk eti kullanılarak hazırlanan kebapları gıda boyasıyla takımların rengine dönüştüren Yıldız, takım tutmadığını ve ezeli rekabeti geleneksel yemek kültürüyle birleştirmenin sevincini yaşadığını söyledi. 
     Gıda boyasının olumsuz etkisi olmayacağını savunan Yıldız, taraftarlara sunulacak "fanatik kebapların" normal fiyattan satılacağını kaydetti. 
     
</TEXT>
</DOC>
