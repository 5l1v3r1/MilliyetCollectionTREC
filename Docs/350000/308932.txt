<DOC>
<DOCNO> 308932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sonspo29.html </URL>
<DATE> 2005/01/24/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Mourinho'dan Beckham'a veto Bir Hollywood starına ihtiyacım yok 
</HEADLINE>
<TEXT>

     Chelsea'yi başarıdan başarıya koşturan Portekizli çalıştırıcı Jose Mourinho, sezon başında Chelsea'ye gelmek isteyen Beckham'ı istemediğini açıkladı. 
     Başarılı teknik adam, "Tek ihtiyacımız iyi oyunculardan kurulu bir ekip. Bir Hollywood starı değil" diyerek, Beckham'ın Chelsea'ye geleceği söylentilerine son noktayı koydu. 
     Şöhretli yıldızlar yerine başarıya aç ve yetenekli gençleri tercih ettiğini söyleyen Mourinho, "Ünlü yıldızlar hakkındaki şüphem, onların yeteneklerine değil etraflarını çevreleyen ve performanslarını istikrarsız hale getiren yaşam tarzlarına" diye konuştu. 
     Premier Lig'de 11 puan farkla liderliğini sürdüren Chelsea'nin hocası, "Beckham yerine Ferreira veya Drogba'yı tercih ederim. Pahalı bir arabam var ancak 10 tane pahalı araba almam" dedi. 
     Bu transfer politikasıyla Porto'da büyük başarılar yakalayan Mourinho'nun felsefesine, yeni takımı Chelsea'nin sahibi Roman Abramovich de tam destek veriyor. 
     
</TEXT>
</DOC>
