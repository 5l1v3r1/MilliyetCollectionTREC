<DOC>
<DOCNO> 327250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/spor/ydemirkol.html </URL>
<DATE> 2005/03/26/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Ümitlenebiliriz 
</HEADLINE>
<TEXT>



Bu, bir önceki jenerasyon kadar yaratıcı bir takım değil. Ama, bizi 2000'de zirveye yaklaştıran agresif oyuna daha yatkın bir ekip. Fahri, Sabri, Gökhan, Tayfun ve özellikle Adem Koçak, hem defansif, hem de ofansif yöne eşit düzeyde katkı yapabilen oyuncular. Dün bu potansiyelin farklı galibiyete dönüşmesinin itici gücü ise İbrahim oldu. Maçın büyük bölümünü algısı kapalıymış gibi geçiren genç Kartal, biraz zek sını kullandığı her an pozisyon yarattı. Bir futbolcunun aynı maçta hem en kötü, hem de en iyi oyuncu oluşunu hayretle izledik. Bir diğer ilgi çekici isim ise Sabri'ydi. Galatasaray'da eli kolu bağlıymış gibi oynayan 10 numara, dün serbestti. Takımı yöneten adam oldu. Çıkan ders şu Ribery'ye verilen desteğin birazı ona da verilmeli. Yıldızlaşan diğer iki oyuncu Ali Turan ve Muhammet'ti. Eğer Mehmet Topuz da biraz oyuna katılmaya başlarsa ve takımın pas otomatiği artarsa bu Ümitler'den ümitlenmemiz için bir neden yok. 



</TEXT>
</DOC>
