<DOC>
<DOCNO> 331137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sonsiy10.html </URL>
<DATE> 2005/04/07/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Özok Yargı bağımsızlığı Anayasanın içinde kalmıştır 
</HEADLINE>
<TEXT>

     Neşet KARADAĞ ADANA, DHA 

      TÜRKİYE Barolar Birliği TBB Başkanı Özdemir Özok, siyasi iktidarların muhalefetteyken yargıyı kendilerine bir kalkan', iktidara geldiklerinde ise ayak bağı' bir kurum olarak gördüklerini belirterek, "Yargı bağımsızlığı Anayasanın içinde kalmıştır'' dedi. 
     Adana Barosu'nca Avukatlar Haftası' nedeniyle düzenlenen Yargının Sorunları' konulu konferansa konuşmacı olarak katılan Özok, Türkiye'de yargının sorunlarına, yargıç, savcı ve avukat üçlüsünün sorunları olarak baktıklarını söyledi. Hak ve adalet duygularının bir toplumun temelini oluşturduğunu, bu duyguların zedelendiği bir toplum üzerine sağlıklı bir yönetim kurulamayacağını bildiren Özok, şunları söyledi 
     
     'AYAK BAĞI' 
     "Maalesef üzülerek ifade etmek lazım ki, Türkiye'de bugün yargı, hak ve adaleti sağlayacak seviyede değildir. Bütün siyasal iktidarlar muhalefetteyken yargıyı kendisi için bir kalkan, kurtuluş, bir şemsiye olarak kabul ediyor. Siyasal iktidar her kürsüde, her konuşmada, hak, hukuk, adalet, demokrasi, insan hakları, demokrasiyi bir çırpıda söylediği halde her nedense iktidar olduktan sonra olur olmaz yargının o bağımsız özgür iradesine karışıyor. İçine sindirilmeyen ayak bağı olarak kabul edilen bir kurum olarak görüyor. Şu iktidar bu iktidar demiyor. Bütün iktidarların yargıya karşı bakışı bu.'' "AKP'nin programındaki bütün yargı ile ilgili söylediklerine imza atıyorum'' diyen Avukat Özok, "Ama, iktidar oldukları zaman söyledikleri her nedense kitapta kalıyor. Bu kez, yargı insanlara sıkıntı veren, işi engelleyen, problem çıkartan bir kurum halinde görülüyor ve gözleniyor'' dedi. 
     Herkesin hukuka saygılı olma zorunluluğu bulunduğunu ifade eden TBB Başkanı Özok, sözlerini şöyle sürdürdü 
     "Yargıçlar bağımsız ve özgür olacak. Kararlarını verirken vicdanının, dosya ve hüküm arasında özgür bağımsız kararıyla konuşarak ülkede hakkın, adaletin gerçekleşmesini sağlayacak. Ülkemizde böyle mi Maalasef hayır. Anayasada yargının ve yargıçların bağımsız olduğu yazılıdır. Hiçbir mevki ve makamın yargıçlara yazılı ve sözlü talimat veremeyeceği yazılıdır. Ama, uygulama böyle midir Asla böyle değildir. Özellikle Yüksek Hakimler ve Savcılar Kurulu dediğimiz kurum, yargıçların bütün özlük işlerini, atamalarından tutunuz terfisine kadar geleceği ile ilgili her türlü kararları vermektedir. İktidarın temsilcisi olan Adalet Bakanı ve müsteşar bu kurumdadır. Son derece başarılı, sevilen, sayılan yargıç arkadaşlar çeşitli nedenler ile çeşitli yerlere tayin edilmektedir. Yargıçların, yargının bağımsızlığı tamamen Anayasanın içinde kalmıştır. Yargıç arkadaşlarımız bağımsızlığı, özürlüğü içtenlikle yaşayamamaktadır. Hukuk devleti olmanın temel taşı yargı bağımsızlığıdır. Çünkü, hukuk devleti olmazsa olmaz koşullarından biri yargı bağımsızlığıdır. Hukuk kurallarını ihlal eden yürütme, ya da Anayasaya aykırı yasalar çıkartan TBMM ya da parlamentonun bu eylem ve davranışlarını hukuk içine çekecek tek güç tek el yargıdır. Denetleyecek, Anayasaya uygunluğunu sağlayacak bağımsız yargıdır. O nedenle yargının bu fonksiyonunu sağlayabilecek alt yapının, donanımın, kadroların mutlaka hayata geçirilmesi lazım.'' Yargının içine ahbap, çavuş, dost, akraba ilişkilerinin de sokulduğuna dikkat çeken Özok, "Hiç bir Adalet Bakanı 'Yargıyı etkilemiyorum' diyemez. Dediği zaman inandırıcı olmaz. Ülkemizdeki insan yapısı, doğası beklentisi, sayın Adalet Bakanı, ne kadar ilkeli ve dürüst olursa olsun bunu yerine getiremeyecek kadar yaygın bir anlayıştır. Adalet Bakanı bu beklentileri yerine getirmediği zaman kendisi yerinde kalamayacaktır. Yerine başka bir arkadaş gelecektir. Bunlar yargı bağımsızlığı ile uzaktan yakından bağdaşır şeyler değil'' dedi. 
     
     YENİ KANUNLAR ACELEYE GELDİ 
     Yürürlük tarihi 1 Haziran'a ertelenen yeni yasaların da jet hızıyla geçirildiğini, bu yasaların Türkiye'de büyük sıkıntılara neden olacağını da iddia eden Özok, "Çok aceleye getirdiler. Türkiye'nin hukuk düzeni alt üst edildi. Daha sakin, yumuşak geçiş yapılabilirdi. 80 yıllık bir birikimi birden yok sayamazsınız. Ama yürürlüğe girdiğinden itibaren bizim yasamız. Uygulamak zorundayız'' diye konuştu. 
     
</TEXT>
</DOC>
