<DOC>
<DOCNO> 332916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/soneko13.html </URL>
<DATE> 2005/04/13/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Dışbank, 107 trilyon kar elde etti... 
</HEADLINE>
<TEXT>

     Türk Dış Ticaret Bankası A.Ş. Dışbank , 2004 yılında 107 trilyon 171 milyar lira kar elde etti. 
     Dışbank'ın İMKB'ye gönderdiği 1 Ocak-31 Aralık 2004 hesap dönemine ait enflasyona göre düzeltilmiş konsolide olmayan bilançoda yer alan verilere göre, bankanın 2003 yılında 195 trilyon 414 milyar lira olan karı yüzde 45.16 gerileyerek 2004 yılında 107 trilyon 171 milyar lira oldu. 
     Bilanço verilerine göre, Dışbank'ın 2004 yılındaki faiz gelirleri 850 trilyon 866 milyar lira olurken, faiz giderleri 499 trilyon 138 milyar lira, net faiz gelirleri de 351 trilyon 728 milyar lira olarak gerçekleşti. 
     Dışbank 2004 yılında 123 trilyon 447 milyar lira net ücret ve komisyon geliri sağlarken, net temettü gelirleri 1 trilyon 148 milyar lira, net ticari karı ise 100 trilyon 862 milyar lira oldu. Böylece banka diğer faaliyet gelirleriyle birlikte toplam 594 trilyon 797 milyar lira faaliyet geliri sağladı. Bankanın faaliyet karı ise 113 trilyon 856 milyar lira oldu. 
     
</TEXT>
</DOC>
