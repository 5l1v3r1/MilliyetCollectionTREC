<DOC>
<DOCNO> 342828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/son/sonyas07.html </URL>
<DATE> 2005/05/15/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Yeniden aşk zamanı 
</HEADLINE>
<TEXT>

     
     Mehmet Coşkundeniz POSTA 


     Terk edenin arkasından daha ne kadar ağlayacaksınız Giden gitti ve artık dönmeyecek. Hatta çoktan yeni bir aşka başladı bile. Peki siz neyi bekliyorsunuz Birinin gelip sizi dürtmesini mi 
Havalar ısınıyor, yaz geliyor ve siz hala uyuyorsunuz. Silkinin bakalım, uyanın kış uykusundan. Ortalık kıpır kıpır. Kızlar, erkekler dışarılara attı kendilerini. Tamam yorucu bir aşktın çıktınız. Üstelik terk edildiniz. Haydi, daha da ileri gideyim, aldatıldınız. Ama bu dünyanın sonu değil ki... Şöyle düşünün. Sizi aldatan, terk eden o vefasız ne yapıyor şimdi Sizin gibi acı mı çekiyor sanıyorsunuz Tabii ki hayır. Yeni aşkıyla gününü gün ediyor. Sizin halinizi anlatan ortak dostlarınıza da sadece "Haydi yaaa, yazık valla" diyor. Bir dakika, bir dakika, gerçekten kendinizi acınacak durumda mı hissediyorsunuz Yapmayın tanrı aşkına. Gittiyse gitti, terk ettiyse etti, ne var yani Siz ondan önce de yaşıyordunuz, ondan önce de bir hayatınız vardı. Dostlarınız, aileniz ve tabii ki potansiyel sevgili adaylarınız... 
     Peki bu potansiyel sevgili adayları nerededir Ne yerler, ne içerler Nerelere giderler Buyrunuz, okuyunuz... 
1-İşyerleri 
İşyerlerinde her gün birlikte olduğunuz çok sayıda arkadaşınız var. Bugüne kadar onlara sadece arkadaş gözüyle bakıyordunuz ama şimdi her şey değişti. Her gün aynı serviste işe birlikte gidip geldiğiniz, karşılıklı masalarda çalıştığınız, aynı odayı paylaştığınız iş arkadaşlarınız sizin için birer potansiyel sevgili adayıdır. Uzmanlara göre, işyerinden biriyle flört etmek çok avantajlı. Çünkü normal bir ilişkide aylar süren birbirini tanıma devresi işyerindeki bir ilişkide çok daha kolaylaşıyor. Üstelik iş ortamında kimse kimseden sır saklayamaz 
     2-Okul 
"Ben çalışmıyorum, henüz öğrenciyim" diyorsanız daha da şanslısınız. Okul hayatı gerçekten çok farklıdır. Herkes, herkesin arkadaşıdır ve aslında herkes herkes için bir sevgili adayıdır. Şimdi bir düşünün bakalım, siz terk edildikten sonra sizi en çok teselli eden karşı cinsten arkadaşınız kimdi Kim sizi hiç yalnız bırakmadı Sürekli arayıp hatırınızı sordu, sizinle gezdi, derdinizi dinledi İşte o sizin potansiyel sevgili adayınızdır. Çünkü zaten onun da size ilgisi var. 
     3-Eğlence yerleri 
Barlar, restoranlar, kafeler... Her gün yüzlerce insanın girip çıktığı, her an değişik birini görebileceğiniz eğlence yerlerinde hayatınızın aşkını bulma imkanınız var elbette. Ancak biraz dikkatli olmalısınız. Yüreğinizdeki yara hala kanıyor. Eğlence yerlerinde gerçekten aşka önem veren, aşkı yaşamak isteyen insanlarla karşılaşabileceğiniz gibi "Gönlümü eğlendireyim, yatayım kalkayım" diyen insanlar da vardır. Ve onlar çok çok iyi aşık rolü oynar. Eğlence yerinde tanıştığınız sevgili adayınızı epey test etmelisiniz. Daha ilk gece "Haydi bana gidelim" diyenden hemen uzaklaşın 
     4-Sergiler, sanat etkinlikleri 
Sanatla ilgilenen insan, aşkı ve hayatı sorgulayabilen insandır. Bu tür yerlerde tanışacağız sevgili adayları sizin için aynı zamanda çok iyi bir konuşma arkadaşı olacaktır. Ancak sizin de sanata karşı ilginiz olması gerekiyor. Yoksa sıkılırsınız. Siz sıkılmasanız bile, bir süre sonra karşınızdaki sıkılır ve bu aşk da hüsranla biter... 
     5-İnternet 
"Sanal alem, yalan alem" derler ama siz aldırmayın. Piyango size de vurabilir. İnternetteki sohbet odaları, çöpçatan siteleri birçok kişinin bir araya geldiği yerlerdir. Aslında zaten birçoğu kendisine sevgili aramaktadır. Tabii yatak arkadaşı arayanlar da var. İnternetten biriyle tanışacaksanız, sanal ortamda konuşmayı fazla uzatmayın. Konuşun, tanışın ve kısa sürede buluşun. Böylece aranızda bir elektrik olacaksa hemen oluşsun. Yoksa öyle yaz babam yaz şeklinde vaktinizi boşa harcamayın. 

     
</TEXT>
</DOC>
