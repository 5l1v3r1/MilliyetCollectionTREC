<DOC>
<DOCNO> 345656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/soneko30.html </URL>
<DATE> 2005/05/25/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Danimarka'daki sperm bankası iflasın eşiğinde... 
</HEADLINE>
<TEXT>

     Danimarka’da hükümetin, sperm vericilerine vergi getirme tasarısı, dünyanın en büyük sperm bankasını "iflas tehlikesi" ile karşı karşıya bıraktı. 
     Danimarka’da faaliyet gösteren ve "sektörde" dünyanın en büyüğü sayılan sperm bankası Cryos International Sperm Bank, hükümetin sperm vericilerine 500 kron yaklaşık 117.5 YTL gelir vergisi uygulamaya hazırlanmasına "kaynaklarını vazgeçireceği" gerekçesiyle karşı çıktı. 
     Bankanın konuya ilişkin açıklamasında, "Yapılan işin çok özel bir iş olduğu, bu nedenle normal gelir vergisi mevzuatına tabi tutulmaması gerektiği" savunuldu. 
     Açıklamada, vericilerin çoğunluğunu dar gelirli öğrencilerin oluşturduğu, ağır vergi yükünün bu kişileri faaliyetten caydıracağı savunuldu. 
     Danimarka’da 3 şubeyle faaliyet gösteren Cryos International Sperm Bank’ın, topladığı "mevduatla" her yıl tüm dünyada 1,000 civarında gebeliğe yardımcı olduğu kaydediliyor. 
     
</TEXT>
</DOC>
