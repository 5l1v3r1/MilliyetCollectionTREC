<DOC>
<DOCNO> 314824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/yasam/yas02.html </URL>
<DATE> 2005/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızını buldu, kendi öldü 
</HEADLINE>
<TEXT>


Marusa Kalandadze, kaçırılan kızı Anna'yı Gürcistan'a gönderdi. Ancak dün boğulmuş halde bulundu. Katil zanlısı ise, kızını kaçıran Nurullah Baybaşin 

SÜHEYLA GÖZDERELİLER DHA 

Yalova'ya 7 yıl önce bavul ticareti için Gürcistan'dan gelip bir Türk'le evlendikten sonra boşanarak oturma izni alan Marusa Kalandadze 43 , geçimini evlere temizliğe giderek sağlıyordu. Çınarcık Yolu'ndaki prefabrik konutlarda oturan Kalandadze'nin kızının peşini bırakmayan Nurullah Baybaşin 19 , bir ay önce Anna'yı zorla kaçırdı. 
Kalandadze'nin şik yeti üzerine Anna 15 bulunarak annesine teslim edildi. Annesi Gülbahar Baybaşin'i bıçaklamak suçundan sabıkalı Baybaşin de tutuklanarak cezaevine gönderildi. Ancak Nurullah Baybaşin, 2 hafta önce, tutuksuz yargılanmak üzere serbest bırakıldı. 

Baybaşin aşiretinden 
Kızı Anna'yı memleketi Gürcistan'a gönderen Marusa Kalandadze ise dün, elektrik kablosuyla boğulmuş şekilde bulundu. Kalandadze'nin cesedi otopsi için İstanbul'da morga kaldırıldı. Kalandadze'yi, kızı Anna'yı kaçırdığı iddiasıyla tutuklanan ve 2 hafta önce serbest bırakılan Nurullah Baybaşin'in öldürdüğü iddia edildi. 
Katil zanlısı olarak aranan Baybaşin'in annesi Gülbahar 42 gözaltına alındı. Baybaşin'in, Hollanda'da cezaevinde bulunan Diyarbakırlı uyuşturucu kaçakçısı Hüseyin Baybaşin'in aşiretinden olduğu belirtildi. 




</TEXT>
</DOC>
