<DOC>
<DOCNO> 334105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/magazin/axmag02.html </URL>
<DATE> 2005/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayruk'a 'kapı kolu' davası 
</HEADLINE>
<TEXT>


Eski atölye sahipleri, modacı Yıldırım Mayruk ile yardımcısı Barbaros Şansal aleyhine 'tarihi kapı kolları ve tuvalet taşlarını çaldıkları' iddiasıyla dava açtı 

MAGAZİN SERVİSİ 

Modacı Yıldırım Mayruk ve yardımcısı Barbaros Şansal, İstanbul Teşvikiye'deki eski atölyelerinin sahibi Fatoş Kipman'la mahkemelik oldu. İki ünlü ismin, tarihi kapı kollarıyla tuvalet taşlarını çaldıkları iddiasıyla savcılığa suç duyurusunda bulunan Kipman, 27 bin YTL tazminat istedi. 

'Kötülük peşinde' 
İddialar nedeniyle kırıldıklarını kaydeden Şansal, "Fatoş Hanım 70 yaşında. Hep kötülük peşinde koşan bir kadın. Biz daireden çıktıktan 12 gün sonra kapı kollarını çaldığımıza dair şik yette bulunmuş" dedi. Kipman'ın savcılığa sunduğu 2 belgenin de sahte çıktığını belirten Şansal, "Zaten kapının kolları bile yoktu. Daireyi biz yaptırdık. Aldığımız kapı kollarının faturalarını da sunduk. Böyle çocukça bir iddiayla şik yette bulunması bizi çok üzdü" diye konuştu. 

'Asansörü kapattırdı' 
Kipman'ın, kendilerinin kullanmaması için asansörü bile kapattırdığını anlatan Şansal, şunları kaydetti "Yıldırım Bey koltuk değnekleriyle merdivenleri çıkmak zorunda kalmıştı. Fatoş Hanım tazminat ve ceza davası açmış. Daha birçok dava açacağını söylemiş." 



</TEXT>
</DOC>
