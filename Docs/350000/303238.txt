<DOC>
<DOCNO> 303238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/siyaset/axsiy02.html </URL>
<DATE> 2005/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül'den 'din' yanıtı 
</HEADLINE>
<TEXT>


Dışişleri Bakanı, 'Din elden gidiyor' diyen Rahşan Ecevit'e cevap verdi İktidarlarında imam hatip okulları, Kuran kursları kapatıldı 

SALİHA ÇOLAK Ankara 


Rahşan Ecevit'in, "Din elden gidiyor. Takkenin üzerine haç geliyor" sözlerine AKP'lilerden yanıt geldi. 
Dışişleri Bakanı Abdullah Gül Aklıma partisinin iktidar olduğu dönemlerde, imam hatip okullarının, Kuran kurslarının nasıl kapatıldığı ve Türkiye'de İslamiyeti anlatacak bütün kurumların, merkezlerin nasıl zayıflatıldığı geldi. 
Musa Uzunkaya Samsun Milletvekili Rahşan Hanım'ın, DSP iktidarında 'AB'ye girersek dinimiz zarar görür' diye açıklamaları olmadı. 'Din elden gidiyor' diyorsa bu hassasiyetini kutluyorum. AB'ye girmekle Türkiye takkesine haç takmaz. Korkmasın, bizim mal kaliteli, iyi satar. 
Said Yazıcıoğlu Ankara Milletvekili Din elden gitmez. Hıristiyan vatandaşlar için ibadethaneler açılıyor. İhtiyaç varsa, onu karşılamak tabii bir şeydir. 
Faruk Çelik Bursa Milletvekili 'Korku tüneline gidiliyor' denilecek Türkiye yok artık. Kimse korku yaratmasın. 
Gül, İsmet İnönü'nün kendisine, "Musul'un Türk topraklarına katılmasını" vasiyet ettiğini söyleyen Bülent Ecevit'e de, "Sarıkamış'ın yıldönümünde Genelkurmay'ın yaptığı açıklamaya baksın" yanıtını verdi. Orgeneral Hilmi Özkök, "Sarıkamış yönetim biliminde hayal ile gerçek ve yönetilemeyen risk ile yönetilebilir riskin ne anlama geldiğini gösteren en güzel örnektir" demişti. 


</TEXT>
</DOC>
