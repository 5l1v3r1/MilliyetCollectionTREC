<DOC>
<DOCNO> 335695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sonyas25.html </URL>
<DATE> 2005/04/21/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Chicago'da Meryem Ana siluetine akın... 
</HEADLINE>
<TEXT>

     ABD'nin Chicago kentinde bir tünelin nemli duvarında oluşan Meryem Ana siluetini görmek isteyen Amerikalılar buraya akın etti. 
     Bir tünelin ıslak duvarında pazartesi günü ortaya çıkan şeklin bulunduğu yerin önüne mumlar, Amerikan bayrakları, Papa 2. Jean Paul'ün portreleri ve çiçek buketleri bırakıldı. 
     Sıra halinde ve sessizlik içinde bekleyenler, siluete dokunarak dua ettiler. 
     Dijital fotoğraf makinasıyla siluetin resmini çeken ve 9 yaşındaki kızına gösteren 39 yaşındaki Francisco Perez, ''İşte onu görebilirsiniz'' dedi. 
     Duvarın önünde gözyaşları içinde dua eden 57 yaşındaki Raven Leroux da ''İlk defa beni böyle derinden etkileyen bir şey görüyorum. Enerjiyi hissedebiliyorum'' diye konuştu. 
     Chicago Başpiskoposu ise ''mucize'' konusunda bir açıklama yapmadı. 

     
</TEXT>
</DOC>
