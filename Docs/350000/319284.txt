<DOC>
<DOCNO> 319284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sonsiy10.html </URL>
<DATE> 2005/02/28/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Bakanlar Kurulu toplantısı başladı... 
</HEADLINE>
<TEXT>

     Bakanlar Kurulu, Başbakan Recep Tayyip Erdoğan'ın başkanlığında saat 11.20'de toplandı. 
     Alınan bilgilere göre, Dışişleri Bakanı ve Başbakan Yardımcısı Abdullah Gül, dış politikada yaşanan gelişmeler konusunda kurul üyelerine bilgi verecek. 
     Devlet Bakanı ve Başbakan Yardımcısı Mehmet Ali Şahin de AB uyum çalışmaları konusunda bir sunum yapacak. 
     Öte yandan, toplantıda, Bakanlar Kurulu'na ve Bakanlar Kurulu'ndan TBMM'ye sevk edilecek bazı kanun tasarıları da ele alınacak. 
     Isparta Milletvekili Erkan Mumcu'dan boşalan Kültür ve Turizm Bakanlığı'na atanan Atilla Koç da Bakanlar Kurulu toplantısına ilk kez katılıyor. 
     
</TEXT>
</DOC>
