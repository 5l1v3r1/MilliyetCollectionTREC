<DOC>
<DOCNO> 327458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/siyaset/siy01.html </URL>
<DATE> 2005/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Gönül Türk kadını evinin süsü 
</HEADLINE>
<TEXT>



Milli Savunma Bakanı Vecdi Gönül, Türk kadının evinin süsü, erkeğinin şerefi olduğunu belirterek, "Batı kadınları ise maalesef ezilmektedir" dedi. AKP Kocaeli İl Kadın Kolları Teşkilatı'nca düzenlenen Dünya Kadınlar Günü Dayanışma Çayı'na eşiyle katılan Gönül, toplumda kadının yerinin çok önemli olduğunu belirterek, şunları söyledi "Bugün iktidardaysak, sizlerin sayesinde. Sizler oy verdiniz, eşlerinizi teşvik ettiniz, sizlerin sayesinde Türkiye'de bugün huzurlu günler meydana geldi." Dünya Kadınlar Günü kutlamalarının Batı'dan geldiğini ifade eden Gönül, şöyle devam etti "Bizim kadınımızın böyle bir talebi yoktu. İnsanlar her zaman kendinde olmayanı ister. Batı kadınları da 'Keşke Türk hanımlarının yerinde olsaydık' diye düşünürler. Avrupa'da 450 milyon insan yaşıyor, bunların yüzde 27'si evlilik dışı doğmuştur. Demek ki 100 milyondan fazla insan, evlilik dışı doğmuş. Bunun ahlaki tarafını bir kenara bırakıyorum. Bu çocukların yetiştirilmesi, kadınların, annelerin üzerinde kalmış." 



</TEXT>
</DOC>
