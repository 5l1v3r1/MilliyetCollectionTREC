<DOC>
<DOCNO> 316132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sonspo09.html </URL>
<DATE> 2005/02/17/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Kadıköy bu akşam rekor bekliyor .. 
</HEADLINE>
<TEXT>

     Real Zaragoza maçı biletlerine taraftarın gösterdiği ilgiden memnun olan yöneticiler, seyirci ve hasılat rekoru bekliyor. 
     
     Maç saatinde biter’ 
     UEFA Kupası 3. tur ilk maçında bu akşam İspanya’nın Real Zaragoza takımını ağırlayacak olan Fenerbahçe, rövanş için avantajlı bir skor hedeflerken, taraftarlar da takımlarına her zamanki gibi destek vermek üzere tribünlerde yerlerini almaya hazırlanıyor. Kupayı kazanmasını istediklerini takımlarının İspanyol ekibiyle yapacağı karşılaşmanın önemini bilen Sarı - Lacivertliler, biletlerin çoğunu tüketti. Çok az sayıda bilet kaldığını belirten yöneticiler, bunların da maç saatine kadar satılmasını beklediklerini dile getirdi. 
     
     En düşük 27 bin 815 
     Yöneticiler, Real Zaragoza karşılaşmasında sezonun seyirci ve hasılat rekorunun kırılabileceği düşüncesinde. Fenerbahçe bu sezon en çok seyirciyi ligin 2. haftasındaki Samsunspor maçında çekmişti. Bu müsabakayı 41 bin 899 kişi izlemişti. Şampiyonlar Ligi’ndeki Olympique Lyon karşılaşmasında ise tribünlerde 41 bin 764 taraftar yer almıştı. Sparta Prag maçı 40 bin 528, Manchester United mücadelesini ise 27 bin 815 kişi çekmişti. Bugünkü karşılaşmada hem seyirci hem de hasılat rekoru kırılması bekleniyor. 
     
</TEXT>
</DOC>
