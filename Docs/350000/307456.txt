<DOC>
<DOCNO> 307456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sondun40.html </URL>
<DATE> 2005/01/18/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Türkiye AİHM'de yine mahkum 
</HEADLINE>
<TEXT>

     Avrupa İnsan Hakları Mahkemesi AİHM , Türkiye aleyhine açılan iki ayrı davayı bugün kararı bağladı. 
     Abdullah Menteşe, Zühra Bozkuş, Hatun Demirhan, Mustafa Demirhan, Ayşe Harman ve Süleyman Maço isimli vatandaşların ortak başvurusunu değerlendiren AİHM, Türkiye'nin Avrupa İnsan Hakları Sözleşmesi'nin AİHS yaşam hakkıyla ilgili 2. ve mağduriyetin karşılanması hakkıyla ilgili 13. maddesini ihlal ettiği görüşüne vardı. 
     Aynı davada diğer şikayet maddelerini kabul etmeyen AİHM, Türkiye'nin Abdullah Menteşe, Zühra Bozkuş, Mustafa Demirhan ve Süleyman Maço'ya, kişi başına 15 bin euro ve mahkeme masrafı olarak toplam 10 bin euro ödemesini kararlaştırdı. 
     AİHM, Mehmet Ali Dolaşan ve Mehmet Reşat Özdoğan isimli vatandaşların açtığı davada da, AİHS'nin adil yargılanma hakkıyla ilgili 6. maddesinin ihlal edildiği görüşüne vardı, ancak maddi tazminata gerek görmedi. Türkiye, bu ikinci davada başvuruda bulunanlara toplam 1000 euro mahkeme masrafı ödeyecek. 
     
</TEXT>
</DOC>
