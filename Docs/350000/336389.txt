<DOC>
<DOCNO> 336389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/son/sondun05.html </URL>
<DATE> 2005/04/24/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Arnold Schwarzenegger'den 'Ermeni soykırımını anma günü'... 
</HEADLINE>
<TEXT>

     Kaliforniya Valisi Arnold Schwarzenegger, 24 Nisan 2005 tarihini, California eyaletinde ''Ermeni soykırımını anma günü'' ilan etti. 
     ''Terminatör'' lakaplı Hollywood yıldızı Vali Schwarzenegger, yayımladığı bildiride, ''90 yıl önce bugün, Osmanlı Türk hükümetinin Ermeni kültürüne, zalim sürgün, hapsetme ve Ermeni soyundan gelen kadın, erkek ve çocukları katletme yoluyla bir terör savaşı başlattı. 1923'e gelindiğinde Osmanlı İmparatorluğu yıkıldı ancak, etnik temizlikteki canavar girişimi 1.5 milyondan fazla Ermeni'nin katledilmesine ve 500 bin hayatta kalanın da atayurdundan zorla sürülmesine yol açtı'' ifadelerini kullandı. 
     Schwarzenegger, Ermenistan dışında en fazla Ermeni nüfusunun Kaliforniya'da yaşadığını ve eyaletin tarih, sanayi ve kültürüne damgasını vurduğunu kaydetti. 
     Schwarzenegger, ''medeniyeti miras alan gelecek nesillerin yararına, hoşgörüsüzlük ve katliamdan uzak bir geleceği garantilemek için tarihten ders çıkarılması gerektiğini'' belirttiği ilanında, ''ben Arnold Schwarzenegger, Kaliforniya eyaleti Valisi olarak, 24 Nisan 2005 tarihini, Ermeni soykırımını anma günü ilan ediyorum'' dedi. 

     
</TEXT>
</DOC>
