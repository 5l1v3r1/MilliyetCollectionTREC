<DOC>
<DOCNO> 329183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/yasam/yas06.html </URL>
<DATE> 2005/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Terri Schiavo öldü 
</HEADLINE>
<TEXT>


13 gün önce suni beslenme tüpü çekilen Schiavo son nefesini verdi 

SEMA EMİROĞLU New York 

ABD'nin gündemini haftalardır meşgul eden ve hayatta tutulması Beyaz Saray'dan Kongre'ye, dinci - muhafazak r çevrelerden Vatikan'a kadar pek çok yerde tartışma yaratan beyin hasarlı Terri Schiavo, dün hayata veda etti. 15 yıldır bitkisel hayatta olan Schiavo'nun 41 suni olarak beslenmesini sağlayan tüp, 13 gün önce Florida eyalet mahkemesinin kararıyla çıkarılmıştı. 
CNN televizyonu, Schiavo'nun öldüğü sırada yanında, beslenme tüpünün çıkarılmasından yana olan ve hukuki vek leti elinde bulunduran eşi Michael Schiavo'nun bulunduğunu haber verdi. Schiavo ailesinin avukatı David Gibbs ise, Terri Schiavo'nun erkek ve kız kardeşinin, ölümünden hemen önce yanında olduğunu söyledi. 

Otopsi yapılacak 
Schiavo'nun ölümünden hemen sonra, eşinin isteği üzerine, vücudunda otopsi yapılacağı bildirildi. Diğer konularda eşi Michael Schiavo'ya ters düşen Terri Schiavo'nun ailesi de bu isteğe destek verdi. 
Schiavo'nun ölümünden büyük üzüntü duyduğunu açıklayan Başkan George W. Bush, "Terri Shiavo'yu onurlandıran herkesi, tüm Amerikalıların, özellikle başkalarının merhametlerine bağlı biçimde yaşayanların memnunlukla karşılandığı, değer gördüğü ve korunduğu bir hayat kültürü inşa etmeye çağırıyorum" diye konuştu. Bush sözlerini, "Ciddi kuşkular ve soruların olduğu yerde yapılacak varsayım, hayat hakkından yana olmalıdır" diyerek bitirdi. Vatikan ise, Schiavo'nun ölümünü "cinayet" olarak nitelendirdi. 



</TEXT>
</DOC>
