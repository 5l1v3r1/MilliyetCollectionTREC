<DOC>
<DOCNO> 315963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/spor/spo02.html </URL>
<DATE> 2005/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kilit isim Alex 
</HEADLINE>
<TEXT>



Sahadaki merkez 
TEKNİK Direktör Daum'un, Real Zaragoza maçında tüm oyun sistemine Alex de Souza'nın üzerine kurduğu öğrenildi. Alman çalıştırıcının, hücuma çıkışlarda tüm topların Brezilyalı futbolcuyla buluşturulmasını istediği bildirildi. Kornerler ve tüm ölü topları da orta olarak içeriye yönlendirecek olan Alex, fırsat bulduğunda ceza sahasının içinde gol arayacak. 

Hazırlıklar tamam 
SARI - Lacivertliler, Real Zaragoza karşılaşmasının son hazırlıklarını dün akşam yaptığı tek antrenmanla tamamladı. Yarım saati basına açık yapılan çalışmada dar alanda pas ve kondisyona yönelik programlar uygulandı. Daum'un, idmanı basına kapattıktan sonra taktiksel çift kale maç yaptırdığı ve rakibin zayıf noktalarını oyuncularına tek tek anlattığı belirtildi. 

Victor Munoz 
'Kazanmaya geldik' 

FENERBAHÇE'NİN UEFA Kupası'ndaki rakibi Real Zaragoza dün özel uçakla İstanbul'a geldi. İspanyol kafilesini havaalanında Fenerbahçe Dış İlişkiler Koordinatörü Turgut Acar çiçeklerle karşıladı. Maçın son hazırlıklarını dün akşam Şükrü Saracoğlu Stadı'nda yapan Real Zaragoza, İspanya'ya avantajlı bir skorla dönmek istiyor. Sahanın zeminini beğenmeyen Teknik Direktör Munoz, "Fenerbahçe'yi yenmeye geldik. Seyircisinin desteğiyle oynayacağını biliyorum. Ama bizim de sahada ne yapacağımızı görecekseniz. UEFA'da iddialıyız" dedi. 

FENERBAHÇE GÜNLÜĞÜ 
Anelka'ya takip 
YENİ transfer Nicolas Anelka, Sarı-Lacivertli formayla ilk kez UEFA arenasında ter dökecek. Özellikle Fransız ve İngiliz basınının, bugünkü maça büyük ilgi gösterdiği öğrenildi. Yabancı basın mensuplarının Anelka'yı izlemek için İstanbul'a geldikleri bildirildi. 

Tuncay iddialı 
ŞAMPİYONLAR Ligi'ndeki golleriyle Fenerbahçe'nin UEFA Kupası'na katılmasında başrolü oynayan Tuncay, Real Zaragoza önünde zafere ulaşacaklarını iddia etti. Yıldız futbolcu, "Çok iyi bir takımız. Hedefimiz büyük. Real Zaragoza engelini aşıp, yolumuza devam edeceğiz" diye konuştu. 

Şölen hazırlığı 
SARI - Lacivertli taraftarlar, futbolcuları Real Zaragoza maçına özel tribün şovlarıyla motive etmenin planlarını yapıyor. Geçtiğimiz Avrupa sınavlarında kullanılan dev bayrakların bugün de tribünleri süsleyeceği bildirildi. Bu arada stada yanıcı maddelerin getirilmemesi istendi. 

Kaptandan mesaj 
ÜMİT Özat, Zaragoza karşılaşmasında taraftarların 90 dakika boyunca sabırla destek vermesi gerektiğini söyledi. Tecrübeli kaptan, "Mutlaka gol ve goller bulmak zorundayız. Taraftarlarımıza düşen en büyük görev stres yaratacak atmosferden uzak durmaları. El birliğiyle zafere ulaşmalıyız" dedi. 

FENERBAHÇE - REAL ZARAGOZA 

NOBRE 
Fenerbahçe'nin bugünkü maçta en büyük kozlarından biri de Marcio Nobre olacak. Brezilyalı yıldız takımına avantaj sağlayacak goller için rakip defansı zorlayacak. 

SAVIO 
Zaragoza'nın 31 yaşındaki yıldızı Savio, Villa ile birlikte takımının hücum gücünü üstleniyor. Tecrübeli oyuncunun İspanya Ligi'nde 6 golü bulunuyor. 

FB 
Rüştü 
Önder 
Luciano 
Servet 
Ümit 
Serhat 
Selçuk 
Alex 
Tuncay 
Anelka 
Nobre 

RZ 
Luis Garcia 
Alvaro 
Milito 
Toledo 
Ponzio 
Movilla 
Soriano 
Zapater 
Galletti 
Villa 
Savio 

111. sınavı 
FENERBAHÇE'NİN, UEFA Kupası 3. turunda bugün Real Zaragoza ile oynayacağı kritik 90 dakika tarihindeki 111. Avrupa sınavı olacak. Sarı - Lacivertliler, Avrupa arenasında bugüne kadar yapılan 110 maçın 34'ünü kazanırken, 61 kez mağlup oldu, 15 maçta da berabere kaldı. Rakip fileleri 117 kez havalandıran Kanarya, kalesinde 195 gol gördü. 

UEFA'da bugün 
18.00 D.Kiev Ukr - Villarreal İsp 
19.30 Grazer Avu - M'Brough ing 
20.00 CSKA Rus - Benfica Por 
21.30 A.Aachen Alm - AZ Alkmaar Hol 
21.30 Basel İsv - Lille Fra 
21.45 Olympiakos Yun - Sochaux Fra 
21.45 Heerenveen Hol - Newcastle İng 


</TEXT>
</DOC>
