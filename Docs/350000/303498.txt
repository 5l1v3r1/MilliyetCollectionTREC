<DOC>
<DOCNO> 303498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sonyas10.html </URL>
<DATE> 2005/01/04/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Yapay göğüsle daha uzun hayat 
</HEADLINE>
<TEXT>

     Kanser nedeniyle göğüsleri alınan kadınların, estetik ameliyatla göğüs yaptırmaları ömür beklentilerini kısaltmıyor, aksine uzatıyormuş. 
     Uzmanlar, meme taramalarının sağlıklı yapılmasını engelleyeceği ve olası belirtilerin atlanmasına neden olabileceği için, göğüs implantlarını önermiyordu. 
     ABD Kuzey Kaliforniya Kanser Araştırma Merkezi'nde 5 bin kanser hastası kadın üzerinde, 12 yıl süren bir araştırma yapıldı. Kadınların yüzde 21'i, gögüsleri alındıktan sonra implant yaptırdı. İmplant takılan kadınlarda, nükseden kanserden ölüm riski yüzde 12.4 olarak saptanırken, bu risk implant takılmayan kadınlarda yüzde 19.7 olarak belirlendi. 
     Doktorlara göre yapay göğüse kavuşan kadınların kendilerine olan güvenlerinin artması ve daha sık kontrole gitmeleri ölüm oranını azaltıyor. 
     
</TEXT>
</DOC>
