<DOC>
<DOCNO> 310455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/yasam/yas01.html </URL>
<DATE> 2005/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendi yavrunuzu kanser etmeyin 
</HEADLINE>
<TEXT>


Son araştırmalardan, ebeveynlere çok önemli bir uyarı çıktı Sigara içilen evde büyüyen çocuklarda akciğer kanseri riski, içilmeyen eve göre tam 3 kat artıyor 


İNGİLTERE'DE Imperial College bilim adamlarının 7 yılda 123 bin kişi üzerinde yaptığı araştırmanın sonuçları açıklandı. 'Pasif içicilikle' akciğer kanseri arasındaki bağlantıyı araştıran bilim adamları, evlerinde sürekli sigara dumanına maruz kalan çocukların kanser riskinin, tam 3 kat arttığı ortaya çıkardı. 

Hemen bırakın 
ARAŞTIRMADA izlenen 123 bin kişinin bir kısmının sigara içtiğini belirten bilim adamları, kendisi sigara içmeyip, çocukluğunda sigara içilen evde yaşayan kişilerin de tehdit altında olduğunu tespit etti. Kanser Araştırma Vakfı da, araştırmayı değerlendirirken, bu sonuçların sigara içen anne babalara yeni sorumluluklar yüklediğine dikkat çekti. 


</TEXT>
</DOC>
