<DOC>
<DOCNO> 341613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sontur05.html </URL>
<DATE> 2005/05/11/ </DATE>
<TIME> 04.30 </TIME>
<AUTHOR>  </AUTHOR>
<HEADLINE>
Osman Öcalan Silahlı mücadele devri bitti 
</HEADLINE>
<TEXT>

     İhsan DÖRTKARDEŞ DHA 

TERÖR örgütü PKK'dan geçen yıl bir grup arkadaşıyla ayrılarak Yurtsever Demokrat Parti’ PWD adlı ayrı örgüt kuran bölücübaşı Abdullah Öcalan'ın kardeşi Osman Öcalan, Kürtler'in silahlı mücadele yapmasına gerek kalmadığını, bu konudaki görüş ayrılığı nedeniyle PKK'dan ayrıldığını söyledi. 
     Alman Radyolar Birliği’nin sorularını yanıtlayan Osman Öcalan, Türkiye’den 26 yıl önce ayrıldığını, 17 yıl dağlarda yaşadığını belirterek, halen faaliyet gösterdiği Kuzey Irak’ı Özgür Kürdistan’ olarak tanımladı. PKK ile ideoloik veya askeri bağının kalmadığını söyleyen Öcalan, Türkiye’de silahlı değil, siyasal mücadeleye ihtiyaç var. Bu açıdan PKK ile kesinkes farklı görüşlere sahibiz. Bizim için silahlı mücadele devri bitmiş, siyasal mücadele devri başlamıştırö dedi. 
     Osman Öcalan, PKK'nın 5 bine yakın silahlı teröristinden 2 bin kadarının Türkiye'de diğerlerinin İran ve Irak topraklarında olduğunu anlatırken, şu iddialarda bulundu 
     Devlet televizyonunda haftada yarım saat Kürtçe yayın yapılması halkın ihtiyaçını karşılamaz. Okul yerine kurs açılabilir. Siyasal mücadeleyle halkın gücü harekete geçirilirse, bu askeri mücadeleden daha fazla etkili olacak ve Türk Devleti adım atmaya zorlayacaktır. Çözüm sadece demokrasiyle mümkündür. Bölge demokrasi ile eğitimsizlik, açlık ve sefaletten kurtularak, özgürlüğe kavuşacaktır.ö Mesut Barzani liderliğindeki Irak Kürdistan Demokrat Partisi ile Celal Talabani'nin liderliğini sürdürdüğü Kürdistan Yurtsever Birliği’ni dost güçler’ olarak nitelendiren Osman Öcalan, şöyle devam etti 
     PKK'da 1992’den 2003 yılına kadar PKK içinde muhalefettim. Bundan dolayı 3 yıl üyeliğim donduruldu. PKK beni zindana attı, sorguladı, yargıladı, şartlı idam cezası verdi. Görüşlerimde ısrar edersem idam edilecektim. İdam durumunun ortada kalması için bir süre görüşlerimi dondurdum. PKK'nın dünya ve Kürtler’le ilişkileri iyi değil, özel yaşama müsade etmiyor. Bütünüyle kollektif, yani insan iradesini zorlayan, insanın hak ve özgürlüklerini tanımayan bir hareket olduğu için ayrılıp, yeni bir hareket geliştirmek kararına vardık. Artık kendimi bir PKK’lı olarak görmüyorum.ö 
     
</TEXT>
</DOC>
