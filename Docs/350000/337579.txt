<DOC>
<DOCNO> 337579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/guncel/axgun01.html </URL>
<DATE> 2005/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tank, otomobili ezdi geçti 2 ölü 
</HEADLINE>
<TEXT>


Çatalca'daki eğitimden dönen tankla otomobil çarpıştı. Tankın altında kalan otomobilde bulunan 2 kişi olay yerinde öldü 

HALUK ATALAY İstanbul 

Boş bir arazide eğitim atışı yaptıktan sonra dün 10.30 sıralarında Hadımköy'deki 1. Zırhlı Tugay Komutanlığı'na dönen bir tank, Şeytanderesi mevkiinde bir otomobille çarpıştı. 
Tankın altında kalarak ezilen otomobilde bulunan Halim Akıncı ve İbrahim Candan, olay yerinde öldü. Akıncı ve Candan'ın cesetleri, itfaiyenin 4 saat süren çalışması sonucu ezilen otomobilden çıkarılabildi. 

İkinci kaza 
Kaza sonrası yeniden hareket ettirilen tank ise, bu kez yol kenarındaki başka bir otomobile çarptıktan sonra dereye yuvarlandı. Görgü tanıkları, tankın paletlerinin atması sonucu kontrolden çıkıp otomobili ezdiğini öne sürerken, askeri yetkililer de otomobilin hatalı sollama yaptığı için tankın altına girdiğini söyledi. 



</TEXT>
</DOC>
