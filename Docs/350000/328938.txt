<DOC>
<DOCNO> 328938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/soneko54.html </URL>
<DATE> 2005/03/31/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Ülker Gıda Genel Müdürlüğü'ne Ali Ülker atandı... 
</HEADLINE>
<TEXT>

     Ülker Gıda Sanayi ve Ticaret A.Ş. Genel Müdürlüğü'ne Ali Ülker atandı. 
     Ülker Gıda'dan Borsa'ya gönderilen açıklamada, Genel Müdür olarak görev yapan Mehmet Tütüncü'nün, holding bünyesinde başka bir göreve atanmak üzere görevinden ayrıldığı belirtilerek, boşalan Genel Müdürlük görevine Ali Ülker'in getirildiği bildirildi. 
     Ülker Grubu'nun Onursal Başkanı Sabri Ülker'in torunu olan Ali Ülker, iş hayatına 1985 yılında Ülker Gıda A.Ş. Kalite Kontrol Departmanı'nda stajyer olarak başladı. 
     1986-1998 yılları arasında çikolata üretim tesislerinde ve Atlas Gıda Pazarlama A.Ş. satış müfettişliğinde stajyer, Satış Yöneticisi, Satış Koordinatörü, Ürün Grup Koordinatörü ve Ürün Grup Müdürü olarak görev yapan Ali Ülker, 1998 yılında Atlas Gıda Pazarlama A.Ş.'nin Genel Müdürü, 2001 yılında Merkez Gıda Pazarlama A.Ş.'nin Genel Müdürü oldu. 2003 yılında Natura Gıda A.Ş.'nin Genel Müdürlüğü'ne atandı. 
     Ali Ülker, holdingde İcra Kurulu Üyesi ve Gıda Grubu Başkan Yardımcısı olarak görev yapıyor. 
     
</TEXT>
</DOC>
