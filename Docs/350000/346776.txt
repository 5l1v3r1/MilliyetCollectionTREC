<DOC>
<DOCNO> 346776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sontur25.html </URL>
<DATE> 2005/05/28/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Beden eğitimi öğretmeni Keban Barajı'nda kayboldu.... 
</HEADLINE>
<TEXT>

     Elazığ’da, serinlemek için Keban Baraj Gölü’ne giren beden eğitimi öğretmeni suda kayboldu. 
     AA muhabirinin aldığı bilgiye göre, arkadaşlarıyla birlikte plaj mevkiine giden 26 yaşındaki Yakup Çetinkaya 26 , serinlemek için baraj gölüne girdi. 
     Çetinkaya’nın bir anda gözden kaybolduğunu ve sudan çıkmadığını gören arkadaşları, jandarmaya haber verdi. 
     Olay yerine gelen Elazığ Emniyet Müdürlüğü Sualtı Dalgıç ekibi ve jandarmanın, Çetinkaya’nın cesedini arama çalışmalarını sürdürdüğü bildirildi. 
     Bu arada, Çetinkaya’nın nişanlısı Ebru Günaydınoğlu’nun olay sırasında şoka girdiği ve Elazığ Devlet Hastanesi’ne kaldırıldığı öğrenildi. 
     
</TEXT>
</DOC>
