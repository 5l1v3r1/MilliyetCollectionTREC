<DOC>
<DOCNO> 334589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sontur52.html </URL>
<DATE> 2005/04/18/ </DATE>
<TIME> 22.22 </TIME>
<AUTHOR>  </AUTHOR>
<HEADLINE>
Doktorlardan "Eylem Nöbeti"... 
</HEADLINE>
<TEXT>

     İstanbul Tabip Odası ve Sağlık Emekçileri Sendikası SES üyesi doktorlar, 21 Nisan'da gerçekleştirecekleri iş bırakma eyleminden önce Zeynep Kamil Kadın ve Çocuk Hastalıkları Hastanesi'nde gösteri yaptı. 
     Hastane bahçesinde toplanan doktorlar, ''Sağlık haktır satılamaz'', ''Hasta-doktor el ele birlikte mücadeleye'' sloganları atarak ve ''21 Nisan'da GöREVDEYİZ'' yazılı dövizler ile gemici fenerleri taşıyarak bir süre yürüdü. 
     Daha sonra grup adına basın açıklaması yapan İstanbul Tabip Odası Genel Sekreteri Dr. Ali Çerkezoğlu, ''Hükümet'in 'reform' adı altında sosyal haklarına el attığını'' öne sürerek, sosyal güvenlik kurumlarının tek çatı altında toplanması, genel sağlık sigortası ve katılım payı çalışmalarını eleştirdi. 
     Dr. Çerkezoğlu, ''Genel Sağlık Sigortası'nın külfetini bütün hastalar çekecek, nimetinden ise özel hastane patronları faydalanacak'' dedi. 
     Basın açıklamasının ardından doktorlar hastanenin konferans salonunda sorunlarını tartıştı. 
     İstanbul Tabip Odası ve SES tarafından, doktorların 21 Nisan Perşembe günü hastanelerde acil hastalar, çocuk, kanserli hastalar dışındaki hastalara hizmet vermeyecekleri bildirilmişti. 
     
</TEXT>
</DOC>
