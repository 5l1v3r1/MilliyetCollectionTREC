<DOC>
<DOCNO> 315037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sondun13.html </URL>
<DATE> 2005/02/14/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Blair'den itiraflar Halktan uzaklaştım 
</HEADLINE>
<TEXT>

     İngiltere Başbakanı Tony Blair ''halktan uzaklaştığını'' söyleyerek, geçmişteki hataları tekrarlamayacağını belirtti. 
     Blair, bahar aylarında yapılması planlanan genel seçimden önce düzenlenen parti konferansında, bir dönem ''kendini beğenmiş bir tutuma kapılıp halktan uzaklaştığını'' belirterek, ''bu en iyisini ben bilirim havasının halkı sıktığını anladığını'' bildirdi. 
     Yaşlandığını ve akıllandığını ifade eden Blair, geçmişteki hataları tekrarlamayacağını kaydetti. 
     Seçmene ''İşçi Partisi'ne tepki göstermek için liberal demokrat partiye oy vermeniz halinde bu muhafazakar partiye yarayacaktır'' uyarısında bulunan Blair, seçmenden bir dönem daha kendisine destek vermesini istedi. 
     Blair, kazanması halinde üçüncü dönemde ''dinlemek ve uygulamak'' yöntemini benimseyeceğini söyleyerek, ''Ne yapacaksak halkla birlikte yapacağız'' dedi. 
     
</TEXT>
</DOC>
