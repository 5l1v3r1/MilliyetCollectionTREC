<DOC>
<DOCNO> 316725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sonsiy09.html </URL>
<DATE> 2005/02/19/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Çelik Okul kayıtlarının öne alınması velilerin de işini kolaylaştıracak 
</HEADLINE>
<TEXT>

     Milli Eğitim Bakanı Hüseyin Çelik, 2005-2006 öğretim yılından itibaren, ilköğretimde kayıtların haziran ayında yapılmasının, velilerin de işlerini kolaylaştıracağını söyledi. 
     Bakan Çelik, Dünya Ehli-Beyt Vakfı'nca düzenlenen Ankara 3. Geleneksel Aşure Şöleni'ne katıldı. 
     Çelik, burada bir gazetecinin, ''ilköğretimde kayıt tarihinin öne alınmasına'' ilişkin sorusunu yanıtladı. 2005-2006 öğretim yılı kayıtlarının haziran ayında yapılacağını ve uygulamanın bundan sonra da devam edeceğini ifade eden Çelik, şunları söyledi 
     ''Eğitim-öğretim dönemine az bir zaman kala kayıtlar yapıldığında, gerekli hazırlıklar tamamlanamıyor. Hangi ilde, hangi okula öğrenci kaydedilmiş, bunu tespit edeceğiz. Okullar açılmadan ek ders ihtiyacı ne kadar bunu belirleyeceğiz. Bu uygulama velilerin de işlerini kolaylaştıracak.'' 
     
</TEXT>
</DOC>
