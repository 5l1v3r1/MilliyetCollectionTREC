<DOC>
<DOCNO> 331161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sonsiy34.html </URL>
<DATE> 2005/04/07/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
ANAP vitrininde iki kadın 
</HEADLINE>
<TEXT>

     ANAP Genel Başkanı Erkan Mumcu, parti vitrininde iki kadına yer verdi. 
     4'üncü Olağanüstü Kongre'de seçilen ANAP Merkez Karar 
     ve Yönetim Kurulu MKYK , Mumcu başkanlığında Parti Genel Merkezi'nde toplandı. MKYK devam ederken, basına bilgi veren Mumcu, Isparta Milletvekili Mehmet Sait Armağan, Malatya Milletvekili Süleyman Sarıbaş, Mardin Milletvekili Muharrem Doğan, Diyarbakır Milletvekili Muhsin Koçyiğit, Bitlis Milletvekili Edip Safter Gaydalı, İzmir Milletvekili Serpil Yıldız, Sibel Çarmıklı, İbrahim Çebi, Malatya Milletvekili Miraç Akdoğan, Yozgat Milletvekili Mehmet Erdemir, Gaziantep Milletvekili Ömer Abuşoğlu'nun Başkanlık Divanı üyeliklerine seçildiklerini bildirdi. Mumcu, Başkanlık Divanı'nda görev dağılımının ise daha sonra yapılacağını bildirirken, Parti Teşkilatının yeninden yapılanması konusunda ise MKYK'nın Divana yetki verdiğini kaydetti. 
     
     ERDOĞAN'A DAVA YANITI 
     Mumcu, Başbakan Recep Tayyip Erdoğan'ın, hakkında dava açmasına da bir soru üzerine değindi. Mumcu, "Sayın Başbakan, siyasette siyasetçilerin meşru siyasal alan içerisinde ifade ettikleri, meşru demokratik kültür içerisinde ifade ettikleri sözleri dava konusu etmek gibi yeni bir yöntem ve usul başlatıyor. Halbuki eskiden bu sözlerre cevap verilirdi, Sayın Başbakan cevap veremediği her soru karşısında dava açacak olursa Tük yargısının çok işi olacaktır" dedi. 
     Kamuoyunu dava süreci ve sonucunu izlemeye çağıran Mumcu, kendisinin bir hukukçu olarak dava edilecek bir husus görmediğini savundu. 
     
     ERDOĞAN'A DAVA TAVSİYESİ 
     Mumcu, kendi sözlerinde hakaret olmadığını yinelerken, şöyle devam etti 
     "Sayın Başbakan'ın sözleri çok ağır. Tükiye'deki bütün hukukçular bilirler ki eğer 'rozetinizi kaça sattınız' sözleri aleyhinde dava açılırsa bu davadan mutlaka Sayın Başbakan mahkumiyetle çıkacaktır. Siyasetçilerin siyasi rekabet içerisinde birbirlerine karşı söyledikleri sözlerin halkın vicdanında hükme bağlanmasından yanayız. Dolayısıyla biz Sayın Başbakan'a dava etmeyeceğiz. Ama bu davranışımızın da Sayın Başbakana'a örnek teşkil etmesini diliyoruz." 
     
</TEXT>
</DOC>
