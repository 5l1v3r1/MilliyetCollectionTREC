<DOC>
<DOCNO> 322203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/soneko56.html </URL>
<DATE> 2005/03/09/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Türkiye, Opel'i pişman etti... 
</HEADLINE>
<TEXT>

     İzmir'deki Opel Vectra üreten fabrikasını küçülme politikası çerçevesinde kapatan General Motors yetkilileri, bu karardan pişman olduklarını açıkladı. 
     General Motors Başkanı Rick Wagoner, "Türkiye'deki fabrikamızı kapattığımız için şimdi üzgünüz. Asıl şimdi Türkiye'nin yıldızı parlıyor" dedi. 
     General Motoros GM Avrupa Yönetim Kurulu Başkanı Frederikc A. Henderson da Avrupa'da yeni bir fabrika kurmayı düşünmediklerini ama gelecekte kapasite arttırmaya ihtiyaç duyduklarında, Türkiye'nin kesinlikle tercih edilecek yerlerden birisi olduğunu söyledi. 
     İzmirli yerel yöneticiler ve işadamları da Rick Wagoner'e bir mektup gönderdi ve mektupta, Opel tekrar İzmir'e davet edildi. 
     İzmirli işadamlarına GM Avrupa ve Rick Wagoner adına cevap veren GM Avrupa Yönetim Kurul Başkanı Frederick A. Henderson da GM'in Türkiye'deki iş hacmini büyütmeyi amaç edindiğini belirtti. 
     
     "Markaların başarısı karar vememizde yardımcı" 

     Handerson, "ileride üretim kapasitemizi arttırma gereği duyduğumuz, takdirde Opel ve Chevrolet markalarının Türkiye'deki başarısı karar vememizde yardımcı olacaktır" dedi. 
     2000 yılında Avrupa'da sıkıntılı günler geçiren ve 427 milyon euro zarar eden Opel'de maliyetlerin kontrol altına alınması da kararlaştırıldı. 
     Tasarruf tedbirleri kapsamında İzmir'in Torbalı ilçesindeki Vectra üreten yıllık 10 bin kapasiteli fabrika 2001 yılında kapatıldı. 
     Opel daha sonra 6 milyon dolarlık yatırımla Torbalı tesisini yedek parça deposu haline getirdi. 

     
</TEXT>
</DOC>
