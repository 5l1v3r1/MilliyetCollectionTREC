<DOC>
<DOCNO> 331383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sondun31.html </URL>
<DATE> 2005/04/08/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Avrupa Konseyi'nden Yunanistan'a uyarı geldi... 
</HEADLINE>
<TEXT>

     Avrupa Konseyi, Avrupa İnsan Hakları Mahkemesi'nin AİHM kararının gereklerini yerine getirmediği için Yunanistan'ı uyardı. 
     Büyükelçiler seviyesinde toplanan bakanlar komitesinde alınan ara kararda, ''karakol ve cezaevlerindeki gözaltı ve tutukluluk koşullarının iyileştirilmesi konusunda AİHM tarafından verilen iki hükmün gereklerinin yerine getirilmesi'' istendi. 
     AİHM, 2001 yılında aldığı iki ayrı kararda, ''Avrupa İnsan Hakları Sözleşmesi'nin gözaltı koşullarıyla ilgili maddesinin ihlal edildiği'' görüşüne vararak, Yunanistan'ı mahkum etmişti. 
     Gözaltı koşullarının iyileştirilmesi için gerekli önlemlerin ivedilikle alınması istenen kararda, bu konuda etkin başvuru haklarına da saygı gösterilmesi çağrısında bulunuldu. 
     Avrupa Konseyi'nin karar organı bakanlar komitesi, AİHM kararlarının yerine getirilip getirilmediğini denetleme ve bu konuda üye ülkeler hakkında bağlayıcı kararlar alma hakkını sahip. 
     
</TEXT>
</DOC>
