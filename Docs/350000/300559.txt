<DOC>
<DOCNO> 300559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/soneko31.html </URL>
<DATE> 2004/12/24/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Transtürk Holding Anlaşma sağlanamazsa hacizler devam edecek 
</HEADLINE>
<TEXT>

     Transtürk Holding A.Ş Grubu şirketleri ile Alacaklı Bankalar Konsorsiyumu arasında imzalanan Finansal Yeniden Yapılandırma Sözleşmesi'nin FYYS feshinin ardından başlatılan görüşmelerde anlaşma zemini oluşturulamazsa, alacaklı bankaların daha önce başlatmış olduğu rehin ve haciz takiplerine devam edeceklerinin tahmin edildiği bildirildi. 
     Transtürk Holding A.Ş ve Makina Takım Endüstrisi A.Ş'den İMKB'ye yapılan açıklamalarda, 4743 sayılı Kanun çerçevesinde 21 Şubat 2003'te Transtürk Holding A.Ş Grubu şirketleri ile Alacaklı Bankalar Konsorsiyumu arasında imzalanan FYYS'nin, işbu sözleşme gereği bankaların yüzde 75 çoğunluğunun talebi doğrultusunda feshedildiği hatırlatılarak, bu dönem içerisinde grubun, anapara artı 1. taksitine istinaden 9.3 milyon dolar ödeme gerçekleştirdiği, toplam 34.8 milyon dolar olan borç bakiyesinin 23.3 milyon dolara indiği, 1. taksitinden ise 670 bin dolar borcun kalmış olduğu kaydedildi. 
     Açıklamalarda, başta TMSF olmak üzere alacaklı bankalarla yeni bir ödeme planı için münferit görüşmelerin başlatıldığı ve halen devam etmekte olduğu ifade edilerek, ''Bankalarla yapılan görüşmeler sonucunda anlaşma zemini oluşturulamaz ise alacaklı bankaların daha önce başlatmış olduğu rehin ve haciz takiplerine devam edecekleri tahmin edilmekte'' denildi. 
     
</TEXT>
</DOC>
