<DOC>
<DOCNO> 342559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sonspo17.html </URL>
<DATE> 2005/05/14/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Şampiyonlar Ligi finalinde görev alacak 10 top toplayıcı çocuk seçildi 
</HEADLINE>
<TEXT>

     Avrupa Şampiyonlar Ligi’nde İtalya’nın AC Milan ile İngiltere’nin FC Liverpool takımları arasında İstanbul Atatürk Olimpiyat Stadı’nda 25 Mayıs Çarşamba günü yapılacak ve 2004-2005 sezonunun şampiyonunu belirleyecek olan finalde, Türkiye’den görev alacak 12 top toplayıcı çocuk ballkids yapılan elemeler sonucunda seçildi. 
     Kasımpaşa Spor Tesisleri’nde, Adidas’ın organizasyonunda gerçekleştirilen ve ilk mülakatları başarıyla geçen 60 kişi arasında yapılan seçmelerde, Avrupa Şampiyonlar Ligi final maçında Türkiye’den görev alacak 12 top toplayıcının yanısıra, 4 de yedek seçilirken, Avrupa’dan da 12 çocuğun maçta top toplayıcı olarak görev alacağı bildirildi. 
     Türkiye’den yaklaşık 4 bin kişinin başvuru yaptığı belirtilen seçmelerde, jüri üyeliğini spor camiasının ünlü isimleri yaptı. 
     Seçici kurul, temel futbol bilgisi, beden refleksleri iyi olan ve iyi derecede İngilizce bilenleri tercih etti. 
     
</TEXT>
</DOC>
