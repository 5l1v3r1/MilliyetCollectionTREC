<DOC>
<DOCNO> 327719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sondun13.html </URL>
<DATE> 2005/03/28/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Radikal dinci web sitelerinin 'hosting' şirketleri mercek altında 
</HEADLINE>
<TEXT>

     Amerikalı ve Avrupalı savcılar, kökten dinci örgütlerin web sitelerine ev sahipliği yapan ''hosting'' şirketlerini mercek altına aldılar. 
     Newsweek dergisinin haberine göre, çok sayıda radikal dinci internet sitesine alan sağlamasıyla dikkat çeken ve geçen yıl radikal dinci militanların resmi internet hosting şirketi haline gelen ''357'' adlı şirketin sahibi, Utrecht savcısının soruşturma açmasının ardından ülke dışına çıktı. 
     Hollandalı hosting şirketi 357'nin, radikal dinci gruplara ayda 4.99 avro gibi düşük fiyata internette web sitesi olanağı tanıdığına, bu şirketin müşterileri arasında bulunan ve Iraklı direnişçilerin günlük haber bültenlerini yayınlayan albasrah.net'in yanı sıra Hamas örgütünün sesi hamasonline.com ve terör suçundan yargılanacak Londralı imam Ebu Hamza'ya ait shareeean.org sitelerine dikkat çekiliyor. 
     Derginin haberine göre, Hollandalı ve Amerikalı savcılar, 357 şirketinin internette ilk baş kesme görüntülerini dağıtan sitelere de ev sahipliği yaptığını belirtiyorlar. 
     
</TEXT>
</DOC>
