<DOC>
<DOCNO> 347279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sonyas01.html </URL>
<DATE> 2005/05/30/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Yolcuları çıplak gösteren cihaz 
</HEADLINE>
<TEXT>

     11 Eylül saldırılarından sonra havaalanlarında kuş uçurtmayan ABD hükümetinin uygulamaya hazırlandığı yeni güvenlik önlemi büyük tepki görüyor. 
     İçişleri Bakanlığı havaalanlarına yolcuların içini gösteren cihazlar koymaya hazırlanıyor. Halen kullanılan X-Rayler'e benzeyen bu aletler, yolcuların vüc t hatlarını detaylı bir şekilde monitörlere aktarıyor. Bu karar bir çok kesim tarafından "röntgencilik" olarak yorumlandı. 
     "Benim 29 yaşında güzel bir kızım var" diyen Amerikan Havalık Kurumu FAA müfettişi Steve Elson, kimsenin O'nun elbiselerinin içini görmesini istemediğini söylüyor. 
     Kararı özel hayata saldırı olarak yorumlayan avukatlar da, bir çok kadının, polislere "şov yapmaktansa" uçmamayı tercih edeceği görüşünde. İçişleri Bakanı Michael Chertof ise tepkileri değerlendirdiklerini ama güvenlik konusunun önemli olduğunu belirtiyor. 

     
</TEXT>
</DOC>
