<DOC>
<DOCNO> 305041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sondun09.html </URL>
<DATE> 2005/01/10/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Irak'ta şiddet dinmiyor Yine intihar saldırıları, yine ölüm 
</HEADLINE>
<TEXT>

     Irak'ın başkenti Bağdat'ta düzenlenen intihar saldırısında 3 Iraklı öldü, çok sayıda kişi yaralandı. 
     Yetkililer, polis aracı kullanan bir kişinin Bağdat'ın güneyinde bir polis merkezinin yakınında aracı havaya uçurduğunu söyledi. 
     Zefareniye bölgesinde meydana gelen patlamada, 3 kişinin öldüğü ve çok sayıda yaralı olduğu belirtildi. 
     Öte yandan, Bağdat polis şefi yardımcısı Ömer Nayif'in uğradığı silahlı saldırıda öldürüldüğü bildirildi. 
     Polis, Nayif'in, oğluyla birlikte Bağdat'ın güneyindeki evinden ayrıldığı sırada silahlı saldırıya uğradığını ve öldürüldüğünü söyledi. Nayif'in oğlunun sağlık durumu hakkında bilgi verilmedi. 
     Irak'ın batısında çıkan çatışmada 1 Amerikan askerinin öldürüldüğü bildirildi. 
     Amerikan ordusundan yapılan açıklamada, Anbar bölgesinde düzenlenen güvenlik operasyonları sırasında 1 Amerikan deniz piyadesinin öldürüldüğü belirtildi. 
     
</TEXT>
</DOC>
