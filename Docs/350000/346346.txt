<DOC>
<DOCNO> 346346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/soneko20.html </URL>
<DATE> 2005/05/27/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
S P Yaşlanan nüfus G-7'nin kredi notunu düşürebilir 
</HEADLINE>
<TEXT>

     Uluslararası kredi derecelendirme reyting kuruluşlarından Standard and Poor’s S And P , yaşlanan nüfusun getirdiği maliyetleri kontrol edemedikleri takdirde, dünyanın en zengin ülkelerinin kredi notlarının düşeceğini bildirdi. 
     S And P’den yapılan açıklamada, nüfusun yaşlanmasının, emekli maaş ödemeleri ve kamu sağlık harcamalarının artmasına yol açtığı hatırlatıldı. Buna karşı önlemler geliştirilmediği takdirde, 2010 yılından itibaren G-7 olarak bilinen zengin ülkeler kulübünün tüm üyelerinin kredi notlarının düşmeye başlayacağı bildirildi. 
     G-7 ülkeleri, dünyanın en büyük ekonomileri olarak kabul edilen ABD, Almanya, Fransa, İngiltere, İtalya, Japonya ve Kanada’dan oluşuyor. 
     Bu ülkelerden 5’i, kredi derecelendirmesinde en yüksek not en gaüvenilir seviye olan AAA notuna sahipken, Japonya ve İtalya bir alt derece olan AA-eksi notunu paylaşıyor. 
     S And P’nin uyarısında, gereken önlemler alınmadığı takdirde, nüfusun yaşlanmasına bağlı Fransa’nın notunun 2025, ABD ve Almanya’nın notlarının da 2030 yılında "spekülatif düzey" olarak bilinen BB derecesine hatta daha aşağılara düşebileceği kaydediliyor. 
     G-7 ülkeleri arasında Japonya’nın ise yaşlı nüfusun olumsuz etkilerinden en şiddetli etkilenecek ülke olacağı vurgulanıyor. 
     
</TEXT>
</DOC>
