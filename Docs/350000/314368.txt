<DOC>
<DOCNO> 314368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sondun11.html </URL>
<DATE> 2005/02/11/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
11 eylül saldırılarında ABD ihmali 
</HEADLINE>
<TEXT>

     ABD’li havacılık yetkililerinin 11 eylül terör saldırılarından birkaç ay önce terörist eylem gerçekleştirilebileceği yönünde uyarılar aldıkları ortaya çıktı. 
     11 eylül soruşturma panelinde açıklanan rapora göre, ABD’li havacılık yetkilileri, 2001 yılının nisan ile eylül ayları arasında Usame Bin Ladin ve El Kaide ile ilgili 52 istihbarat raporu aldı. 
     Federal havacılık kurumunun güvenlik departmanının hazırladığı raporlarda, teröristlerin ticari uçakları kaçırarak birer silah olarak kullanabilecekleri ihtimalinin üzerinde duruldu. 
     Havayolu şirketlerine gönderilen CD Romlarda da intihar saldırılarıyla ilgili uyarılar yer aldı. Federal havacılık kurumu yetkilileri ABD'nin en büyük havaalanlarında terör konulu brifingler de verdi. Ancak gereken önlemler alınmadı. 
     Yetkililer, Amerika Birleşik Devletleri'nde 11 eylüle kadar uçaklarda hiçbir terör eyleminin yaşanmamasının yanlış bir güven duygusuna neden olduğunu ve uyarıların yeterince ciddiye alınmadığını belirtiyor. 
     
</TEXT>
</DOC>
