<DOC>
<DOCNO> 340583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/guncel/axgun01.html </URL>
<DATE> 2005/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet 55 yaşında 
</HEADLINE>
<TEXT>


'Basında Güven' diye çıktığımız yolda 55 yılı geride bıraktık. Milliyet gazetesinin 55. kuruluş yıldönümü törenlerine "Baba Beni Okula Gönder" kampanyası damgasını vurdu 

İSTANBUL Milliyet Fotoğraflar GARBİS ÖZATAY, BÜNYAMİN AYGÜN, HÜSEYİN ÖZDEMİR 

Milliyet gazetesinin 55. kuruluş yıldönümü, Doğan Medya Center'de düzenlenen törenle kutlandı. 
Törene, Ulaştırma Bakanı Binali Yıldırım, İstanbul Valisi Muammer Güler, İstanbul Büyükşehir Belediyesi Başkan Vekili İdris Güllüce, İstanbul Emniyet Müdürü Celalettin Cerrah, Doğan Holding Yönetim Kurulu Başkanı Aydın Doğan, Doğan Yayın Holding Başkanı Mehmet Ali Yalçındağ, Doğan Gazetecilik ve Milliyet Gazetesi İcra Kurulu Başkanı Hanzade Doğan, Milliyet Gazetesi Murahhas Üyesi Mehmet Y. Yılmaz, Milliyet Gazetesi Genel Yayın Yönetmeni Sedat Ergin, Hürriyet Gazetesi Genel Yayın Yönetmeni Ertuğrul Özkök başta olmak üzere çalışanlar, yazarlar ve yöneticiler katıldı. 
Tören, Milliyet gazetesinin "Baba Beni Okula Gönder" kampanyasına ait, Anadolu'nun çeşitli bölgelerinden çekilmiş kız çocuklarının fotoğraflarından oluşan film gösterisiyle başladı. Törene katılanlar da konuşmalarında, Milliyet gazetesinin toplumsal sorumluluk anlayışına değinirken, 23 Nisan tarihinde "Okumayan kızımız kalmasın" hedefiyle başlatılan kampanyanın bunun son örneği olduğunu vurguladı. 

Film gösterimi 
Bu arada Milliyet gazetesinin toplumsal sorumluluk anlayışı çerçevesinde Zap suyuna köprü yapımı, deprem bölgelerine yardım, kitap, okul desteği, temiz toplum hedeflerini içeren çeşitli kampanyalarını anlatan "55. yıl film gösterimi" yapıldı. Doğan Holding Yönetim Kurulu Başkanı Aydın Doğan, yaptığı kısa konuşmada, Milliyet'in 55. yılında emin ellerde olduğunu belirterek şunları söyledi 
"Ben daha önceki törenlerde konuşuyordum. Ama bu törende konuşmama gerek kalmadı. Bir şeyi çok iyi gözlemledim. Gerek Sedat Ergin, gerek Hanzade Doğan, benden daha iyi konuştular. Milliyet'i benden daha iyi tarif ettiler. Ben, Milliyet'in iyi ellere teslim edildiğine samimi olarak, içten inandığımı söylemek istiyorum." 
Törende ayrıca, kurumda 50. yılını dolduran Sami Kohen ve 40. yılını dolduran Doğan Heper'i anlatan film gösterimi yapıldı. Daha sonra da ödül törenine geçildi. Tören, ödül alan çalışanların toplu fotoğraf çekimleri ve 55. yıl pastasının kesilmesiyle sona erdi. 

Hep birlikte nice yıllara... 

Milliyet gazetesinde, 50, 40, 30, 25, 20 ve 10. yılını dolduran çalışanlar ödüllerini aldıktan sonra Aydın Doğan, Mehmet Ali Yalçındağ, Hanzade Doğan, Sedat Ergin, Binali Yıldırım, Muammer Güler, İdris Güllüce ve Celalettin Cerrah ile birlikte fotoğraf çektirdi. Törenin sonunda 55. yıl pastası kesildi üstte . Milliyet ailesinin bir araya geldiği pasta kesiminde nice yıllara dilekleri dile getirildi. Pastayı Aydın Doğan kesti. 

HANZADE DOĞAN 
'Milliyet, Türkiye için vazgeçilmezdir' 

Milliyet gazetesi İcra Kurulu Başkanı Hanzade Doğan, törende yaptığı konuşmada, Milliyet'in halka doğru haber sunma işlevini aşarak, Türk toplumunun ilerlemesine öncülük etmeyi kendisine misyon olarak belirlediğini anlattı ve "Bu misyon çerçevesinde yaptığımız kampanyalar ile toplumsal sorumluluğun gereğini yerine getiriyoruz. Bu misyonumuzun en güzel örneği geçen ay başlattığımız 'Baba Beni Okula Gönder' kampanyasıdır. Bu kampanyaya, biz sadece bir bağış kampanyası olarak yaklaşmıyoruz. Hedefimiz, ülkemizdeki acı bir tabloya ışık tutarak, toplumsal bir dönüşüme öncülük etmektir" dedi. 
Hanzade Doğan, konuşmasında Milliyet'in ilkeleri konusunda şu noktaları vurguladı "Köklü geçmişimiz, bağlı olduğumuz değerler ve ilkeler ile hiç kuşkusuz Milliyet sadece Türk basını için değil, Türkiye için vazgeçilmez bir kurum. Fakat biz ne bugünkü konumumuzun, ne de geçmişimizden aldığımız gücün bizi rehavete sokmasına için vermemeliyiz. Her gün ilk kez gazete çıkarıyormuşuz heyecanı ile gazetemizi hazırlamalıyız. 

İlkelerimiz k ğıt üzerinde laflar değil 
'Neden Milliyet ' sorusunun cevabı hepimiz için net olmalı. Neden Milliyet Öncelikle temsil ettiğimiz değerler, anayasamızda yer alan ilkelerimiz. Demokratik, insan haklarına saygılı, serbest ekonomik büyümeyi savunan, Atatürk ilkelerinden ödün vermeyen laik bir gazete. Milliyet bu ilkeleri sadece k ğıt üzerinde hapsolmuş laflar olarak görmez, yayın politikasını bu ilkeler doğrultusunda gerçekleştirir. 
Neden Milliyet Çünkü omurgası şeffaftır. Yani okur bizim hangi habere neden öncelik verdiğimizi bilir, haber seçme sürecimizi sorgulamaz. Biz hayata aynı pencereden bakarız. Okurumuz da bunu derinden hisseder. 
Milliyet cesurdur, sorgulayıcıdır, ilericidir. Milliyet hayatı da, gazeteciliği de Ankara ve ekonomi kıskacının ötesine taşır. Okuru hayatın her alanında doyurur. Neden Milliyet, çünkü basında güvendir, her yazdığı doğrudur, haberi 360 derece görür. Bu değerler bizim okur ile yaptığımız ve asla hiçbir şartta bozmayacağımız bir anlaşmadır. Biz anlaşmaya sadık kaldıkça, okurlarımız da bize sadık kalacak." 

SEDAT ERGİN 
'Gazetecilik değerini yücelteceğiz' 

Milliyet Genel Yayın Yönetmeni Sedat Ergin de törenin açılışında yaptığı konuşmada, Milliyet'in kurumsal kimliğinde "Basında Güven" kavramının önemli bir yer tuttuğunu belirterek, gazetecilik değerlerini yüceltme taahhüdünde bulundu. 
Ergin, konuşmasında özetle şu görüşleri vurguladı 
"Müesseselerin kalıcı olup zamana meydan okuyabilmeleri için belli koşulları karşılamaları gerekiyor. Bunlardan biri rasyonel bir şekilde yönetilmeleri, sağlıklı bir bünyeye sahip olmaları gereğidir. Ayrıca, kuvvetli bir karakterinizin, kişilik çizginizin de olması gerekiyor. Zaman içinde ayakta kalan müesseseler, duruşu belli olan, ilkelerinden sapmayan, hangi durumda, nasıl tepki vereceği önceden kestirilebilen, fırtınalarda savrulmayan müesseselerdir. 

Kutsal bir taahhüt 
Bu çerçevede gazetelerin kişilik çizgilerinin de çok kuvvetli olması, bunun için güvenilir olması, inandırıcı olması, gerçeğe olan taahhüdünün mutlak ve kutsal bir taahhüt olması ve bunu kurumsal kimliğinde içselleştirmesi gerekiyor. Ayrıca müessesenin geleneklerine sahip çıkması, bu gelenekleri yaşatması da şart. 
Milliyet, Türk basınında bütün bu ölçütleri kurumsal kimliğinde barındırabilen bir iki müesseseden biridir. Milliyet olarak geleceğe güvenle bakarken müessesemizin geçmişinden, köklerinden, geleneklerinden güç alıyoruz." 

İşte 55. yılda ödül alanlar 

Milliyet Gazetesi 55. Kuruluş Yıldönümü'nde ödül alanların listesi 
50 YIL Sami Kohen, 40 YIL Doğan Heper, 30 YIL Arzu Karakadıoğlu, Mustafa Akköse, 25 YIL Asil Alptekin, Vedat Büyükyılmaz, Muradiye Sevginer, Ergun İnce, Seraceddin Zıddıoğlu, 20 YIL İbrahim Sedef, Osman Taşyapan, Ethem Çıracı, Erol Çalış, 10 YIL Mehmet Y. Yılmaz, Necil Ülgen, Murat Sabuncu, Yasemin Çongar, Nedim Şener, Ayla Dündar, İhsan Yılmaz, Önay Yılmaz, Murat Ağca, Cengiz Malgır, Şenol Ortakçı, Yılmaz Kocabaş, Erdal Kuzgun, Ayten Yurdakan, Zerrin Yazıcı, Güven Özalp, Sebahattin Koç, Bülent Ağaoğlu, Yücel Asırlık, Ahmet İdiz, Bayram Üngör, İrfan Güner, Hüseyin Akdemir, Mehmet Ali Tunçmakas, Salim Koç, İlhan Genç, Önder Yılmaz, Gökay Akın, Murat Gülşen, Cihan Gürsoy, Nural Solmaz, Özer Karakoç, Mehmet İşlerer, Ahmet Çözeli, Şenay Kurt, Turgay Kılınç. 


</TEXT>
</DOC>
