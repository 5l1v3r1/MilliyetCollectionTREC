<DOC>
<DOCNO> 347107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sondun23.html </URL>
<DATE> 2005/05/30/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Blair'den referandum sinyali 
</HEADLINE>
<TEXT>

     İngiltere Başbakanı Tony Blair, AB anayasası konusunda ülkesinin referandum yapıp yapmayacağını söylemek için erken olduğunu belirtti. 
     İtalya’nın Toskano kentinde gazetecilere açıklama yapan Blair, "Şu an için önemli olan bunun yansımalarını beklemek. Hollanda’nın referandumu birkaç güne yapılacak ve tüm liderlerin referandumun sonuçlarını ele alacağı Avrupa Konseyi toplantısı haziranın ortasında olacak" dedi. 
     Ancak bunun altında daha derin bir sorunun yattığını belirten Blair, bunun "Avrupa’nın geleceği ve özellikle Avrupa ekonomisinin geleceğiyle küreselleşmenin baskıları ve teknolojik değişimle nasıl baş edileceğiyle bunlar karşısında Avrupa ekonomisinin güçlü kalmasının nasıl garanti edileceğiyle ilgili olduğunu" söyledi. 
     
</TEXT>
</DOC>
