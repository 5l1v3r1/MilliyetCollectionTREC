<DOC>
<DOCNO> 331281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/guncel/gun03.html </URL>
<DATE> 2005/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Barodan 'eşarp'a destek 
</HEADLINE>
<TEXT>


Barolar Birliği Başkanı Özok, İstanbul Üniversitesi'ndeki törene eşarp taktığı için alınmayan Ayşe Gürcan Elçi'ye yönelik davranışı uygun görmediğini söyledi 

TÜRKER KARAPINAR Ankara 

Türkiye Barolar Birliği Başkanı Özdemir Özok, İstanbul Üniversitesi Fen Fakültesi'ndeki törene eşarp taktığı gerekçesiyle alınmayan avukat eşi Ayşe Gürcan Elçi'ye yönelik davranışı, "kesinlikle uygun görmediğini" söyledi. Özok, 5 Nisan'da İstanbul Barosu'nun meslekte 40 ve 50 yılını dolduran avukatlara plaketlerinin verildiği Fen Fakültesi'nde gerçekleştirilen törene katılamadığını belirtti. Özok, meslekte 25 yılını doldurduğu için plaket alacak olan avukat Dursun Elçi'nin ısrarı üzerine töreni izlemek üzere üniversiteye giden eşi Elçi'nin 66 eşarp taktığı gerekçesiyle törene alınmamasını eleştirerek şunları kaydetti "Biz, Türkiye Barolar Birliği olarak dini birtakım olaylardaki duyarlılığımızı her zaman, her yerde ortaya koyuyoruz. Ancak, bir Anadolu kadınının tamamen kendi gelenek ve göreneklerinden kaynaklanan ve kendi doğruları içinde hareket eden 66 yaşındaki bu hanımefendinin başörtüsüyle törene girememesini bir engel olarak görmüyorum. Hanımefendiye yapılan bu davranışı kesinlikle uygun bulmuyorum." 


</TEXT>
</DOC>
