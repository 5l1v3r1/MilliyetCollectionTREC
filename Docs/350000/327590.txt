<DOC>
<DOCNO> 327590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/son/sonspo19.html </URL>
<DATE> 2005/03/27/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Efes Pilsen 75 - Ülkerspor 72 
</HEADLINE>
<TEXT>

     Türkiye Basketbol Ligi'nde yapılan derbi maçta lider Efes Pilsen, en yakın takipçisi Ülkerspor'u 75-72 yendi. 
     Karşılaşmanın başında dış atışlarda Stombergas, Praskevicius ve Serkan ile bulduğu sayılarla oyuna üstünlüğünü koyan Ülkerspor, rakibinin düşük şut yüzdeli oyunundan da yararlanarak 7. dakikada 9 sayılık farka ulaştı 17-8. Ancak bu dakikadan sonra skor üretmekte sıkıntı yaşamaya başlayan Ülkerspor, pota altını iyi kapatamayınca Efes Pilsen, Ermal ile Nikoliç'in basketleriyle farkı azaltsa da turuncu-yeşilliler ilk çeyreği 19-16 önde geçti. 
     2. periyotta özellikle Ender'in sergilediği performansla hücum gücünü artıran Efes Pilsen, yaptığı iyi savunmayla da Ülkerspor'un kolay basketler bulmasını önledi. Domercant ile Alper'in de desteğinin gelmesiyle 19. dakikada 36-35 öne geçen lacivert-beyazlılar, devreyi de bu skrorla galip kapadı. 
     Tutku, Praskevicius ve Stombergas'ın basketleriyle ikinci yarının ilk 4 dakikasında 14-0'lık bir seri yakalayan Ülkerspor 49-36 , 26. dakikada da farkı 15 sayıya dek çıkardı -38. Pota altında Prkaçin'in skor üretmeye başlamasıyla rahatlayan ve Ender'in de 3 sayılık basketleriyle yeniden maça ortak olan Efes Pilsen, kısa bir sürede farkı azaltmayı başardı ve son periyoda girereken aradaki sayı farkını 1'e indirdi 56-57. 
     Oldukça çekişmeli geçen son periyotta, Efes Pilsen'de Ender ile Prkaçin, Ülkerspor'da ise Stombergas ile Tutku takımlarının skor yükünü üstlenen isimler oldular. Son 16 saniyeye 72-70 Efes Pilsen üstünlüğünde girilen mücadelede Ender, kullandığı 2 faul atışını da kaçırmasına karşın pota altındaki mücadele yeniden faul yapan Ülkersporlu oyuncular önemli bir hücum şansını yitirmiş oldular. Karşılıklı taktik fauller sonrası yakaladığı avantajı iyi değerlendiren Efes Pilsen, karşılaşmadan 75-72 galip ayrıldı. 
     
     KÜNYE 
     
     
Salon Abi İpekçi. Hakemler Engin Kennerman xxx, Aytuğ Ekti xxx, Serkan Emlek xx. Efes Pilsen Solomon xx 5, Domercant xx 3, Mustafa x, Nikoliç xx 4, Ermal xx 8, Kaya xx 6, Prkaçin xxxx 20, Ender xxxx 23, Alper xx 6. Ülkerspor Tutku xx 12, Serkan xx 8, Stombergas xxx 18, Praskevicius xxx 14, Zukauskas x 1, Kerem Tunçeri xx 8, Fatih xx 6, Kerem Gönlüm x 2, Vukçeviç x 3. 1. Periyot 16-19. Devre 36-35 Efes Pilsen lehine . 3. Periyot 56-57. 
     
</TEXT>
</DOC>
