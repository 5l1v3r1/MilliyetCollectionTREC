<DOC>
<DOCNO> 339010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonyas02.html </URL>
<DATE> 2005/05/02/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
Yıldız Savaşları Üçüncü Bölüm'de 2 bin 151 görsel efekt kullanılmış 
</HEADLINE>
<TEXT>

     Bilimkurgu sinemasının efsaneleşen filmi Yıldız Savaşları'nın 19 Mayıs'ta gösterime girecek olan yeni bölümü ''Star Wars Episode III - Revenge of Sith Yıldız Savaşları Üçüncü Bölüm - Sith'in İntikamı ''nda tam 2 bin 151 görsel efektin kullanıldığı kaydedildi. 
     Bu haftaki kapak konusu olarak ''Yıldız Savaşları Üçüncü Bölüm - Sith'in İntikamı' filmini seçen Amerikan haber dergisi Time, 1977 yapımı ''Yıldız Savaşları IV - Yeni Bir Umut'' filminde 360, 2004 yapımı ''Harry Potter ve Azkaban Mahpusu'' isimli filmde ise 1000 görsel efekt kullanıldığını belirerek, vizyona girecek filmin görsel efekt zenginliğine dikkat çekti. 
     Filmin çekimlerinin 115 milyon dolara mal olduğunu bildiren Time, filmin reklam ve pazarlaması için ise 95 milyon dolar bütçe ayrıldığını kaydetti. Dergi, bugüne kadar yıldız savaşları temasının kullanıldığı ürünlerin satışından ise 9 milyar dolar kazanıldığını ifade etti. 
     Derginin haberinde, filmin ilk bölümünde Obi-Wan'ı canlandıran Ewan McGregor ile aynı karakteri son bölümünde canlandıran Alec Guinness arasında ise 29 yaş fark bulunduğuna işaret etti. 
     
</TEXT>
</DOC>
