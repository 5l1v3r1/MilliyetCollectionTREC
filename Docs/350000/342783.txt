<DOC>
<DOCNO> 342783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/son/sonspo07.html </URL>
<DATE> 2005/05/15/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Hagi’yle yola devam... 
</HEADLINE>
<TEXT>

     Özhan Canaydın’dan sonra, yardımcısı Turgay Kıran da ağzındaki baklayı çıkardı Hagi önümüzdeki sezon da Galatasaray’ı çalıştıracak. 
     
     Büyük başarılar yolda’ 
     İdari işlerden sorumlu başkan yardımcısı Turgay Kıran, Türkiye Kupası’nı kazandıran Gheorghe Hagi’yle yola devam edeceklerini açıkladı. Rumen hocayla bir yıllık daha sözleşmeleri olduğunun altını çizen Sarı-Kırmızılı yönetici, Hagi gelecek sezon da Galatasaray’ı çalıştıracak. Ondan çok memnunuz ve ayrılmaya niyetimiz yok. Futbolculuğundaki gibi teknik direktörlük kariyerinde de büyük başarıların altına imza atacakö dedi. 
     
     Teklif gelmesi doğal’ 
     Hagi’ye bazı teklifler gelmesini yönetim kurulu olarak doğal karşıladıklarını kaydeden Kıran sözlerine şöyle devam etti Hagi, Malatyaspor ya da Kayserispor’u çalıştırmıyor. O Galatasaray’ın teknik direktörü. Bu nedenle Avrupa’nın gözü onun üzerinde. Başarılı olunca tabii ki teklifler gelecek. Bunları doğal karşılıyoruz. Ama ne teknik direktörümüzün, ne de bizim yollarımızı ayırmak gibi bir düşüncemiz yok.ö 
     
     Maurinho’ya benzetti 
     Teknik adamı, Chelsea menaceri Jose Maurinho’ya benzeten Kıran, Maurinho da Porto’da başarılı bir çıkış yaptıktan sonra teklifler aldı ve Chelsea’nin başına geçti. Hagi de onun gibi hırslı ve başarılı bir teknik direktör olacak. İnanıyorum ki, gelecek yıllarda Hagili Galatasaray çok daha başarılı olup, çok daha iyi yerlere gelecektir. İnşallah Hagi’yle uzun yıllar çalışacağızö diyerek sözlerini noktaladı. 
     
</TEXT>
</DOC>
