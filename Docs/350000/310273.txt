<DOC>
<DOCNO> 310273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sonsiy12.html </URL>
<DATE> 2005/01/28/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Hurşit Güneş ve Zülfü Livaneli adaylıktan çekildi 
</HEADLINE>
<TEXT>

     CHP'nin 13. Olağanüstü Kurultayı'na bir gün kala, genel başkanlığa aday olduğunu açıklayan Hurşit Güneş, adaylıktan çekildi. Ardından saat 14 00'de bir basın toplantısı düzenleyen Zülfü Livaneli de aday olmayacağını duyurdu. Böylece yarınki Genel Kurul'da başkanlık yarışı Deniz Baykal ile Mustafa Sarıgül'e kaldı. 
     Güneş, CHP Genel Merkezi'nde düzenlediği basın toplantısında, ''Yeniden CHP Hareketi'' olarak son yerel seçimlerin ardından sürdürdükleri çalışmaları anımsattı. 
     Hurşit Güneş, CHP'nin politikalarını gözden geçirmesi gerektiğini ve bu anlayışla 7 Ocak'ta adaylığını açıkladığını belirterek, geçen süreç içinde ''delege avcılığına başvurmadan, ittifaklardan, paslaşmalardan uzak kalarak görüşlerini dile getirdiğini'' ifade etti. Hurşit Güneş, kurultay gündeminin hiçbir politik tartışmaya izin vermeyeceğini, gündem değişikliğine ilişkin önerisiyle ilgili hiçbir olumlu gelişme olmadığını kaydetti. 
     

     
</TEXT>
</DOC>
