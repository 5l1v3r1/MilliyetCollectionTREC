<DOC>
<DOCNO> 338605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/yasam/axyas02.html </URL>
<DATE> 2005/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Moskova muhtarı 
</HEADLINE>
<TEXT>


Rusya'nın başkentinde Türklerin her türlü sorununa çözüm bulmaya çalışan biri var Vatandaşların 'Muhtar' diye takıldığı çeviri-hukuk bürosu sahibi Vildan Sever 

Cenk Başlamış - Moskova 

Rusya'nın başkenti Moskova'da yaşayan Vildan Sever'in işi, kentte yaşayan Türklerin sorunlarına çözüm bulmak 
Bulgaristan Silistre'de doğan, babası Bulgaristan Komünist Partisi'nin yerel yöneticilerinden olan Sever, ailesiyle 1978'de Türkiye'ye göç ettikten sonra 1990'ların ortasında Rusya'ya gelmiş ve değişik iş tecrübelerinin ardından çeviri-hukuk bürosu açmış. 
Moskova'da hukuk öğrenimi gören Sever, tuttuğunu koparan yapısıyla Rus yetkililerin de takdirini topluyor. 

'Sarışın Türk kızı' 
Rusların 'Blondinkaya Turçanka' sarışın Türk kızı dediği Vildan Sever, aslen çeviri yapıyor. Sever, bunun yanı sıra şirket kurmak isteyenlere, vize başvurularına ve yabancıların kayıtlanması işlemlerine yardım ediyor. 
Sever'in en büyük şik yeti ise, Rus kız arkadaşıyla evlenmek isteyen evli Türk işçilerin kendisinden 'bek r k ğıdı' almaya çalışması. 
Türklerin kendisine "Muhtar" diye takıldığını söyleyen Sever, "Allah'a şükür şimdiye kadar çözemediğim sorun olmadı. İyimserliğimi hiç kaybetmiyorum" diyor. 
Sever, sıkıntılı gecelerde Atatürk'ü rüyasında gördüğünü, ertesi gün sorunlarının mucizevi şekilde çözüldüğünü anlatıyor. 


</TEXT>
</DOC>
