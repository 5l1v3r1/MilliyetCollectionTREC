<DOC>
<DOCNO> 317529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/soneko14.html </URL>
<DATE> 2005/02/22/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Turkcell sermaye tavanını 2.2 milyar YTL'ye yükseltiyor... 
</HEADLINE>
<TEXT>

     Turkcell Yönetim Kurulu, şirketin kayıtlı sermaye tavanının 1.5 katrilyon liradan, 2.2 milyar YTL'ye 2.2 katrilyon lira yükseltilmesine karar verdi. 
     Turkcell İletişim Hizmetleri A.Ş'den Borsa'ya gönderilen açıklamaya göre, şirketin dünkü yönetim kurulu toplantısında, 5083 sayılı Türkiye Cumhuriyeti Devletinin Para Birimi Hakkında Kanun ile Türk Ticaret Kanunu'nun 399. maddesinde yapılan değişiklik uyarınca YTL'ye uygun hale getirilmesi amacıyla şirket ana sözleşmesinin ''şirket sermayesi'' başlıklı maddesinin değiştirilmesi de kararlaştırıldı. 
     Şirket ana sözleşmesinin ''görev taksimi - müdür tayini'' ve ''karın tespiti - taksimi'' başlıklı maddeler de değiştirilecek. 
     Sermaye artırımı ve ana sözleşme tadillerini gerçekleştirebilmek amacıyla izin için Sermaye Piyasası Kurulu ile Sanayi ve Ticaret Bakanlığı nezdinde başvuru yapılacak. 
     Gerekli izinlerin alınmasını takiben, sermaye artırımı ve ana sözleşme tadilleri ortakların onayına sunulacak. 
     Turkcell'in olağan gündem maddelerinin yanı sıra ana sözleşmede yapılacak değişikliklerin de görüşüleceği 2004 yılı Olağan Genel Kurul Toplantısı, 29 Nisan'da Tepebaşı'ndaki Turkcell Plaza'da yapılacak. 
     
</TEXT>
</DOC>
