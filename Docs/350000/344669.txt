<DOC>
<DOCNO> 344669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sontur40.html </URL>
<DATE> 2005/05/21/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
Takı yüzünden, düğünde gelin tarafı erkek tarafına ateş açtı... 
</HEADLINE>
<TEXT>

     Eyüp’te iki aile arasında düğün sonrası takı nedeniyle çıkan tartışmada, 2 kişi silahla yaralandı. 
     Alınan bilgiye göre, Pazariçi Mahallesi’nde dün düğünleri yapılan Şahin Uysal ile Funda Şengün’ün aileleri arasında, düğünde takılan takılar nedeniyle tartışma çıktı. 
     Tartışma sırasında gelin tarafından bir kişi, damadın yakınlarına silahla ateş açtı. 
     Olayda, damadın babası Çetin Uysal 3 kurşunla bacağından, eniştesi Ömer Şahin ise topuğundan vurularak yaralandı. 
     Çetin Uysal, İstanbul Tıp Fakültesi Hastanesi’nde, Ömer Şahin ise Okmeydanı Eğitim ve Araştırma Hastanesi’nde tedavi altına alındı. 
     Polis, olayda ateş eden kişiyi yakalamak için çalışma başlattı. 
     
</TEXT>
</DOC>
