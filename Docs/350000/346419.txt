<DOC>
<DOCNO> 346419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonspo09.html </URL>
<DATE> 2005/05/27/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
İspanya basını Berlusconi, Ronaldo'yu istiyor... 
</HEADLINE>
<TEXT>

     Milan cephesinde büyük üzüntü yaşanırken, Kırmızı-Siyahlılar’da operasyona gidileceği iddia edildi. İtalya Başbakanı ve Milan Kulübü sahibi Silvio Berlusconi Kimsenin işine son vermeyeceğim" sözlerini söylemiş olsa bile İspanya’nın yüksek tirajlı Marca gazetesi kapağında Berlusconi Ronaldo’yu istiyor" haberi herkesi şaşkına çevirdi. Bu arada başkan Adriano Galliani’nin, teknik direktör Ancelotti’yi göndermeyi düşündüğü ve yeni alternatifler için arayışa girdiği ileri sürüldü. 
     
     Avrupanın en iyisi... 

     Şampiyonlar Kulüpler Kupası’nı 5’inci kez müzesine götüren Liverpool’da, teknik direktör Rafael Benitez ilginç açıklamalar yaptı. İspanyol çalıştırıcı İstanbul mükemmel bir evsahipliği yaptı. Atmosfer harikaydı. Seyircimizin İngiltere’nin en iyisi olduğunu savunuyordum ancak dün geceki müthiş desteği görünce artık kararımı verdim. Seyircimiz Avrupa’nın en iyisiö ifadesini kullandı. Başarılı teknik adam Devre arası ne düşündünüzö sorusuna ise Galibiyet aklıma bile gelmiyordu sadece bir gol atabilir miyiz diye düşündüm" diye konuştu. 
     
     Bu nasıl bir takım ’ 

     Milan -Liverpool maçını büyük bir heyecanla izleyen, dünya futbolunun efsanevi ismi Diego Armando Maradona da maçtan sonra ilginç bir açıklama yaptı. Maradona Emin olun, 3-0 öne geçmiş bir Milan takımını, 1970 yılında Dünya Şampiyonu olan Brezilya bile normalde yakalayamaz. Bu nasıl bir takım Liverpool’u kutlamak gerek. İtalya’da oynamış bir futbolcu olarak Milan adına gerçekten çok üzüldüm" ifadesini kullandı. 

     
</TEXT>
</DOC>
