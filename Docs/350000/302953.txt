<DOC>
<DOCNO> 302953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/yazar/temelkuran.html </URL>
<DATE> 2005/01/03/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
SİGARAYI BIRAKMA YAZISI 
</HEADLINE>
<TEXT>
Offf Of Ooof Offf 
Yıllardır ilk kez bilgisayarın yanında sigara olmadan, onun kenarında kahve durmadan yazıyorum. Sigarayı bırakıyorum 

Ayın birinde sigarayı bıraktım. Bu, yıllardır sigara içmeden yazdığım ilk yazı. Bir başka deyişle manasızlık ve tatsızlıklarla dolu bir yazı okuyacaksınız. Elimin farkında olmadan sigaraya gittiği anları, yazı boyunca üç nokta ... ile işaretleyeceğim ki siz de canlı yayında benim durumumu anlamış olun. Özellikle bu yazıyı okumanızı istiyorum. Zira görün, bağımlılık ne demek. İnsan nasıl çaresiz bir hale geliyor. En iyi yaptığınız şeyi bile nasıl yapamaz hale geliyorsunuz. Ve kendi gözünüzde nasıl komik ve zavallı duruma düşüyorsunuz. Görün yani. ... 

Kılıçlı oyun Önceki gün sabahtan başlayalım. Kahvaltı etmeye dışarı çıkıyoruz. Yumurta çok pişmiş olarak geliyor. Zavallı garsona bağırış Sonra hiç pişmemiş başka bir yumurtanın gelmesi. Türkiye'de h l sözcüklerle iletişim kurulamadığına ilişkin manasız ve asabi bir tespitin ardından hiç konuşmadan geçirilen iki saat. Bir de tabii gözlerin dolması ve iki yumurta arasında gözler dolu dolu edilen ... "Sigara içmek istiyorum" cümlesi var ki kim görse içi parçalanırdı. ... ... 
Bu, kesinlikle eroini bırakmak gibi bir şey. Hakikaten de vücudunuza bir şeyler oluyor. Biri sizi terk ediyormuş gibi bir his. Çok sevdiğiniz biri gidiyor ve bir daha gelmeyecek gibi. Alçakça bir durum. Acı çektikçe daha çok bırakmak istiyor insan. Kendi kendinle oynadığın bir kılıç oyunu gibi. Ben, sigara içen beni yenebilir miyim Sigara içmeyen bir ben var mı 

Sigarasız insan Mühim olan ... o resmi bozmak zaten. ... "Ece, yazı yazarken sigara içer", "Ece üzülünce bi' sigara yakar", "Yak bi' sigara der ağlayan birine" ... Sigara ile o kadar çok çekilmiş "fotoğrafım" var ki hayatta, sigarasız halimi hatırlamıyorum bile. Sigara içmeden önceki hayatta yemekten sonra ne yapılırdı Sinirlenince ne yapılırdı Hatırlamıyorum. Çünkü beynimdeki fotoğrafım sigaralı. Sigara içmeyince insan ot gibi hissediyor kendini. Sigara içmeyen insanları hiç kendime yakın hissetmedim ki 
İdeolojik bir tarafı da var tabii Çok sağlıklı olmak, öyle pembe beyaz olmak ... kafasızlara, aptallara, domuz gibi duyarsızlara ait bir şey ya, biz düşünen, kafa patlatan az gelişmiş ülke çocuğuyuz ya, o sebepten sigara içilecek doğal olarak. Sigara içilmeyen bir hayat akılsızların, umursamazların hayatı, "koşuya gidelim, portakal suyu içelim, kolestrol hesap edelim" hayatı gibi gelirdi bana. H l da kendimi ikna edemedim tersine ya, neyse ... 

Bir sigara için... ... ... Şu anda bir tane sigara içmek, bir tane sigara içmeyi meşrulaştırmak için inanılmaz karmaşık argümanlar geliştiriyorum kafamda. O kadar zavallı bir durum ki bu. "Bir sigara için bütün krallığım " Düşkünler gibi 
"Bir tane içmeyi hak ediyorum çünkü çok ani bıraktım. Hiç ilaç ve nikotin bandı yardımı almıyorum. Bu durumda bir tane içebilirim." 
"Bir tane sigara içebilirim çünkü yazı yazıyorum. Yazının bitmesi için o sigarayı içmem lazım. Bu benim işim bu nihayetinde. Ya yazı yazamadığım için işimi kaybedersem. O zaman istersen sigara iç ister içme Ne fark eder " 
Kafamda bir sürü şeytan var 
Kızıp bu müptezelliğe vazgeçiyorum kendime yüz vermekten. ... ... Babam 40 yıl sonra bir günde bıraktı, ben de bırakabilirim. Müthiş ağlamak istiyorum. ... ... 
Ooof of Offf 



</TEXT>
</DOC>
