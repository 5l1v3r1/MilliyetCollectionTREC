<DOC>
<DOCNO> 311413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonspo40.html </URL>
<DATE> 2005/02/01/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Canaydın İkinci yarıya daha da güçlenmiş olarak girdik... 
</HEADLINE>
<TEXT>

     Galatasaray Kulübü Başkanı Özhan Canaydın, ''İkinci yarıda Galatasarayımıza en büyük başarıyı hep birlikte yaşatacağımızdan eminim'' dedi. 
     Özhan Canaydın, sarı-kırmızılı kulübün aylık resmi yayın organı Galatasaray Dergisi'nin Şubat sayısında yer alan yazısında, futbol takımının ikinci yarıya daha da güçlenmiş olarak girdiğini anlatarak, özetle şunları kaydetti 
     ''Yönetimimiz, teknik direktörümüz Gheorghe Hagi ile birlikte, kamuoyu tarafından bilinen gelişmelerin ardından Galatasarayımızı en iyi noktaya götürecek birlik ve beraberlik noktasını daha da geliştirmeye çalıştık. 
     Galatasaray geleneklerinde, içerde çok seslilik dışarıya karşı tek bir ses yaklaşımı vardır. Gurur duyduğumuz bu geleneğimiz, artık eskisinden de güçlü olarak yansıtılacaktır. 
     Taraftarlarımızın takımımızı başarıya götürecek, futbolcularımızı olumlu yönde teşvik edecek destekleri ile oluşturduğumuz bu birlik ve beraberlik havası daha da güçlenecektir. 
     İkinci yarıda Galatasarayımıza en büyük başarıyı hep birlikte yaşatacağımızdan eminim.'' Başkan Canaydın ayrıca, geçen ay uygulamaya soktukları Avrupa Taraftar Kartı hakkında da bilgi verirken, taraftarlardan bu projeye destek vererek, kulübe sahip çıkmalarını istedi. 
     
</TEXT>
</DOC>
