<DOC>
<DOCNO> 316746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sonspo17.html </URL>
<DATE> 2005/02/19/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
İstanbulspor 2 - Konyaspor 2 
</HEADLINE>
<TEXT>

     Birinci Süper Futbol Ligi'nde İstanbulspor ile Konyaspor 2-2 berabere kaldı. 
     5. dakikada Abdullah'ın ceza alanı dışından kullandığı serbest vuruşta kaleci Petkoviç direğin dibinde yatarak meşin yuvarlağı kontrol etti. 
     7. dakikada Musasa'nın soldan ortasında ceza alanı içinde topu kontrol eden Yordanov'un Erhan'ı geçtikten sonra vuruşunda, kaleci Petkoviç uzanarak topu kornere çeldi. 
     25. dakikada sağ çaprazdan serbest vuruş kullanan Baliç'in direkt kaleye gönderdiği topu, Oğuz yumruklarıyla uzaklaştırmak isterken, meşin yuvarlak penaltı noktası üzerinde Zafer Biryol'un önünde kaldı. Ancak bu oyuncudan önce davranan İstanbulspor savunması tehlikeyi uzaklaştırdı. 
     29. dakikada Baliç'in soldan ortasında ceza alanı içinde Zafer Biryol'un kafa vuruşunda meşin yuvarlak yandan auta gitti. 
     31. dakikada Musasa'nın soldan ortasında ceza alanı içinde uygun durumda bulunan Yordanov, penaltı noktası üzerinden meşin yuvarlağı kafayla filelere göndererek, takımın 1-0 öne geçirdi. 
     44. dakikada, Tayfun'un orta sahadan ceza alanına gönderdiği topu İstanbulspor savunması uzaklaştırmak isterken, Yasin ceza alanı dışında önüne düşen topa yerden sert vurdu. Kaleci Oğuz'un uzanmasına rağmen meşin yuvarlak direğin dibinden filere gitti 1-1 
     45. dakikada ceza alanı içinde kaleciyle karşı karşıya kalan Baliç, yerden bir vuruşla topu ağlara göndererek Konyaspor'u 2-1 öne geçirdi ve karşılaşmanın ilk yarısı bu sonuçla tamamlandı. 

     
</TEXT>
</DOC>
