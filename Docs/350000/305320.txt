<DOC>
<DOCNO> 305320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/spor/spo06.html </URL>
<DATE> 2005/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaple'den acı teşhis 
</HEADLINE>
<TEXT>


Avusturya MHK Başkanı, "40 yaşında FIFA listesine girmiş bir ismin başarıya ulaşması mümkün değil" diyerek, Türkiye'de genç hakemlerin önünün açılması gerektiğini söyledi 

CEMAL ERSEN 


Aranan özellikler 
MERSİN'DE düzenlenen devre arası hakem seminerine katılan tek yabancı konuk olan Avusturya MHK Başkanı Gerhard Kaple, FIFA'nın dinamik hakeme ihtiyaç duyduğunun altını çizdi. Kaple, "40 Yaşında FIFA listesine girmiş bir hakemin başarıya ulaşması mümkün değil. FIFA'nın genç, yabancı dil bilen, aktif ve fiziksel görünümü düzgün hakemlere ihtiyacı var" açıklamasını yaptı. 

Papila 39 yaşında 
TÜRK hakemliğinin yeni gözdelerinden Cem Papila, 39 yaşında FIFA kokartı takmıştı. Gerhand Kaple, "Gençlerin üzerinde durulmasının nedeni FIFA'nın bu yetenekleri en az 10 yıl kullanma isteğidir. Dünya artık bira göbekli hakem değil, atletik yapıda ve düzgün fizikte hakem istiyor. Yapılan iş hobi olarak görülmemeli, yaşam biçimi olarak algılanmalı" uyarısında bulundu. 


</TEXT>
</DOC>
