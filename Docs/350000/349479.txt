<DOC>
<DOCNO> 349479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sontur47.html </URL>
<DATE> 2005/06/06/ </DATE>
<TIME> 22.40 </TIME>
<AUTHOR>  </AUTHOR>
<HEADLINE>
5. Afyonkarahisar Jazz Festivali başladı... 
</HEADLINE>
<TEXT>

     Bu yıl Beşincisi düzenlenen Afyonkarahisar Jazz Festivali başladı. 
     11 Haziran tarihine kadar devam edecek festival, Thermal Resort 
     Oruçoğlu Tesislerinde, Balkan Gitar Trio Grubu’nun konseriyle açıldı. 
     Festivalin Sanat Yönetmeni Hüseyin Başkadem, açılıştaki konuşmada, İstanbul’daki Jazz Festivali’nin onüçüncünün yapıldığına dikkat çekerek, Afyonkarahisar’da Jazz Festivali’nin beşincisinin yapılmasının gurur verici olduğunu söyledi. 
     Havuz başındaki açılış konserine, Afyonkarahisar Valisi Muzaffer Dilek, Bölge Komutanı Tuğgeneral Halit Çakır, Belediye Başkanı Abdullah Kaptan, Cumhuriyet Başsavcısı Kenan Sağlam ile çok sayıda davetli katıldı. 
     Sanatseverler, festival boyunca konserlerin yanı sıra çeşitli söyleşiler, sergiler ve dia gösterilerini görme fırsatı bulacak. 
     Festival, 11 Haziran Cumartesi günü, Şenova Ülker’in konseriyle son bulacak. 
     
</TEXT>
</DOC>
