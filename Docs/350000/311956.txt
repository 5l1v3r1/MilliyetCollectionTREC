<DOC>
<DOCNO> 311956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sondun11.html </URL>
<DATE> 2005/02/03/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Tarihe yol gösteren Bush fantazileri .. 
</HEADLINE>
<TEXT>

     ABD Başkanı Bush'un bugün yaptığı ulusa sesleniş konuşması Avrupa basınında geniş şekilde yankı buldu. 
     Financial Times'ın yorum sayfalarında Brown Üniversitesi'nden tarih profesörü Stephen Graubard'ın bir yazısı yer alıyor. Yazının başlığı "Tarihe yol gösteren Bush fantazileri". 
     Graubard, Bush'un ütopik fantazilerinde ısrar edeceğini söylüyor. Amerikan hükümetine ise sert eleştirileri var 
     "Washington'da pek çok kişi, başkanın açıkladığı hedefleri hayata geçirecek strateji olmadığını biliyor. Ülkede radikal islama yönelik bilgiler, hem ilkel, hem de sadece lafta. 
     Bush yönetimi eski başkanlar Truman, Eisonhower, Kennedy, Johnson, Nixon ve Ford'un Soyvetler Birliği'ni anlamak için giriştikleri çabaları tekrarlamış değil. Federal yönetim henüz, önde gelen bağımsız düşünce kuruluşları ve üniversiteleri, son dönemdeki olaylarla dönüşüm geçiren dış poitikayı tartışma yolunda cesaretlendirmedi." 
     
     Clinton'ın danışmanı Ütopik çıkmaz 
     Bugünkü Guardian gazetesinin yorum sayfasında da, Amerika Birleşik Devletleri'nin eski başkanı Bill Clinton'ın danışmanı Sidney Blumenthal'ın bir yazısı var. 
     Yazı, Başkan Bush'un 'ulusa sesleniş' konuşması öncesi kaleme alınmış. Eleştirel yazının başlığı "Ütopik çıkmaz". 
     "Konuşma, başkanın ütopyalarına bir de coşku ekliyor. Ancak Irak'ta devlet, güvenliği sağlamak ve halka en temel hizmetleri sunmaktan uzak. Irak seçimi, uzun Irak-İran savaşının da sonucu niteliğinde. İran, savaşı parmağını bile kaldırmadan kazanmış oldu. 
     Gururun sisleri ortadan kalktığında, İran'ın gölgesi büyüyor. Tıpkı paranoyakların gerçek düşmanlara sahip olduğu gibi, kendini aşırı derece coşkulu hissedenler de, olaylarla mutluluktan uçabilirler. Ancak, gerçeklerle boğuşanların bildiği gibi, coşkuda ısrar etmek, bir rahatsızlık belirtisidir." 
     
</TEXT>
</DOC>
