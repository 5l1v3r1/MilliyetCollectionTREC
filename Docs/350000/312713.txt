<DOC>
<DOCNO> 312713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sontur10.html </URL>
<DATE> 2005/02/05/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Beşiktaş'da kaygan yolda duramayarak tabela direğine çarptı... 
</HEADLINE>
<TEXT>

     Beşiktaş'ta, kaygan yolda duramayarak tabela direğine çarpan ve yanan otomobildeki 1 kişi hayatını kaybetti. 
     AA muhabirinin aldığı bilgiye göre, Maslak yönüne giden, ancak sürücüsü henüz belirlenemeyen 34 BB 596 plakalı otomobil, olumsuz hava koşulları yüzünden kayganlaşan yolda kontrolden çıkarak Büyükdere Caddesi'ndeki yol ayrımında bir tabela direğine çarptı. 
     Çarpmanın etkisiyle ön kısmı büyük hasar gören otomobilde, daha sonra yangın çıktı. 
     Bu sırada yoldan geçen polis ekiplerince fark edilen otomobildeki yangın için olay yerine itfaiye çağırıldı. İtfaiyenin zaman zaman gerçekleşen patlamalar nedeniyle güçlükle müdahale ettiği otomobildeki yangın, bir süre sonra söndürüldü. 
     Otomobilde daha sonra yapılan incelemede, 1 kişinin cesedi bulundu. 
     
</TEXT>
</DOC>
