<DOC>
<DOCNO> 342312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sontur13.html </URL>
<DATE> 2005/05/13/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Çamaşır makinesindeki kaçak öldürdü 
</HEADLINE>
<TEXT>

     Fatih KARAÇALI DHA 

      ADANA'da, elektrik kaçağı bulunan çamaşır makinesine dokununca akıma kapılan 2 çocuk annesi 31 yaşındaki Süheyla Çakı yaşamını yitirdi. 
     Özgür Mahallesi, 6 Sokak'ta oturan Süheyla Çakı, çocuklarının biriken kirli çamaşırlarını doldurduğu çamaşır makinesini çalıştırmak istedi. Topraklama bağlantısı olmayan prize fişi takan Çakı, çalıştırmak için çamaşır makinesine dokunduğunda elektriğe kapıldı. Çocuklarının çağırdığı komşular tarafından Adana Devlet Hastanesi'ne götürülmek istenen Çakı, yolda yaşamını yitirdi. 
     Yapılan araştırmada, çamaşır makinesinde elektrik kaçağı tespit edildi. Olay yerine çağrılan TEDAŞ ekipleri de kaçak evde inceleme yaptı. TEDAŞ ekipleri, elektrik kaçırdığı tespit ettikleri çamaşır makinesinde bir arıza olabileceğini ya da topraklama bulunmayan prize takıldığı için bu olayın meydana gelmiş olabileceğini kaydetti. Süheyla Çakı'ın cesedi otopsi için Adli Tıp Kurumu Morgu'na konulurken, olayla ilgili soruşturma sürüyor. 
     
</TEXT>
</DOC>
