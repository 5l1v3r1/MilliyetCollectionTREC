<DOC>
<DOCNO> 333003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonspo06.html </URL>
<DATE> 2005/04/13/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Galatasaray'da rota tekrar Tandoğan... 
</HEADLINE>
<TEXT>

     Transfer hamlesine kalkışan Cim Bom, Beşiktaş'ın da gündeminde olan Ali Tandoğan için çalışmalara başladı. İlk görüşme hafta içerisinde. 
     
     Kriz dönemi politikası 
     Galatasaray her kriz döneminde olduğu gibi yine transfere sarıldı. Devre arasında Gheorghe Hagi’nin sert açıklamaları sonrası peşpeşe transferler yapıp Hakan Yakın, Fevzi Elmas, Hasan Kabze ve Franck Ribery’yi kadrosuna dahil eden Sarı - Kırmızılılar, bu kez Ali Tandoğan’a yöneldi. Daha önce Futbol Şubesi Sorumlusu Fatih Gökşen’in menaceri ve kendisiyle görüştüğü sağ kanat oyuncusuyla önümüzdeki hafta içerisinde masaya oturulması planlanıyor. 
     
     Bonservis ücreti yok 
     Bir süredir Beşiktaş’ın da gündemini meşgul eden deneyimli futbolcuyu sezon bitmeden kadrosuna dahil etmeyi planlayan Sarı - Kırmızılı ekibin, Ali’yi transfer edebilmek için her türlü fedakarlığı yapacağı öğrenildi. Gençlerbirliği ile olan sözleşmesi sezon sonunda sona eren Tandoğan’ı düşük bir maliyetle renklerine bağlamayı planlayan Cim Bom’un, listedeki diğer yerli oyuncularla da yakın bir zamanda temasa geçeceği ifade edildi. 
     
     
Tandoğan’ın karnesi Maç 19. Dakika 1278. Gol 3. Asist 4. Sarı 2. Kırmızı - 
     
</TEXT>
</DOC>
