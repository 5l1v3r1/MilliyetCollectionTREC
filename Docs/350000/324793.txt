<DOC>
<DOCNO> 324793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sonsiy17.html </URL>
<DATE> 2005/03/18/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Erdoğan Çanakkale, ''öncü Atatürk'ün habercisi'' 
</HEADLINE>
<TEXT>

     Başbakan Recep Tayyip Erdoğan, Çanakkale zaferinin Atatürk'ün tarih sahnesinde oynayacağı öncü rolün habercisi olduğunu belirtti. 
     Başbakan Erdoğan, 18 Mart Şehitler Günü ve Çanakkale Zaferi'nin 90'ıncı yıldönümü nedeniyle yayınladığı mesajda, Çanakkale savaşlarının yılnızca tarihe geçen destansı bir mücadele değil, aynı zamanda Kurtuluş Savaşı'na ve nihayetinde Türkiye Cumhuriyeti'ne giden yolda çok önemli bir kilometre taşı olduğunu ifade etti. Erdoğan, "Çanakkale zaferi, ayrıca büyük komutan Mustafa Kemal'ın aziz Türk milletinin kaderini değiştiren, tarih sahnesinde oynayacağı öncü rolün habercisi olmuştur" dedi. 
     Başbakan Erdoğan, Çanakkale'de ortaya konan mücadele ruhunun canlı kalmasının millet, devlet oluş için ödenen acı bedellerin bundan sonraki nesiller tarafından bilinmesi ve yaşatılmasının ülke ve milletin aydınlık geleceğinin güvencesi olduğunu vurguladı. 
     Erdoğan, "Çanakkale zaferinin unutulmaz kahramanlarını başta Mustafa Kemal Atatürk olmak üzere tüm şehitleri saygı ve şükranla andığını" ifade etti. 
     
</TEXT>
</DOC>
