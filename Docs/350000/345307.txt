<DOC>
<DOCNO> 345307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/sondun33.html </URL>
<DATE> 2005/05/24/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Chirac "AB Anayasası ileTürkiye'nin AB yolu daha uzun sürecek" 
</HEADLINE>
<TEXT>

     Fransa Cumhurbaşkanı Jacques Chirac, bir Ermeni kuruluşuna gönderdiği mektupta, "AB Anayasası ile Türkiye’nin AB yolunun daha uzun süreceğini" savundu. 
     Chirac, Fransa’daki Ermeni Örgütleri Koordinasyon Konseyi’ne CCAF yazılan mektubunda, "AB Anayasası’nın hoşgörü, adalet ve azınlıklara saygıyı zorunlu kılacağını" belirtti. 
     "Avrupa’nın değerlerini daha fazla savunacak olan AB Anayasası ile Türkiye’nin AB yolunun daha uzun süreceğini" savunan Chirac, "Tarihte ilk defa temel haklar ve özgürlükler AB Anayasası’nda tanınacak ve bütün Avrupa vatandaşları için garanti altına alınacak. 
     Çoğulculuk, ayırımcılığa karşı çıkmak, adalet, dayanışma, kadın-erkek eşikliği ve azınlık hakları bütün üye ülkeler için zorunlu olacak" ifadelerine yer verdi. 
     CCAF tarafından kamuoyuna açıklanan mektubun içeriğinin, Cumhurbaşkanlığı Sarayı tarafından da teyit edildiği bildirildi. 
     Fransa’da sayıları 400 bini bulan Ermeniler, Türkiye’nin AB üyeliğine karşı çıktıkları için, AB Anayasası’na karşı uzun süredir "Hayır" kampanyası yürütüyor. 
     
</TEXT>
</DOC>
