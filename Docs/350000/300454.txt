<DOC>
<DOCNO> 300454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/yazar/cemal.html </URL>
<DATE> 2004/12/24/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
AKP'ye alternatif 
</HEADLINE>
<TEXT>


Türkiye'de siyaset nereye gidecek 17 Aralık sonrasının kritik sorularından biri de bu. 
Siyaset sahnesinin önümüzdeki dönemde birçok önemli değişikliğe gebe olduğu söylenebilir. 
Önce bir nokta belirtilmeli 
17 Aralık'la birlikte Başbakan Erdoğan'ın eli siyaseten daha da güçlenmeye başladı. Brüksel'den tarih alamadan dönmek Tayyip Erdoğan için herhalde bir k bus olurdu. 
Ama tersi oldu. 
Türkiye tarih aldı. 
Bu yüzden şimdi Erdoğan'la AKP'nin yükseliş eğrisi çizdiğini söylemek yanlış olmaz. Yerel seçimlerde zaten 40'ın üzerine çıkmıştı AKP oyları. Bundan sonra yüzde 45'in yakalanması uzak ihtimal değildir. 
Bir başka deyişle 
AB'den tarih almış, enflasyonu yenerek tek haneye indirmiş ve liradan altı sıfır atarak YTL'yi dolaşıma sokmuş bir AKP'nin önümüzdeki genel seçimleri açık ara kazanması sürpriz olmaz. 
AKP'nin böylece Türkiye siyasetinde merkezi fethetmesi ve bir dönem daha iktidar olması gerçekçi bir beklentidir. Yani AKP toplam sekiz yıl daha hükümet koltuğunda kalabilir. 
Akla takılan birçok soru var tabii. 
AB'den tarih nedeniyle, suları bulandırmamak için bugüne kadar ertelenmiş olan imam hatip, üniversite ve YÖK, türban gibi duyarlı konular nasıl gündeme getirilecek 
Belki daha önemlisi 
Başkanlık sistemi ne olacak 
Aslında bu konuları bir başka yazıda daha farklı pencereler açmaya çalışarak ele alacağım. Şimdilik yine kısaca bir başka konuya değinmek istiyorum 
Ne olacak bu CHP'nin hali 
Avrupa Birliği ve tarih konusunda yine hazin bir görüntü sergiledi Deniz Baykal'lı, Onur Öymen'li Halk Partisi... Sosyal demokratlıkla fazla ilgisi olmayan, koyu milliyetçi rayda kaymaya devam etti. 
Hiç de AB'den yanaymış gibi bir havada değildi. 
Özellikle İngiliz, Alman ve İspanyol sosyal demokratları son zamanlarda CHP'yi hayretle izlemeye ve sosyal demokratlık mı, milliyetçilik mi sorusunu sormaya devam ettiler. 
Kısacası 
Ne olacak CHP'nin hali sorusunun karşılığı, Türkiye'de yarınki siyasal istikrar ile yakından ilgili... 
Uzun süreli merkez sağ ya da muhafazak r iktidarlar, zaman alsa, sancılı da olsa, merkez solun toparlanmasına, yenilenmesine yol açabiliyor. İngiltere'yle Almanya'da yaşandı bu durum. 
Bayan Thatcher'in başbakanlığında Muhafazak r Parti'nin üç dönemlik iktidarı, İngiltere'de Tony Blair'le birlikte yeni sol hareketini sahneye çıkardı. 
Almanya'da Hıristiyan Demokrat Kohl tam dört dönem başbakanlık koltuğunda oturdu. Alman sosyal demokrasisi kendi içinde uzun zaman didindikten ve debelendikten sonra Schröder ve Yeni Orta hareketiyle kendine iktidar yolunu yıllar sonra açtı. 
Bizde de bu yaşanabilir mi 
Yoksa Erdoğan ve AKP'nin alternatifi, soldan değil de yine merkez sağın kendi içinden mi çıkar 
Ne dersiniz 



</TEXT>
</DOC>
