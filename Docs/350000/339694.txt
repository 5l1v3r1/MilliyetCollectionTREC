<DOC>
<DOCNO> 339694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonyas09.html </URL>
<DATE> 2005/05/04/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
İnk r edilecek haber 
</HEADLINE>
<TEXT>

     New York Times 

      Kanada'da yapılan bir araştırmada ailelerin ink r edeceği sonuçlar ortaya çıktı. Alberta Üniversitesi'nin 14 süpermarkette, 400 ebeveyn-çocuk etkileşimini gözleyerek elde ettikleri bulgulara göre anne babalar, güzel olan çocuklarına çirkin olanlara göre daha iyi bakıyor. 
     Çocukların fiziksel çekiciliğini 10 puanlık bir skala üzerinde puanlayan araştırmacılar, ebeveynin çocuklarını alışveriş arabasına bağlama durumlarını, çocukların alışveriş arabalarında ayağa kalkmak gibi potansiyel olarak tehlikeli hareketleri ne sıklıkta yaptıklarını da not etti. Sonuçlar karşılaştırıldığında, araba kemerlerinin bağlanma sayısı ile çocukların çekiciliği arasında direkt bir oran ortaya çıktı. Anneler baz alındığında en çirkin çocukların kemerleri yüzde 4 oranında bağlanırken, en çekici çocukların kemerlerinin bağlanma oranı yüzde 13.3'e çıktı. Babaların ise çirkin çocukları hiç bağlamadıkları, oysa en çekici çocukların yüzde 12,5 oranında güvenlik kemeriyle korundukları görüldü. Bir saptama da, güzel erkek çocuklar ve güzel kız çocuklar arasındaki fark. Ebeveyn oğullarını daha sıkı gözlem altında tuturken, aynı yaştaki kız çocuklarının daha bağımsız hareket edebildikleri gözlendi. 
     Kanada'daki Nüfus Araştırma Laboratuvarı Başkanı Dr. Andrew Harrell, güzel çocukların en iyi genetik kalıtımı temsil ettiği için daha çok korunduğunu söyledi. 
     
</TEXT>
</DOC>
