<DOC>
<DOCNO> 344788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/yazar/pulur.html </URL>
<DATE> 2005/05/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan Hisse... 
</HEADLINE>
<TEXT>


KEÇECİZADE Fuat Paşa'ya sormuşlar 
"Paşam, gerçek dostların kimler " 
Paşa şöyle bir düşünmüş 
"Şimdi iktidardayım, bilemem " 
Kıssadan hisse... 
Keşke her iktidar sahibi Fuat Paşa gibi düşünse... 
Bugünkü iktidar sahipleri, başta, Başbakan Tayyip Erdoğan iktidardan düştükleri gün, gerçek dostlarını da, gerçek düşmanlarını da tanıyacaklardır. 

BEKTAŞİ hamamdan çıkmış, biri sormuş 
"Kalabalık mı " 
"İğne atsan yere düşmez " 
Bir başkası lafa karışmış 
"Çok adam mı var " 
"Yoo, kimse yok " 
Adam kızmış 
"Yahu hem iğne atsan yere düşmez diyorsun, hem de kimse yok, diyorsun " 
Bektaşi gülmüş 
"İçerisi kalabalık olmasına kalabalık da, sen adam sordun, ben de yok, dedim " 
Kıssadan hisse... 
Şöyle etrafınıza bir bakın, ne kadar kalabalık değil mi Ya o kalabalığın içinde kaç tane adam var 

İKİ avcı karşılıklı sallıyorlarmış 
"Geçen gün ava giderken benim köpek rüzg rda uçan bir k ğıt parçasının peşinden fırladı. Koştu, koştu bir hamleyle k ğıdı kaptı geldi, bana uzattı. Baktım k ğıtta keklik yazıyor " 
Öbürü aşağı kalır mı 
"Benim köpek de geçen gün durup dururken bir adamın üzerine atladı, adamı zor kurtardık... Adama sordum 
-Senin adın ne 
-Hulusi 
-Soyadın 
-Bıldırcın 
Kıssadan hisse... 
Köpekler bazı adamları iyi tanırlar 

ÇOCUKLAR tekerlemeli oyun oynarlar, "Portakalı soydum Başucuma koydum" gibi... 
Şimdi her şey değişti geçen gün Güray Ünseven sokakta oynayan çocuklara kulak verdi, bakın hangi tekerlemeyi söylüyorlardı 

"Annecim annecim baksana 
Şampuanım bitmiş alsana 
Yavrucum yavrucum alamam 
Baban para vermedi bana 

Babacım babacım baksana 
Şampuanım bitmiş alsana 
Yavrucum yavrucum alamam 
Patron amcan vermedi bana 

Patron amca patron amca baksana 
Şampuanım bitmiş alsana 
Yavrucum yavrucum alamam 
Devlet baba vermedi bana 

Devlet baba devlet baba baksana 
Şampuanım bitmiş alsana 
Yavrucum yavrucum alamam 
IMF vermedi bana 

IMF IMF baksana 
Şampuanım bitmiş alsana 
Yavrucum yavrucum alamam 
Amerika vermedi bana 

Amerika Amerika baksana 
Şampuanım bitmiş alsana 
Sus bombalarım seni " 

Kıssadan hisse. 
Tekerleme burada bitti... 
Irak'ın Amerikan bombalarıyla ne hale geldiğini televizyonlardan gören çocuklar şampuan istemekten vazgeçtiler. 

DÜZELTME- İstanbul Valisi Muammer Güler, şehit erin cenaze töreninde 1. Ordu Komutanı Orgeneral Hurşit Tolon'un kendisine sitem etmediğini, gazetedeki haberin yanlış anlamadan kaynaklandığını açıkladı. Aynı açıklamayı Orgeneral Tolon da yaptı. 



</TEXT>
</DOC>
