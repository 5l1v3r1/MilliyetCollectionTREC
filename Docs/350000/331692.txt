<DOC>
<DOCNO> 331692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/yazar/theper.html </URL>
<DATE> 2005/04/09/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Teminat yasak değil 
</HEADLINE>
<TEXT>


Okuyucularım sitemk r, hatta aralarında kızgınlar bile var, "Kira konularında bizi aydınlatıyordunuz. Ne oldu da artık yazmıyorsunuz " diyorlar ve sanki bunların temsilcisiymiş gibi, okuyucum B. A. öyle bir mektup yazmış ki, kiralamaya ait tüm hukuk kurallarını mektubunda sormuş. Ben bu kadar yanıtı köşeme nasıl sığdıracağım Sığdırabildiğim kadarıyla, sadece yanıtlarımı sıralayalım, yerden biraz tasarruf olur. 
Önce şunu açıklayayım 6570 sayılı kanuna tabi kira ilişkilerinde, kiralayan, dönem sonu kiracıya "Çık" demekle, kiracıyı çıkaramaz. Kiralayanın kiracıyı çıkarabilmesi için kanunda yazılı tahliye nedenlerinden birinin mutlaka bulunması lazım. Sözleşme süresinin bitmiş olması kiracının tahliyesi nedeni değildir. 
Kira sözleşmeleri mutlaka bir yıllık olacaktır diye bir kural yok.Tarafların iradelerine bağlı olarak istedikleri süre için sözleşme yapabilirler. Teminat almak yasaktır diye bir kural yok. Okuyucum bunu "yasak" olarak algılamış. Hayır yasak değildir, teminat her hukuki ilişki içinde yer alabilir, şartlarını sözleşme içinde belirtmekte kesin yarar vardır. 
Kiraya verenden tapu sormak gerekir mi İşin hukuki cephesi, kiraya vermek için malik olmak gerekmez, ancak bu cümlenin tatbikatını bir hukukçu gözetiminde yapmak lazım. Her kiralama olayı için bir avukat tutmak vatandaşa külfet getirecektir deniliyorsa o zaman benim tavsiyem, evet kiralama işini ya bizzat malikten veya malikin vek letname verdiği vekilinden yapın, derim. Ancak hukuken, bilinsin ki malik dışında bir de kiralayan sıfatı vardır ve şartlarının varlığı halinde sözleşme geçerlidir. 
Okuyucum tahliye taahhüdü vermiş, zamanı geldiğinde kiralayan bunu kullanarak mecurun tahliyesini isteyebilir, ancak tahliye taahhüdünün çok ama çok önemli birtakım özellikleri var. İhtiyaç doğduğunda bu defa bir meslektaşıma mutlaka danışmasını öneririm. Mektuptaki sorular bitmedi, ama bugünlük bu kadar. 



</TEXT>
</DOC>
