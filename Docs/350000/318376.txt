<DOC>
<DOCNO> 318376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/ekonomi/eko04.html </URL>
<DATE> 2005/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'TOBB'a rakip değiliz' 
</HEADLINE>
<TEXT>


TÜSİAD dahil 60 derneğin çatısı altında buluştuğu TÜRKONFED faaliyete başladı. Başkan Özsaruhan, "TOBB'la ayrı kulvardayız, rakip değiliz" dedi 

EKONOMİ SERVİSİ 

Türk Sanayicileri ve İşadamları Derneği'nin TÜSİAD de üye olduğu Sektörel Dernekler Federasyonu SEDEFED ile 5 bölgesel federasyon tarafından kurulan Türk Girişim ve İş Dünyası Konfederasyonu TÜRKONFED , çalışmalarına başladı. TÜRKONFED çatısı altında, 12'si sektörel olmak üzere 60 dernek bulunuyor. 
TÜRKONFED Başkanı Enis Özsaruhan tanıtım toplantısında yaptığı konuşmada, bir araya gelmelerinde TÜSİAD'ın çok önemli rolü bulunduğunu kaydederken, "Konfederasyon, üyesi bulunduğu 60 derneğin etkisi ve tesiri altında ne kadar kalırsa, TÜSİAD'ın da etkisi altında o kadar kalacak" diye konuştu. Özsaruhan, "TOBB'a alternatif mi olacaksınız " sorusu üzerine, kanunla kurulan TOBB'a üyeliğin zorunlu olduğunu ifade ederek, "Ayrı kulvarlarda olacağız ve aramızda kesinlikle rekabet olmayacak" dedi. 
TÜSİAD Başkanı Ömer Sabancı da, 10 yıldır süren ilişki ağının, kurumsal bir yapıya dönüştürüldüğünü söyledi. Sabancı, bu yapıyı kurarken, Avrupa iş dünyasındaki gönüllü örgütleri incelediklerini ve örnek aldıklarını anlattı. TÜRKONFED'in faaliyet alanlarının bazıları şöyle 
Sürdürülebilir büyüme ve rekabet gücünün artırılması, 10 - 25 yıllık sanayileşme perspektiflerinin belirlenmesi, iş fırsatlarının uluslararası tanıtımı, AB sürecinin izlenerek katkıda bulunulması. 


</TEXT>
</DOC>
