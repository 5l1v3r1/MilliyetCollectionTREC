<DOC>
<DOCNO> 349907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sondun08.html </URL>
<DATE> 2005/06/08/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Fischer Müzakereler 3 Ekim'de başlamalı 
</HEADLINE>
<TEXT>

     Almanya Dışişleri Bakanı Joschka Fischer, AB'nin Türkiye ile üyelik müzakerelerine öngörüldüğü gibi 3 Ekim'de başlanmasından yana olduğunu söyledi. 
     ABD'ye iki günlük bir ziyarette bulunan Fischer, Washington'da gazetecilere yaptığı açıklamada, Ankara ile görüşmelere başlanması projesinin bir kenara bırakılmasının önemli risk yaratabileceğini belirtti. 
     AB'deki Türkiye karşıtlarını da hesaba kattığını ifade eden Fischer, her şeye karşın bu ülkenin AB'ye üye olarak kabul edilip edilmeyeceğine müzakere sürecinin sonunda karar verilmesi gerektiğinin altını çizdi. 
     Böyle bir kararın da ''15 yıldan önce alınmayacağını'' ifade eden Fischer, bir soru üzerine ABD'nin, Fransa ve Hollanda'nın AB anayasasını referandumla reddetmesinden endişe duyduğunu söyledi. 
     Fischer, Avrupalıların, yatırımlarının dünya sahnesinden inmesine izin vermeyeceklerine ve Bulgaristan, Romanya ve hatta Kosova gibi ülkelerin ''Avrupa'ya demir atma perspektiflerinin'' önemine işaret etti. 
     ABD Dışişleri Bakanı Condoleezza Rice ile bugün bir araya gelecek olan Fischer, ABD ile ilişkilerin de ''hala iyi'' olduğunu söyledi. 
     
</TEXT>
</DOC>
