<DOC>
<DOCNO> 340117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sondun25.html </URL>
<DATE> 2005/05/06/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Filipinler'de gazetecilerin silah taşımasına izin... 
</HEADLINE>
<TEXT>

     Filipinler’de gazetecilere yönelik cinayetlerin artması üzerine, gazetecilerin meşru müdafaa için silah taşımasına izin verilecek. 
     Başmüfettiş Leopoldo Bataoil, talep gelmesi halinde gazetecilerin yanına polis muhafızı verilebileceğini söyledi. Bataoil, silahın gazetecilere, bir tehdit olması halinde verileceğini belirtti. 
     Ulusal Gazeteciler Sendikası Başkanı Inday Espina Varona ise polisin gazetecilere silah verme kararının doğru bir yöntem olmadığını belirtere, "silahlandırmanın bu sorunun gerçek çözümü olmadığını, tek çözümün gazetecileri öldürenlerin cezalandırılması olacağını" söyledi. 
     Filipinler Ulusal Gazeteciler Sendikası, ülkede 1986’dan bu yana, 23’ü son 3 yılda olmak üzere 67 gazetecinin öldüğünü bildirdi. 
     Merkezi New York’ta bulunan Gazetecileri Koruma Komitesi, Filipinler’i, "dünyanın gazeteci cinayetinin en çok işlendiği ülkesi" olarak nitelendirmişti. 
     
</TEXT>
</DOC>
