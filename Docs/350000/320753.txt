<DOC>
<DOCNO> 320753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sonspo27.html </URL>
<DATE> 2005/03/04/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Gökşen Beşiktaş seyircisine stadımızın en güzel yerini açtık... 
</HEADLINE>
<TEXT>

     Galatasaray Kulübü Futbol Şubesi Sorumlusu Fatih Gökşen, yarın Beşiktaş ile yapacakları derbi maç için tüm hazırlıklarını yaptıklarını söyledi. 
     Beşiktaş ile bugüne dek yaptıkları tüm maçların dostluk çerçevesinde geçtiğine dikkati çeken Fatih Gökşen, ''Bizim Beşiktaş ile rekabetimiz her zaman niteliklidir. Her ne kadar rakip olsak da birbirimizi inciten kulüpler değiliz. Maç da büyük dostluk içinde geçecektir'' dedi. 
     Gökşen, Ali Sami Yen Stadı'nda süren inşaat çalışmalarına karşın, Beşiktaş taraftarlarının rahatı ve güvenliği için her türlü organizasyonu yaptıklarını anlatarak, ''Stadımızın en güzel yerini onlara açtık. Bu bir nimettir. Can damarımızı Beşiktaş seyircisiyle paylaşacağız'' diye konuştu. 
     Ayrıca, yarınki derbi maçta Trabzonsporlu'sundan Fenerbahçeli'sine dek herkesin Beşiktaş'ı destekleyeceğini belirten Gökşen, tek isteklerinin galip gelmek olduğunu belirtirken, Beşiktaş'ta Carew'in forma giyemeyecek olmasını ise, ''Bizim için hiç farketmez. İlk maçta vardı da ne oldu '' biçiminde değerlendirdi. 
     
</TEXT>
</DOC>
