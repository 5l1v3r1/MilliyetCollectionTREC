<DOC>
<DOCNO> 303902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/spor/bbas.html </URL>
<DATE> 2005/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne yaptın Ülker 
</HEADLINE>
<TEXT>


Turuncu-Yeşilliler, Euroleague'de ilk üç periyodunu önde geçtikleri mücadelede Fransız Pau Orthez'e son saniye basketiyle teslim oldu, 9. maçında 4. yenilgisini almasına rağmen ikincilikteki yerini korudu 


ÜLKERSPOR, Euroleague C Grubu'ndaki 9. maçında, ligin ilk yarısında evinde yenildiği Fransız rakibi Pau Orthez'e rakip sahada da son saniyede kaybetti. Karşılaşmanın ilk üç çeyreğinde üstün olan, Serkan ve Stombergas'ın üçlükleriyle birara 10 sayı öne geçen Ülkerspor, son çeyrekte savunmada aksadı. 9 sayı geriye düşmesine rağmen bitime 10 saniye kalan skoru 80 - 80'e getiren Ülker, Nwosu'nın son saniye basketine engel olamayınca karşılaşmadan mağlup ayrıldı. 

Maçın karnesi 
HAKEMLER Radic Hırvatistan , Amaros İspanya , Lainiotis Yunanistan 
PAU ORTHEZ Chatman 8 25, Foirest 6 9, Drozdov 5 3, Rupert 8 19, Nwosu 7 8, Fauthoux 6 3, Cisse 4 , Marcelic 4 , Petro 4 , Lux 8 13, Gadou 4 2 
ÜLKERSPOR Serkan 8 17, Stombergas 7 15, Zukauskas 7 18, Kerem Tunçeri 7 10, Kerem Gönlüm 7 12, Glover 4 6, Fatih 5 2, Tutku 3 , Praskevicius 4 , Jackson 3 
1.PERİYOT 18 - 17 Ülker , 2.PERİYOT 38 - 36 Ülker , 3.PERİYOT 64 - 62 Ülker , MAÇ SKORU 82 - 80 Pau Orthez 
BEŞ FAUL Stombergas 33.41 , Lux 36.27 , Kerem Tunçeri 39.57 
ÜÇ SAYI Serkan 4 , Chatman, Stombergas 3 , Fauthoux, Drozdov, Glover 1 

Telekom yine mağlup 106-69 

ULEB Kupası D Grubu'nda oynadığı tüm maçları kaybeden Türk Telekom, Rusya deplasmanında bu kez Dinamo Moskova'ya 106 - 69 yenildi. Karşılaşma baştan sona ev sahibinin üstünlüğü ile geçerken Türk Telekom ilk yarıyı da 47 - 40 geride kapadı ve sekizinci maçından da boynu bükük ayrıldı. Dinamo Moskova'da 18 sayı, 13 ribaund, 4 asist ile oynayan Milli oyuncumuz Mirsad Türkcan yıldızlaşırken, Türk Telekom'un sayıları Deane 34 , Stefanovic 14 , Adem 5 , Mutlu 6 , Murat 3 , Davenport 4 ve Serdar'dan 3 geldi. 

Efes Pilsen'in rövanş zamanı 

AVRUPA Ligi'nde A Grubu'nda mücadele eden Efes Pilsen, grubundaki 9. maçında, bugün İtalya'nın Climamio Bologna takımını ağırlayacak. Grubunda averajla ikinci sırada yer alan Lacivert - Beyazlılar, tek yenilgisini aldığı rakibine rövanşı vermek istemiyor. Abdi İpekçi Spor Salonu'nda saat 19.40'da başlayacak karşılaşma Sky Türk'den canlı yayınlanacak. 


</TEXT>
</DOC>
