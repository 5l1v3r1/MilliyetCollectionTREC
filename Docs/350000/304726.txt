<DOC>
<DOCNO> 304726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sontur23.html </URL>
<DATE> 2005/01/08/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Bursa'da "tefeci" operasyonu 
</HEADLINE>
<TEXT>

     Bursa'da, ''yetkisiz ve faturasız çek kırarak tefecilik yaptıkları'' iddia edilen 13 kişi, gözaltına alındı. 
     Bursa Emniyet Müdürlüğü Kaçakçılık ve Organize Suçlarla Mücadele Şube Müdürlüğü'nden yapılan açıklamaya göre, ''Çıkar amaçlı suç örgütü oluşturmak ve kaçakçılık'' suçlarından sabıkası bulunan Mustafa T. ve arkadaşı Adil T'nin, yetkisiz ve faturasız çek kırarak tefecilik yaptıkları ihbarını alan güvenlik güçleri, Fomara Meydanı'nda bir işhanında Adil T'ye ait büroya operasyon düzenledi. 
     Operasyonda, Mustafa T ve Adil T'nin yanı sıra bu kişilerle birlikte çalıştıkları belirlenen Sadık A, Hamit B, Nurettin Ö, Mehmet Refik T, Beşir A, Mehmet Ö, Beşir A, Arif Ö, Ferit A, Nurcan Z. ve Hasan B. gözaltına alındı. 
     İşyerinde ve zanlıların evlerinde yapılan aramalarda çok sayıda çek, senet ve doküman ele geçirildi. 
     Zanlıların, sorgulamalarının tamamlanmasının ardından ''Teşekkül halinde tefecilik yapmak'' suçundan adliyeye sevk edilecekleri bildirildi. 
     
</TEXT>
</DOC>
