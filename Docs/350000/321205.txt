<DOC>
<DOCNO> 321205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/yazar/pulur.html </URL>
<DATE> 2005/03/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse... 
</HEADLINE>
<TEXT>


TİMURLENK, sarayında uyurken bir gürültüyle uyanmış. Herifin biri bağıra çağıra "hıyar" satıyormuş, hükümdar çok kızmış 
"Yakalayın şu herifi, hıyarları da münasip bir yerine sokun " 
Yakalamışlar, gereğini yapmışlar, Timur muhafızlarına sormuş 
"Ne oldu " 
"Yaptık efendim ama, adam tuhaf bir adam " 
"Niye, ne yaptı " 
"Her hıyarda katıla katıla gülüyor " 
Timur adamı çağırmış 
"Ne gülüyorsun ulan " 
Adam h l gülüyor 
"Söyle, niye gülüyorsun 
Adam güçlükle konuşmuş 
"Arkadan asma kabakçı geliyor, onun haline gülüyorum " 
Kıssadan hisse... 
Önce Musa Kart'ın karikatür mahk miyeti, arkadan "Cumhuriyet" gazetesinde yayımlanan Hikmet Çetinkaya'nın "Fethullah Gülen" yazı dizisine konan yayın yasağı... 
Bakalım arkadan gelecek olan asma kabakçılara ne olacak 

MAZHAR Osman'a yakıştırılır... 
Hocaların hocasına Fahrettin Kerim Gökay'ı sormuşlar, ikisi de akıl hastalıkları doktoru, anlatmış 
"Öğrencimdi, doktor oldu, arkadan asistan, sonra doçent, profesör, ordinaryüs profesör, vali, belediye başkanı, yetmedi siyasete atıldı, milletvekili, bakan oldu, sonra başbakan olacak, daha sonra cumhurbaşkanı. Ama bütün unvanlar ve mevkiler onu tatmin etmeyecek, sümme h ş , Allahlığını ilan edecek " 
Mazhar Osman, cümlesini tamamlamış 
"İşte o zaman, onu bana getirecekler " 
Kıssadan hisse... 
Eski hakem ve televizyon yorumcusu dostumuz Erman Toroğlu'na sunulur. 

SEÇİM öncesi belediye başkanı olmak isteyen Erzurumlu, kürsüde atıp tutuyormuş. İpin ucunu kaçırıp, "Moskof komutan bile beni tanır " deyince, mahallenin yaşlı kadınlarından biri kürsüye yaklaşmış 
"Ula Şaçir, Ruslar geldiğinde sen daha doğmamıştın bile " 
Şakir, mikrofonu kapatıp eğilmiş 
"Aldırma tize, bu nutuhtur nutuh " 
Kıssadan hisse... 
Avrupa Birliği yetkililerine kızan Dışişleri Bakanı, "Onlar da kim oluyor " diye esip gürlemiş. Tıpkı zina konusunda, "Burası Türkiye, biz Türk'üz " diyen Başbakan gibi... 
İkisine de kulak asmayın, "nutuh atıyorlar, nutuh " 

PADİŞAH patlıcan yemekten bıkmış, emir vermiş "Aşçıya söyleyin, bir daha patlıcan pişirmesin " 
Dalkavuk hemen atılmış 
"Haklısınız sultanım, bu patlıcan kadar lezzetsiz sebze yoktur." 
Aradan bir ay geçmiş padişahın canı patlıcan çekmiş 
"Söyleyin aşçıya, patlıcan karnıyarık yapsın " 
Dalkavuk yine atılmış, bu defa patlıcanın lezzetini övmeye başlamış... 
Padişah müdahale etmiş 
"Dur bakalım dur, geçen sefer patlıcanı yerin dibine soktun, şimdi yere göğe sığdıramıyorsun " 
Dalkavuk boynunu bükmüş 
"Sultanım, ben patlıcanın değil, sizin dalkavuğunuzum " 
Kıssadan hisse... 
Bazılarının yazılarını okuyunca, "Yahu bu adam dün ne yazıyordu, bugün ne yazıyor " diyenlere sunulur. Onlar da patlıcanın değil, koltuğun dalkavuğudurlar, kim oturursa 
Dün ne yazdıklarına, bugün ne yazdıklarına bakmayın yarın ne yazacaklar, ona bakın 



</TEXT>
</DOC>
