<DOC>
<DOCNO> 349776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sontur22.html </URL>
<DATE> 2005/06/07/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Antakya'da 3 kız kardeşe silahlı saldırı .. 
</HEADLINE>
<TEXT>

     Antakya’nın Serinyol Beldesi Anayazı Köyü’nde, bir kişi, 3 kız kardeşin bindiği minibüse tabancayla ateş etti. 
     Alınan bilgiye göre, Anayazı Köyü’nde, Meryem Beyazgül 42 , Sevgi Ersözlü 22 ve Zehra Küçükavcı 50 , ilçeye gitmek üzere minibüse bindikleri sırada, henüz kimliği belirlenemeyen bir kişi, tabancayla ateş etti. Saldırıda çeşitli yerlerinden yaralanan 3 kardeş, ilk müdahalenin ardından Serinyol Belediyesi’ne ait ambulansla Antakya Devlet Hastanesi’ne sevk edildi. 
     Antakya Devlet Hastanesi’nde tedavi altına alınan kardeşlerinin sağlık durumlarının iyi olduğu, saldırganın yakalanmasına çalışıldığı bildirildi. 
     Bu arada, yaralıların Antakya Devlet Hastanesi’ne getirildiği sırada, olayı görüntülemek isteyen gazetecilerle hasta yakınları arasında hastane koridorunda arbede yaşandı. Hastane güvenlik birimlerinin müdahale ettiği olayda, fotoğraf makinesi kırılan yerel Hatay Kent Gazetesi Yazı İşleri Müdürü Halil Sunaç’ın şikayetçi olması üzerine yaralı yakınlarından Şaban O’nun 19 karakolda ifadesine başvurulduğu bildirildi. 
     
</TEXT>
</DOC>
