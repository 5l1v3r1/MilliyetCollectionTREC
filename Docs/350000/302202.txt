<DOC>
<DOCNO> 302202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/soneko51.html </URL>
<DATE> 2004/12/30/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Almanya ihracatta dünya birincisi... 
</HEADLINE>
<TEXT>

     Mikdat KARAALİOĞLU AA 

Avrupa Birliği AB ekonomisinin motor gücü Almanya, 2004 yılında 728 milyar euroluk ihracatla dünya birincisi oldu. 
     Almanya Dış Ticaret ve Toptancılar Birliği BGA Başkanı Anton Börner bugün yaptığı açıklamada, Almanya'nın ihracatının bu yıl yüzde 10 oranında artarak 728 milyar euroya bugünkü kurlarla yaklaşık 990.4 milyar dolar çıktığını, dış ticaret fazlasının da rekor seviyeye ulaşarak yaklaşık 156 milyar euroya bugünkü kurlarla yaklaşık 212.2 milyar dolar ulaştığını söyledi. Ülkenin ithalatı ise 572 milyar euro bugünkü kurlarla yaklaşık 778.1 milyar dolar oldu. 
     Börner, gelecek yıl dünya ekonomisinde yaşanan gerileme nedeniyle Almanya'nın ihracatının artış hızının azalacağını tahmin ettiklerini belirterek, ''Buna ek olarak Amerikan ekonomisindeki açıklar, Çin'den gelen ithal taleplerinin azalması da söz konusu'' dedi. 
     Anton Börner, Alman ihracatında gelecek yıl bu yılın benzeri bir artış beklenmemekle beraber yüzde 5'lik bir artışın söz konusu olabileceğini ifade etti. 
     
     ''TÜRKİYE YENİ PAZARLARA AÇILMAMIZI SAĞLAYACAK'' 
     Alman iç piyasasındaki ekonomik durumun zayıf olmasının kötümser bir hava yarattığını belirten Börner, ''Ancak dış ticarette iyimser olmak için bazı nedenler var. Özellikle AB'nin doğuya doğru açılması ve Türkiye'ye üyelik prespestifi verilmesi uzun vadede yeni pazarlara açılmamızı sağlayacak'' dedi. 
     Börner, politikacıların yeni yılda reformlar için daha fazla cesaret göstermesi gerektiğini söyledi. 
     
</TEXT>
</DOC>
