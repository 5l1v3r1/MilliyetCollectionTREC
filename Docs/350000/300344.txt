<DOC>
<DOCNO> 300344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sontur36.html </URL>
<DATE> 2004/12/23/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Avukat, Avcılar'daki bürosunda öldürüldü .. 
</HEADLINE>
<TEXT>

     İstanbul Barosu'na bağlı avukatlardan Muhammet Alkaşı, Avcılar'daki bürosunda tabancayla vurularak öldürülmüş halde bulundu. 
     AA muhabirinin aldığı bilgiye göre, polise başvuran avukat Devrim Neval Alkaşı, avukat olan babası Muhammet Alkaşı'dan 57 2 gündür haber alamadığını bildirdi. 
     Bunun üzerine harekete geçen polis, Merkez Mahallesi Marmara Caddesi Şamlı Sokak'taki bürosunda Alkaşı'nın cesedini buldu. Alkaşı'nın, boğazından tek kurşunla vurularak öldürüldüğü anlaşıldı. 
     Genellikle icra davalarına baktığı öğrenilen Alkaşı'nın cesedi, olay yerindeki incelemelerin ardından Adli Tıp Kurumu'na kaldırıldı. 
     Polisin bürodaki çalışmaları sırasında bulduğu kahve içilen 2 fincan, incelenmek üzere emniyete götürüldü. 
     Alkaşı'nın cenazesi, yarın Avcılar Merkez Camii'nde öğle vakti kılınacak namazın ardından toprağa verilecek. 
     
</TEXT>
</DOC>
