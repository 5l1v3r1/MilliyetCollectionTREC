<DOC>
<DOCNO> 338258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sonyas06.html </URL>
<DATE> 2005/04/29/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
ÖSS öncesi kahvaltı önemli... 
</HEADLINE>
<TEXT>

     İbrahim ÖZÇEKİÇ KAYSERİ, DHA 

      KAYSERİ Erciyes Üniversitesi Beslenme Uzmanı Diyetisyen Dr. Nurten Budak, iyi hazırlanmış bir kahvaltının öğrencinin başarısını doğrudan etkilediğini belirterek, İyi beslenmeden, başarı gelmez.ö dedi. 
     Diyetisyen Dr. Nurten Budak, başarılı öğrenciler üzerinde yapılan anket çalışmasında, her başarılı öğrencinin iyi kahvaltı yaptığının ortaya çıktığını belirterek, Öğrenci Seçme Sınavı ÖSS gibi önemli sınavlara hazırlanan öğrencilerin başarısında, kahvaltının önemli bir etken olduğunu söyledi. Budak, beslenme ve kahvaltı konusunda yoğun sınav maratonuna hazırlanan öğrencilerin ailelerine tavsiyelerde bulundu. Budak, Öğrenci için en önemli öğün kahvaltıdır. Başarının yolu iyi kahvaltıdan ve iyi kahvaltı hazırlayan anneden geçer.ö diye konuştu. Budak, gece boyu açlıktan sonra, gerek vücudun gerekse beynin güne başlamak için acil enerji gereksinmesi duyduğunu, bu nedenle öğrencilerin kahvaltı yaparak okula veya dersaneye gitmesinin başarı için önemli olduğunu söyledi. 
     Budak, Yapılan araştırmalar sabah kahvaltısı yapan öğrencilerin okulda daha başarılı olduğunu göstermektedir. Kahvaltı yapılmadığı takdirde öğrencinin dikkati daha çabuk dağılmakta, baş ağrısı ve yorgunluk oluşmaktadır. Sabah kahvaltısı yapma alışkanlığının kazandırılmasında ailelere büyük görevler düşmektedir ve bu alışkanlık çocuklukta kazanılmaktadır.ö dedi. 
     
     ÖSS SINAVI ÖNCESİ KAHVALTI ÖNEMLİ 
     ÖSS'ye iki ay gibi bir zaman kaldığını ve Mayıs ile Haziran aylarında yoğun bir sınav takvimi bulunduğunu hatırlatan Budak, kahvaltının vücudun besin ihtiyacını karşılamasının yanında, derslere motivasyon sağlamasında da etkili olduğuna dikkat çekti. Budak, Yeterli enerji ve besin öğelerini sağlayan bir sabah kahvaltısında peynir ve yumurta, birkaç dilim ekmek, pekmez-tahin, zeytin, domates, yeşil biber, salatalık, maydanoz, meyve bulunmalıdır. Okulda yapılacak ara kahvaltı için ise en iyi seçenek çok iyi yıkanmış meyvedir. Zenginleştirilmiş tahıl gevrekleri, kuru üzüm, kuru kayısı, fındık ile karıştırılarak, süt veya meyve suyu ile tüketildiğinde dengeli bir kahvaltı yapılmış olur. Okul çocukları için en uygun içecekler süt, meyve suyu, ıhlamur, kuşburnu gibi bitki çaylarıdır.ö diye konuştu. 
     
</TEXT>
</DOC>
