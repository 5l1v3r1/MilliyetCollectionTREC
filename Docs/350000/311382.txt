<DOC>
<DOCNO> 311382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonspo09.html </URL>
<DATE> 2005/02/01/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Fenerbahçe idmanında "Merhaba" bitti, "Bonjour" başladı 
</HEADLINE>
<TEXT>

     Anelka'nın transferiyle birlikte selamlaşma şekli de değişti. Futbolcular dünkü idmanda "Merhaba" yerine, "Bonjour" diye selamlaştı. 
     Bu arada gazetecilere Anelka’yı soran futbolcular, onlardan dakika dakika gelişmeleri öğrendi. Rizespor maçında oynayanlar regenerasyon idmanı yaparken, diğerleri Roland Koch yönetiminde koşudan sonra bir saat süren çift kale maç oynadı. Çalışmaya Luciano ve Hooijdonk katılmadı. Koşu sırasında Semih ile Mahmut birbirleriyle iddiaya girdi. İki oyuncu birbirinin sırtına binecek, çizgiyi en önde geçen kazanacaktı. Mahmut, bu iddiayı kazanırken, tüm arkadaşlarından alkış aldı. 
     
     Luciano seferberliği 
     Çaykur Rizespor maçının ikinci yarısında bir pozisyon sonrası ayağında ağrı hissedince, kenara alınmasını işaret eden ve hemen oyundan çıkarılan Luciano’nun MR’ı çekildi. Tedbir olarak oyundan alınan Brezilyalı oyuncunun durumu, bugün belli olacak. Teknik direktör Daum’un, geçen hafta ülkesine giden Luciano’yu birkaç gün dinlendirebileceği belirtildi. 
     
</TEXT>
</DOC>
