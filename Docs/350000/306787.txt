<DOC>
<DOCNO> 306787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sonspo25.html </URL>
<DATE> 2005/01/15/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
hazırlık maçında Fenerbahçe, Heerenveen'i 2 - 1 yendi 
</HEADLINE>
<TEXT>

     Fenerbahçe, Hollanda Birinci Lig takımlarından Heerenveen takımıyla oynadığı hazırlık maçını 2-1 kazandı. 
     10. dakikada Uğur'un soldan kullandığı korner atışında, Hansson'un arka direkten kafa vuruşunda top Fenerbahçe ağlarına gitti 1-0. 
     27. dakikada Alex'in pasıyla ceza alanının sol çaprazında topla buluşan Fabiano, meşin yuvarlağı düzgün bir vuruşla kalecinin yanından ağlara gönderdi 1-1. 
     51. dakikada, Ümit'in soldan ortasında Serhat ceza alanı içinde sert bir vuruşla topu filelere göndererek maçın skorunu belirledi 2-1. 
     
     DAUM'DAN 500 EURO BAĞIŞ 
     Fenerbahçe Teknik Direktörü Christoph Daum, kamp yaptıkları Arcadia Oteli'nin, İngiliz Thomas Cook şirketi ile Güney Asya'daki tsunami mağdurlarına yardım amacıyla başlattıkları kampanyaya 500 Euro bağışladı. 
     Maç öncesi şirket yetkililerine Fenerbahçeli futbolcuların imzaladıkları sarı-lacivertli forma hediye eden Daum, 500 Euro bağışladığını açıkladı. 
     Bu arada imzalı formanın açık artırmayla satılacağı ve gelirinin felaketzedelere gönderileceği bildirildi. 
     
     SAĞANAK YAĞIŞ ALTINDA OYNANDI 
     Sarı-lacivertlilerin Heerenveen takımıyla yaptığı hazırlık maçı sağanak yağış altında oynandı. 
     Futbolcular, yağmur nedeniyle karşılaşmada oldukça zorluk çekti. Yağmura rağmen karşılaşmayı 300 kadar sarı-lacivertli taraftar izledi. 
     
     TUNCAY VE FABIANO SAKATLANDI 
     Karşılaşmada, Fenerbahçe'de iki futbolcu sakatlık geçirip oyunu bırakmak zorunda kaldı. 
     Tuncay 14. dakikada sakatlanıp yerini Fabiano'ya bırakırken, bu futbolcu da 89. dakikada sakatlanarak oyundan çıkmak zorunda kaldı. Bu futbolcularının durumunun da yapılacak kontrollerden sonra netlik kazanacağı öğrenildi. 
     KÜNYE 
     
     
FENERBAHÇE 2 - HEERENVEEN 1 Stat Arcadia Hakemler Berkant Mercanlı xxx, Aydın Toksoy xxx, Köksal Varol xxx Fenerbahçe Volkan xx, Önder xxx, Luciano xx, Servet xx, Ümit xxx, Mehmet xx, Aurelio xxx, Selçuk xx Dk. 63 Serkan xx , Tuncay x Dk. 14 Fabiano xxx Dk. 89 Mahmut Hanefi , Alex xx, Serhat xx Heerenveen Vandenbussche xx, Hansson xx, Seip xx, Radomski xx, Hestad xx, Vayrynen xx Dk. 75 Rose x , Rzasa xx, Huntelaar x Dk. 57 Samaras xx , Uğur xx, Haarala xx Dk. 62 Bakkati x , Calinov xx Goller Dk. 10 Hansson, Dk. 27 Fabiano, Dk. 51 Serhat 
     
</TEXT>
</DOC>
