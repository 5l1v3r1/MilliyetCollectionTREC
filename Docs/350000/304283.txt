<DOC>
<DOCNO> 304283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sondun13.html </URL>
<DATE> 2005/01/07/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Körfez ülkelerinin bağışları nerede 
</HEADLINE>
<TEXT>

     BBC 

      İspanyol basınından El Pais, Endonezya'nın başkenti Cakarta'da dün düzenlenen yardım konferansını değerlendiriyor. Gazeteye göre bu konferanstan çıkan en olumlu sonuç, Amerika'nın yaptıklarından ziyade, attığı bir geri adımdı... 
     Amerikan hükümeti ilk başta, Avustralya, Hindistan ve Japonya'nın yer aldığı bir yardım koalisyonuna önderlik edeceğini açıklamıştı. Fakat dün, bu koalisyonu lağvettiğini açıklayarak yetkiyi Birleşmiş Milletler'e devettti. El Pais, 'doğrusu da zaten buydu' diyor 'Ve Bush hükümeti de Birleşmiş Milletler'in önderlik görevini kabul etmiş oldu.' El Pais bu sabah aynı zamanda Arap ülkelerine çatıyor daha doğrusu petrol zengini Körfez ülkelerine. 
     Gazete, Körfez ülkelerinin 'cimriliği' konusunda söyleyecek birşey bulamadığını yazıyor. Bu bölgeden bağış vaatlerini 'çok az' diye eleştiren El Pais'e göre, 'Körfez'deki Arap ülkeleri Güney Asyalı göçmenlerin işgücünden faydalanmasını nasıl biliyorsa, şimdi bu ülkelerin uğradığı felakete ilgi göstermesini de bilmeliydi.' 
     
</TEXT>
</DOC>
