<DOC>
<DOCNO> 343914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/yazar/civaoglu.html </URL>
<DATE> 2005/05/19/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Sicil 
</HEADLINE>
<TEXT>


Atatürk'ün "gaflet ve hıyanet içinde" dedikleri kimlerdi 19 Mayıs yıldönümünde işte onlardan bazıları... 
Bugüne uzanan "türev" suratları daha iyi tanıyabilirsiniz... 
.................. 
Gerede isyanı öncülerinden Divitli Eşref Hoca "İngilizlere meydan okuyoruz. Bu en büyük küfürdür." 1920 
.................. 
Konya isyanı öncülerinin halka söylediklerinden bir örnek "Kim milliyetçilerle birlikte Yunan'a karşı giderse, şer'an k firdir " 1920 
.................. 
İslamı Yüceltme Derneği'nin bildirisi "Yunan ordusu Halife'nin ordusu sayılır. Hiç de zararlı bir topluluk değildir. Asıl kafası koparılacak mahlukat Ankara'dır." 1920 
.................. 
Cemiyet-i Müderrisin Medrese hocaları derneği bildirisinden "Kuva-yı Milliyeciler kudurmuş haydutlardır." 1920 
................. 
Şeyhülislam Mustafa Sabri'nin başkanlığındaki Anadolu Cemiyeti adlı örgüt "Amaç, Ankara hükümetine karşı, Yunanistan'ın yardımıyla, Sultanın ve Yunanistan'ın himayesi altında bir Batı Anadolu Devleti'nin kurulmasıdır... Kemalist kuvvetler bastırılacak, bütün Anadolu M. Kemal'in elinden kurtarılacak... Bunun için kurulacak gönüllü Anadolu Ordusunun talim ve silahlandırılmasından Yunan Başkomutanı sorumlu olacak, bir miktar Yunan subayının bu orduya katılması sağlanacak... Yunanistan, masraflarını karşılamak üzere cemiyete yüz bin Türk lirası verecek..." 9.12.1921 
................. 
İngiliz Y. Komiserliği'ne verilen 76 imzalı muhtıradan Fatih, Süleymaniye ve Beyazıt medreseleri adına Rıza Tevfik ve 13 kişi, Anadolu eşrafı diye anılan ve Yıldız'da misafir edilen 44 kişi. 
"Ankara şeflerinin ve Büyük Meclis adı verilen meclis üyelerinin çoğu, müttefik devletlerin cani olarak tutuklanmasını istedikleri kimselerdir... Son savaşın galipleri, bu yabancı ve maceracı çeteyi bertaraf etmelidir." 12.5.1922 
.................. 
Edirne Te'min gazetesinden "Müftü Hilmi Efendi, Selimiye Camii'nde, hürriyetin ve adaletin saygıdeğer temsilcisi olan Venizelos hazretlerinin sağlığı için güzel bir dua okumuş ve hazır bulunanlar şükran duygularını belirterek duaya katılmışlardır." 13.8.1920 
.................. 
Veliaht ve son Halife Abdülmecit "Anadolu'daki hareket haince, cahilce ve canavarcadır." 8.8.1920 
.................. 
Sadrazam Damat Ferit " Mr. Hohler'e Bütün umudumuz Allah'ta ve İngiltere'de." 5.3.1919 
"Programım milli hareketi silahla bastırmaktır." 7.4.1920 
"M. Kemal'e karşı Kürtleri birlikte kullanalım." 28.7.1920 
................... 
Sadrazam Tevfik Paşa " Bakanlar Kurulunda Anadolu'yu boşaltmaları karşılığında, Trakya yani Edirne, Tekirdağ ve Kırklareli Yunanlara bırakılabilir." 19.9.1921 
................... 
İngiliz Nazırı Sefa Bey "Hükümet Ermenilere toprak verilmesini kabul ediyor." 29.1.1921 
................... 
Adliye Nazırı Ali Rüşti'nin demeci "Yunan ordusunun başarısı için dua ediniz Bu ordu, bizim ordumuzdur." 17.7.1920 
................... 
İngiliz Muhipleri Derneği Başkanı, Adliye Nezareti Müsteşarı ve yazar Sait Molla "İngiltere Osmanlı Devleti'nin yönetimine el koyarsa, saltanat ve hilafetin İngilizler elinde bulunduğunu gören Mısır ve Hindistan Müslümanlarının da İngiltere'ye dost olmanın gereğine inanacaklar..." 5.5.1919 
"Milli hareket boşa gitmeye mahk mdur." 1.5.1920 
.................. 
Fransız ve Ermenilere karşı güneyde direnişe geçilmesi üzerine İstanbul Hükümeti'nin Adana Valisi Abdurrahman'ın demeci "Ayaklanmak için sebep yoktur. Fransızlar bizim iyiliğimizi istiyorlar." 5.11.1920 
.................. 
İzmir Belediye Başkanı Hacı Hasan Paşa'nın, Ege'de Yunanistan'a bağlı İyonya uydu devletinin ilanı üzerine demeci "Her cins ve mezhepteki halkın mutluluğuna yönelmiş bu düzenden dolayı, İzmir Müslümanları adına Yunanlara teşekkür ederim " 8.8.1922 
.................. 
Yazar ve Nazır Ali Kemal "Düşmanlar, teşkilat-ı milliyeden bin kere daha iyidir." 23.4.1920 
" Ankara'dakilerin Yunanlara h l meydan okumalarına, çılgınlıktan başka bir sıfat verilemez." 7.8.1920 
...................................... 
19 MAYIS 1999 
ATATÜRK YENİDEN SAMSUN'DA Turgut Özakman Bilgi Yayınevi. 



</TEXT>
</DOC>
