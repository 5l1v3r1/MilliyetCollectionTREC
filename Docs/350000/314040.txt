<DOC>
<DOCNO> 314040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sondun01.html </URL>
<DATE> 2005/02/10/ </DATE>
<TIME> 02.03 </TIME>
<AUTHOR>  </AUTHOR>
<HEADLINE>
Rusya'da İsrailli bir işadamı kaçırıldı 
</HEADLINE>
<TEXT>

     Rusya'nın St. Petersburg kentinde, bir İsrailli işadamının kaçırıldığı bildirildi. Bir internet sitesi tarafından işadamını kaçıranların 2 milyon dolar fidye isteği duyuruldu. 
     St. Petersburg Polis Basın Merkezi tarafından yapılan açıklamada, 33 yaşındaki bir İsrailli'nin kentin ana bulvarlarından birinde, birkaç kişi tarafından zorla bir araca bildirilerek kaçırıldığı kaydedildi. 
     Rus Interfaks ajansı da kaçırılan İsrailli'nin işadamı olduğunu duyururken, polis, kaçırma olayıyla ilgili soruşturmanın sürdüğünü açıkladı. 
     İsrail Dışişleri Bakanlığı'ndan bir kaynak da bir İsrailli işadamının Rusya'da kaçırıldığını doğruladı. 
     Kaynak, kaçırma olayının adli mi, yoksa siyasi bir olay mı olduğunun henüz bilinmediğini söyledi. 
     Bu arada, bir İsrail internet sitesi, İsrailli işadamını kaçıranların 2 milyon dolar fidye istediğini duyurdu, ancak yetkililer tarafından bu konuda henüz bir açıklama yapılmadı. 
     
</TEXT>
</DOC>
