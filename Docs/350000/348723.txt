<DOC>
<DOCNO> 348723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sontur36.html </URL>
<DATE> 2005/06/03/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Şanlıurfa'daki sağnak yağışta bir çok ev ve işyerini su altında kaldı... 
</HEADLINE>
<TEXT>

     Şanlıurfa’da akşam saatlerinde başlayan sağanak yağış nedeniyle çok sayıda ev ve işyerini su bastı. 
     A.A muhabirinin, Şanlıurfa Belediyesi Beyaz Masa yetkililerinden aldığı bilgiye göre, sağanak yağış nedeniyle Yunus Emre, Veysel Karani ve Eyyübiye semtlerinde bazı evleri su bastı, bazı semtlerde de elektrik kesintileri oldu. 
     Şanlıurfa Belediyesi Fen İşleri Müdürlüğü ekipleri, su basan ev ve işyerlerinde tahliye çalışmaları yapıyor. 
     Yağış nedeniyle Atatürk Bulvarı’nda yolda kalan araçlar, trafik ekiplerince kurtarıldı. 
     Şanlıurfa Meteoroloji Bölge Müdürlüğü ekipleri, kentte yıllardır, Haziran ayında bu şiddette yağış görülmediğini belirtti. 
     Sağanak yağışın gece geç saatlere kadar süreceğini söyleyen yetkililer, bugünden başlayarak pazar gününe kadar aralıklarla yağış beklendiğini kaydetti. 
     
</TEXT>
</DOC>
