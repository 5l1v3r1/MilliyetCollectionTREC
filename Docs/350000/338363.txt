<DOC>
<DOCNO> 338363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/yasam/yas07.html </URL>
<DATE> 2005/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Müdür kızının 'devam' oyunu 
</HEADLINE>
<TEXT>


Annesi müdür yardımcısı olan A.A., kavgalı olduğu öğrencilerin devamsızlığını artırıp sevdiği öğrencilerinkini azalttı 

NESRİN COŞKUN İzmir DHA 

Karşıyaka'daki Şemikler Lisesi'nin okul müdür yardımcılığı görevinden bir ay önce ayrılan Nurten A., diğer müdür yardımcılarına yardım etmek için devamsızlık çizelgelerini bilgisayara kaydediyordu. Lise 1. sınıfta okuyan kızı A.A. da, boş zamanlarında annesine yardımcı oluyordu. 

Sınıfta kalacaklar 'yaşadı' 
İddiaya göre, A.A. bir süre önce tartıştığı eski sınıf arkadaşı B.A.'ya "Benimle kavga etmenin sonunu göreceksin. Devamsızlığını yükselttim" deyince ilginç bir skandal ortaya çıktı. B.A.'nın ailesinin şik yeti üzerine okul yönetimi, B.A.'nın devamsızlığının sınıf fişlerinde 13, bilgisayar kaydında 27 gün olduğunu saptadı. Bazı öğrencilerin devamsızlığının da 20 günden aşağıya çekildiği belirlendi. 
Kayıtlarla oynadığı iddia edilen A.A., suçlamaları reddetti. 



</TEXT>
</DOC>
