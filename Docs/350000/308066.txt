<DOC>
<DOCNO> 308066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sonspo11.html </URL>
<DATE> 2005/01/20/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Fenerbahçe'de bayram idmanı... 
</HEADLINE>
<TEXT>

     Fenerbahçe, Türkiye Kupası 3. kademede 23 Ocak Pazar günü kendi sahasında Anakaragücü ile yapacağı maçın hazırlıklarını bugün gerçekleştirdiği antrenmanla sürdürdü. 
     Samandıra Tesisleri'nde teknik direktör Christoph Daum yönetiminde 2 saatlik bir antrenman yapan sarı-lacivertliler, kondisyon, pas ve kanatlardan yapılan ortalarla gol çalışmasının ardından çift kale maç yaptılar. 
     Bayramın ilk gününde tek antrenman yapan Fenerbahçe'nin bugünkü çalışmasında, tedavisi süren Kemal Aslan takımdan ayrı koşu yaptı. Hafif rahatsızlığı bulunan Serkan ise çalışmada yer aldı. 
     Bu arada antrenman öncesi teknik heyet ve futbolcular, tesislerde bayramlaştı. 
     Fenerbahçe, Ankaragücü ile yapacağı maçın hazırlıklarını yarın gerçekleştireceği tek antrenmanla sürdürecek. 
     
</TEXT>
</DOC>
