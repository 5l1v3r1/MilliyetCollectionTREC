<DOC>
<DOCNO> 313795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/soneko18.html </URL>
<DATE> 2005/02/09/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Borsada faiz indiriminin etkisi kısa sürdü 
</HEADLINE>
<TEXT>

     Borsa güne faiz indirimi kararının etkisiyle yükselişle başlamasına karşın daha sonra gelen satışlarla geriledi. 
     Borsa ilk bir saatin sonuna yaklaşılırken yüzde 0.4 oranında kayıpla 28 bin 157 puanda bulunurken, 257.7 trilyon liralık hacim gerçekleşti. 
     Borsa, 28 bin 300'lü seviyelerde bulunan direncini bugün de aşmayı başaramadı. Sabah açılışta gelen alımların etkisiyle 28 bin 366 puana kadar yükselen borsa, bu seviyelerde tutunmayı başaramadı. 
     Gelen satışlar endeksi 28 bin 84 puana kadar düşürürken, tepki alımlarıyla borsa şu sıralar 28 bin 150-200 aralığında dengelendi. 
     
     Fazla beklenti yok 
     Piyasada önemli bir beklentinin olmadığını belirten uzmanlar, yarım puanlık faiz artışının piyasa üzerinde önemli bir etkisinin olmadığını ifade ediyorlar. Piyasada parite ve alternatif piyasalardaki gelişmelerin izlenmeye devam edileceğini kaydeden uzmanlar, son günlerde gündemde giderek daha fazla yer bulmaya başlayan IMF anlaşmasındaki gecikmeye de dikkat çekiyorlar. 
     IMF konusunda piyasada problem çıkmayacağı yönünde bir beklenti olmasına karşın anlaşmanın gecikmesinin rahatsızlık yaratabileceğini dile getiren uzmanlar, bu konunun kısa vadeli dalgalanmalar yaratabileceğini belirtiyorlar. 
     
     ö28 bin 400 önemliö 
     GFC Menkul’ün güne ilişkin beklentisi şöyle 
     6 ocakta başlayan ve 7 şubatta endeksin yükselmesine karşın altına indiğimiz yükselen trendin eşiğinde hareket ediyoruz. 28 bin 400'e isabet eden bu direnç geçilmezse satış baskısı oluşabilir. Aşılması halinde yeni bir kanal hareketi ile 29 bin 300'ler 2.2 dolar hedef haline gelecek. 
     
     ö27 bin 500 kırılmazsa yükseliş sürerö 
     Ancak 28 bin 400'ün hemen üzerinde, 28 bin 550'de kuvvetli bir bölge var. Yeni alım için buranın aşılması beklenebilir. 
     27 bin 500 desteği kırılmadığı sürece yükselen hareket devam edecek. Destekler 28 bin 250, 28 bin ve 27 bin 700. 
     
</TEXT>
</DOC>
