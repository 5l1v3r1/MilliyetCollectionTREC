<DOC>
<DOCNO> 341879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonsiy10.html </URL>
<DATE> 2005/05/12/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Erdoğan'ın MİT Müsteşarı Atasagun'un emekliliğini doğruladı 
</HEADLINE>
<TEXT>

     Başbakan Recep Tayyip Erdoğan, MİT Müsteşarı Şenkal Atasagun’un süresinden önce emekliliğini istediğini doğrulayarak, emekliliğinin ardından yerine hemen atama yapılacağnı bildirdi. 
     Erdoğan, Macaristan’a hareketinden önce Esenboğa Havaalanı’nda gazetecilerin soruları üzerine MİT Müsteşarı Atasagun’un emekliliğini istemesiyle ilgili olarak, "Konu doğrudur. Süre olarak zaten hemen ardından da yerine ataması yapılacaktır. Konuyla ilgili olarak ne zaman atanacağı konusu, emekliliğin işleme konulmasının hemen ardından olacaktır. Gazetelerde bu kadar dedikodu çıktıktan sonra açıklamayı doğru buluyorum" dedi. 
     Erdoğan, Fenerbahçe’nin Galatasaray’a 5-1’lik yenilgisi ile ilgili soruyu ise, "Her zaman söylüyorum, golleri atan maçı kazandı. Tebrik ediyorum" diye yanıtladı. 
     Erdoğan Macaristan’a yapacağı iki günlük resmi ziyarette ikili ilişkilerin yanı sıra bölgesel gelişmeleri de ele alacaklarını bildirdi. Macaristan’ın Türkiye’nin AB üyeliğini desteklediğini hatırlatan ve son zamanlarda ekonomik olarak büyük mesafe kateden bir ülke olduğuna dikkat çeken Erdoğan, kendi temas ve ziyaretleri dışında beraberinde giden işadamlarıyla birlikte Macar-Türk iş forumunun da gerçekleştirileceğini belirtti. 
     
</TEXT>
</DOC>
