<DOC>
<DOCNO> 337280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/yazar/gureli.html </URL>
<DATE> 2005/04/27/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Yasakçı zihniyet 
</HEADLINE>
<TEXT>


Yine aynı tartışma "Asker niye konuşuyor Konuşmasın Üstelik konuşması siyasi." 
Ne diyor Genelkurmay Başkanı Orgeneral Hilmi Özkök 
Türkiye'nin güvenliği için Kıbrıs'ın taşıdığı stratejik önemi vurguluyor askerin çekilmesini isteyenlere karşılık 1960 antlaşmalarının yürürlükte olduğunu anımsatarak, İngiltere'nin adadaki egemen üslerini koruduğuna dikkat çekiyor. 
Sırası geldiğinde ülkenin güvenliği için cepheye sürülecek olan Silahlı Kuvvetler'in başı, bu görevin yerine getirilmesi için stratejik önemi olan noktalara dikkat çekmesin mi 
Silahlı eylemler 1984'te başlarken gösterilen aldırmazlığın ve bölücü terörün bu ülkeye nelere mal olduğu ortada. 
Konuşmasın mı 
Efendim, kamuoyu önünde konuşmasın, kapalı kapılar ardında söylesin. 
Söylemediği ne malum Ayrıca, söyledikleri devlet sırrı değil ki. 
Yerli yerinde söylenenlerin kös dinlendiğinin son örneği ise, yeni Türk Ceza Kanunu. TBMM Başkanı Arınç Anayasa Mahkemesi Başkanı Bumin'i yanıtlarken "Yasakçı zihniyetle bir yere varılmaz" diyor. 
Ya peki, yasakçı zihniyetin eseri olan TCK'ya ne buyurulur 
Atina'da Türk bayrağına hakarete karşı "siyasi iktidar" 3 gün boyunca tepki göstermeyip resmi özür istemeyince, Özkök konuştu ve resmi özür geldi. 
Konuşmasa mıydı 
Ayrıca demokrasi açıklık rejimi. 
Dostun düşmanın bildiğini halk niye öğrenmesin 
Kamuoyunun bilgilendirilmesi, söz konusu tehlikelere karşı uyanık olması yararlı değil mi 
Demokrasilerde kamuoyunun önemi yadsınır mı 
Elbet Orgeneral Özkök'ün söyledikleri bunlarla sınırlı değil. 
Kimi sözleri tabii ki tartışılabilir. 
Siyasete, daha doğrusu rejime müdahalesi elbet kabul edilemez. Ama rejime müdahalesi zaten söz konusu değil. Söyledikleri Silahlı Kuvvetler'in görev alanı içinde olan ülkenin stratejik güvenliğiyle ilgili konular. 
Görülen o ki Orgeneral Özkök'ün irtica tehlikesi üzerine söyledikleri bazı çevreleri ziyadesiyle rahatsız ediyor. 
Rejime müdahale konusuna dönersek olası değil, ama tutun ki oldu geçmişte gördüklerimize dayanarak söyleyelim bugünün asker muhalifi tatlı su demokratları yine sıyırır, olan gerçek demokratlara olur, çileyi her zamanki gibi onlar çeker. 

Bir şiir 
Dizelerimiz Hüseyin Yücel'den 
"Dalından düşen yaprakları özledim Gönlümde yaprak gibi mecalsizdir bilirim Bir kez daha ölürüm her sonbahar gelişinde Yüreğim parça parça olur her yaprak düşüşünde" 



</TEXT>
</DOC>
