<DOC>
<DOCNO> 315714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sondun47.html </URL>
<DATE> 2005/02/16/ </DATE>
<TIME> 19.32 </TIME>
<AUTHOR>  </AUTHOR>
<HEADLINE>
Türk asıllı Nevin Özütok Hollanda'da Başkanlığa aday 
</HEADLINE>
<TEXT>

     Hollanda'da Türk asıllı Nevin Özütok, muhalefet partilerinden Yeşil Sol'un başkanlığına aday oldu. 
     Parti Aday Komisyonu'nun bugün yaptığı toplantıda, parti yönetim organlarına adaylık başvurusunda bulunanların durumları değerlendirildi ve Nevin Özütok'un 44 adaylığı onaylandı. 
     Buna göre, Nevin Özütok, 19 Mart'ta Rotterdam'da yapılacak parti kongresinde şu andaki Başkan Herman Meijer 58 ile yarışacak. 
     Komisyondan yapılan açıklamada, Nevin Özütok'un ''gayretli'', ''enerjik'' ve ''çalışkan'' olması dolayısıyla adaylığa layık görüldüğü belirtildi. 
     Nevin Özütok, 2003 yılında yapılan son parlamento seçimlerine, parti listesinin 12'nci sırasından aday olmuş, ancak partisi 8 üye çıkardığı için parlamentoya girememişti. 
     Özütok, daha önce Yeşil Sol'dan Amsterdam Belediye Meclisi üyeliğine seçilmiş ve bir süre bu görevde bulunmuştu. Nevin Özütok, halen ülkenin en büyük sendikal kuruluşu olan Hollanda Sendikalar Birliği'nin FNV Amsterdam'daki merkezinde çalışıyor. 
     Parti Aday Komisyonu, Nevin Özütok'un yanı sıra parti genel yönetim kurulu üyelikleri için, Alkmaar kentinden Rıza Diktaş 50 ve Breda kentinden Selçuk Akıncı'nın 27 adaylıklarını onayladı. 
     
</TEXT>
</DOC>
