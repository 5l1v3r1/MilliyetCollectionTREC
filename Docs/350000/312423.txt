<DOC>
<DOCNO> 312423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sonspo17.html </URL>
<DATE> 2005/02/04/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Fenerbahçe ile Samsunspor, ligde yarın 56. maça çıkıyor... 
</HEADLINE>
<TEXT>

     Fenerbahçe ile Samsunspor, yarın yapacakları maçla birlikte, Birinci Futbol Ligi'nde 56. kez karşı karşıya gelecek. 
     2 takım arasında geride kalan 55 maçta Fenerbahçe 32, Samsunspor ise 11 kez galip geldi. 12 karşılaşmada ise taraflar birbirlerine üstünlük sağlayamadı. 
     Fenerbahçe'nin toplam 93 golüne, Samsunspor 51 golle karşılık verdi. 
     Sezonun ilk yarısında İstanbul'da yapılan maçı, Fenerbahçe 2-1 kazanmıştı. 
     
     SAMSUN'DAKİ MAÇLAR 
     Fenerbahçe ile Samsunspor, bundan önce Samsun'da 27 lig maçında karşılaştı. 
     1969-70 sezonunda ilk kez Birinci Lig'e yükselen Samsunspor, evindeki maçlarda 9 galibiyet alırken, Fenerbahçe ise deplasmanda 1'i hükmen olmak üzere, 11 kez güldü. Taraflar 7 maçta da eşitliği bozamazken, gollerde de 38-34 sarı-lacivertli ekibin üstünlüğü bulunuyor. 
     Samsun'da geçen sezon yapılan lig maçını evsahibi ekip 3-0 kazanmıştı. 
     
     TARİHSEL SKORLAR 
     Fenerbahçe ile Samsunspor'un lig yarışında birbirlerine karşı elde ettiği tarihi skorlar bulunuyor. 
     Fenerbahçe, 1993-94 sezonunda, 1 Mayıs 1994'te İstanbul'daki maçta rakibini 8-1 yenerek, lig tarihinin en farklı skorlu galibiyetlerinden birisine imza attı. 
     Sarı-lacivertliler ayrıca, 1998-99 sezonunda Kadıköy'deki maçtan 6-2, 1991-92 sezonunda da Samsun'daki karşılaşmadan 5-2 galip ayrıldı. 
     Samsunspor ise güçlü rakibini 1985-86 ve 1986-87 sezonlarında üstüste Samsun 19 Mayıs Stadı'ndaki lig maçlarında 4-0 yenerek, rakibi karşısındaki en farklı skorlu galibiyetlerini elde etti. 
     
</TEXT>
</DOC>
