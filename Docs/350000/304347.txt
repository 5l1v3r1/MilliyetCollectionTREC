<DOC>
<DOCNO> 304347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/soneko31.html </URL>
<DATE> 2005/01/07/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
TÜKDER YTL yuvarlamaları gizli zam anlamı taşıyor 
</HEADLINE>
<TEXT>

     Tüketicileri Koruma Derneği TÜKDER Genel Başkanı Levent Gereyhan, TL-YTL dönüşümlerindeki yuvarlamaların, tüketiciler açısından ''gizli bir zam'' anlamı taşıdığını öne sürdü. 
     Gereyhan, düzenlediği basın toplantısında, YTL'nin bir alt biriminin ''Yeni kuruş'' olduğunu belirterek, tüketicinin YTL'ye uyum sağladığını ancak ''Yeni kuruş'' uygulamasında kafasının karıştığını söyledi. 
     Kuruştaki yuvarlamanın bilinmediğini, bu yuvarlamaların enflasyon üzerinde olumsuz etki yaratacağını ve dar gelirli tüketicilerin bundan zarar göreceğine ifade eden Gereyhan, ''Satıcı ve sağlayıcıların sürekli yukarıya doğru yuvarlama girişiminde bulunacaklarından endişe duymaktayım. Bu yuvarlamalar, tüketiciler açısından gizli bir zam anlamı taşımaktadır. Bu konuda tüketicilerimizi dikkatli olmaya ve haklarını sonuna kadar savunmaya çağırıyorum'' dedi. 
     Gereyhan, Tüketici Yasası'nın 12. maddesine göre, 2005 yılı boyunca çifte etiket uygulamasının yapılması gerektiğini ifade ederken de, uygulamayı takip etmeyen satıcılara yasa gereği para cezası kesileceğine dikkat çekti. 
     Gereyhan, TL'dan 6 sıfır atılmasının tüketicileri teknik ve psikolojik olarak rahatlattığını söylemenin mümkün olmadığını savunarak, şunları kaydetti 
     ''YTL, tüketicinin alım gücünde bir değişiklik yaratmamaktadır. Tüketicilerimiz için önemli olan 6 sıfırın atılması olayı değildir, YTL'nin alım gücünün değişip değişmediği, tüketicinin cebine veya alım gücüne değer katıp katmadığıdır. Bu nedenlerle tüketicilerimiz için acil sorun, gelir dağılımdaki adaletsizliğin giderilmesi ve alım gücünün artırılmasıdır." 
     
</TEXT>
</DOC>
