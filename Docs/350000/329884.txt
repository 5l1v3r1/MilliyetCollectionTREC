<DOC>
<DOCNO> 329884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/son/soneko05.html </URL>
<DATE> 2005/04/03/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Kur yükseldi, sıcak paranın getirisi azaldı... 
</HEADLINE>
<TEXT>

     Şubat sonu itibariyle yıllık bazda yüzde 55'e kadar ulaşan sıcak paranın Türkiye'de son bir yılda dolar bazında elde ettiği getirisi, mart ayında dolar kurundaki yükselişe, hisse senedi fiyatlarındaki düşüş ve Hazine iç borçlanma kağıtlarının faiz oranlarındaki yükselişe bağlı olarak azaldı. Bu azalışa rağmen Mart 2004'te TL'ye dönüştürülerek 1 yıl süreyle kamu kağıtlarında tutulan sıcak para, dolar bazında yüzde 19.3-27.1 getiri sağladı. TL mevduatta tutulan sıcak para yüzde 16.8-18.1, Borsa'da tutulan sıcak para yüzde 23.2 kazandırdı. 
     1000 dolarını TL'ye dönüştürerek, TL cinsinden 
     yatırım araçlarında değerlendirdiği varsayılan bir yatırımcıyı dikkate alarak yapılan hesaplamaya göre, şubat ayı sonu itibariyle son bir yıllık dönemde yüzde 24.4- 55.3'ya kadar ulaşan sıcak paranın getirisi, mart ayında doların YTL karşısında değer kazanmasına bağlı olarak azaldı. Geçen yıl mart başında dolardan kamu kağıtlarına geçenlerin dolar bazındaki getirisi yüzde 27.1, YTL mevduata geçenlerin getirisi yüzde 18.1 oldu. Borsa'da tutulan sıcak para ise yüzde 23.2 getiri sağladı. 
     
     YTL CİNSİNDEN GETİRİLER 

     Son bir yıllık dönemde 6 ay vadeli kamu kağıtlarında değerlendirilen YTL fonlar yüzde 22.6, dokuz ay vadelilerde yüzde 24.9, 12 ay vadelilerde yüzde 25, 15 ay vadelilerde ise yüzde 30.6 getiri oluştu. 
     Söz konusu dönemde sürekli olarak bir ay vadeyle çevrilen YTL mevduatın YTL cinsinden net getirisi yüzde 20, üç ay vadeli mevduatın getirisi yüzde 21, altı ay vadelinin getirisi yüzde 20.5 oldu. Bir yıl vadeli mevduata yatırım yapanlar da yüzde 21.3'lük kazanç sağladı. 
     Borsa'da ise mart sonu itibariyle son bir yılda yüzde 26.6'lık kazanç oluştu. 
     2004 yılının mart ayında 1.3102 YTL olan dolar, bu 
     yılın aynı ayında 1.3462 YTL'ye yükseldi. Dolar kuru son bir yılda yüzde 2.7 değer kazandı. 
     
     DÖVİZDEN KAMU KAĞITLARINA GEÇENLER 

     Geçen yıl martta 1000 dolarını bozdurarak elde ettikleri 1310.2 YTL'yi, son bir yılda sürekli olarak altı ay vadeli kamu kağıtlarında değerlendirenler bu parayı 1606.7 YTL'ye çıkardı. Bu para Mart 2005 sonundaki kurdan dolara dönüştürüldüğünde ise 1193 dolara ulaştı. 
     1000 dolar bozdurularak elde edilen 1310.2 YTL dokuz ay 
     vadeli kamu kağıtlarında 1636.9 YTL'ye, 12 ay vadelilerde 1637.7 YTL'ye, 15 ay vadelilerde 1711.6 YTL'ye çıktı. Buna göre, Mart 2005 sonunda 1000 dolar bozdurarak 9 ay vadeli kamu kağıtlarına yatıranların birikimi, bu yılın mart ayı sonunda 1216 dolara, 1 yıl vadeli kamu kağıtlarında tutanların birikimi 1217 dolara, 15 ay vadeli kamu kağıtlarına yatıranların birikimi 1232 dolara ulaştı. Son bir yılda dolardan 6 ay vadeli kamu kağıtlarına geçenler dolar bazında yüzde 19.3, 9 ay vadeli kamu kağıtlarına geçenler yüzde 21.6, 1 yıl vadeli kamu kağıtlarına yatırım yapanlar yüzde 21.7, 15 ay vadeli kamu kağıtlarına geçenler yüzde 27.1 getiri sağladı. 
     
     YTL MEVDUAT 

     2004 yılının mart ayında 1000 dolar bozdurarak YTL 
     mevduata yatıranların birikimi, bu yılın aynı ayında bir ay vadeli mevduatta 1168 dolara, üç ay vadelide 1177 dolara, altı ay vadelide 1173 dolara, bir yıl vadelide 1181 dolara çıktı. 
     Dolardan YTL mevduatına geçenler dolar bazında 1 ay vadeli mevduatta yüzde 16.8, üç ay vadelide yüzde 17.7, altı ay vadelide yüzde 17.3, bir yıl vadeli mevduatta yüzde 18.1'lik kazanç elde etti. 
     
     BORSA'YA GİRENLER 

     Mart 2004'te 1000 dolar bozdurarak Borsa'ya girenlerin kazancı, bu yıl 1232 dolara yükseldi. Borsa'da tutulan sıcak para dolar bazında son bir yılda yüzde 23.2 getiri sağladı. 
     Şubat sonunda Borsa'daki sıcak paranın getirisi yüzde 55.3'e kadar ulaşmıştı. 
     
     DÖVİZDE KALANLAR 

     Tasarruflarını dolar mevduatında değerlendirenler ise sınırlı düzeyde getiri sağladı. 2004 yılının mart ayında YTL birikimini 1310.2 YTL olan kurdan dolara dönüştürerek bankada bir ay vadeli döviz mevduatı açanların parası, bu yılın aynı ayında 1029 dolara çıktı. 1000 dolarını üç ay vadeli döviz mevduat hesabına yatıranlar 1031 dolara, altı ay vadeliye yatıranlar 1032 dolara, bir yıl vadeliye yatıranlar 1030 dolara yükseltti. 
     Sözkonusu tutarlar Mart 2005'teki 1.3462 YTL'lik kurdan YTL'yle dönüştürüldüğünde ise tasarruf sahibinin, Mart 2004'teki 1310.2 YTL'si Mart 2005'te bir ay vadeli mevduatta 1385 YTL, üç ay vadelide 1388 YTL, altı ay vadelide 1389 YTL, bir yıl vadelide 1387 YTL'ye çıkabildi. 
     1000 dolarını döviz mevduatında tutanlar dolar bazında 
     yüzde 2.9-3.2, YTL bazında yüzde 5.7-6 getiri sağladı. 
     
     1000 DOLAR SON BİR YILDA NE OLDU 

     

YTL MEVDUAT Mart 2005 YTL Mart 2005 Dolar YTL Getiri Dolar Getiri .Bir ay vadeli 1.572.0 1.168 20.0 16.8 .Üç ay vadeli 1.584.8 1.177 21.0 17.7 .Altı ay vadeli 1.578.8 1.173 20.5 17.3 .Bir yıl vadeli 1.589.3 1.181 21.3 18.1 DİBS .6 ay 1.606.7 1.193 22.6 19.3 .9 ay 1.636.9 1.216 24.9 21.6 .12 ay 1.637.7 1.217 25.0 21.7 .15 ay 1.711.6 1.271 30.6 27.1 Borsa 1.658.7 1.232 26.6 23.2      

DÖVİZ MEVDUATI Dolar Mart 2005 YTL Mart 2005 Dolar Getiri YTL Getiri .Bir ay vadeli 1.029 1.385 2.9 5.7 .Üç ay vadeli 1.031 1.388 3.1 5.9 .Altı ay vadeli 1.032 1.389 3.2 6.0 .Bir yıl vadeli 1.030 1.387 3.0 5.9      Mart 2004'te 1000 dolar 1310.2 YTL düzeyinde bulunuyordu. 

     
</TEXT>
</DOC>
