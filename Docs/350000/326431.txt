<DOC>
<DOCNO> 326431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sonyas08.html </URL>
<DATE> 2005/03/23/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Ben Affleck yönetmenliğe soyundu... 
</HEADLINE>
<TEXT>

     Amerikalı aktör Ben Affleck 32 , yönetmenliğe soyundu. 
     Walt Disney sözcüsü, Matt Damon'a 1997'de Oscar kazandıran ''Good Will Hunting''ın senaristlerinden biri olan Affleck'in, şirketin çekeceği ''Gone, Baby, Gone'' filminin yönetmenliğini yapmak üzere anlaşma imzaladığı bildirildi. 
     Affleck'in yönetmenliğini yapacağı filmin senaryosunun, ''Mystic River''ın yazarı da olan Dennis Lehane'nın aynı adlı romanından uyarlandığı belirtildi. 
     ''Gone, Baby, Gone''de, kayıp bir çocuğu arayan Patrick Kenzie ve Angela Gennaro adlı iki özel dedektifin hikayesi anlatılıyor. 
     ''Pearl Harbor'', ''Changing Lanes'' ve ''Daredevil'' filmleriyle yıldızı parlayan Affleck, ABD'de geçen yıl düzenlenen başkanlık seçimlerinde Demokrat aday John Kerry'nin seçim kampanyasında yer almıştı. 
     
</TEXT>
</DOC>
