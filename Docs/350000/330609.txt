<DOC>
<DOCNO> 330609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/spor/spo08.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Efsane geri geliyor 
</HEADLINE>
<TEXT>


Yıllar sonra güçlü bir kadro kuran ve İkinci Lig B Kategorisi'nde şampiyonluğa koşan Orduspor, hedefine biraz daha yaklaştı 


İkinci Lig B Kategorisi B Grubu'nda zirveyi ele geçiren Orduspor, emin adımlarla hedefine koşuyor. 
Teknik Direktör Yücel İldiz, aldıkları başarılı sonuçların tesadüfi olmadığını, sistemli çalışmanın meyvesini aldıklarını söyledi. İldiz, "Kırıkkale ve Eyüp gibi takipçilerimizi yenmemiz rahat bir nefes almamızı sağladı. Ancak işimiz daha bitmedi. Aynı ciddiyetimizi korumaya mecburuz" dedi. 

Başkan iddialı 
Başkan Şükrü Bodur da gelinen noktanın şaşırtıcı olmadığını kaydetti, "Gerçekten de elimizden gelenin en iyisini yapıp B Kategorisi'nin üzerinde bir takım oluşturduk. Teknik heyetimizin yetenekleri de ortada. En büyük ödülü ise sezon sonunda alacağız" dedi. 


</TEXT>
</DOC>
