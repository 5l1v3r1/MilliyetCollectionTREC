<DOC>
<DOCNO> 300170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sondun27.html </URL>
<DATE> 2004/12/23/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Almanya'da fakirlik artıyor 
</HEADLINE>
<TEXT>

     Hakkı Akduman bildiriyor 

Almanya'da fakirliğin, 2003 yılında geçen yıllara göre daha da arttığı bildirildi. 
     Die Welt gazetesi, Alman hükümetinin henüz açıklanmayan Fakirlik ve Zenginlik Raporu'na dayanarak verdiği haberde, 1998'de ülkede yüzde 12,1 olan fakirlik oranının 2003'te yüzde 13,5'e yükseldiğini yazdı. 
     Aynı dönem içinde oranları yüzde 13,8 olan 14 yaşından küçük fakir çocukların oranının 2003'te yüzde 15'e yükseldiği belirtildi. 
     14-24 yaş arasındaki fakir gençlerin oranının da aynı dönem içinde yüzde 14,9'tan yüzde 19,1'e yükseldiği kaydedildi. 
     Haberde, AB ölçütlerine göre ortalama gelirin yüzde 50'sini ya da daha azını alanların fakir sayıldığı, ayrıca federal hükümetin bu raporu 2006'da yapılacak genel seçimlere kadar açıklaması gerektiği ifade edildi. 
     Alman hükümetinin, artan fakirliğe gerekçe olarak konjonktürel durgunluğu gösterdiği, ancak Almanya'nın yine de uluslararası alanda mukayase edildiğinde çok iyi durumda olduğunu savunduğu bildirildi. 
     
</TEXT>
</DOC>
