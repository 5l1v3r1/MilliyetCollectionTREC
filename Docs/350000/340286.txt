<DOC>
<DOCNO> 340286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sontur36.html </URL>
<DATE> 2005/05/06/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
370 kilo at eti ele geçirildi 
</HEADLINE>
<TEXT>

     Adana’da, kaçak at kestiği iddia edilen kişi ile bunları dükkanlarında sattığı gerekçesiyle gözaltına alınan iki kasap tutuklandı. 
     Yetkililerden alınan bilgiye göre, operasyonda, Şehit Duran Mahallesi’ndeki işyerinde satışa hazır hale getirilmiş at eti ele geçirilen Maliki Ejder Gümüş ile bunları sattıkları belirlenen kasaplar Umut Taylan Adanus ve Özer Soytekin, ifadelerini alınmasının ardından adliyeye sevk edildi. 
     Çıkarıldıkları nöbetçi mahkeme tarafından tutuklanan sanıklar, cezaevine konuldu. 
     Bu arada, Seyhan İlçe Belediye Başkanı Azim Öztürk, yazılı açıklamasında, Zabıta Ekipleri’nin düzenlediği operasyonda iş yerinde ve kasap dükkanlarında ele geçirilen 370 kilo etin, Hıfzısıhha Enstitüsü Müdürlüğü’nde yapılan testlerde at eti olduğunun belirlendiğini bildirildi. 
     Öztürk, zabıta ekiplerinin rutin denetlemelerinin aralıksız süreceğini belirterek, "Halkımızın sağlığıyla oynanmasına kesinlikle izin vermeyeceğiz" dedi. 
     
</TEXT>
</DOC>
