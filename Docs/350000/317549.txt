<DOC>
<DOCNO> 317549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/soneko34.html </URL>
<DATE> 2005/02/22/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Blair, Chirac ve Scnröder'in Airbus lobisi... 
</HEADLINE>
<TEXT>

     Avrupa'nın üç büyük ülkesinin liderlerinin, Boeing yerine Airbus uçaklarını tercih etmesi için Polonya hükümetine mektup yazdığı bildirildi. İngiltere Başbakanı Tony Blair'in sözcüsü, Fransa Cumhurbaşkanı Jack Chirac, Almanya Başbakanı Gerhard Schröder ve Blair'in Polonya Başbakanına gönderdikleri mektupta, ulusal havayolu LOT için Airbus'ı tercih etmesini istediğini doğruladı. 
     Geliştirdiği çift kabinli A380 superjumbo uçağıyla, kısa menzilli uçuşlarda elde ettiği başarıyı uzun mesafe uçuşlarında da sürdürmek isteyen Airbus'ın, Avrupa hükümetlerinden destek alması ABD'yi rahatsız ediyor. 
     Avrupa Birliği ise Boeing'in direkt ve dolaylı devlet yardımları aldığını iddia ediyor. 
     Merkezi Fransa'nın Tulus kentinde bulunan Airbus'ın yüzde 20'si İngiliz silah üreticisi BAE Systems, yüzde 80'i ise Alman, Fransız ve İspanyolların ortak olduğu Avrupa Havacılık ve Uzay Şirketi'ne EADS ait bulunuyor. 
     
</TEXT>
</DOC>
