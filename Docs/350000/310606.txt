<DOC>
<DOCNO> 310606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sontur37.html </URL>
<DATE> 2005/01/29/ </DATE>
<TIME> 19.22 </TIME>
<AUTHOR>  </AUTHOR>
<HEADLINE>
Kopan internet kablosu onarılamıyor... 
</HEADLINE>
<TEXT>

     Türk Telekom, İstanbul-İtalya arasındaki denizaltı kablosunda onarım çalışmalarının olumsuz hava koşulları nedeniyle uzadığını ve kablonun tamir çalışmalarının devam ettiğini bildirdi. 
     Türk Telekom'dan yapılan yazılı açıklamada, İstanbul-İtalya arasındaki MEDTÜRK denizaltı kablo sisteminde 16 Ocak'ta kopma meydana geldiği hatırlatıldı. 
     Açıklamada, denizaltı kablo sisteminde meydana gelen kopmanın ardından yürütülen çalışmalar sonucunda Türk Telekom'un yurtdışı internet kapasitesinin, bugün itibariyle 6.9 Gbps'e ulaştığı belirtildi. 
     Türk Telekom'un, günün en yoğun saatlerinde karşılaştığı maksimum 7 Gbps'lik kapasite ihtiyacının yaklaşık yüzde 100'ünün karşılandığı vurgulanan açıklamada, MEDTÜRK kablosundaki onarım çalışmasının, denizdeki olumsuz hava koşulları nedeniyle uzadığı, kablonun tamir çalışmalarının devam ettiği kaydedildi. 
     
</TEXT>
</DOC>
