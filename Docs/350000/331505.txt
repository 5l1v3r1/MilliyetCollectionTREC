<DOC>
<DOCNO> 331505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sonspo14.html </URL>
<DATE> 2005/04/08/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Galatasaray'da Ribery seferberliği 
</HEADLINE>
<TEXT>

     Trabzonspor maçının hazırlıklarını sürdüren Galatasaray'da, kulüp doktorları, sakatlığı bulunan Ribery'yi maça yetiştirmek için adeta seferber oldu. 
     Hafta içinde yapılan idmanda ayak bileğinden sakatlanan Fransız futbolcunun pazar günkü maça yetiştirilmesine çalışılıyor. 
     Kulüp doktoru Murat Çevik, tedavisine devam edilen Ribery'nin durumunun maç öncesinde netlik kazanacağını, maça yetişebilmesi için sağlık ekibi olarak ellerinden geleni yaptıklarını söyledi. 
     Öte yandan Galatasaray, Trabzonspor maçının hazırlıklarını basına kapalı yaptığı idmanla sürdürdü. 
     Antrenmana, sakatlıkları süren Hakan Ünsal ve Ribery'nin katılmadıkları bildirildi. 
     
</TEXT>
</DOC>
