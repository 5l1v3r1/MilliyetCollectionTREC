<DOC>
<DOCNO> 314615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/spor/spo01.html </URL>
<DATE> 2005/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fulya görücüye çıkıyor 
</HEADLINE>
<TEXT>


Beşiktaş yönetimi, büyük önem verilen proje hakkında bugün tanıtım toplantısı düzenleyecek. Muhalefet ise, Fulya konusunun tek gündem maddeli genel kurula taşınması için bastıracak 

BİLAL MEŞE 


Masaya yatırılıyor 
SİYAH - Beyazlı yönetim, kulübün gelecek garantisi olarak değerlendirilen Fulya Projesi için bugün üyelerle fikir alış verişinde bulunacak. 30 Nisan'da kazma vurulup, 2007 yılının Mart ayına kadar bitirilmesi planlanan projenin tanıtımı için yapılacak toplantı Ceylan Otel'in Dolmabahçe Salonu'nda saat 10.00'da başlayacak. Toplantıya sadece BJK Üye Kartı'nı yanında getiren kongre üyeleri katılacak. 

Tartışmaya açık 
BAŞKAN Yıldırım Demirören ve ekibi, dev proje konusunda yapılan hazırlıkları ayrıntılı şekilde anlatıp, sözü bu iş için görevlendirilen İlhan Durusoy'a bırakacak. Yönetim, bu brifingin yeterli olacağını düşünürken, muhalif kanat Fulya için mutlaka Mali Kongre sonrası tek gündem maddeli bir genel kurul daha yapılmasını istiyor. Toplantıda bu konuda ciddi tartışmaların yaşanması bekleniyor. 

Kendilerini buldular 

Oyuncular memnun 
RIZA Çalımbay'ın takımın başına geçmesiyle Beşiktaş'ta gözle görülür bir değişim yaşanıyor. Menajer futbolcu Tayfur, Tümer ve yeni transfer Koray da, takımın havasının değiştiğini vurguladı. Tayfur, "Hoca değişiklikleriyle her şey sıfırdan başlar. Takımdaki tüm futbolcular bunun bilincinde. Artık daha önce oynama fırsatı bulamayan arkadaşlarımız da işine dört elle sarılıyor" dedi. 

Sistem sevinci 
TÜMER Metin ise, Çalımbay'ın getirdiği oyun sisteminde mutlu olduğunu söyledi. Tecrübeli oyuncu, "Lucescu döneminde de aşağı yukarı aynı sistemde oynuyorduk. Tercihim sorulsa, bu derdim" ifadelerini kullandı. Tümer, kural hatası yapan Kuddusi Müftüoğlu'nun da hakemliği bırakmaması gerektiğini vurguladı. Koray Avcı da, "Heyecanımı yenip kendimi rahat hissedersem, daha iyi olacağım" diye konuştu. 

Karar günü 

FUTBOL Federasyonu, Beşiktaş - Gençlerbirliği maçının tekrarı ile ilgili kararını bugün Çeşme'de yapacağı yönetim kurulu toplantısında açıklayacak. Hakem Kuddusi Müftüoğlu'nun kural hatası yaptığının MHK tarafından da onaylanmasından sonra tekrar kararını verecek olan federasyon karşılaşmanın 2 Mart'ta oynanacağını açıklayacak. 

Carew şoku 

BEŞİKTAŞ'IN Norveçli golcüsünün, hasta olduğu için bugünkü Denizli maçında forma giyemeyeceği öğrenildi. Milli takımdan dönen John Carew'in gribe yakalandığı, kendisine serum tedavisinin başlandığı bildirildi. Öte yandan Rıza Çalımbay, eski öğrencisi Ersen Martin'e bugün İbrahim Toraman'la kelepçe vurmayı planlıyor. 

BEŞİKTAŞ - DENİZLİSPOR 

Kadrolar 
BEŞİKTAŞ 
Cordoba 
İ.Toraman 
Ronaldo 
Çağdaş 
Tayfun 
Okan 
Tayfur 
Koray 
İ.Üzülmez 
Pancu 
Tümer 
Veysel 

DENİZLİSPOR 
Souleymanou 
İbrahim 
Kratochvil 
Burak 
M. Keçeli 
Güven 
Serhat 
Abraham 
Timuçin 
Ömer Rıza 
E. Martin 

STAT BJK İnönü SAAT 19.00 
HAKEM Selçuk Dereli YAYIN Lig TV 

Diğer maçlar 
16.00 Ankaragücü - Kayseri 19 Mayıs - Bülent Demirlek 
16.00 Konya - Samsun Atatürk - Süleyman Abay 


</TEXT>
</DOC>
