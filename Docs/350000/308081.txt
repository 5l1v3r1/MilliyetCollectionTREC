<DOC>
<DOCNO> 308081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sontur08.html </URL>
<DATE> 2005/01/20/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Tedavi parası yangında kül oldu 
</HEADLINE>
<TEXT>

     Konya'nın Seydişehir İlçesi'nde çıkan yangında, Sosyal Dayanışma ve Yardımlaşma Vakfı'ndan verilen paranın da yandığı iddia edildi. 
     Edinilen bilgiye göre, Yeni Cami Mahallesi'nde Veli Ergen'in 38 evinde oğlu Hasan Ergen 5 tek başınayken yangın çıktı. Sobadan çıktığı sanılan yangından kaçan Hasan Ergen mutfağa sığındı. Bu sırada evden duman çıktığını gören anne Hatice Ergen 23 eve girerek çocuğunu mutfaktan çıkardı. 
     Anne Ergen'in ihbarı üzerine olay yerine gelen Seydişehir Belediyesi'ne ait itfaiye ekipleri, yangını diğer odalara sıçramadan söndürdü. 
     Eşinin işsiz olduğunu belirten Hatice Ergen, Sosyal Yardımlaşma ve Dayanışma Vakfı'ndan çocuğunun göz tedavisi için aldığı paranın da yandığını söyledi. 
     Rahatsız olan Hasan Ergen'i, bayram sonrası Ankara Doktor Sami Ulus Hastanesi'nde tedavi ettireceklerini anlatan Hatice Ergen, ''Kaymakamlık hastane masrafları için bize 150 YTL 150 milyon lira vermişti. Bu para da odadaki eşyalarla birlikte yandı'' dedi. 
     
</TEXT>
</DOC>
