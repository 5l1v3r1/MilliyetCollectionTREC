<DOC>
<DOCNO> 311802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sontur43.html </URL>
<DATE> 2005/02/02/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
İstanbul'a kar geliyor Vali ve Belediye Başkanı İstanbulluları uyardı... 
</HEADLINE>
<TEXT>

     İstanbul'da yarından itibaren beklenen kar yağışına ilişkin açıklama yapan Vali Muammer Güler ve Büyükşehir Belediye Başkanı Kadir Topbaş vatandaşları tedbirli olmaları konusunda uyardı. Başkan Topbaş "Aniden bastırabilecek kar yağışı için her türlü tedbirimizi aldık, ancak sürücülere kar lastiği takmalarını ve emniyet şeridini kullanmamalarını öneriyorum" dedi. 
     
İstanbul'da yarından itibaren havanın daha da soğuması ve kar yağışı bekleniyor. Büyükşehir Belediye Başkanı Dr. Mimar Kadir Topbaş, İstanbul'da beklenen kar yağışına ilişkin bir açıklama yaparak 3 Şubat Çarşamba günü trafiğe çıkacak vatandaşları uyardı. İstanbul'da ani kar beklentisi olduğunu belirten Başkan Topbaş "Aniden bastırabilecek kar yağışı için her türlü tedbirimizi aldık, ancak sürücülere kar lastiği takmalarını ve emniyet şeridini kullanmamalarını öneriyorum" dedi. 
     
Beklenen kar yağışına ilişkin hazırlıklar konusunda bilgi veren Başkan Topbaş, Büyükşehir ve ilçe belediyeleri olarak hem araç-gereç, hem de tuz stoku açısından karla mücadeleye hazır olduklarını, bu konuda bir problem olmayacağını söyledi. Karla mücadele için 406 aracın özellikle trafikte problem olması muhtemel hatlar ve ana arterler başta olmak üzere kentin 26 bölgesinde konuşlandığını belirten Topbaş, uyarıları doğrultusunda artık vatandaşların kar lastiği kullanımını yaygınlaştırdığını ifade etti. 
     
Başkan Kadir Topbaş, şunları söyledi "Trafikte yivleri aşınmış lastikli araçlar var maalesef. Bu şekilde trafiğe çıkmamalarını, özellikle kar lastiği takmalarını öneriyorum. Bize bu kışın çok ağır geçeceği bilgisi gelmedi. Ama bir kar yağışı var. İstanbul'a aniden bastırabilir. Her türlü tedbirimizi aldık, ancak ben özellikle emniyet şeritlerinin kullanılmaması konusunda sürücüleri uyarmak istiyorum. Kar yağdığı zaman, trafikteki yoğunluğun azalması için mümkün olduğunca toplu taşıma araçlarının kullanılmasını istiyorum. Tedbirli olmak gerekiyor. Doğanın şartlarına göre bizim de yaşamımızı düzenlememiz gerekiyor.'' 
     
     BÜYÜKŞEHİR SOKAKTA YAŞAYANLARI TOPLUYOR... 

     Başkan Kadir Topbaş, sokakta yaşayan insanların donarak ölmelerine engel olmak için bu kişilerin toplanması yönünde Büyükşehir Belediyesi'nin Bürokratlarına talimat verdiğini de açıkladı. Sokakta yaşayan bazı vatandaşların sokakta yaşamayı yerleşik bir düzene tercih ettiğini belirten Topbaş, ''O insanların özgürlük anlayışı bu. Bu şartlarda olanları sıkıntı olmasın diye zaman zaman topluyoruz" diye konuştu. 
     
     VALİ GÜLER 

     İstanbul Valisi Muammer Güler de yarınki hava durumuna ilişkin şunları söyledi 
     Yarınki hava durumuna göre vatandaşlarımızın trafiğe çıkarken halat, zincir vb. donanımlarının hazır bulundurulması, AKOM’un almış olduğu önlemler doğrultusuna ve Valiliğimizin Kamu Kurum ve Kuruluşlarına hazırlıklı olmaları konusunda talimatı verilmiştir. Vatandaşlarımızın duyarlı davranışları ile herhangi bir olumsuzluğun meydana gelmeyeceğini umuyor, herkesi duyarlı olmaya davet ediyorum." 
     
     YURDUN KUZEYBATI KESİMLERİ SOĞUK HAVANIN ETKİSİNDE 

     Öte yandan, Devlet Meteoroloji İşleri Genel Müdürlüğü yurdun kuzeybatı kesimlerinde poyraz fırtınasıyla birlikte tipi şeklinde görülecek kar yağışları ile Güney Ege ve Batı Akdeniz'de lodos fırtınasıyla birlikte görülecek etkili sağanak yağışın oluşturacağı olumsuz şartlara karşı vatandaşları uyardı. 
     İstanbul karla mücadeleye hazır 
     İstanbul Büyükşehir Belediyesi, kış hazırlıklarını tamamladı. Hava şartlarının durumuna göre A, B ve C planları uygulamaya konulacak. 
     Afet Koordinasyon Merkezi'nden AKOM yapılan yazılı açıklamada, mevsim itibariyle Yol Bakım ve Onarım Müdürlüğü ekiplerinin ana arterlerde gerekli önlemleri aldığı, meteorolojiden alınan bilgiler doğrultusunda şiddetli kar yağışı halinde çalışan personel ve araç sayısının günün şartlarına göre belirleneceği kaydedildi. . 
     Ekiplerin, ana arterler, kavşaklar, katılım noktalarında şiddetli kar yağışı ve donma riskine karşı hazır bekleyecekleri belirtilen açıklamada, ekiplerin 12 saat esasına göre 2 vardiya halinde çalışacakları bildirildi. 
     Açıklamada, hava şartlarının durumuna göre A, B ve C planlarının uygulamaya konulacağı ifade edilerek, en düşük yoğunluk alarmı olan A planı çerçevesinde, 692 personelin, 2 vardiya halinde buzlanma ve göllenme noktalarına müdahale edeceği ifade edildi. 
     Hava şartlarının daha da kötüleşmesi halinde meteorolojik verilere göre hem personel hem de araç-gereç olarak ekiplerin takviye edileceği ve B planına geçileceği kaydedilen açıklamada, kötü hava koşullarında sürücülerin kar lastiği veya zincir bulundurmaları ve emniyet şeritlerini kullanmamaları gerektiği hatırlatıldı. 
     
     YENİ ARAÇLAR 

     AKOM Başkanlığı'nda 2 bin 59 personelin 406 araçla çalışma yapacağı belirtilen açıklamada, yeni alınan karla mücadele araçları şöyle sıralandı 
     ''53 adet Renault kamyon 4x4 kürüme-tuz serpme aparatlı , 26 adet Mercedes U-500 Unimog 4x4 önden kürüme, arkadan tuz serpme 44 cm yükseklik aşar üç yöne hareketli damperli , 10 adet Mercedes Atego kamyon 4x4 kürüme-serpme üç yön damperli 40 cm yükseklik aşar , 25 adet kamyon kar kürüme-tuz serpme , 30 adet kamyonet 4x4 kürüme-tuz serpme , 17 adet kaldırım-meydan tretuvar kar küreme aparatı, 5 adet vinç 25 tonluk kazalara müdahale amaçlı , 10 adet greyder yol açma kar kürüme , 3 adet kombine çamur çekme kanal-baca-mazgal temizleme , 5 adet kuka kanal açma temizleme , 2 adet dozer küreme , 35 adet loder Tuz yükleyici , 36 adet JCB tuz yükleme ve küreme , 7 adet ekskavatör kanal açma tuz yükleme , 20 adet açık kamyon, 20 adet 4x4 çift kabin kamyonet kontrol amaçlı , 50 Adet motopomp su çekme amaçlı , 10 Adet arazöz üre atmak için .'' 

     
</TEXT>
</DOC>
