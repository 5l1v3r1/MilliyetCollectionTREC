<DOC>
<DOCNO> 310319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sonspo31.html </URL>
<DATE> 2005/01/28/ </DATE>
<TIME> 20.31 </TIME>
<AUTHOR>  </AUTHOR>
<HEADLINE>
Güney Asya yardım kadrosunda değişiklik 
</HEADLINE>
<TEXT>

     Güney Asya'da yaşanan felaket sonrası maddi yardım amacıyla organize edilen ''İnsanlık için toptan destek'' kampanyası kapsamında gerçekleştirilecek Türk ve yabancılar karması futbol maçının aday kadrosunda, sakatlıklar nedeniyle değişiklik yapıldı. 
     Futbol Federasyonu'ndan yapılan açıklamaya göre, sakatlıkları bulunan Galatasaraylı Cafercan ile Büyükşehir Belediyesi Ankaraspor'dan Jaba'nın aday kadrodan çıkarıldığı, bu oyuncuların yerlerine Beşiktaşlı Emre Aşık ve Pancu'nun aday kadroya dahil edildiği bildirildi. 
     Bu arada, Beşiktaş'tan ayrılan teknik direktör Vicente Del Bosque yardım maçında bulunamayacak. Yabancılar karmasının başında Fenerbahçe Teknik Direktörü Christohp Daum ve Galatasaray Teknik Direktörü Gheorghe Hagi'nin sahaya çıkacağı kaydedildi. 
     
</TEXT>
</DOC>
