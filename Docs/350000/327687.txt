<DOC>
<DOCNO> 327687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/spor/spo30.html </URL>
<DATE> 2005/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



KAYSERİSPOR 

Ankara'ya bombardıman 
Balili, Michalik, Mehmet Topuz ve Ali Turan gibi milli oyuncularından yoksun olarak Ankaraspor karşısına çıkan Kayserispor, hazırlık maçını 3-0 alırken, lig için umut verdi. 59. dakikada Gökhan ile öne geçen Sarı - Kırmızılılar'da 80'de yine aynı futbolcunun şutu direkten döndü. Ancak 81 ve 86. dakikalarda sahneye çıkan Köksal, karşılaşmanın skorunu belirledi 3-0. 

SAMSUNSPOR 

Kirita'ya 4 dikiş 
Samsunspor'da Kirita'nın sakatlanması moralleri bozdu. A Takımı'nın PAF'ı 6-1 yendiği karşılaşmanın 30. dakikasında sol ayağına darbe alan futbolcunun ayak bileğinde 5 santimlik kesik oluştu, 4 dikiş atıldı. Rumen oyuncunun Malatya karşısında oynamasının zor olduğu belirtildi. 

FUTBOL FEDERASYONU 

Mavi Bayrak A.Sebat'ın 
FUTBOL Federasyonu'nun, kulüpleri centilmenliğe teşvik etmek için başlatılan kampanyada, Süper Lig'de Akçaabat Sebat, 8. haftada Mavi Bayrak'ın sahibi oldu. Diğer kulüpler ise şöyle İkinci Lig A Kategorisi İstanbul B.B., İkinci Lig B Kategorisi A Grubu Aydınspor, B Grubu Karabükspor, C Grubu Şanlıurfa Belediyespor, Üçüncü Lig 1. Grup Gaskispor, 2. Grup Keçiörenspor, 3. Grup Zeytinburnuspor, 4. Grup Akseki Aromaspor 

GENÇLERBİRLİĞİ 

Eksikler baş ağrısı 
Gençlerbirliği'nde Teknik Direktör Ziya Doğan'ı sakatlar ve milli takıma giden oyuncular düşündürüyor. Rize deplasmanında mücadele edecek Başkent ekibinde milli takımlara giden El Saka ve Skoko'nun hafta içinde takıma katılması beklenirken, Ayman, Hakan ve Gtari'nin hafif sakatlıkları da teknik heyeti endişelendiriyor. 

Denİzlİspor 

Zafer Katrancı ile 3 yıl daha 
Denizlispor Kulübü'nün Olağan Genel Kurul Toplantısı'nda görevdeki Başkan Zafer Katrancı, 409 delegenin oyunu alarak yeniden koltuğa oturdu. 
Çatalçeşme Oda Tiyatrosu'ndaki toplantıda başkanlık için gizli oylama yapıldı. Toplam 753 delegenin katıldığı genel kurulda 409 delege oy kullandı. 
Oyların tamamını alan Zafer Katrancı 3 yıl için yeniden başkan seçildi. Seçimlerde ayrıca 22 yönetim kurulu üyesi ile 3 denetleme kurulu üyesi de belirlendi. 

Gaziantepspor 

Fenerbahçe'ye gözdağı 
Kırmızı - Siyahlı takım evinde lider Fenerbahçe ile oynayacağı maç öncesi tüm hesaplarını 3 puan üzerine yapıyor. Teknik Direktörü Nurullah Sağlam, maçın kendileri için büyük önem taşıdığını belirterek iddialı açıklamalar yaptı. Sağlam, "Rakibimiz ligdeki son maçını kaybettiği için stres içinde ve bizden çekiniyorlar. Onların bu durumundan yararlanmaya çalışacağız. Biz yenilirsek birşey kaybetmeyiz, ancak onlar çok şey yitirir" dedi. Sağlam, cezalı olan Tarek'in yerine Erdal'a forma vereceğini sözlerine ekledi. 

Genç Milli TakIm 

Almanya'ya veda 
19 Yaş Altı A Genç Milli Futbol Takımımız, Almanya'nın Düsseldorf kentinde düzenlenen Uluslararası "Nokia Debitel Turnuvası"na veda etti. Turnuvanın dün sabahki bölümünde İsviçre'nin, Grosshoppers Zürih takımıyla karşılaşan Ay - Yıldızlı gençler sahadan 1-0 mağlup ayrıldı. Genç Milli Takımımız bu turnuvada 1984 yılında İskoç takımı Glasgow Rangers'ı finalde 1-0 yenerek kupanın sahibi olmuştu. 

BİSİKLET 

Yolları aştılar 
Kulüplerarası Puanlı Bisiklet Yol Şampiyonası Adana'da sona erdi. İlk sırayı alanlar şöyle Yıldız erkekler 40 km Ömer Meydan 1.17.07 . Büyük bayanlar 40 km Senem Güler 1.30.35 . Gençler 30 km Melike Çorlu 1.13.37 . 

SUTOPU 

Milliler 4. oldu 
Ataköy Avni Akyol Yüzme Havuzu'nda sona eren Uluslararası İspolo Gençler Sutopu Turnuvası'nda milli takım dördüncü oldu. Son maçında dün Moldova ile karşılaşan Ay - Yıldızlı ekibimiz müsabakadan 14-6 galip ayrıldı. 

JUDO 

2 madalya 
Kazakistan'da düzenlenen Jandosova Judo Turnuvası'nda milli takım iki madalya kazandı. 73 kiloda Sezer Huysuz, Tacik rakibini yenerek birincilik kürsüsüne çıktı. 66'da Hüseyin Özkan ise bronz madalya kazandı. 

BOKS 

Aydın'dan altın 
Azerbaycan'ın başkenti Bakü'de sona eren Uluslararası Chowhry Boks Turnuvası'nda Selçuk Aydın altın, Önder Şipal da gümüş madalyayı boynuna taktı. 60 kiloda Azeri rakibinin finale çıkmamasıyla hükmen galip gelen Aydın, birinci oldu. 

KAYAK 

Şampiyon Türkiye 
Erzurum Palandöken'de düzenlenen Uluslararası Kayak Fedarasyonu FIS Alp Disiplini Kupası, Türkiye'nin üstünlüğüyle sona erdi. Ferdi bayanlarda Hülya Yılmaz ilk sırayı alırken, erkeklerde Hamit Şare ikinci oldu. Takım sıralamasında da Türkiye 171 puanla birinciliği kaptırmadı. 


</TEXT>
</DOC>
