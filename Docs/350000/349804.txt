<DOC>
<DOCNO> 349804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/astro/index.html </URL>
<DATE> 2005/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygusal paylaşım önemli 
</HEADLINE>
<TEXT>


Bugün Yengeç burcunda ilerleyen Ay duygusal açıdan bizi hassas kılan konuları gündeme getirmekte. Korumak, beslemek ve büyütmek daha fazla önem taşımakta. Öğleden sonra saatlerinde güçlü paylaşımlar var. 
Koç'lar günlük işler ve eve ait konularda planlı olmak zorundalar. Çabuk hareket etmeleri gereken işlerini toparlamak için çaba göstermeliler. Boğa'lar akıcı enerjilerini hareket ve iletişim konularında kullanabilirler. Duygusal olarak rahatlık söz konusu olurken, kardeşlerle ilişkiler olumlu görünüyor. İkizler maddi konularda şanslı bir günde olacaklar. Kazançlarını artırabilecekleri koşulları değerlendirmeli ve harcamalarında daha dikkatli olmalılar. Yengeç'ler dikkat çekebilecekleri bir gündeler. Kişisel girişimlerinde başarı onlardan yana. Bu arada ilişkilerine karşı pozitif bir bakış açısı söz konusu. Aslan'lar sabırla kendilerini yıpratan konulara temkinli yaklaşmalılar. Geçmişe ait konular gündeme gelse de iyimser olmaları için sebepler var. Başak'lar rahat enerjiler altında olacaklar. İleriye dönük planlarını artık ortaya koymanın tam zamanı. Grup çalışmalarında verimlilik öne çıkıyor. 
Terazi'ler iş hayatında dikkat çekecekler. Bu alanda yeni olanaklar da var. Üstlerle ilişkilerde pozitif gelişmelerden memnunlar. Akrep'ler yeni fikirlere açık olabilirler. Bu arada yabancılarla ilgili girişimler ve yolculuklar onları heyecanlandırıyor. Yay'lar bugün maddi konularda temkinli olma ihtiyacında. Ciddi kararlar söz konusu ancak, aceleci davranışlardan kaçınılmalı. Oğlak'lar gün içinde ortaklıkla ilgili gelişmeleri yakından izlemeli. Bu alanda kazançlı çıkacakları şartlar var. Aceleci olmamak lazım. Kova'lar duygusal alanda yoğun bir gün geçirebilirler. Yatırımları ile ilgili konularda daha akılcı olmaya bakmalılar. Balık'lar kendilerini rahat ifade ediyorlar. Pozitif enerjileri ile keyifli bir gün geçirmek ve aşkta hoş gelişmelerin içinde olmak çok kolay. 
</TEXT>
</DOC>
