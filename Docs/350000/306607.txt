<DOC>
<DOCNO> 306607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sonyas12.html </URL>
<DATE> 2005/01/14/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Tsunamizedeler için 130 sanatçı 16 Ocak'ta sahnede... 
</HEADLINE>
<TEXT>

     Depremzedeler için düzenlenen ve 130 sanatçının sahne alacağı ''Bir Şarkı Bin Hayata Umut Saçsın'' konseri, 16 Ocak'ta yapılacak. 
     İstanbul Valiliği'nin himayesinde Magazin Gazetecileri Derneği ve Mydonose Showland'in işbirliğiyle Güney Asya'daki depremzedeler için düzenlenen organizasyon, Mydonose Showland'de gerçekleştirilecek. 
     Konsere katılacağı belirtilen sanatçılardan bazıları şunlar 
     Ali Güven, Arto, Atilla Atasoy, Atilla Taş, Bedri Ayseli, Beyaz, Bora Gencer, Burcu Güneş, Ceza, Coşkun Sabah, Çelik, Çiğdem Tunç, Davut Güloğlu, Derya Baykal, Doğuş, Elif Karlı, Emel Müftüoğlu, Emrah, Esra Balamir, Ezginin Günlüğü, Fatih Ürek, Güler Işık, Güllü, Haluk Levent, Harun Kolçak, Hüner Coşkuner, İbrahim Erkal, İbrahim Tatlıses, İlhan Şeşen, İsmail Türüt, İzzet Altınmeşe, Kadir Çöpdemir, Kamuran Akkor, Kibariye, Mahmut Tuncer, Mansur Ark, Mine Çayıroğlu, Muazzez Ersoy, Nükhet Duru, Okan Bayülgen, Onur Akın, Pamela, Mirkelam, Seher Dilovan, Selçuk-Rana Alagöz, Sibel Tüzün, Seren Serengil, Şahsanem, Şükriye Tutkun, Tayfun Duygulu, Yavuz Bingöl, Yeşim Salkım, Zeynep Mansur. 
     Akbank Oda Orkestrası, yarın Cemal Reşit Rey CRR Konser Salonu'nda bir konser verecek. 
     Şef Cem Mansur'un yöneteceği orkestraya, gitar virtüözü Fabio Zanon solist olarak eşlik edecek. Konserde A. Piazzola'nın ''3 Tango'', L. Brouwer'in ''3 Karakteristik Küba Dansı'', R.Gnatalli'nin ''Brezilya Konçertosu'', E.Elgar'ın ''Sospiri'' ve P.I. Çaykovski'nin ''Souvenir de Florence'' adlı eserleri seslendirilecek. 
     
     PACO PENA'DAN KONSER 
     CRR'nin düzenlediği ''5. Uluslararası Gitar Festivali'' kapsamında, dünyaca ünlü gitar virtüözü Paco Pena müzikseverlerle buluşacak. 
     Pena'nın konseri, 16 Ocak'ta CRR'de gerçekleştirilecek. 
     CRR'de bu hafta düzenlenecek bir başka etkinlik de, ''Zeki Müren Şarkıları'' başlıklı konser olacak. 
     Eyüp Musiki Vakfı'nın katkılarıyla düzenlenen ve Nazire Yağız ile Gürcan Erdaş'ın solist olarak katılacağı konser, 18 Ocak'ta CRR'de izlenebilir. 
     Athena grubu ''Athenakustik'' başlıklı konserini, Babylon Performans Merkezi'nde yarın gerçekleştirecek. 
     İstanbul Devlet Opera ve Balesi İDOB G. Donizetti'nin ''Aşk İksiri'' adlı operasını yarın ve 18 Ocak'ta, Ç. Işıközlü'nün ''Emrah ve Selvihan'' adlı balesini 22 Ocak'ta AKM salonlarında sahneleyecek. 
     
     YENİ FİLMLER, KİTAPLAR 
     Ferdi Eğilmez'in yönettiği, Mehmet Ali Erbil, Hülya Avşar gibi pek çok ünlü sanatçının rol aldığı ''Hababam Sınıfı Askerde'', Brad Bird'in yönettiği animasyon türündeki ''İnanılmaz Aile'' ve Robert Zemeckis'in yönettiği, Tom Hanks ile Leslie Harter Zemeckis'in rol aldığı ''Kutup Ekspresi'' adlı filmler vizyona girdi. 
     Gökhan Akçura'nın ''İnsanlar Alemi Ivır Zıvır Tarihi'' adlı kitabı İthaki Yayınları'ndan, A. Tarık Altaylı'nın ''Kanuni Sultan Süleyman'ın Liderlik Sırları'' adlı kitabı Okumuş Adam Yayıncılık'tan, David L. Robb'un ''Hollywood Operasyonları'' adlı kitabı Güncel Yayıncılık'tan, Süha Oğuzertem'in ''Bir İnsanı Sevmek Sait Faik'' adlı kitabı Alkım Yayınevi'nden, Kurban Sait'in ''İstanbullu Kız'' adlı kitabı Everest Yayınları'ndan, Yüksel Söylemez'in ''Görgüsüzlük Çağı Davranış Rehberi'' adlı kitabı da ODTÜ Geliştirme Vakfı Yayıncılık'tan çıktı. 
     
</TEXT>
</DOC>
