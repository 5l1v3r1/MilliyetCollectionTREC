<DOC>
<DOCNO> 345822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sonyas07.html </URL>
<DATE> 2005/05/25/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Mevlana'dan sonra en ünlü Konyalı Nadide Sultan 
</HEADLINE>
<TEXT>

     Kerem PULGAT DHA 

KONYA Büyükşehir Belediyesi, Kent Kültürü ve Kentlilik Bilinci'ni Oluşturma Projesi’ kapsamında Konya'nın imajını konu alan bir anket yaptırdı. 23 ilde yapılan ankette Bildiğiniz Ünlü Konyalılar Kim ’ sorusuna verilen yanıtlarda, birinci sırada Mevlana yer alırken, Mevlana'yı Nadide Sultan, Necmettin Erbakan ve Nasrettin Hoca takip etti. 
     Türkiye'nin 23 ilinde 2 bin 820 kişiye Konya yemeklerinden kentin muhafazakar yapısına kadar 70 soru yöneltildi. Anketin en ilgi çeken sonucu ise Bildiğiniz Ünlü Konyalılar Kim ' sorusuna verilen yanıtlar oldu. Yanıtlara göre en ünlü Konyalı Mevlana çıktı. 
     Deneklerden bazıları birden fazla Konyalı sayarken, aslen Sinoplu olan eski Başbakan Necmettin Erbakan, yıllarca Konya Milletvekili seçildiği için Konyalı’ ilan edildi. 
     Ankette 842 oyla yüzde 25.8 Mevlana' birinci oldu. Mevlana'yı 306 oyla yüzde 9.4 takip eden Nadide Sultan en ünlü ikinci Konyalı oldu. Eski Başbakan Necmettin Erbakan 140 oyla yüzde 4.3 üçüncü olurken, Nasreddin Hoca 129 oyla yüzde 4 ile en çok hatırlanan dördüncü Konyalı oldu. 
     Ankete katılanlardan 670'i yüzde 20.6 Bilmiyorum’, 783'ü yüzde 24 Konyalı kimseyi tanımıyorum', 79'u da yüzde 2.4 Hatırlamıyorum’ yanıtını verdi. 
     Konya Büyükşehir Belediye Başkanı AKP'li Tahir Akyürek, üç ayda tamalanan anket sonuçlarını Bera Otel'de düzenlediği basın toıplantısı ile duyurdu. Akyürek, ankette Mevlana'nın ardından Nadide Sultan'ın en ünlü Konyalı olarak ikinci sırada yer almasını şaşırtıcı bulduğunu söylemekle yetindi. 
     Konyalı erkeklerin güzel burun tutkusu 
     Özlem DOĞAN DHA 

      Bu arada, Selçuk Üniversitesi Meram Tıp Fakültesi Plastik Cerrahi Ana Bilim Dalı Başkanı Prof.Dr. Nedim Savacı, son günlerde erkeklere yaptıkları estetik burun ameliyatların sayısının arttığını söyledi. Prof. Dr. Savacı, haftada 30-35 erkeğin burun ameliyatı için başvurduğunu söyledi. 
     Meram Tıp Fakültesi'nin Plastik Cerrahi Bölümü'nde görev yapan Prof. Dr. Savacı, genellikle kadınların yaz aylarında yağ aldırdıklarını erkeklerin de burun ameliyatı için başvurduklarını belirtti. 20-30 yaşındaki erkeklerde estetik burun ameliyatının her geçen gün arttığını vurgulayan Prof. Dr. Savacı, Üniversitemizde estetik ameliyat geçen yıllara göre 4 kat arttı. Bu artış kadınlar kadar erkeklerin de fiziki görünüşe önem vermelerinden kaynaklanıyor. Talep çok olduğu için bazen ameliyatlara yetişemiyoruz. Haftada 30-35 arasında erkek burun ameliyatı için başvuruyorö dedi. 
     Dış görünüşünden memnun kişilerin mutlu ve başarılı olduğunu söyleyen Prof. Dr. Savacı, Fiziğini beğenmeyen insanların estetik ameliyat olmasında sakınca yok. Vücudun fizyoloji bozulmadan yapılan ameliyatlar kişiyi mutlu edecekse, estetik ameliyat olabilirö dedi. 
     Estetik ameliyatların 2 bin 500 ila 3 bin YTL arasında değiştiğini söyleyen Prof. Dr. Nedim Savacı, çevre baskısı nedeniyle bir çok kişinin yaşadığı il dışında estetik ameliyat yaptırdığını sözlerine ekledi. 
     
</TEXT>
</DOC>
