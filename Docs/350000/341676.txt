<DOC>
<DOCNO> 341676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonyas10.html </URL>
<DATE> 2005/05/11/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Britney Spears "iki canlı" olmaktan memnun... 
</HEADLINE>
<TEXT>

     Hamileliğinin henüz başlarında olmasına rağmen çok kilo alan ünlü şarkıcı Britney Spears, iki kişilik yemenin çok eğlenceli olduğunu ve sürekli yeme ihtiyacı duyduğunu itiraf etti. 
     Internet sitesinde hayranlarına seslenen Spears, hamileliğin en büyük keyfinin düşünmeden yemek olduğunu belirtti. "İki kişilik yemek çok eğlenceli, yedikçe yemek istiyorum" diyen Spears, eşi dansçı Kevin Federline ile 2 haftalık tatil için gittikleri Scottsdale’de pek çok egzotik restoran keşfettiklerini ifade etti. 
     23 yaşındaki genç anne adayı, geçen yılın yaşamında yeni sayfalar 
     açtığı çok önemli bir sene olduğunu da belirterek, şimdi de "küçük projelerinin" hayata geçmek için gün saydığını kaydetti. 
     
     ÜVEY KIZINI DA İHMAL ETMİYOR 
     Bu arada, People dergisinin internet sitesinde yayınlanan fotoğraflarına bakıldığında ünlü şarkıcı Spears’ın eşi dansçı Kevin Federline’ın önceki beraberliğinden olan çocuklarına da ilgiyi eksik etmiyor. 
     Federline’ın oyuncu Shar Jackson’dan olan 3 yaşındaki kızı Kori ile gezintiye çıkan Spears, küçük kızın bir dediğini iki etmiyor. 
     23 yaşındaki Spears ile 27 yaşındaki Federline, geçen yıl Eylül 
     ayında evlenmişti. 
     
</TEXT>
</DOC>
