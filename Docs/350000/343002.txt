<DOC>
<DOCNO> 343002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sonspo01.html </URL>
<DATE> 2005/05/16/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Daum yine şaşırttı 
</HEADLINE>
<TEXT>

     Son haftalarda sürekli gönderilip, gönderilmeyeceği konuşulan Christoph Daum, Ankaragücü maçına da damgasını vurdu. Cezası biten kaptan Ümit Özat’ı sol bek yerine, ön liberoda görevlendiren Alman çalıştırıcı, sezon başından bu yana yüzüne bakmadığı Mahmut Hanefi’ye ilk onbirde forma verdi. Cezalı Serkan’ın yerine mecburiyetten Önder’i sağbeke çeken Daum, savunmanın göbeğinde ise Luciano ile birlikte Deniz’e görevlendirdi. 
     
     Murat sürprizi 

     Galatasaray ile oynanan kupa maçında, uzun süredir aklına bile gelmeyen Van Hooijdonk’u kurtarıcı olarak sahaya süren teknik direktör Daum, dün bir yeniliğe daha imza attı. Alman hoca, haftalardır yedek kulübesine mahkum ettiği Murat Hacıoğlu’nu 82. dakikada Tuncay’ın yerine oyuna sürdü. Bu değişiklik, herkesi şaşırtırken, Hollandalı golcü uzun süre ısınmasına rağmen forma şansı bulamadı. Daum, maç bitimi basın toplantısı düzenlemedi. 
     
</TEXT>
</DOC>
