<DOC>
<DOCNO> 332057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/siyaset/asiy.html </URL>
<DATE> 2005/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Papa suikastı Vatikan içi komplo 
</HEADLINE>
<TEXT>


'Vatikan uzmanı yazar' olarak tanınan Aytunç Altındal, "Ağca bu işte kullanılmıştır. Papa'yı vurması için silahı getiren bir Avusturyalı" diyor. "Ağca bir tetikçi" diyen Altındal şöyle devam ediyor "Ağca'nın, kimlere, nasıl hizmet ettiğini bildiğini zannetmiyorum. Bilse konuşacak." 

SOHBET ODASI 
DERYA SAZAK 


DERYA SAZAK Hıristiyan dünyası Papa Jean Paul II'nin ölümüyle sarsılırken, 'Vatikan'ın sırları'nı anlatan yayınlarda patlama yaşanıyor. Dan Brown'ın 25 milyon satan 'Da Vinci Şifresi' romanı Hz. İsa'ya yönelik spekülasyonları günümüze taşıdı. İsa çarmıha gerildikten sonra hamile olduğu öne sürülen Magdalalı Meryem'i simgeleyen 'Kutsal K se', yüzyıllar boyunca İsa'nın soyunu korudukları öne sürülen 'Sion Tarikatı' ve daha bir dizi efsane. Siz de Vatikan'ı konu alan araştırmalarınızla tanınıyorsunuz. 'Gül ve Haç Kardeşliği'ni yazdınız. Papa'nın ölümü neyi ifade ediyor 
AYTUNÇ ALTINDAL Gerçek adı Karol Wojtyla olan Polonyalı Jean Paul II'nin Papa seçildikten sonra bu ismi alması Vatikan tarihinde çok önemlidir. Çünkü hangi ismi alırsanız, o Papa'nın izinde gidersiniz. İlk defa Jean Paul I, bundan önceki Papa Jean ve Paul isimlerini birleştirdi. Ancak 33 gün yaşayabildi. Papalığının 33. günü ölü bulundu. Bu olay 1979 yılında yaşandı ve öldürülmüş olabileceği yönünde kuvvetli deliller çıktı. Papa Jean Paul II, ondan sonra seçildi. Ve önüne büyük bir skandal çıktı P 2 Mason Locası skandalı. Büyük bir maharetle bu skandalın üstesinden geldi. Skandal şuydu Propaganda Due diye bilinen, 800 üyeli, içinde generaller, İtalyan hükümeti yetkilileri, senatörler, milletvekilleri bulunan mason grubu, Vatikan Bankası üzerinden kara para aktararak dünyada bir olay yarattılar. İtalya'da hükümete el koymak üzereydiler, darbe yapıyorlardı. 

Gladio türü bir örgütlenme 
- İtalyan Gladio'su ve mafyası iç içe. Amerika'da uzantıları var. P 2 Mason Locası'nın başında Lucio Gelli diye biri vardı. Eski Nazi, İtalyan faşistlerinden biriydi. Roberto Calvi diye bir banka müdürü vardı, kaçtı ve Londra'da bir köprüde asılmış bulundu. Jean Paul II papa seçildikten sonra Vatikan'ı değiştirdi. Bu çok önemli. 1979'da I. Jean Paul öldüğü gece odasında ilaç sanayii, doğum kontrol haplarıyla Vatikan arasındaki bağlantıları kendisine anlatan bir dosya bulunmuştu. Jean Paul II o konuyu da kapattı, kürtaj ve doğum kontrolü meselesini kilisenin gündeminden çıkardı. 

Polonyalı Papa'nın Sovyetler'in çözülmesinde rolü biliniyor. 
- Jean Paul II'nin yükselişinde, Kardinal Sapieha adlı kraliyet ailesinden bir prensin etkisi var. Polonyalı Karol, 1967'de kardinal oluyor. Dikkat çekici bir kişi de ABD'de yükselen Polonya asıllı stratejist Zbiegniew Brzezinski. 

'Büyük Satranç Tahtası' kitabıyla Sovyetler'in çözülmesinin tarihini yazan Beyaz Saray Ulusal Güvenlik Danışmanı. 
- Soğuk Savaş yıllarında Polonyalı Kardinal'in Jean Paul II özgürlük yazıları, komünist bir ülkeden yurtdışına çıkarılıyor, Amerikan basınında birinci sayfadan yayımlanıyor. Bunu da CIA organize ediyor. Papa'nın Soğuk Savaş'ın sona erdirilmesinde çok önemli misyonu var. 

Papa 1981'de San Pietro Meydanı'nda Abdi İpekçi'nin katili Mehmet Ali Ağca'nın suikastına uğradı. Bu anlattıklarınız, Doğu Bloku'ndaki çözülmeyi önlemeye yönelik bir KGB operasyonunu çağrıştırıyor. Nitekim Papa suikastında Bulgaristan'ın rolü hep tartışıldı. Ağca ise, 'Vatikan ve Kardinaller olmasaydı bu işi yapamazdım' diyor. Hedef mi şaşırtıyor 
- Ağca, Maltepe Askeri Cezaevi'nden kaçırıldığının ertesi günü Milliyet gazetesine bir mektup gönderdi. 'Papayı vuracağım' diye. Ona o mektubu özellikle yazdırdılar. Kimlerin kaçırdığı ortadaydı. Rahmetli Uğur Mumcu öldürülmeseydi Amerikalı bir film ekibiyle belgesel çekecektik. Abdi İpekçi cinayetinde benim kafamı kurcalayan bir şey var Emrin devletin içinde daha sonra çok yüksek bir yere gelebileceği tahmin edilen bir kişi tarafından verilmiş olma ihtimali yazılmış bir raporda. 

Devlet içinde, öyle mi 
- Devlet bürokrasisinde, asker değil ama önemli bir şahıstan bazı gizli raporlarda söz edildiğini biliyorum. Ağca yakalanıyor, 'Ben öldürdüm' diye itiraf ediyor, mahkemesi yapılıyor, sonra sıkıyönetim altında askeri cezaevinden kaçırılıyor. Böyle bir şahsın iki gün sonra oturup 'Papa'yı vuracağım' diye mektup yazması mümkün değil. O mektubun yazılması isteniyor. Sonradan kamuoyu oluşturulsun, belge olsun diye Abdi Bey'i öldürmüş olduğu Milliyet'e iletiliyor. Bunlar hep kurgu. Papa suikastı Vatikan içi bir komplodur. Ağca bu işte kullanılmıştır. Papa'yı vurması için silahı getiren bir Avusturyalı. 
Ağca bir tetikçi, kimlere nasıl hizmet ettiğini bildiğini zannetmiyorum. Bilse konuşacak. 

Hz. İsa'nın hayatı kopyadır 

'Da Vinci Şifresi'ndeki olaylar da kurgu mu 
- Tamamen bir kurgu. Türkiye'nin Niğde ilinin bugün Kemerhisar dediğimiz, geçmişte Tiana diye bilinen -Hititlerin başkenti olan Tuvana- şehrinde Apollonius diye bilinen bir ermiş var. O da İsa gibi babasız doğmuş kabul ediliyor. Pagan. Apollo'nun oğlu diye biliniyor. Doğduğu zaman 'Tanrı'nın oğlu' deniyor. Tarsus'ta, Aziz Paul'un şehrinde eğitim görüyor. Pisagorcu gizli bir teşkilata da üye yapılıyor. Mucizeleri var. İsa ile aradaki fark şu Apollonius'un mucizeleri Roma imparatorluk kayıtlarında geçiyor. Sıfırla 90 yılı arasında yaşamış. Araplar arasında Balyanus Usta adıyla biliniyor. 
Hakkında yazılan kitaplarda 'insan suretindeki Tanrı olduğu'ndan söz ediliyor. Bunu da yazdırmış olan İmparatoriçe Julia Domna. Roma İmparatorluğu diyor ki 'İsa diye birisinin kaydı yok ' Apollonius'un var. Hani o meşhur İsa'nın adam diriltmesi, işte bu olayını Apollonius Efes'te yapıyor, genç bir kızı diriltiyor. Mucize falan değil. Adam gayet net 'Ben şifacıyım, tabiatta böyle olaylar var, hasta kızı bitkilerle canlandırdım. İkinci kez dirilt derseniz, yapamam.' Yani Tanrı olma iddiası yok. 
Daha sonra Kilise Babaları, Hıristiyanlığı Konstantin'e kabul ettirmek için böyle bir olay yaratıyorlar. İşte bu hik yeyi, Apollonius'un hayatını alıp İncil'de İsa'ya atfediyorlar. 

Hz. İsa'nın yaşamı Niğdeli Apollonius'tan kopya edilmiş öyle mi 
- Resmen intihal. Bu intihal sonucunda tartışma o kadar büyüyor ki Tapınak Şövalyeleri'ne, Gül ve Haç Kardeşliği teşkilatına, Masonlara kadar geliyor. 

Neyi savunuyorlar 
- Diyorlar ki aslında İsa diye birisi yoktu. Apollonius'un hayatı 1501'de yayımlanıyor, Kilise bunu hemen yasaklatıyor. Hollanda'da yüz yıl sonra Gül ve Haç Kardeşliği teşkilatı kitap çıkarıyor, o da engelleniyor. Onlar Vatikan'ı, 'Apollonius'un hayatını alıp İsa Mesih diye bir Tanrı yaratmakla' suçluyorlar. 

Apollonius Ayasofya'daki İsa mozaiği mi 
- Evet, bakıldığında İsa gibi duruyor fakat özel bir şifre var, kaşının üstünde 11 işareti var. Gizli teşkilata girenlere böyle bir işaret konuyor, Apollonius 16 yaşındayken Pisagorcu bir gizli teşkilata girmiş, Urfa-Harran bölgesinde 11. yüzyıla kadar Apollonius'a tapıyorlar. Fakat biz buna Apollonius dersek bizi keserler diye İsa suretinde Apollonius'lar yapıp 11 işaretini koyuyorlar. 1954'te Amerika'da Alice Weston bu olayı güncelleştirdi. 1990'lara gelindiğinde Türkiye'de Kemerhisar kazılarının yapılması meselesini ben gündeme getirdim. Apollonius diye biri var mı, çıksın ortaya diye. Türk hükümeti maalesef buna para ayıramadı. 

265. Papa'yı heyecanlı günler bekliyor 

Dan Brown'ın 'Da Vinci Şifresi'nde öne sürülen İsa'nın soyunun devam ettiği, Magdelena ile evlenip Sara diye bir kızının olduğu değil mi Bu ilgi patlaması nereden doğdu 
- AB Katolik Kilisesi, Vatikan ne kadar ısrar ettiyse de kendi tanrı anlayışını AB Anayasası'na koyduramadı. Çünkü AB fikri işte Gnostiklerle beraber gelen, Gül ve Haç Kardeşliği diye bilinen teşkilatın 17. yüzyılın başından bu yana işlediği bir konu. Bugün artık Gnostik bir dünya düzeni geçerli. Önümüzdeki dönemde İsa'nın tanrı olmadığı, evlendiği, bir peygamber olduğu ve gerçekten de çok kutsal bir kişi olduğu ancak kendisinin böyle iddialarının olmadığı, bir kurgulama sonucu bu hale getirildiği açıklanacak. 265. Papa ile beraber. Yeni seçilecek olan Papa'yla çok heyecanlı günler yaşayacağız. 
İsa kalacak. İsa, tanrıyım falan dememiş ama Katolik Kilisesi'ne inanmayanlar buna 2000 yıllık yalan gözüyle bakıyorlar. Protestanlar Meryem Ana'yı da kutsal kabul etmiyorlar. Luther'den bu yana İsa'ya farklı gözle bakılıyor. 

Vietnamlı bir papa sürpriz olmayacak 

Yeni papa kim olacak Bir İtalyan kardinal mi 
- İtalyan Tettamanzi ismi ağırlıklı ancak sürpriz bir aday var Vietnamlı bir kardinal. Xavier Nguhan van Tuan. Katolik olayını yönlendirdi. 13 yıl hapis yatmış. 9 yılı hücre hapsi. Eski Güney Vietnam Devlet Başkanı Ngo Dinh Diem'in yeğeni. Ölen Papa'nın bir misyonu vardı Üçüncü bin yılda Asya'yı Hıristiyanlaştırmak ve Çin'e yönelmek. Çin'de kardinal yok. Jean Paul II, Polonya'dan çıkarak Doğu Bloku'nu değiştirdiyse Vietnamlı van Tuan papa seçilirse Çin'i hedef alacak. Zaten Çin asıllı ve Çin'de Katolikliğin gelişmesi için zemin oluşturabilir. Vietnamlı bir papa, benim için sürpriz olmayacak. 

Kimdir 
Aytunç Altındal 

'Vatikan uzmanı yazar' olarak anılan Altındal, 1945'te İstanbul'da doğdu. Bugüne kadar 15'i telif 11'i çeviri 26 kitabı, 400'den fazla makalesi yurtiçi ve yurtdışında yayımlandı. "Bilinmeyen Hitler", "Elvedasız Şiirler", "Gül ve Haç Kardeşliği", "Haşhaş ve Emperyalizm", "Laiklik Enigmaya Dönüşen Paradigma", "Türkiye ve Ortodokslar", "Türkiye'de Kadın", "Üç İsa, Vatikan ve Tapınak Şövalyeleri" kitaplarından bazıları. 


</TEXT>
</DOC>
