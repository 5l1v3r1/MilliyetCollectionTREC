<DOC>
<DOCNO> 347929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sonspo38.html </URL>
<DATE> 2005/06/01/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Canaydın Neslim tükeniyor... 
</HEADLINE>
<TEXT>

     Galatasaray Kulübü Başkanı Özhan Canaydın, yöneticilikte kolay yolu seçmediğini ve popülist bir yola sapmadığını vurgulayarak, "Belki benim neslim tükeniyor" dedi. 
     Özhan Canaydın, Futbol Federasyonu’nun aylık resmi yayın organı "Tam Saha" dergisine yaptığı açıklamada, spor kulüplerinin yöneticileri olarak seçimle belli bir süre için kulübün yönetim sorumluluğunu üstlendiklerini ve kısa bir süre içinde ikilemle karşı karşıya kaldıklarını ifade ederek, şöyle konuştu 
     "Ait olduğumuz spor kulübünü spor dallarında başarıya ulaştırmak için seçilmişizdir. Bunun bilincindeyizdir. Ancak etrafımızda ve bizleri takip eden büyük kalabalıklardan gelen bir başka baskıyla da yüzyüzeyizdir Başar, ne yaparsan yap ama başar . Ben bunu reddeden bu yüzden de birçok eleştiriye uğrayan biriyim." Nasıl bir yönetim tarzı belirlediği sorusuna da yanıt veren Canaydın, "Kolay yolu seçmedim. Herkesin kulağına hoş gelecek cümleler kurarak, çıkışlar yaparak, bana duyulan sempatiyi artıracak popülist bir yola sapmadım. Belki benim neslim tükeniyor" diye konuştu. 
     
</TEXT>
</DOC>
