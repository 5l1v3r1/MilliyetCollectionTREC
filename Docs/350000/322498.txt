<DOC>
<DOCNO> 322498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sondun68.html </URL>
<DATE> 2005/03/10/ </DATE>
<TIME> 22.36 </TIME>
<AUTHOR>  </AUTHOR>
<HEADLINE>
Polonya ile Rusya arasında Mashadov krizi 
</HEADLINE>
<TEXT>

     Polonya Başbakanı Marek Belka, Dışişleri Bakanlığı'nın, Çeçenistan lideri Aslan Mashadov'un öldürülmesini ''suç'' olarak nitelemesinin, Çeçen teröristlerin Rusya'ya karşı işlediği suçları haklı çıkarmayacağını söyledi. 
     Madrid'de tren istasyonlarında düzenlenen saldırıların birinci yıldönümü öncesinde düzenlenen konferansa katılan Belka, Dışişleri Bakanı Adam Rotfeld'in durumu dramatize ettiğini ve siyasi bir hata yaptığını belirtti. 
     Melka, ''Biz, Çeçen teröristlerin Rus halkına karşı işlediği suçları asla mazur görmedik. Rotfeld'in aracılığıyla bunların nadiren güç kullanarak çözüleceğini söylemek istiyoruz'' dedi. 
     Polonya Dışişleri Bakanlığı sözcüsü Aleksander Checko, Rotfeld adına yaptığı açıklamada, Mashadov'un öldürülmesinin ''sadece bir suç olmadığını, aynı zamanda siyasi bir aptallık olduğunu'' söylemişti. 
     Rusya Dışişleri Bakanlığı ise açıklamaya büyük tepki göstererek, ''akıl almaz ve hayret verici'' değerlendirmesinde bulunmuştu. 
     Rusya Dışişleri Bakanlığı, yaptığı açıklamada, Mashadov'un ellerinde, çocuklar dahil binlerce Rus vatandaşının kanının bulunduğunu belirtmişti. 
     
</TEXT>
</DOC>
