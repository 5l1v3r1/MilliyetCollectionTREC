<DOC>
<DOCNO> 345117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sontur07.html </URL>
<DATE> 2005/05/23/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Öldürdüğü kadın rüyasına girince... 
</HEADLINE>
<TEXT>

     Süheyla GÖZDERELİLER DHA 

YALOVA'da yalnız yaşadığı evde öldürülen 77 yaşındaki Aliye Kurtaran'ın katil zanlısı 21 yaşındaki Furkan Çakır, vicdan azabına dayanamayıp teslim oldu. Suçunu itiraf eden Çakır, Öldürdüğüm kadın sürekli rüyalarıma giriyordu. Artık bu azaba dayanamaz duruma gelmiştimö dedi. 
     Yalova'da yaşayan ve zaman zaman İsviçre'deki oğlunun yanına giden Aliye Kurtaran, 30 Mart 2005'te, İstiklal Caddesi, Yıldız Apartmanı'ndaki evinde öldürüldü. Parmak izi ve kanıtları değerlendiren polis, Aliye Kurtaran'ın birlikte yaşadığı öne sürülen Belediye Zabıta Başkomiseri 46 yaşındaki Seyfettin Çakır'ı gözaltına aldı. Polis, cinayetin işlendiği gün başka bir yerde olduğunu kanıtlayan Seyfettin Çakır'ı serbest bıraktı. 
     Yalova'da önceki gün yerel bir gazetenin bürosuna giden Seyfettin Çakır'ın epilepsi hastası oğlu Furkan Çakır, buraya bir CD bıraktıktan sonra ayrıldı. Gazete bürosundakiler de CD'yi polis ekiplerine teslim etti. Polisin izlediği CD'de Furkan Çakır, Aliye Kurtaran'ı kendisinin öldürdüğünü itiraf etti. Furkan Çakır'ın CD'deki sözleri şöyle 
     Aliye Kurtaran'ın yıllardır babamla olan ilişkisi, annemi çok üzüyordu. O gün evine gittim. Kendisine, babamdan uzak durmasını söyledim. Bana, Yıllardır size ben bakıyorum. Köpekler’ diyerek hakaret etti. O anda kendimi kaybettim ve masanın üzerinde bulduğum sert bir cisimle yüzüne vurmaya başladım. Ölmüştü. Cinayete, hırsızlık’ süsü vermek için evde bulunan ziynet eşyasını alıp, kanalizasyona attım. Olaydan sonra huzurum kaçtı. Aliye Kurtaran rüyalarıma girmeye başladı. Vicdan azabına dayanamayıp suçumu itiraf etmeye karar verdim. En kısa zamanda polise gidip teslim olacağım.ö CD'yi izledikten sonra harekete geçen polis ekipleri, Furkan Çakır'ı evinde yakalayıp gözaltına aldı. Polisteki sorgusunda da suçunu kabul eden Çakır'ın, adliyeye sevk edilecek. 
     
     TUTUKLANDI 

     Yalova'da, 77 yaşındaki Aliye Kurtaran'ı evinde öldüren, öldürdüğü kadının rüyasına girmesi sonucu vicdan azabı çekip, suçunu itiraf eden Furkan Çakır'ın polisteki sorgulaması tamamlandı. Öğleden sonra, adam öldürmek’ suçundan adliyeye sevkedilen katil zanlısı Furkan Çakır, tutuklanarak cezaevine konuldu. 
     SAKARYA'DAKİ CİNAYETTE DE BENZER İTİRAF 
     Yalova'da, öldürdüğü Aliye Kurtaran'ın rüyalarına girmesi sonucu vicdan azabına dayanamayıp, suçunu itiraf eden Furkan Çakır'ın işlediği cinayetin benzeri Sakarya'da yaşanmıştı. Bursa'da kendilerine adres göstermeleri için otomobillerine aldıkları, üniversiteye hazırlık için kütüphaneye giden Hediye Handan Çakal'ı kaçırıp, Sakarya'nın Pamukova İlçesi'nde, tecavüz ettikten sonra öldürdükleri öne sürülen, katil zanlılarından Turan Gümüş, genç kızı sürekli olarak rüyasında görünce, hırsızlık’ suçundan gözaltına alındığı İstanbul Emniyet Müdürlüğü'nde suçunu itiraf etmişti. Bursa'da hakim önüne çıkartılan katil zanlılarından Turan Gümüş ve arkadaşı Onur Doğanyiğit, tutuklanarak cezaevine konulmuştu. Polis ve jandarma, Hediye Handan Çakal'ın cesedine ise tüm aramalara rağmen ulaşamamıştı. 
     
</TEXT>
</DOC>
