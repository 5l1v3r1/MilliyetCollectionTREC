<DOC>
<DOCNO> 346543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/dunya/dun02.html </URL>
<DATE> 2005/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hayır'ın faturasını Raffarin ödeyecek 
</HEADLINE>
<TEXT>


MİNE G. KIRIKKANAT Paris 


Fransa'da yarınki AB Anayasası referandumundan hayır çıkması beklenirken, Cumhurbaşkanı Jacques Chirac'ın yenilginin faturasını Başbakan Jean - Pierre Raffarin'e kesmeye hazırlandığı bildiriliyor. 
Son kamuoyu yoklaması, hayır cephesinin yüzde 56, evet cephesinin de yüzde 44 oy alacağını gösterdi. Chirac'ın önceki günkü halka sesleniş konuşmasının durumu değiştirmediği anlaşılırken, kulislerde referandumun "kelle" koparacağı konuşuluyor. 
Chirac'ın "Hükümetin yeni bir canlılığa ihtiyacı var" yolundaki sözlerini görev değişikliğinin mesajı olarak gösteren medyaya göre, referandumun ardından sonuç ne olursa olsun Chirac, Başbakan Raffarin'i görevden alacak. 
Fransız basını, İçişleri Bakanı Dominique de Villepin, iktidar partisi UMP'nin Başkanı Nicolas Sarkozy ve Savunma Bakanı Michelle Alliot Marie'nin başbakanlık için yarıştığını, bu adaylar arasında Chirac'ın nezdinde en kabul edilebilir olanın De Villepin olduğunu yazdı. 


</TEXT>
</DOC>
