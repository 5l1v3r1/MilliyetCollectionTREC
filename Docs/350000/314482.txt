<DOC>
<DOCNO> 314482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sonspo06.html </URL>
<DATE> 2005/02/11/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Cimbom'da dün de paralar dağıtılamadı, hedef bugün... 
</HEADLINE>
<TEXT>

     Yönetimin tüm çabasına rağmen dün futbolculara paraları dağıtılamadı. Ödemelerin bugün yapılması bekleniyor. 
     
     Canaydın talimat verdi 
     Galatasaray Yönetimi, dün futbolculara birikmiş alacaklarını ödeyebilmek için adeta seferber oldu. Konyaspor maçından önce 15 gün içerisinde alacaklarınızı ödeyeceğizö sözü veren Başkan Özhan Canaydın’ın talimatıyla, idareciler günün erken saatlerinde mesaiye başladı. Başta Refik Arkan olmak üzere hemen hemen tüm yöneticiler, teknik heyet ve takıma yapılacak toplam 5 milyon dolarlık ödeme için seferber oldu. 
     
     Rize seyahati öncesi 
     Yönetim kanadında yoğun trafik yaşanırken, Florya Metin Oktay Tesisleri’nde de meraklı bir bekleyiş hakimdi. Oyuncular, kulüpten gelecek müjdeli haberi beklerken, akşam saatlerine kadar umutlarını yitirmedi. Ancak çeşitli girişimlere rağmen idareciler amacına ulaşamadı ve paraları ödeyemedi. Fakat futbolculara bugün ödeme yapılacağı sözü verildi. Rize seyahati öncesi oyunculara para dağıtılması bekleniyor. 
     
</TEXT>
</DOC>
