<DOC>
<DOCNO> 333680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/soneko22.html </URL>
<DATE> 2005/04/15/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Bush, petrol fiyatlarındaki yükselişin sorumlusunu buldu 
</HEADLINE>
<TEXT>

     ABD Başkanı George Bush, petrol fiyatlarındaki yükselişin Çin'den kaynaklandığını söyledi. 
     Bush, Gazete Editörleri Derneği'nin Association of Newspaper Editors kongresinde, ''Bence Çin, çılgınca büyüyen büyük bir toplum'' dedi. 
     Amerikalıların benzine 2 doların üzerinde ödemesine gerekçe olarak Çin'i gösteren Bush, ''Çünkü onların enerji talebi çok yüksek. Ayrıca dünyadaki petrol arzında görülen artış, talepteki artışı karşılayacak düzeyde değil'' şeklinde konuştu. 
     Bush, petrol fiyatlarının mevcut seviyesinde şirketlere üretim için teşvik vermeye gerek olmadığını da şu sözlerle anlattı 
     ''55 dolarlık fiyatlarda petrol ve doğalgaz şirketlerine teşvik sağlamamıza gerek olmadığını söyleyebilirim. Yeterli teşvik zaten var. Tek ihtiyacımız olan şey, ülkemizi her geçen gün daha az dışa bağımlı hale getirebilmek için gereken stratejiyi oluşturmak.'' ABD'de bir yıl önce 1.80 doların altında olan benzinin galonu 3.8 litre , 2.25 dolardan satılıyor. 
     Bu arada uluslararası borsalarda hafta içinde 50 dolar seviyesini test eden petrol fiyatları, tekrar yükselmeye başladı. 
     New York Borsası'nda 91 sent artan ABD hafif petrolünün varili, 51.20 dolardan işlem görüyor. Borsada fiyatlar dün bir ara 49.75 dolar seviyesine kadar inmişti. 

     
</TEXT>
</DOC>
