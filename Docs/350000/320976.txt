<DOC>
<DOCNO> 320976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/yazar/tamer.html </URL>
<DATE> 2005/03/05/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kredi kartı yasasına 3. gözle bakış 
</HEADLINE>
<TEXT>

Yasal takipteki kredi kartı borçlularının 75'i, kart limiti 0 - 500 YTL arasında olan en düşük gelirli kesimdense, bunu görmezden mi geleceğiz 

Yıllardır kredi kartı kullanıyoruz. Visa ve Mastercard'ın gözbebeği ülkeler arasındayız. Ama bugüne kadar kredi kartlarıyla ilgili hiçbir yasal düzenleme yapılmamış. Şimdi ilk kez yapılıyor. 
Bankacılık Düzenleme ve Denetleme Kurulu BDDK'nın hazırladığı Banka Kartları ve Kredi Kartları Yasa Tasarısı taslağı, 23 şubatta www.bddk.org.tr'de tartışmaya açıldı. O günden beri de bankacılık sektörü yetkilileri, medya ve ilgili çevrelerde hararetle tartışılıyor. Ne var ki belirtilen görüşlerin çoğu, bankacılarınkinin paralelinde, hatta BDDK'yı Tüketici Kurulu gibi davranmakla suçlamalara kadar gidiyor 
BDDK'nın hazırladığı taslağın eksiklikleri, eleştirilecek - düzeltilecek yönleri elbette var. Zaten Bakanlar Kurulu'nda imzaya açılmadan önce kamuoyunda tartışmaya açılmasının nedeni de bu. 

Yasada taksit yok, ama 
Ancak ben kamuoyuna yansıyan tartışmaları izlediğimde hem elmalarla armutların birbirine karıştığı, hem de BDDK Başkanı Tevfik Bilgin'in dikkat çekmek istediği çok önemli bir hususun çarpıtıldığı endişesine kapılıyorum 
Kredi kartlarıyla ilgili yasa tasarısında taksit uygulamasıyla ilgili tek satır yok. Ama her nedense bu yeni yasa taslağı bağlamında en fazla tartışılan konuların başında kredi kartlarına taksit meselesi geliyor. Bu arada bankaların kredi kartlarıyla yapılan taksitli alışverişten kaynaklanan alacak miktarının, ocak sonu itibarıyla 3.8 milyon YTL olduğu bilgisini verelim 

En alttakiler takipte 
Bana göre son 1 haftadır bu konuda yazılanların en ilginci, arkadaşımız Kadife Şahin'in BDDK Başkanı Bilgin'den aldığı ve 24 şubat günkü ekonomi sayfamızda yayınlanan şu çok can alıcı birkaç veriydi Yasal takipte olan kredi kartı borçlularının 75'i kart limiti 0 - 500 YTL arasında olanlar.Kart limiti 0 - 250 YTL arasında olanlardan 433 bin kişi kredi kartı borcunu geri ödeyememiş.Kart limiti 250 - 500 YTL olup da borcunu geri ödeyemeyen 387 bin kişi var. 
Demek ki kart limiti 0 - 500 YTL arasında olan kredi kartı sahiplerinden 820 bin kişi borcunu geri ödeyememiş. Ancak bu düşük gelirli 820 bin kart sahibinin geri ödeyemediği toplam borcun miktarını, anladığım kadarıyla BDDK Başkanı bile tüm çabalarına rağmen öğrenmeyi başaramamış. 

Kredi Kayıt Bürosu 
Kredi Kayıt Bürosu Genel Müdürü Gürsel Kubilay, eylül 2004'te verdiği bir demeçte aynen şöyle demişti "Bir kişinin kredi kartı başvurusu, banka tarafından sisteme girildiğinde, o kişinin diğer bankalardaki kart işlemleri de anında görülebiliyor. Tam 36 ay geriye gidilebiliyor. Son 5 yıl içinde kapanmış olan hesaplar bile görülebiliyor. Tüm bunlar 1 - 2 saniyelik iş." 
Ne var ki bankaların 1 - 2 saniyede erişebildikleri bu bilgiler, kamuoyundan sır gibi saklanıyor. Kamuoyuna açık olan son veriler şunlar 
Kredi kartı sayısı 26 milyon 681 bin adet.2004'te kredi kartlarıyla yapılan toplam alışveriş 65 milyon YTL.Kart başına yıllık ortalama alışveriş 2400 YTL Aylık ortalama 200 YTL. Bankaların kredi kartı müşterilerinden alacağı 13.5 milyon YTL.Yasal takipte olan alacak tutarı 718 bin YTL.Takipteki alacakların, bankaların toplam kredi kartı alacaklarına oranı 5.1 

Artık açıklayın 
Bankacılarında sık sık altını çizdiği gibi, 5.1'lik oran, bankaların taşıdıkları risk açısından yüksek değil elbette. Yüksek limitli kredi kartı müşterisinin fevkal de bilinçli olduğuna da kuşku yok. Ancak 2001 krizi sonrasında 2'lere kadar düşen bu oranın, son dönemde hızla artmakta olduğu da bir gerçek. Geri dönmeyen krediler, kart limiti dilimlerine göre bir açıklansa da hepimiz rahatlasak... Kaldı ki bu veriler, kredi kartı müşterisi ile banka arasındaki sözleşmelerin düzenlenmesi için de gerekli olabilir. 



</TEXT>
</DOC>
