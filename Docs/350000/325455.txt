<DOC>
<DOCNO> 325455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/yasam/yas15.html </URL>
<DATE> 2005/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



KOCAELİ 

Kapkaç cinayeti 
DHA 
Gebze'de kahvehane işleten bir çocuk babası Muhittin Gönen 40 , hayatında ilk kez bir cep telefonu aldı. 2 saat sonra, 20 yaşlarında bir kapkaççı, Gönen'in 150 YTL'ye aldığı ve incelemekte olduğu telefonu elinden alıp kaçtı. Gönen kovaladığı kapkaççıyı, ara sokakta bekleyen arkadaşının otomobiline binerken yakaladı. İki saldırgan Gönen'i boynundan bıçaklayıp öldürdü. 

EDİRNE 

Gökten para yağdı 
Edirne'de bir sokakta, rüzg rın etkisiyle uçuşan çok miktarda para bulundu. Fatih Mahallesi muhtarı Ramazan Tanman, yaptığı açıklamada, vatandaşların, rüzg rın etkisiyle uçuşan 500 YTL'den fazla 10 ve 20 YTL'lik paralar bulduğunu ve kendisine getirdiğini söyledi. Tanman, paraları Edirne Emniyet Müdürlüğü'ne teslim ettiğini bildirdi. 

İSTANBUL 

Adada yangın 
MEHMET AKİF ERDEM 
Heybeliada Hasyunus Sokak'ta üç katlı bir ahşap evde dün 14.00'te başlayan yangın, şiddetli rüzg rın etkisiyle 5 binaya sıçradı. İstanbul'dan gelen takviye itfaiye ekiplerinin desteğiyle güçlükle kontrol altına alınan yangında 4 tarihi bina çöktü. Yangına, yol çalışması için ahşap evde kalan işçilerin yaktığı kömür sobasının neden olduğu öğrenildi. 

ÇANAKKALE 

Polisten 14 kurşun 
ÇANAKKALE DHA 
Emniyet Müdürlüğü binasında çevre koruma görevi yapan polis Bayram G. 51 , dün akşam nöbet tuttuğu sırada yanına gelen amiri Ahmet Bakır'la 42 , bilinmeyen bir nedenle tartıştı. Sinirlerine h kim olamayan G., elindeki otomatik silahla 14 el ateş ederek amirini ağır yaraladı. Hastaneye kaldırılan Bakır kurtarılamazken, G. gözaltına alındı. 

İNGİLTERE 

Malik nede seks partisi 
LONDRA DHA 
Dünyanın en büyük seks kulüplerinden Fever Club'ın Londra'da düzenlediği toplu seks partisi, güvenlik görevlisi kılığında içeri giren Sunday Mirror gazetesi muhabirleri sayesinde ortaya çıktı. Aristokratların ve politikacı, avukat gibi saygın kişilerin üye olabildiği Fever Club'ın partisine 300 kişi, 150'şer sterlin 380 YTL ödeyerek katıldı. Bir malik nede yapılan partide herkes birbirinin önünde sevişti. 

ABD 

'Bağımlı' polisler kızdırdı 
Playstation 2 ve Xbox için piyasaya sürülecek olan "Narc" isimli oyunda, bir narkotik polisini canlandıran oyuncular, güç kazanıp uyuşturucu çetelerini çökertmek için esrar içiyor, ecstasy ve kokain gibi uyuşturucular kullanıyor. ABD'de bu hafta piyasaya çıkacak oyun uyuşturucu karşıtlarını çileden çıkardı. Oyuncu, dijital bir ecstasy hapı aldığında oyunda dostane bir atmosfer oluşuyor, düşmanlar pasifize oluyor. 

ABD 

Terry'yi Bush kurtaracak 
DIŞ HABERLER SERVİSİ 
1990'da bitkisel hayata giren ABD'li Terri Schiavo'yu hayatta tutan beslenme tüpünün cuma günü çıkarılmasının ardından, ABD Başkanı George W. Bush devreye girdi. Bush'un, Schiavo'nun hayatta kalması için hazırlanan ve Kongre'den geçmesi beklenen yasa tasarısını imzalamak için tatilini yarıda kestiği açıklandı. Tasarının dün gazetemiz baskıya hazırlandığı sırada oylanması bekleniyordu. 

SUDAN 

Sahte içki 21 can aldı 
DIŞ HABERLER SERVİSİ 
Türkiye'de sahte rakı 23 can alırken, şeriatla yönetilen ve içki satışının yasak olduğu Sudan'da alkolden zehirlenen 21 kişinin öldüğü, 6 kişinin kör olduğu açıklandı. İçişleri Bakanlığı'ndan yapılan açıklamada, Hartum ve ülkenin iç kesimlerindeki Cezire eyaletlerinde yaşadışı içki üreticilerine yönelik operasyon başlatılacağı vurgulandı. 



</TEXT>
</DOC>
