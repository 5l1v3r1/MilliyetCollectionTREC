<DOC>
<DOCNO> 326019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sontur34.html </URL>
<DATE> 2005/03/22/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Türk bayrağının yakılmasını engelleyen polise takdirname verildi 
</HEADLINE>
<TEXT>

     Mersin'deki Nevruz gösterileri sırasında Türk bayrağının yakılmasını engelleyen polis memuru, 24 maaş ikramiyenin yanı sıra takdirname ile de ödüllendirildi. 
     Mersin'de Nevruz Bayramı kutlamalarında çıkan olaylarda, eylemcilerin Türk Bayrağı'nı yakmasını engelleyen güvenlik görevlisine takdirname verildi. 
     İçişleri Bakanı Aksu'nun imzasını taşıyan takdirnamede, şu ifadeler yer aldı 
     ''20 Mart 2005 tarihinde Mersin ilinde yapılan Nevruz kutlamaları sırasında meydana gelen olaylarda göstermiş olduğunuz duyarlılık sonucunda ülkemizin bölünmez bütünlüğü ve bağımsızlık simgesi olan bayrağımızı ayaklar altında çiğnenmekten kurtarma cesareti göstermeniz başta emniyet teşkilatımızı ve bizleri son derece onurlandırmıştır. 
     Bu onurlu davranışınızdan dolayı sizi takdir ediyor, başarılarınızın devamını diliyorum.'' Aksu tarafından takdirname ile ödüllendirilen polis memuruna, 1 milyar 563 milyon lira tutarında 24 çıplak maaş ikramiye ödül olarak verilmişt. 
     
</TEXT>
</DOC>
