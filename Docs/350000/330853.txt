<DOC>
<DOCNO> 330853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sontur38.html </URL>
<DATE> 2005/04/06/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Turizmde büyüme sürüyor... 
</HEADLINE>
<TEXT>

     Türkiye'yi Mart ayında 1 milyon 107 bin 260 yabancı turist ziyaret etti. 
     Kültür ve Turizm Bakanlığı'ndan yapılan yazılı açıklamaya göre, 2005 yılının Mart ayında Türkiye'yi ziyaret eden yabancı sayısı geçen yılın aynı ayına göre yüzde 41.2'lik bir artış gösterdi. 
     OECD ülkelerinden gelen ziyaretçi sayısında yüzde .99'luk, Doğu Avrupa'dan gelen ziyaretçi sayısında ise yüzde 16.88'lik artış kaydedildi. 
     2005 yılının Mart ayında Türkiye'ye en çok ziyaretçi gönderen ülke sıralamasında Almanya yüzde 26.94 298 bin 339 ile birinci oldu. 
     Bulgaristan yüzde 10.65 117 bin 909 ile ikinci sırada, İran yüzde 8.28 ile üçüncü sırada yer aldı. İran'ı sırasıyla Yunanistan, Rusya Federasyonu, Hollanda, Azerbaycan, İngiltere, Fransa, İsviçre, Gürcistan, Belçika, ABD, Avusturya ve İsrail izledi. 
     2005 yılı Ocak-Mart aylarında Türkiye'yi ziyaret eden yabancıların sayısı geçen yılın aynı aylarına göre yüzde 30.04'lük artışla 2 milyon 504 bin 29 oldu. OECD ülkelerinden gelen ziyaretçi sayısında yüzde 36.33'lük artış, Doğu Avrupa'dan gelen ziyaretçi sayısında ise yüzde 18.30'luk artış gerçekleşti. 
     2005 yılı Ocak-Mart aylarında Türkiye'ye en çok turist gönderen ülke sıralamasında Almanya yüzde 24.02 601.463 ile birinci sırada bulunurken, Bulgaristan yüzde 12.82 321.36 ile ikinci, İran yüzde 6.22 155.830 ile üçüncü oldu. 
     
</TEXT>
</DOC>
