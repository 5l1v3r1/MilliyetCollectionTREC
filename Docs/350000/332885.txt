<DOC>
<DOCNO> 332885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sondun38.html </URL>
<DATE> 2005/04/13/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Irak'ta ABD Dışişleri konvoyuna bomba yüklü araçla saldırı... 
</HEADLINE>
<TEXT>

     Irak'ta bir Amerikan konvoyuna bomba yüklü araçla düzenlenen saldırıda, 5 Iraklının öldüğü, 4 Amerikalı müteahhidin hafif yaralandığı bildirildi. 
     Bir Amerikalı askeri yetkili, bomba yüklü aracın, sivil işçileri taşıyan konvoyun Bağdat'taki Yeşil Bölge'den ayrıldığı sırada infilak ettiğini söyledi. 
     Patlamada ABD Savunma Bakanlığı'na ait olduğu belirtilen konvoydaki 7 araç hasar gördü. 
     Öte yandan, saldırıyı Ürdünlü Ebu Müsab Zerkavi'nin lideri olduğu ''Irak'taki El Kaide'' örgütü, internette yayımladığı bir açıklamayla üstlendi, ancak açıklamanın doğruluğu henüz kanıtlanamadı. 
     Bölgeden ilk gelen haberlerde, konvoyun ABD Dışişleri Bakanlığı'na ait olduğu kaydedilmişti. 
     
</TEXT>
</DOC>
