<DOC>
<DOCNO> 306060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sondun12.html </URL>
<DATE> 2005/01/13/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
AB geldi, iyotsuz tuz tarih oldu 
</HEADLINE>
<TEXT>

     Eda BERKBAYRAK LİTVANYA, DHA 

      LİTVANYA, geçen yıl üye olduğu AB standartlarını gerekçe göstererek, salamura tuzu' olarak bilinen iyotsuz tuzun satışını yasakladı. 
     Ocak ayında başlayan yasaktan önce marketlere gidip tuz alarak stok yapan Litvanyalılar, yasağa anlam veremediklerini söyledi. İyot yetersizliğinden kaynaklanan hastalıklardan korunma programı' kapsamında Letonya'nın Başkenti Riga'ya gelen 12'inci satranç Dünya Şampiyonu Anatoliy Karpov ise yasağa destek verdi. 
     Özellikle evlerde salamura yapımında kullanılan iyotsuz tuzun sağlıklı olmadığını dile getiren Karpov, iyotsuz tuzun satışının yasaklanmasının haklı gerekçeleri olduğunu belirtti. Programın danışmanlığını da üstlenen Karpov, "İyot, beynin aktif faaliyet göstermesi için çok gerekli bir madde. Bu maddenin yetersizliği guatr da dahil olmak üzere bir çok hastalığı beraberinde getiriyor'' dedi. 
     Devletin iyotlu tuz kullanımını yaygınlaştırması gerektiğini kaydeden Karpov, "Bazı ülkeler tercihin halka bırakılmasını savunuyor. Ancak halka sağlık üzerine seçim hakkı verilemez. Sağlıklı ürün hangisiyse o satılmalı'' diye konuştu. 
     
</TEXT>
</DOC>
