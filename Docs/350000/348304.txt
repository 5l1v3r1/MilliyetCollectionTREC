<DOC>
<DOCNO> 348304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sonspo31.html </URL>
<DATE> 2005/06/02/ </DATE>
<TIME> 19.40 </TIME>
<AUTHOR>  </AUTHOR>
<HEADLINE>
Galatasaray, Trabzonspor'da sözleşmesi sona eren Emrah ile anlaştı... 
</HEADLINE>
<TEXT>

     Trabzonspor ile sözleşmesi sona eren savunma oyuncusu Emrah Eren, Galatasaray ile anlaştı. 
     Futbolcunun menajeri Haluk Canatar, Galatasaray Kulübü Sportif Direktörü Bülent Tulun ile bu akşam bir görüşme yaptıklarını ve her konuda anlaşmaya vardıklarını söyledi. 
     Galatasaray Kulübü ile 3 yıllığına anlaştıklarını ifade eden Canatar, Emrah’ın yarın Florya Metin Oktay Tesisleri’nde sözleşme imzalayacağını kaydetti. 
     Emrah ise Trabzonspor’da çok güzel günler yaşadığını belirterek, "Taraftar beni, ben de taraftarı çok seviyordum. Trabzonspor taraftarına çok teşekkür ediyorum. Kısmet böyleymiş. Şimdi yeni takımım Galatasaray. Profesyonel bir futbolcu olarak bundan sonra Galatasaray’ın başarısı için mücadele vereceğim" dedi. 
     
</TEXT>
</DOC>
