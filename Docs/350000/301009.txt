<DOC>
<DOCNO> 301009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/spor/axspo03.html </URL>
<DATE> 2004/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Keşke tanımasaydım' 
</HEADLINE>
<TEXT>


Galatasaray'dan ayrılmaya hazırlanan İbrahim Yavuz, "Hagi'yi seviyordum. Keşke kişiliğini ve teknik direktörlüğünü görmeseydim" diye konuştu 

RAŞİT ALTUN 


Diyalog problemi 
ADANASPOR'DAN büyük umutlarla transfer edilmesine karşın Galatasaray'da beklenen şansı bulamayan ve ayrılmaya hazırlanan İbrahim Yavuz, Teknik Direktör Hagi'ye göndermeler yaptı. Genç futbolcu, "Hagi'yi futbolcu olarak çok seviyordum. Keşke kişiliğini ve hocalığını görmeseydim, hiç tanışmasaydım. Hocanın ciddi bir diyalog problemi var. Beni istemediğini hiç söylemedi" dedi. 

Tek tesellisi Ümit 
PSİKOLOJİK sorunlar yaşadığını dile getiren İbrahim, "Bana PAF takımı oyuncusu gibi davrandılar" yorumunu yaptı. Genç futbolcu sözlerini şöyle noktaladı "Dünyanın hiç bir yerinde 1 dakika bile şans verilmeden oyuncu yollanmaz. Ali Sami Yen'de 1 dakika bile oynamadım. Gerçi Ümit Karan gibi bir futbolcu bu takımdan siliniyorsa, benim silinmem çok normal." 

Yerli oyuncular el yaktı 

ERHAN TELLİ 

YERLİ futbolcuların fiyatlarının yüksek olması Galatasaray Yönetimini sıkıntıyı soktu. Mehmet Topuz için Kayserispor'un 4 milyon dolardan kapı açıp son olarak 2 milyon dolara inmesi, Çanakkale Dardanelspor'un ise Hasan Kabze'ye 1.5 milyon dolar değer biçmesi, bu transferleri zorlaştırdı. 
FATİH Gökşen'in transferdeki gelişmeleri Başkan Özhan Canaydın'a bildirdiği ve girişimlerin dondurulduğu öğrenildi. Dış transferdeki adayların da kiralık formülüyle renklerine katmak istediği vurgulandı. Maddi kaynak bulunamaması durumunda mevcut kadroyla devam edilebileceği iddia edildi. 


</TEXT>
</DOC>
