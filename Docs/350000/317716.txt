<DOC>
<DOCNO> 317716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/ekonomi/eko09.html </URL>
<DATE> 2005/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiyat artışı, Exxon'u 'en değerli' yaptı 
</HEADLINE>
<TEXT>



Sürekli yükselen petrol fiyatları, ABD'nin önde gelen petrol şirketlerinden, New York Borsası'nda işlem gören Exxon Mobil'i "en değerli şirket" haline getirdi. New York Borsası'nda 2004 yılında gösterdiği güçlü performansı, petrol fiyatlarının da yardımıyla bu yıla da taşıyan Exxon Mobil, piyasa değeri açısından yıllardır ilk sırada yer alan General Electric'i GE geçen hafta geride bıraktı. 
Son borsa kapanışına göre Exxon Mobil'in bir yıl öncesine göre yüzde 43 artan piyasa değeri 383 milyar dolara ulaşırken, GE'nin piyasa değeri 379 milyar dolarda kaldı. Exxon Mobil ve GE'nin ardından New York Borsası'nda en yüksek piyasa değerine sahip diğer şirketler arasında 277 milyar dolarla yazılım devi Microsoft, 252 milyar dolarla Citigroup ve 223 milyar dolarla Wal - Mart bulunuyor. 2004 yılı bilançosunda 25.3 milyar dolar k r açıklayan Exxon Mobil, ABD tarihinin de en yüksek rakamına imza atmıştı. 


</TEXT>
</DOC>
