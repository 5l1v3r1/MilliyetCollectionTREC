<DOC>
<DOCNO> 323912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/yasam/yas02.html </URL>
<DATE> 2005/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Laura Bush hayran kaldı 
</HEADLINE>
<TEXT>


Başkan Bush'un davetinde, Washington Büyükelçisi Loğoğlu'nun eşi Mevhibe Hanım'ın Türk motifleriyle süslü etnik kıyafeti, tüm bakışları üzerinde topladı 

WASHİNGTON DHA MAGAZİN SERVİSİ 

ABD Başkanı George W. Bush'un eşi Laura Bush, Türkiye'nin Washington Büyükelçisi Faruk Loğoğlu'nun eşi Mevhibe Loğoğlu'nun Ankara Olgunlaşma Enstitüsü'nce hazırlanan kıyafetine hayran kaldı. Bush, başkanlığının ikinci dönemi nedeniyle Washington'da verdiği resepsiyonda büyükelçileri ağırladı. Mevhibe Loğoğlu'nun kıyafeti, davette herkesin ilgi odağı oldu. Laura Bush'un övgü yağdırdığı kıyafeti modacılara yorumlattık 

Modacılar ne dedi 
CENGİZ ABAZOĞLU "2005 yazına damgasını vuran etnik esintilerin h kim olduğu bu giysi, renk kombinasyonu ve tasarımı ile dikkat çekici. Ancak etnik öğelerin giysinin bütününe olan h kimiyeti bence fazla. Şık bir gece giysisinde etnik çizgiler, detay olarak kaldığında, çağdaş bir çizgiyle bütünleştiğinde daha zevkli olur diye düşünüyorum." 
SİREN ERTAN "Hanımefendiyi kendine güveninden dolayı kutlamalı. Seçilen kumaş ve renk, son trend olan etnik havaya çok uygun. Yine bir başka trend olan kürk de giysiye uyumlu bir şekilde eklenmiş. Yalnız takılarını biraz daha özenle seçse çok daha etkileyici olurdu." 
ERTAN KAYITKENT "Çok etkileyici bir kıyafet. Dikiş ve işçilik olarak beni çok etkiledi. Detayların, öncelikle el emeğinin ön plana çıkarılması çok hoş. Renkler, kontraslar ve kumaşlar birbiriyle uyum sağlamış." 


</TEXT>
</DOC>
