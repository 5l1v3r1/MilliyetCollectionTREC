<DOC>
<DOCNO> 308384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/yasam/ayas.html </URL>
<DATE> 2005/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bomba değil Bush'u atın ' 
</HEADLINE>
<TEXT>


George W. Bush'un ikinci dönemine resmen başlamasıyla binlerce ABD'li sokağa döküldü protestocular eylem ve sloganlarını yarıştırdı 

DIŞ HABERLER SERVİSİ 


ABD Başkanı George W. Bush, önceki gün başkanlık yemini ederek ikinci dönem için resmen göreve başlarken, ABD'nin dört bir yanında binlerce kişi Bush karşıtı gösteriler düzenledi. Miami'de Veterans For Peace barış gazileri adlı grubun üyeleri, ABD bayraklarına sarılı tabutlar taşıyarak Irak savaşını protesto etti. 


'4 yıl daha Bush mu ' 
New Orleans'ta da yaklaşık 1500 kişi "demokrasinin cenazesi" temalı gösteri düzenledi. San Francisco'da binlerce kişi "Bush'u atın, bomba değil", "Bizim başkanımız değil" yazılı pankartlar ve "Uluslararası terörist" yazılı tişörtlerle Bush'un 4 yıl daha ABD Başkanı olmasını protesto etti. 
Massachusetts'ten San Francisco'ya onlarca kentte yapılan gösterilerin ortak noktası, Irak savaşı ile Yurttaşlık Yasası'nın kınanması ve Bush'un bir dönem daha görevde olmasının yarattığı endişeydi. 


</TEXT>
</DOC>
