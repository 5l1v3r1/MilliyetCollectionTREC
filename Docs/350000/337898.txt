<DOC>
<DOCNO> 337898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sontur59.html </URL>
<DATE> 2005/04/28/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Başbakan Erdoğan İstanbul'da 
</HEADLINE>
<TEXT>

     Başbakan Recep Tayyip Erdoğan, özel uçak ATA ile saat 22.50'de İstanbul'a geldi. 
     Erdoğan'ı, Atatürk Havalimanı'nda, İstanbul Valisi Muammer Güler, Büyükşehir Belediye Başkanı Kadir Topbaş, Emniyet Müdürü Celalettin Cerrah, milletvekilliğinden istifa eden Cemal Kaya, AK Parti İl Başkanı Mehmet Müezzinoğlu ve öteki ilgililer karşıladı. 
     Başbakan Erdoğan ile birlikte eşi Emine Erdoğan da İstanbul'a geldi. 
     Erdoğan, havalimanında bir gazetecinin, ''IMF Başkanı Rodrigo De Rato ile görüşecekmişsiniz'' şeklindeki ifadesi üzerine, ''Evet'' dedi. 
     Başbakan Erdoğan, görüşmenin gündemine ilişkin soru üzerine ''IMF ile Türkiye ne görüşülür Aramızdaki IMF-Türkiye ilişkileri. Bunları görüşeceğiz. Yarın da biliyorsunuz dünyanın önemli yatırımcıları burada, onlarla yapacağımız toplantı var'' diye konuştu. 
     IMF Başkanı Rato ile görüşmesinin yarınki toplantıya bir ön hazırlık olup olmadığına ilişkin soru üzerine de Erdoğan, şunları söyledi 
     ''Ön hazırlık diyemem. Türkiye-IMF ilişkileri ağırlıklı olarak... Yarınki toplantının gündemi belli zaten. O gündem çerçevesinde görüşmeler yapacağız. Belirsiz bir gündemle toplanmıyoruz.'' 
     
</TEXT>
</DOC>
