<DOC>
<DOCNO> 307462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sondun46.html </URL>
<DATE> 2005/01/18/ </DATE>
<TIME> 20.54 </TIME>
<AUTHOR>  </AUTHOR>
<HEADLINE>
Rusya'dan İran'ın nükleer programına destek... 
</HEADLINE>
<TEXT>

     Rusya, İran'ın nükleer programının tamamen barışçıl amaçlarla olduğunu bildirdi. 
     Washington'ın İran'a olası bir müdahaleden söz etmesinden saatler sonra Rusya, nükleer ortağı olan İran'a destek çıkarak, İran'ın nükleer programının tamamen barışçıl amaçlarla olduğunu duyurdu. 
     Rusya Dışişleri Bakanı Sergey Lavrov, İran'ın gizli nükleer silahlanma programı olduğuna dair kaygıların gereksiz olduğunu belirterek, ''Durumun kontrol dışına çıkması ve İran'ın nükleer programının barışçıl doğasının değişeceğine inanmak için gerekli zemin yok'' diye konuştu. 
     Lavrov, Tahran'ın nükleer programının tamamen barışçıl çerçevede kalması ve bu konuda soru işaretlerinin ortaya çıkmaması için Rusya ve İran arasında özel bir diyalog olduğunu da sözlerine ekledi. 
     Rusya, İran'ın Buşehr kentinde 1 milyar dolara malolacak nükleer santralin ilk güç ünitesinin inşaatını yapıyor. 
     
</TEXT>
</DOC>
