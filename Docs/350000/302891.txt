<DOC>
<DOCNO> 302891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/guncel/gun05.html </URL>
<DATE> 2005/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayet gibi kazanın kurbanına veda 
</HEADLINE>
<TEXT>


İSTANBUL Milliyet 

YENİ yılın ilk günü gazetedeki görevine giderken geçirdiği trafik kazasında hayatını kaybeden Gözcü Gazetesi Genel Yayın Yönetmeni Rahmi Turan'ın sekreteri, Hürriyet Gazetesi Spor Servisi foto muhabiri Atılay Kayaoğlu'nın eşi Oya Kayaoğlu dün toprağa verildi. Levent Camii'nde düzenlenen cenaze törenine Doğan Yayın Holding Başkanı Mehmet Ali Yalçındağ ve Hürriyet Gazetesi Genel Yayın Yönetmeni Ertuğrul Özkök de katıldı. Taziyeleri kabul eden Atılay Kayaoğlu ve oğlu Utku, güçlükle ayakta durabildi. Rahmi Turan "Bu bir kaza değil, cinayet. Tahmin ediyorum ki kazaya yol açan sürücü alkollüymüş" dedi. 

Görev aşkı 
Kayaoğlu'nu gazeteye getiren şoförün, kaza günü her zamankinden daha erken eve gittiğini kaydeden Turan, "Eşi işe bırakmak istemiş. O da şoföre telefon etmiş ama ulaşamamış. O sırada kapı zili çalmış. Kader işte. İşe gelmesi de gerekmiyordu, ben izinliydim. Ama görev aşkıyla gazeteye gitmek istemiş" diye konuştu. 


</TEXT>
</DOC>
