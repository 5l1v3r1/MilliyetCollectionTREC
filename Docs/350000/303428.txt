<DOC>
<DOCNO> 303428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sonspo24.html </URL>
<DATE> 2005/01/04/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Diyarbakırspor Oğuz Çetin ile hafta sonu sözleşme imzalayacak... 
</HEADLINE>
<TEXT>

     Diyarbakırspor, yeni teknik direktörü Oğuz Çetin ile hafta sonu resmi sözleşme imzalayacak. 
     Diyarbakırspor Kulüp Başkanı Ahmet Göksu, ligin ilk yarısında takımı çalıştıran teknik direktör Ümit Kayıhan ile yaptıkları görüşmeler sonucunda Kayıhan'ın sözleşmesini fesh ettiklerini hatırlattı. 
     Oğuz Çetin ile anlaşmaya vardıklarını ve kendisiyle 6 ay süreli bir sözleşme imzalayacaklarını ifade eden Göksu, şöyle dedi 
     ''Yeni teknik direktörümüz Oğuz Çetin, bugün Antalya'da kampa katıldı. Kendisiyle resmi sözleşmeyi hafta sonu Antalya'da imzalayacağız. Yeni hocamızla istediğimiz başarıyı yakalayacağımıza inanıyorum. Sezon sonunda 2 tarafın talebi doğrultusunda sözleşme süresini uzatabiliriz. Yardımcı antrenör olarak Diyarbakırlı bir hocamızda teknik heyette görev alacak.'' Öte yandan transfer çalışmalarını sürdürdüklerini belirten Göksu, Hasan Özer ve Agustine'nin yanı sıra Beşiktaş'tan Kaan Dobra ve Okan Koç ile ilgilendıklerini de kaydetti. 
     
</TEXT>
</DOC>
