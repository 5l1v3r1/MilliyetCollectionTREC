<DOC>
<DOCNO> 328423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/yazar/tamer.html </URL>
<DATE> 2005/03/30/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bıyıklı Türk'le bıyıklı Çinlinin yatırımda farkı 
</HEADLINE>
<TEXT>


İş Yatırım Genel Müdürü İlhami Koç, "artık gelenekselleşiyor" dediği Geniş Açı Toplantıları'nın önceki akşam yapılan üçüncüsünde gerek Türkiye, gerekse dünya açısından çok önemli bir konuyu, en yetkin ağızdan önümüze koydu. 
Her hareketi dünyayı derinden etkileyen bir devHiç kimsenin gelecek planlamalarında gözardı edemeyeceği bir güçÇin nereye gidiyor Dünyayı nereye sürüklüyor Neden Rusya bir fırsat da, Çin bir tehdit olarak görülüyor 
Levent'teki İş Kuleler'in 40. katına füze hızıyla çıkan asansör, dişimin ve başımın ağrısını iyice azdırmasa da, beni sersemletmiş gibi. Bir yandan İstanbul'un gece manzarasını kuşbakışı seyrederken, diğer yandan da dünyanın önde gelen Çin uzmanlarından ABD'li Dr. Nicholas Lardy'i dinlemeye kimler gelmiş diye bakınıyorum. 

Çinli işçi boş bakar 
Kozmetik ve ilaçtan, metal ve turizme İş Yatırım'ın seçkin müşterileri, İş Bankası - Şişe Cam Grubu'nun güçlü kurum kültürünü solumuş üst düzey yöneticileri ve konu Çin olunca tabii ki bol miktarda tekstilci - hazır giyimci... Kimisi için Çin bir k bus, kimisi için de ciddiye alınacak bir tehlike değil. Nerede durduklarına bağlı olarak değişiyor bakış açıları. 
Katma değeri yüksek, markalı konfeksiyon üreten tanınmış bir işadamı, daha önceki sabah Şangay'dan dönmüş ve ayağının tozuyla Çin'in enine boyuna masaya yatırılacağı toplantıya gelmiş "Çinli işçiler boş bakıyor. Üretim tesisleri, maliyet unsuru düşünülmeden inşa edilmiş. Bizim yaptığı işe h kim, konusunu iyi bilen çalışanlarımızla rekabet edemezler..." diyor. 

21. yüzyılın yıldızı 
Konuşmacımız Dr. Nicholas Lardy, Amerika'nın ve belki de dünyanın önde gelen Çin uzmanlarından. 25 yıldır Çin'le yatıp Çin'le kalkıyor. ABD - Çin Ulusal Komitesi Yönetim ve Yürütme Kurulu üyesi, 3 ayda bir yayınlanan The China Quarterly, The China Economic Review, The Journal of Asian Business gibi dergilerin yayın kurulu üyesi. Çin üzerine, tarımdan ekonomik stratejiler ve yabancı yatırımlara kadar geniş bir yelpazede çok sayıda kitap yazmış. Anlaşılan Amerika'nın Çin politikasını şekillendiren çekirdek grupta yer alıyor. 
"21. yüzyılın ilk dönemine damgasını vuran olay, Çin'in hızlı büyümesidir " diyor Lardy. Çok doğru. Daha önce kimse böyle formüle etmemişti. Lardy'nin gösterdiği grafiklerde Çin'in ithalatının da ihracatı kadar büyük olduğunu hayretle görüyoruz. İthalatla ihracat hep atbaşı gitmiş, kimi yıllar az kimi yıllar çok artmış, ama 2 grafik de birbirinin ensesinde. 25 yıl önce Çin'in dünya ticaret hacmi içindeki payı 0.6'yken de, geçen yıl 7'ye ulaştığında da... Çin'in 1 trilyon 150 milyar dolarlık dış ticaret hacmini yarıya bölerseniz, karşınıza ihracat ya da ithalat rakamı çıkar. 1.15 trilyon dolarlık dış ticaret hacmiyle Çin, Amerika ve Almanya'nın ardından dünyada 3. sıraya da oturmuş bulunuyor. Haberiniz olsun. 

Bıyıklı Çinliler 
Dr. Lardy, özellikle biz Türklerin ağzının suyunu akıtan Çin'e yabancı sermaye girişiyle de ilgili olarak ilginç rakamlar verdi. Geçen yıl giren 60 milyar dolarlık yabancı sermayenin sadece 3 milyar doları ABD'den, 4 milyar doları Japonya'dan, 2.5 - 3 milyar doları Avrupa'dan. Geri kalan 50 milyar doları Asya'da yaşayan Çin kökenlilerden. Yani bizim bıyıklı yabancı sermaye tabir ettiğimiz türden. Bizim Türklerin Avrupa'da park etmiş paraları, kısa vadeli ve menkul kıymet alımı için geliyor, Çinlilerinki ise doğrudan yabancı sermaye olarak ve fabrika kurmak için... 

ABD'nin arka bahçesi 
Lardy'yi dinlerken, yıllar boyu ABD'nin arka bahçesi olan Latin Amerika ülkelerinin yerini acaba giderek Çin mi alıyor diye düşünmeden edemedim. Parasını ABD dolarına bağlamış, Merkez Bankası'nda 200 milyar dolarlık Amerikan Hazine k ğıdı tutuyor. Wal - Mart'a her yıl 18 milyar dolarlık ihracat yaparak, Amerikan halkına ucuz mal sunuyor. Zaten Lardy de söyledi Çin'den en fazla zarar görecek bölge Orta Amerika. Özellikle tekstil ve konfeksiyonda kepenkler peşpeşe iniyor. 



</TEXT>
</DOC>
