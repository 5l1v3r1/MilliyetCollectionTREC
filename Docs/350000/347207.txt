<DOC>
<DOCNO> 347207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sonspo08.html </URL>
<DATE> 2005/05/30/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Şenol Güneş Transferde 3-4 oyuncu almayı düşünüyorum 
</HEADLINE>
<TEXT>

     Trabzonpor Teknik Direktörü Şenol Güneş, transferde 3-4 oyuncu almayı düşündüklerini söyledi. 
     Güneş, yaptığı açıklamada, gelecek sezon bordo-mavili takımın Avrupa Şampiyonlar Ligi, Lig ve Türkiye Kupası’nda mücadele vereceğini ve bu nedenle 21 kişilik kadrolarını yükselteceklerini belirterek, "Yedek kulübesini güçlendireceğiz. Kadroyu da 26 kişiye çıkaracağız. 
     Şu anda transferde 3-4 oyuncu almayı düşünüyorum. Kiralık oyuncularıdan veya alt yapıdan da oyuncu takıma katabiliriz" dedi. 
     Forvette Fatih’e yardımcı olmak için oyuncu arayışlarının bulunduğunu dile getiren Güneş, "Zurawski ile ilgileniyoruz. 
     Bonservisi yüksek ancak görüşmelerimiz sürüyor. Alırsak Szmykowiak ile de iyi bir uyum sağlayacağını düşünüyorum" diye konuştu. 
     
     KALECİ ARAYIŞLARI 
     Kaleci Petkoviç’in bu sezon genelde iyi performans sergilediğini ancak kritik hatalar yaptığını dile getiren Güneş, Petkoviç’den daha iyi bulunabilmesi halinde kaleci transferi gerçekleştirebileceklerini belirtti. 
     Güneş, Hüseyin’in Türkiye’nin en iyi orta alan oyuncuların biri olduğunu da kaydederek, "Bu oyuncuya alternatif değilde yardımcı olacak Adem Koçak, İbrahim Ege gibi oyuncular var. İbrahim Ege, şansız olaylar yaşadı, bize yardımcı olacağı sırada da sakatlandı. Bu sezon ondan çok daha yararalanabiliriz" diye konuştu. 
     
</TEXT>
</DOC>
