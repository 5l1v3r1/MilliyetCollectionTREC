<DOC>
<DOCNO> 323970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sondun31.html </URL>
<DATE> 2005/03/16/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Rusya'da 49 yolcu taşıyan bir uçak düştü, 23 kişi kurtuldu 
</HEADLINE>
<TEXT>

     Rusya'nın Yamalo Nenets bölgesinde acil iniş yapmak isteyen yolcu uçağının düştü. 
     Rusya'nın kuzeydoğu bölgesinde yere çakılan uçaktaki 23 kişinin kurtulduğu bildirildi. 
     Rusya Acil Durum Bakanlığı tarafından yapılan açıklamada, Nenets bölgesinde acil iniş yaparken düşen Antonov-24 tipi uçakta, 45 yolcu ve 7 kişilik mürettebat bulunduğu belirtilerek, 23 kişinin yaralandığı, 29 kişinin de hayatını kaybettiği kaydedildi. 
     Uçağın düştüğü yerde kurtarma ve araştırma çalışmasının sürdüğü belirtilen açıklamada, uçağın petrol işçilerini taşıdığı belirtildi. 
     Rusya Ulaştırma Bakanlığı, daha önce yaptığı açıklamada, tüm yolcuların hayatını kaybettiğini açıklamıştı. Uçağın düşüş sebebi henüz belirlenemedi. 
     Görgü tanıkları, acil iniş yapmaya çalışan uçağın ineceği alana 5 kilometre kala yere çakıldığını ve uçağın düşer düşmez alev alarak infilak ettiğini söylediler. 
     Radyo Eko Moskova, uçağın yere çakıldıktan sonra alev aldığını, yangının sürdüğünü duyurdu. 
     Acil Durumlar Bakanlığı'ndan bir yetkili de yaptığı açıklamada, uçağın ineceği havaalanına 5 kilometre kala düştüğünü belirterek, uçağın çakıldıktan sonra yanmaya başladığını söyledi. 
     
</TEXT>
</DOC>
