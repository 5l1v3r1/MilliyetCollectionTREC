<DOC>
<DOCNO> 326444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sonyas21.html </URL>
<DATE> 2005/03/23/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Hayvan hakları için çıplak protesto 
</HEADLINE>
<TEXT>

     Milliyet İNTERNET 

Hayvan haklarını korumak için tüm dünyada yaptığı birbirinden ilginç eylemlerle tanınan PETA'nın son eylemi ABD'den geldi. PETA üyesi bir kadın, üzerine bir pranga ve sahte yara izi dışında bir şey olmaksızın tek kişilik bir protesto gösterisinde bulundu. 
     Kendilerini hayvanları korumaya adayan PETA üyesi olan Brandi Valladolid, New York, Times meydanında çıplak ama sırtı objektiflere dönük bir şekilde poz verdi. 
     
     SİRKTEKİ ÖLÜMLER 

     
Ayaklarında zincir ve sırtında da "kırbaç izine" benzer sahte bir yarayla eylemini gerçekleştiren genç kadının hedefi Ringling Brother and Barnum Bailey Sirki'ydi. PETA söz konusu sirkte yapılan kötü muameleler sonucunda hayvanların öldüğünü iddia ediyordu. 
     PETA grubu, hayvan haklarını korumak için dünyaca tanınmış ünlüleri objektif karşısına çıplak geçirmesiyle de tanınıyor. 
     

     
</TEXT>
</DOC>
