<DOC>
<DOCNO> 304734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sontur31.html </URL>
<DATE> 2005/01/08/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Murat Demirel'e psikolojik tedavi talebi... 
</HEADLINE>
<TEXT>

     İstanbul Adliyesi'nde dün fenalaşması üzerine hastaneye kaldırılan Yahya Murat Demirel'in tedavisi sürüyor. 
     Avukatları, konuya ilişkin A.A muhabirinin soruları üzerine, Yahya Murat Demirel'in Haseki Eğitim ve Araştırma Hastanesi yoğun bakım servisinde tedavisinin devam ettiğini söylediler. 
     Avukatlar, ''Demirel'in, aldığı ilaçların etkisini henüz atamadığı için hastanede tedavisinin sürdürülmesi, aynı zamanda psikolojik yönden tedavi edilmesi amacıyla Savcılığa dilekçe verdiklerini'' bildirdiler. Demirel' Avukatlar, ''2003 yılından beri psikolojik tedavi gördüğüne ve bugüne kadar sürdürülen tedaviye ilişkin belge ve bilgilerin hastane yetkililerine verildiğini de bildirdiler. 
     Avukatları, Savcılığa sunulan dilekçede, Yahya Murat Demirel'in psikiyatristinin, ''intihara teşebbüs etmiş olabileceği, bundan sonra da bu eğilimini sürdürebileceği, bu yönde tedavisinin yapılması gerektiği'' yönündeki görüşüne yer verildiğini de anlattılar. 
     Öte yandan Yahya Murat Demirel'in, ''hakkındaki gıyabi tutuklama kararları nedeniyle tedavisinin ardından adliyeye getirilmesi'' yönünde polise talimat verildiği bildirildi. 
     Bu arada, Demirel'ni kız kardeşi Binhan Kesici ile annesi Sezen Demirel de, sağlık durumu hakkında bilgi almak ve ziyaret amacıyla hastaneye geldiler. Ziyaretçilerin, sağlık durumundan ötürü Demirel ile görüşemedikleri belirtildi. 
     
</TEXT>
</DOC>
