<DOC>
<DOCNO> 342710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/yasam/yas02.html </URL>
<DATE> 2005/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Otoyolda facia ucuz atlatıldı 
</HEADLINE>
<TEXT>


O3 Otoyolu'nda kontrolden çıkan LPG tankeri karşı şeride geçti. Tankerin boş olması olası bir faciayı önledi 

Milliyet gökyüzünde MURAT ÖZTÜRK 

İstanbul Hadımköy O3 Otoyolu'nda LPG tankerinin kontrolden çıkarak karşı şeride geçmesi dehşet dolu dakikalar yaşanmasına neden oldu. Görenleri dehşete düşüren kaza, tankerin boş olması nedeniyle ucuz atlatıldı. 
İstanbul istikametine giden Cengiz Keskin, dün 14.00 sıralarında Beylikdüzü Viyadüğü'nü geçtikten sonra idaresindeki LPG tankerinin direksiyon h kimiyetini kaybetti. Kontrolden çıkan tanker, orta refüjü parçaladı. 

Orta refüje düştü 
Bu sırada üzerinde LPG tankının bulunduğu dorse ayrılarak orta refüje düşerken, çekici kısmı da, karşı yola geçerek, Edirne istikametine giden Rıfat Özdemir'in yönetimindeki çekiciyle çarpıştı. Kazada, tankerde bulunan İbrahim Coşkun 32 yaralanarak hastaneye kaldırıldı. Kaza nedeniyle bölgeye itfaiye araçları ve ambulans sevk edildi. Olası bir patlamaya karşı trafik ve jandarma ekipleri de çevrede güvenlik önlemi aldı. LPG tankının boş olduğu ve tehlike yaratacak bir durumun olmadığı bildirildi. Trafik, tankerin kaldırılmasıyla normale döndü. 


</TEXT>
</DOC>
