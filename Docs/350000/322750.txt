<DOC>
<DOCNO> 322750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/spor/spo15.html </URL>
<DATE> 2005/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Shakhtar dağıldı 

BİR dönem Beşiktaş ve Galatasaray'ı da çalıştıran Mircea Lucescu'nun takımı Shakhtar Donetsk, UEFA Kupası dördüncü tur ilk maçında karşılaştığı Hollanda'nın Alkmaar ekibine kendi evinde 3-1 mağlup oldu ve şansını mucizelere bıraktı. Gecenin diğer maçlarında ise şu sonuçlar alındı Partizan-CSKA Moskova 1-1, Olympiakos-Newcastle 1-3, Avusturya Vienna-Zaragoza 1-1, Lille-Auxerre 0-1, Middlesbrough-S.Lizbon 2-3, Steaua Bükreş-Villarreal Ertelendi 

Haftanın hakemleri 

12 Mart Cumartesi 
16.00 A.Gücü - Denizli Metin Aydoğan 
16.00 Konya - Malatya Aytekin Durmaz 
16.00 Trabzon - Sakarya Orhan Erdemir 
19.00 İstanbul - G.Saray M.Selçuk Dereli 
13 Mart Pazar 
14.00 Samsun - Kayserispor Cem Papila 
14.00 D.Bakır - G.Antep Z.Önder İpek 
14.00 Ç.Rize - A.Sebat Cüneyt Çakır 
16.00 B.B.Ankara - Beşiktaş Bülent Demirlek 
19.00 F.Bahçe - G.Birliği Cem Deda 

Dev derbi 17 Nisan'da 

SÜPER Lig'de 25, 26, 27 ve 28. haftanın programı belli oldu. Ligin 28. haftasında Fenerbahçe ile Beşiktaş'ın Şükrü Saracoğlu'nda karşı karşıya geleceği derbinin 17 Nisan Pazar günü oynanacağı bildirildi. 25. haftadaki Beşiktaş-Trabzon maçının 19 Mart Cumartesi günü, 27. haftadaki Galatasaray-Trabzon karşılaşmasının ise 10 Nisan Pazar günü yapılacağı açıklandı. 

Arnavutluk'a iki maç ceza 

2006 Dünya Kupası Elemeleri'nde aynı grupta bulunduğumuz Arnavutluk, Ukrayna maçında çıkan olaylar nedeniyle iki maç seyircisiz oynama cezasına çarptırıldı. Balkan ekibi, 4 Haziran ve 3 Eylül'deki Gürcistan maçlarında taraftar desteğinden mahrum kalacak. Ayrıca 40 bin İsviçre Frangı para cezası da alan Arnavutlar, FIFA'ya itiraz etmeye hazırlanıyor. 

Özerten'e son görev 

FUTBOL Federasyonu yönetim kurulu üyesi Ufuk Özerten'in önceki gün vefat eden kardeşi Engin Özerten, toprağa verildi. Kocatepe Camii'nde kılınan öğle namazından sonra toprağa verilen Özerten'in cenaze törenine Levent Bıçakcı ve Ersun Yanal'ın yanısıra spor dünyasının tanınmış isimleri katıldı. 

Tamer'in isyanı 

TARIM ve Köyişleri Bakanı Sami Güçlü'yü ziyaret ederek sektördeki yüksek vergi oranlarından yakınan Türkiye Jokey Kulübü Başkanı Umur Tamer, "Vergi ve fon payları düşmezse yarış severlere ikramiye veremeyeceğiz" dedi. Güçlü de, "Sorunun çözümü için uygun zamanı bekliyoruz" diye konuştu. 



Uluslararası Olimpiyat Komitesi, 2012 Olimpiyat Oyunları için adaylığını koyan Paris'te toplu ulaşımda yaşanan grev nedeniyle şaşkınlığa uğradı. Bu olumsuzluk Fransızlar'ı zor duruma düşürdü. Dünya eski ağır siklet boks şampiyonu Mike Tyson, kick - boks öğrenmeyi düşünüyor. 38 yaşındaki Tyson'ın, bu spora başlamak için menajerleri aracılığıyla girişimlere başladığı öğrenildi.Dünya Ralli Şampiyonası'nın üçüncü yarışı olan Meksika Rallisi bugün başlayacak. 17 ülkeden 44 ekibin mücadele edeceği rallide, Skoda'nın yeni aracı Fabia WRC 05 ilk kez görücüye çıkacak. Uludağ'da AUDİ Quattro sponsorluğundaki Türkiye Kayak ve Snowboard Şampiyonası snowboard büyük slalom çocuk 1 kategorisinde Mustafa Denizli'nin kızı Lal birinci oldu. 

Filede dün 
T.Telekom - Beşiktaş 2 - 3 


</TEXT>
</DOC>
