<DOC>
<DOCNO> 337084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sonspo19.html </URL>
<DATE> 2005/04/26/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Yıldırım Seyrantepe arazisi devletindir... 
</HEADLINE>
<TEXT>

     Fenerbahçe Kulübü Başkanı Aziz Yıldırım, bugün bir gazetede yer alan ''Seyrantepe'yi kendine istiyor'' başlıklı haberin gerçeği yansıtmadığını açıkladı. 
     Aziz Yıldırım, sarı-lacivertli kulübün resmi internet sitesi aracılığıyla yaptığı açıklamada özetle, ''Seyrantepe, devletin mülkiyetinde bulunan bir arazidir. Devletin malı olan bir arazi için ve henüz ortada hiçbir şey yokken Aziz Yıldırım'ın kooperatif kurup bu arazide inşaat yapması, kazanç sağlaması ve bu kazançtan Fenerbahçe'ye komisyon vermesi nasıl mümkün olabilir Çünkü bu arazi devletin, vatandaşın malıdır'' dedi. 
     Yıldırım, zamanı gelince Seyrantepe arazisiyle ilgili kendisinin de görüşlerini açıklayabileceğini ifade etti. 
     
</TEXT>
</DOC>
