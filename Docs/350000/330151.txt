<DOC>
<DOCNO> 330151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sonsiy24.html </URL>
<DATE> 2005/04/04/ </DATE>
<TIME> 19.26 </TIME>
<AUTHOR>  </AUTHOR>
<HEADLINE>
Bankalar ve genel sağlık sigortası tasarıları TBMM'ye sunuldu 
</HEADLINE>
<TEXT>

     Bankalar Kanunu'nu değiştiren yasa tasarısı ile sosyal sigortalar ve genel sağlık sigortasını düzenleyen tasarı, TBMM Başkanlığı'na sunuldu. 
     TBMM Plan ve Bütçe Komisyonu'nda önümüzdeki günlerde ele alınması beklenen Bankalar Kanunu Tasarısı'na göre, bankaların zarara uğratılması hallerinden biri veya birkaçının varlığı durumunda Bankacılık Düzenleme ve Denetleme Kurulu BDDK , ''en az beş üyesinin'' aynı yöndeki oyuyla alacağı kararla, bankanın ''faaliyet iznini'' kaldırabilecek ya da Kurul, kredi kuruluşlarının temettü hariç ortaklık hakları ile yönetim ve denetimini, zararın mevcut ortakların sermayesinden indirilmesi kaydıyla kısmen veya tamamen devri, satışı veya birleştirilmesi amacıyla Tasarruf Mevduatı Sigorta Fonu'na TMSF devretmeye'' yetkili olacak. 
     TMSF ise kendisine devredilen bankaların mali bünyelerinin güçlendirilmesi, yeniden yapılandırılması, devri, birleştirilmesi ve satışı ile ilgili süreci, devrin yapıldığı tarihten itibaren en geç dokuz ayda tamamlayacak. Fon Kurulu kararıyla bu süre, üç ayı geçmemek üzere uzatılabilecek. Bu süre içinde devir, birleşme veya satışın tamamlanamamış olması halinde, Fon'un talebi üzerine Kurul, bankanın faaliyet iznini kaldıracak. 
     TBMM Başkanlığı'na bugün sunulan sosyal sigortalar ve genel sağlık sigortasına ilişkin yasa tasarısı da TBMM Sağlık, Aile, Çalışma ve Sosyal İşler Komisyonu ile Plan ve Bütçe Komisyonu'nda görüşülecek. 
     Sigortalılığı ve emekliliği yeniden düzenleyen tasarıyla getirilen hükümler uyarınca, kanun yürürlüğe girdikten sonra ilk defa sigortalı olan kadın 58, erkek ise 60 yaşını doldurmuş olması ve en az 9 bin günlük malullük, yaşlılık ve ölüm sigortaları primi ödemesi şartıyla yaşlılık aylığından yararlanabilecek. Yaşlılık aylığı, ortalama aylık kazanç ile aylık bağlama oranının çarpımı sonucunda bulunacak. 
     
     YENİ TCK TARTIŞILACAK 

     Adalet Bakanı ve Hükümet Sözcüsü Cemil Çiçek, ''Yürürlüğü 1 Haziran'a ertelenen yeni Türk Ceza Kanunu konusunda, varsa değişiklik yapmamız gereken hususlar, bunları Nisan ayı içerisinde bitirip, Mayıs ayı başında TBMM'ye göndermemiz gerekiyor'' dedi. 
     Bakanlar Kurulu toplantısından sonra gazetecilerin sorularını yanıtlayan Çiçek, yürürlüğü 1 Haziran'a ertelen yeni Türk Ceza Kanunu için nasıl bir yol haritası takip edeceklerine ve aynı sıkıntıların çıkmaması için kamuoyuna çağrıda bulunup bulunmayacaklarına ilişkin bir soru üzerine, çeşitli defalar çağrı yaptığını belirtti. Çiçek, şöyle konuştu 
     ''Dolayısıyla bu konuda zaman olsaydı, fırsat olsaydı, 'biz üzerinde şunları söylerdik' diyecek olanlar varsa, bunların katkılarını bekliyoruz. Zaten ertelemedeki amaç da budur. Bazı kuruluşlarla bire bir temasımız oldu, onlar belli bir takvim içinde görüşlerini bildirecekler. Nisan ayı içerisinde bunları bitirip, varsa değişiklik yapmamız gereken hususlar, bunları Mayıs ayı başında TBMM'ye göndermemiz gerekiyor.'' Papa 2. Jean Paul'un yerine seçilecek kardinalin, Türkiye'nin AB ilişkilerini nasıl etkileyeceğine, bu konuyu tartışıp tartışmadıklarına ilişkin bir başka soruyu yanıtlarken de Çiçek, seçimi kendilerinin yapmayacağını, seçim yapıldıktan sonra, Türkiye'nin bu konudaki beklentisini ve düşüncesini ortaya koymaya çalışacağını kaydetti. 
     Çiçek, ''Şu an bunun üzerinde, kimim seçileceği belli olmadan, bu noktada sizin herhangi dahiliniz yoksa, bunun üzerine değerlendirme yapmak doğru değil, yerinde de değil'' diye konuştu. 
     ''Papa'nın cenaze törenine hükümetin katılım düzeyi, Cumhurbaşkanı Ahmet Necdet Sezer'in katılıp katılmamasına mı bağlı '' sorusuna Çiçek, ''Hükümet her halükarda katılacak. Türkiye Cumhuriyeti Devleti adına bu törene katılınacak. Bunun hangi derecede, hangi seviyede olacağı bir süre sonra belli olacaktır. Esas olan budur. Türkiye katılacak mı, katılmayacak mı, bunu tartışmıyoruz. Türkiye, bu törene katılacaktır. Türkiye Cumhuriyeti Devleti adına bu törene katılınacaktır.'' ABD'nin İncirlik Üssü konusundaki talebinin görüşülüp görüşülmediği, bu konuda karar noktasına gelinip gelinmediğine ilişkin bir soru üzerine Çiçek, Dışişleri Bakanı ve Başbakan Yardımcısı Abdullah Gül'ün, bu konuda açıklama yaptığını, ''kısa bir süre içinde cevabın belirleneceğini'' söylediğini hatırlatarak, Bakanlar Kurulu'nda, dış politikayı görüşmedikleri ifade etti. Çiçek, ''Kısa sürede belirlenecek denildiğine göre çok fazla uzamayacaktır'' dedi. 
     Başbakan Erdoğan'ın, milletvekillerinin katılımıyla gerçekleştirilen Kızılcahamam toplantısı kapsamında, bakanlara bir mesajı olup olmadığına ilişkin bir soru üzerine de Çiçek, toplantıya hazırlıklı gittiklerini, geçen Bakanlar Kurulu toplantısında hükümetin acil eylem planını değerlendirdiklerini belirtti. Çiçek, Kızılcahamam toplantısında, yapılanları-yapılamayanları değerlendirdiklerini belirterek, herkesin kendi bakanlığı yönünden bilgi verdiğini anlattı. 
     
     ''POLİSİN ÖZLÜK HAKLARININ İYİLEŞTİRİLMESİ, EN ÖNCELİKLE ÜZERİNDE DURMAMIZ GEREKEN KONUDUR'' 

     Adalet Bakanı ve Hükümet Sözcüsü Cemil Çiçek, Kızılcahamam'da milletvekillerinin dile getirdiği sorunların, bundan önceki iktidarların da karşılaştığı sorunlar olduğunu söyledi. 
     Çiçek, bir gazetecinin, polis haklarıyla ilgili çalışmanın ele alınıp alınmadığı sorusu üzerine, konunun Bakanlar Kurulu gündemine gelmediğini söyledi. 
     Devlet Personel Başkanlığı'nın personel rejimiyle ilgili çalışmasının olduğunu ifade eden Çiçek, sıkıntının, ücretler konusundaki adaletsizlik ve beklenti olduğunu söyledi. Çiçek, ''Her defasında, belli bir meslek grubunun durumu iyileştirilmiş ve o emsal kabul edilerek, diğerleri talepte bulunmak suretiyle bugüne kadar gelmiş. Doğru çözüm, kamuda çalışan herkesin, yaptığı işin önemiyle uygun olarak, bir personel rejiminin ortaya konulmasıdır'' dedi. 
     ''Bunun ne kadar zor olduğunu bildiklerini'' ifade eden Çiçek, ''Güvenliğimizi emanet ettiğimiz polisin özlük haklarının iyileştirilmesi, kısa sürede, bir genel düzenlemeye yapılmayacaksa, en öncelikle üzerinde durmamız gereken konudur. Zannediyorum kısa süre içerisinde netleşir.'' Çiçek, ''Bakanlar Kurulu toplantısı en uzun toplantılardan biriydi. Kızılcahamam toplantısında, Bakanlar Kurulu düzeyinde hangi konular ele alındı'' sorusu üzerine, şunları kaydetti 
     ''Bu içe dönük bir toplantıdır. Herkesin bilmesi gereken konuları mümkün olduğu kadar açıklıyoruz zaten. Arkadaşlarımız, illeriyle, bölgeleriyle ilgili, iç politika, dış politika, her bakanı ilgilendiren konularda değerlendirme ve taleplerde bulundular. Buna karşılık yapılan ve yapılamayan işler var. Bunların sebepleri üzerinde görüş alışverişi oldu. Biz bu toplantıları bundan sonra 3 ayda bir yapacağız. Dolayısıyla hükümet, parti grubu ilişkileri ve Türkiye'de yürütülen politikalarla ilgili dışarıdan değerlendirmeler var, ama bir de kendimizin içeride değerlendirme yapması önemli. Samimi olarak ifade edeyim Bu toplantı, bugüne kadar yapılanların içinde en verimli toplantı olmuştur ve son derece de samimi bir değerlendirme yapılmıştır. Beklentinin aksine, istifalar, Sayın Başbakan'ın o gün dolaylı olarak söylediğinin dışında da fazla gündeme gelen bir konu olmamıştır. Biz bunun üzerine iki-iki buçuk gün toplanmadık. Partinin böyle bir problemi var ve acaba biz problemi nasıl çözeriz diye iki buçuk gün zaman ayırmadık. Bunu esasen doğru da bulmam. İstifa eden eder. Gerekçesini de açıklıyor ve kamuoyu bunu değerlendiriyor.'' 
     
     ''HİZMET, YATIRIM TALEPLERİ VAR'' 

     Bir gazetecinin, ''Basında, milletvekillerinin hükümete eleştirileri olduğu yer aldı. Bakanlar Kurulu toplantısı, bu eleştirileri değerlendirme ve buna göre yol belirleme toplantısı mıydı '' sorusu üzerine Çiçek, ''Eleştiriler, hiç şüphesiz, kendi yönünden üzerinde ayrı ayrı durmamız gereken bir konu. Her bakan, bunların üzerinde duruyor, duracaktır'' dedi. 
     Bu eleştirilerin gerekçeleri olduğunu, bir ilin hizmet talebi yapılamadıysa neden yapılamadığıyla ilgili değerlendirmelerin yapıldığını ifade eden Çiçek, ''Karşılıklı olarak bunların değerlendirilmesi yararlı sonuç çıkardı. Milletvekillerinin, illeriyle ilgili hizmet, yatırım talepleri var. Bunların içinde yapılan ve yapılmayan var. Bunlarla ilgili her bakan bilgilendirme yaptı'' diye konuştu. 
     Bu bilgilerin ortaya konuldukça eleştiriler azaldığını, çünkü hizmet taleplerinin bütçeyle ve yatırım programıyla alakalı olduğunu kaydeden Çiçek, ''Yapılanların yapılması, yapılamayanlar için önümüzdeki dönem içinde ya da bir takvim verilmesi onları rahatlatmıştır'' dedi. 
     Kızılcahamam toplantısıyla ilgili bir başka soruyu cevaplandırırken Çiçek, şunları kaydetti 
     ''Kızılcahamam'da milletvekili arkadaşlarımızın dile getirdiği sorunlar, bundan önceki iktidarların da karşılaştığı sorunlardır. Bunlar büyük ölçüde bürokrasinin işleyişiyle alakalıdır. Yatırımlar, hizmetlerle alakalıdır. Kızılcahamam'a mahsus özel bir gündem, özel bir konu gündeme gelmiş değildir. Genel değerlendirmedir. Bunun dışındaki değerlendirmeler çok sağlıklı değil'' dedi. 
     
     ''HOROZ DÖVÜŞÜ'' 

     ANAP Genel Başkanı Erkan Mumcu'nun Başbakan'a yönelttiği sorunun cevabını alamadığını söylediğini belirten bir gazetecinin, bu konunun gündeme gelip gelmediğini sorması üzerine ise Çiçek, şunları şöyledi 
     ''Bir partinin başkanı şunu dedi, bu bunu dedi... Bu bizim eski hastalığımızdır. Vatandaş bunları hoş karşılamıyor. Kim ne söylüyorsa vatandaşın önünde söylüyor, vatandaş bunları duyuyor ve doğru mu söyledi, yanlış mı söyledi, bunu kendi vicdanında takdir ediyor. Siyaseti bir horoz dövüşüne tekrar döndürmeyelim. Türkiye, bundan fayda görmedi. O, onu dedi, bu bunu dedi... Sonuçta Türkiye'nin geldiği nokta ortadadır. Biz tekrar oraya dönmek istemeyiz. Bizim önümüzde yapacağımız iş var. Biz işimizi yaparız. Beğenmeyenler varsa onu da gidip vatandaşa anlatılar. Sayın Mumcu'nun sorusuyla ilgili genel başkan yardımcısı arkadaşımız bir açıklama yaptı.'' 
     
</TEXT>
</DOC>
