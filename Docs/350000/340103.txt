<DOC>
<DOCNO> 340103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sondun11.html </URL>
<DATE> 2005/05/06/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
New York’taki ikiz kulelerin halefine güvenlik rötarı 
</HEADLINE>
<TEXT>

     Can KAMİLOĞLU NEW YORK, DHA 

     nbsp ABD’de 11 Eylül saydırılarında yıkılan ikiz kulelerin yerine inşa edilecek ’Freedom Tower’ Özgürlük Kulesi projesi güvenlik nedenleriyle askıya alındı. Bazı güvenlik unsurlarının yeterli olmadığının iddia edildiği proje üzerinde yeniden çalışma başlatılacak. 
     New York Emniyet Müdürlüğü’nün geçen ay arazinin sahibi Larry Silverstein’a gönderdiği raporla ortaya çıkan Freedom Tower’ın güvenlik eksikliklerinin başında, kulenin caddeye çok yakın olması vurgulanmış ve "Bu haliyle terörist saldırılara çok müsait" denilmişti. 
     New York Valiliği yetkilileri de projenin yeniden değerlendirileceğini doğruladı. Konuyla ilgili bir açıklama yapan New York Valisi George Pataki, "Binanın New York Emniyet Müdürlüğü’nün vermiş olduğu rapor doğrultusundaki güvenlik kriterlerini yakalaması gerekiyor" dedi. 
     New York Belediye Başkanı Michael Bloomberg’de, "1993 yılında ikiz kuleleri bombaladılar ders almadık ve bedelini 3 bin can ile ödedik. Bu özgürlük kulesi herkesin hedefi olacaktır, yanlış yapmamaya çalışıyoruz" diye konuştu. 
     
     PROJE BİR YIL SARKACAK 
     11 Eylül’de yıkılan ikiz kulelerin yerine inşa edilecek olan Freedom Tower’ın 2009 yılında açılması planlanıyordu, yetkililer güvenlik nedeniyle planlarda yapılacak olan değişiklikler yüzünden inşaatın tamamlanmasında yaklaşık bir yıl daha bir gecikme olmasın beklediklerini söyledi. Freedom Tower projesini Alman mimar Daniel Libeskind çizmişti. 
     
</TEXT>
</DOC>
