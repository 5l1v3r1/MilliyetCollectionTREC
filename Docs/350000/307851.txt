<DOC>
<DOCNO> 307851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonspo21.html </URL>
<DATE> 2005/01/19/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Denizlispor, Altay'dan Fatih ve Bulut'u aldı 
</HEADLINE>
<TEXT>

     Birinci Süper lig takımlarından Denizlispor, Altay'dan Fatih 22 ve Bulut'u 21 transfer etti. 
     Kulüp binasında düzenlen törende, orta sahada oynayan Fatih 3.5, kaleci Bulut ise 4.5 yıllık sözleşmeye imza attı. 
     Kulüp profesyonel futbol şubesi Başkanı Turgut Dalaman, gelecek vaat eden 2 genç ismi kadroya kattıklarını belirterek, ''Fatih ve Bulut, tercihlerini Denizlispor'dan yana kullanmışlardır. Biz de kendilerinden uzun yıllar faydalanmak istiyoruz'' dedi. 
     Kadroya giremeyen bazı futbolcularla yolları ayırdıklarını ifade eden Dalaman, ''Transferde son noktaya geldik. Bir futbolcu daha alıp transferi kapatacağız. Genç bir futbolcuyla görüşmelerimiz sürüyor. Onu da kadromuza katmaya çalışıyoruz'' diye konuştu. 
     Türkiye Kupası'nda hafta sonunda Kayseri Erciyesspor ile karşılaşacaklarını hatırlatan Dalaman, Denizli'ye tur atlayarak döneceklerini sözlerine ekledi. 
     
</TEXT>
</DOC>
