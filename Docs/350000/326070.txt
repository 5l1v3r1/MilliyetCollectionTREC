<DOC>
<DOCNO> 326070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/dunya/dun01.html </URL>
<DATE> 2005/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin işi zor 
</HEADLINE>
<TEXT>


Tarihçi Justin McCarthy, Irak konusundaki görüş ayrılığı ve ABD'de Müslümanlara önyargılı bakış nedeniyle, Ermenilerin ABD kongresinde her zamankinden güçlü olduğunu söyledi 

UTKU ÇAKIRÖZER Ankara 


Ermeni soykırımı iddialarını çürüten araştırmalarıyla tanınan ABD'li tarihçi Justin McCarthy, Irak konusunda Türkiye ile ABD arasındaki görüş ayrılığı ve ABD toplumunda Müslümanlara yönelik önyargılar nedeniyle Ermenilerin, ABD Kongresi'nde "önceki yıllara göre güçlü" olduğunu söyledi. McCarthy, şu değerlendirmelerde bulundu 
Anadolu'da Ermeni isyanı vardı ve bu Rusların işine yarıyordu. Osmanlı çok sayıda Ermeni'yi, Suriye ve Irak'a gönderdi. Soykırım olmadı. Savaş vardı. Hastalık ve açlıktan da öldüler.Türkiye şu anda ABD Kongresi'nde popüler değil. Önerge gelirse Bush ne yapacak Kongre kendi haline bırakılırsa Ermenilerin isteği yönünde oy kullanma olasılığı yüksek. Irak nedeniyle Ermenilerin eli güçlü. Türkiye'nin muhalefeti ve iktidarıyla çıkıp "Ermenilerle komisyon kurup tüm arşivleri incelemeye hazırız" yönündeki yeni önerisi, Türkiye'nin korkacak şeyi olmadığını, Ermenilerin korktuğunu ve "gerçek beni ilgilendirmiyor" dediğini gösterir. Orhan Pamuk, bu konuda bir şey bilmiyor. Konuyu bilmediğini söylememesi daha yazık. Pamuk, ABD'de Türkiye'den daha çok biliniyor.Türkler hemen sonuç ister. Ermeni milliyetçileri 90 yıldır uğraşıyor. Türkler 20 yılda sonuç almayı beklememeli. AB içinde Türkleri dışarıda tutmak isteyenler bunu malzeme olarak kullanıyor. 

Gül Kışkırtıyorlar 

Ermeni soykırımı iddialarının safsata ve iftira olduğunu kaydeden Dışişleri Bakanı Gül, "İddiaları ispat edin" dedi. Gül, iddiaları ortaya atanların 90 yıl önce birbirini kışkırtan emperyalist çevrelerle şovenist Ermeni milliyetçileri olduğunu belirtti. Gül şöyle konuştu "ABD ve Avrupa'da yaşayan Ermeni diasporasının keyfi yerinde. Ermenistan'a yardım etmiyorlar. Oradaki varlıklarını daha da geliştirmek için konuyu istismar ediyorlar." 


</TEXT>
</DOC>
