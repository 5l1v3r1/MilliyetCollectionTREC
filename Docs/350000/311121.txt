<DOC>
<DOCNO> 311121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sontur26.html </URL>
<DATE> 2005/01/31/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Saçak altından geçen gencin üzerine buz düştü 
</HEADLINE>
<TEXT>

     Erzurum'da, Karskapı semtindeki evine gitmek isteyen 17 yaşındaki Ümit Kahraman'ın üzerine buz düştü. Yaralanan genç, Numune Hastanesi'nde tedavi altına alındı. 
     AA muhabirinin edindiği bilgiye göre, Karskapı semtindeki evine gitmek isteyen Ümit Karaduman'ın üzerine, 23 Temmuz İlköğretim Okulu karşısındaki binaların önünden geçtiği sırada buz düştü. Yaralanan Karaduman, olay yerine çağrılan ambulansla Numune Hastanesi'ne götürüldü. 
     Hastanede tedavi altına alınan Karaduman'ın boynunda incinme olduğu ve hayati tehlikesinin bulunmadığı öğrenildi. 
     Bu arada, Erzurum Büyükşehir Belediyesi İtfaiye Müdürlüğü ekipleri de, ildeki binalarda bulunan buz kütlelerinin kırılması konusunda vatandaşların kendilerini uyarmalarını istediler. 
     

     
</TEXT>
</DOC>
