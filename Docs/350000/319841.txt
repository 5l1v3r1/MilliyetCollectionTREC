<DOC>
<DOCNO> 319841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/siyaset/siy04.html </URL>
<DATE> 2005/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan, protestoya alkışla karşılık verdi 
</HEADLINE>
<TEXT>


Fotoğraf YAVUZ ÖZDEN 


Milli Eğitim Bakanı Hüseyin Çelik, Ankara Üniversitesi Eğitim Bilimleri Fakültesi'nde düzenlenen "Öğretmen Yetiştirmede Kalite Sorunları" konulu sempozyumda öğrenciler tarafından protesto edildi. Çelik, konuşurken 2 kız öğrenci, "Çelik def ol. F tipi üniversitesi istemiyoruz" diye slogan attı. Başka bir öğrenci grubu da, "Çelik üniversitemizden def ol" sloganları atmaya başladı. Çelik de "Yükseköğretimin yetiştirdiği öğrencileri görüyorsunuz değil mi " diye tepki gösterdi. Dışarı çıkarılan öğrenciler, ellerinde kartoplarıyla bakanı beklemeye başladı. Dekan Yardımcısı Babaoğlu, öğrencilerle konuşarak "kartopu eyleminden" vazgeçirdi. Çelik de tepkisini çıkışta öğrencileri alkışlayarak gösterdi. 


</TEXT>
</DOC>
