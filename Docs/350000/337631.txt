<DOC>
<DOCNO> 337631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/spor/spo10.html </URL>
<DATE> 2005/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dostlar başına 
</HEADLINE>
<TEXT>


İRFAN KURTULMUŞ 


Danimarka Süper Ligi'nden Odense'nin taraftarları Kasım ayından beri galibiyet yüzü görmeyen takımlarına moral için antremana şov kızı getirdi. 
Odenseli futbolcular geçtiğimiz cuma günü tesislerinde hazırlık antrenmanı yaparken, bir grup taraftar arasından sahanın içine doğru ilerleyen transparan giyimli sarışın kadın herkesi şaşırttı. Sahaya girerek üzerindeki pardesüyü çıkaran sarışın güzelin, kalçası ve göğüsleri çıplak olarak futbolculara sarılması ve şov yapması şaşkınlık yarattı. Bu gösteri sırasında taraftarların "Galibiyetten sonra seks güzeldir, bizi gururlandırın" pankartı açmaları hayretle izlendi. 
Ancak takımın sıkı bir katolik olan Polonyalı kalecisi Arek Onyszko şova büyük tepki gösterdi ve "O gün antrenman yapamadım" diye öfkesini dile getirdi. 




</TEXT>
</DOC>
