<DOC>
<DOCNO> 322592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sonspo21.html </URL>
<DATE> 2005/03/10/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Anelka Fenerbahçe taraftarını futbolumla coşturmak istiyorum... 
</HEADLINE>
<TEXT>

     Fenerbahçeli futbolcu Nicolas Anelka, oynadığı futbolla Fenerbahçe taraftarını uzun süre coşturmak istediğini söyledi. 
     Anelka, Alman spor dergisi Kicker'e yaptığı açıklamada, Fenerbahçe'nin büyük bir kulüp olduğunu belirterek, ''Fenerbahçe ile şampiyonluklar yaşamak istiyorum. Fenerbahçe taraftarını futbolumla uzun süre coşturmak istiyorum'' dedi. 
     İstanbul'u çok beğendiğini ve insanların çok doğal olduğunu ifade eden Anelka, ''İstanbul çok hareketli bir şehir. İnsanlar da çok sıcak'' diye konuştu. 
     Fenerbahçe yönetiminin, transferi sırasında kendisi ile çok yakından ilgilendiğini kaydeden Anelka, Fenerbahçe'nin Türkiye ve Avrupa'daki hedeflerinin kendisini heyecanlandırdığını, bu nedenle Fenerbahçe'yi tercih ettiğini söyledi. 
     Oyuncuların da kendisini çok sıcak bir şekilde karşıladıklarını belirten Anelka, ''Sanki uzun süre birlikteyiz gibi bir his oluştu. Fenerbahçe stadı belli başına bir olay. Seyirciler tüylerimi diken diken eden bir hava yaratıyorlar'' dedi. 
     UEFA Kupası'ndan elenmenin takımda şok etkisi yarattığını ve taraftarların da çok üzüldüğünü ifade eden Anelka, ''Gelecek sezon her şeyi telafi edeceğiz. Taraftarlara söz veriyorum'' diye konuştu. Anelka ayrıca, Aziz Yıldırım'ın kulübü için yaşadığını ve tüm kalbi ile kulübüne bağlı olduğunu kaydetti. 
     
</TEXT>
</DOC>
