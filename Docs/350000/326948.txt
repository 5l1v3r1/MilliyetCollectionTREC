<DOC>
<DOCNO> 326948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sondun14.html </URL>
<DATE> 2005/03/25/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Bush yeni Dışişleri sözcüsü belirledi 
</HEADLINE>
<TEXT>

     ABD Başkanı George W. Bush'un, ABD'nin Irak savaşı politikası sözcüsü olarak atanan Richar Boucher'dan boşalan Dışişleri Bakanlığı başsözcülüğü görevine getireceği ismi belirlediği bildirildi. 
     Beyaz Saray'dan yapılan açıklamada, Dışişleri Bakanlığı'na getirilen Condolezza Rice'ın, ulusal güvenlik danışmanı olarak görev yaptığı sıralarda sözcülüğü görevini yürüten Sean McCormack'ın, Bush tarafından Dışişleri Bakanlığı başsözcülüğü görevine seçildiği belirtildi. 
     Daha önce ABD'nin Cezayir ve Türkiye büyükelçiliklerinde de görev yapan 40 yaşındaki McCormack'ın göreve başlayabilmesi için adaylığının ABD Senatosu tarafından onaylanması gerekiyor. ABD Dışişleri Bakanlığı'ndan bir bayan sözcü, McCormack'ın, Boucher'ın görevlerini üstleneceği tarihin ilerde belirleneceğini söyledi. 
     
</TEXT>
</DOC>
