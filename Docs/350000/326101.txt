<DOC>
<DOCNO> 326101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/siyaset/axsiy01.html </URL>
<DATE> 2005/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kürtlerin de bayrağı' 
</HEADLINE>
<TEXT>


DEHAP Genel Başkanı Bakırhan, "İki çocuğa o bayrağı kimlerin verdiğini, ne tezg hlandığını partimiz de öğrenmek istiyor. Bayrağa saygılıyız" dedi 

DİYARBAKIR DHA 


DEHAP Genel Başkanı Tuncer Bakırhan, bayrağa yapılan saldırıyı kınadı ve "olayın üzerine gidilmesi gerektiğini" belirtti. Bakırhan, "Türk bayrağı, Kürtlerin de bayrağı. İki çocuğun eline o bayrağın kimler tarafından verildiği, kimlerin neyi tezg hladığını partimiz de öğrenmek istiyor" dedi. Bakırhan, "Nevruz kutlamalarında Kürtlerin birlikte yaşama arzusunun ne kadar fazla olduğu ortaya çıktı ama Mersin'de istenmeyen görüntüler yaşandı" diye konuştu. Bakırhan, şöyle devam etti 
"Bayrak provokasyonu, ne geleneğimizdir, ne de Türkiye'de bir ilktir. Daha önce de kurultayda oldu. Faili ortaya çıktı. Partimizle ilgisi yoktu, provokasyondu. Mersin'de yaşayan Sünni, Alevi, Kürt, Türk, Araplar karşı karşıya getirilmek istendi. Ancak başarılı olunamadı. Olay, bir süre önce katledilen Ümit Gönültaş cinayetinin üstünü örtmeye mi yönelik Mersin, provokasyon için pilot il mi seçildi " 

'Kınıyoruz' 
"Türk bayrağının Kürtlerin de bayrağı olduğunu ve bayrağa saygı duyduklarını" vurgulayan Bakırhan, "Demokratikleşmeyi istemeyen çevreler yapmak istemiş olabilir" diye konuştu. Bakırhan, Erzurum'da düzenlenen "Bayrağa Saygı" yürüyüşüne de değinerek, "Bu bayrağa en az onlar kadar sahip çıkıyoruz. İki çocuğun yaptığı şey partimize mal edilemez" şeklinde konuştu. 


</TEXT>
</DOC>
