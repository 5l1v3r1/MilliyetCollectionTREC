<DOC>
<DOCNO> 322145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sondun41.html </URL>
<DATE> 2005/03/09/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Annan'dan Suriye'ye Lübnan'dan tamamen çekilme çağrısı 
</HEADLINE>
<TEXT>

     BM Genel Sekreteri Kofi Annan, Suriye'ye Lübnan'daki askerlerini tamamen çekmesi çağrısında bulundu. 
     Annan, İspanya'nın başkenti Madrid'de düzenlediği basın toplantısında, bölgeye bir temsilci göndereceğini belirterek, yarın hem Suriye hem de Lübnan'ı ziyaret edecek olan temsilcinin, tam çekilme için bir takvimle geri dönmesini umduğunu söyledi. 
     Madrid'de yarın düzenlenecek Demokrasi, Terörizm ve Güvenlik zirvesi'ne katılacak Kofi Annan, bölgeye göndereceği temsilcinin adını açıklamadı. 
     Lübnan'daki Suriye birliklerinin mart ayı sonuna kadar Bekaa Vadisi'ne çekileceğini açıklamıştı, ancak Lübnan'dan tamamen çekilmenin ne zaman tamamlanacağını bildiren bir takvim sunulmamıştı. 
     BM Güvenlik Konseyi'nce geçen yılın eylül ayında alınan 1559 sayılı karar, tüm Suriye askerlerinin hızla Lübnan'dan çekilmesini, Lübnan'daki 1975-1990 iç savaşını sona erdiren 1989 Taif anlaşması da Suriye'nin bu ülkedeki birliklerinin yeniden konuşlanmasını öngörüyor. Bu anlaşma uyarınca, Suriye ve Lübnan'ın birliklerin çekilmesi için bir takvim üzerinde anlaşmaları gerekiyor. 
     
</TEXT>
</DOC>
