<DOC>
<DOCNO> 349157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/son/sontur05.html </URL>
<DATE> 2005/06/05/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Hakkari'de orta şiddette deprem... Can kaybı yok... 
</HEADLINE>
<TEXT>

     Hakkari’de Richter ölçeğine göre 4.6 büyüklüğünde bir deprem meydana geldi. 
     Boğaziçi Üniversitesi Kandilli Rasathanesi ve Deprem Araştırma Enstitüsü’nden alınan bilgiye göre, saat 06.45’de merkez üssü Hakkari’nin kuzeybatısı-Kırgeçit olan 4.6 büyüklüğünde deprem meydana geldi. 
     Kentte can ve mal kaybının olmadığı bildirilirken, vatandaşların sarsıntı ile uyandıkları ve sokaklara çıktıkları belirtildi. 
     
     İLK BELİRLEMELERE GÖRE, CAN VE MAL KAYBI YOK" 

     Hakkari Vali Yardımcısı Sezgin Üçüncü, Hakkari'de meydana gelen depremde ilk belirlemelere göre can ve mal kaybının olmadığını açıkladı. 
     Üçüncü, Hakkari'nin kuzeybatısı-Kırgeçit'te sabah saatlerinde meydana gelen 4.6 büyüklüğündeki depremden sonra ilçe kaymakamları ve köy muhtarlarıyla irtibat kurduklarını belirterek, "İlk belirlemelere göre, can ve mal kaybı yok. Ancak tedbir amacıyla ilçe ve köylere ekipler gönderdik. Onların çalışmaları neticesinde kesin sonuçlar elimize gelmiş olacak" diye konuştu. 
     Üçüncü, deprem sırasında panikle dışarı çıkan vatandaşlardan bazılarının evlerine döndüğünü, bazılarının ise dışarıda kalmaya devam ettiğini kaydetti. 
     
</TEXT>
</DOC>
