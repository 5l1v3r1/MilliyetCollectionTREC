<DOC>
<DOCNO> 307342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/ekonomi/eko06.html </URL>
<DATE> 2005/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus gümrükçüler 'bavul ticareti' için geliyor 
</HEADLINE>
<TEXT>


AHMET ERHAN ÇELİK Ankara 

Devlet Bakanı Kürşad Tüzmen, Rusya ile Türkiye arasındaki bavul ticaretini "kayıt altına" almak üzere Rus gümrükçülerin şubat ve martta Türkiye'ye geleceğini açıkladı. Ruslarla yapılacak müzakerelerde referans fiyatların belirlenmesi ve gıda güvenliği konularının ele alınacağını belirten Tüzmen, Moskova yakınlarında da bir serbest bölge kurulmasının amaçlandığını kaydetti. Konunun müzakere takvimi şöyle işleyecek 
Dış Ticaret Müsteşarlığı ve işadamı örgütleri, ihraç edilen ürünlerin maliyetini belirlemek üzere çalışma başlattı. Rusya'dan gelecek teknik heyet, bavul ticareti yapanların beyan ettiği fiyatların doğru olup olmadığını tespit edecek. Rusya, ithal ürün faturalandırılmasında referans fiyatlarını esas alıyor. Referans fiyatı 50 dolar olan bir ürüne 40 dolar fatura kesilemiyor. İki taraf arasında anlaşma olursa, Rusya vergi tarifesinde indirim yapmadan referans fiyatlarını düşürecek. Böylece bavullarla giden Türk mallarına avantaj sağlanacak. Bavul ticareti yapanlar ya bütünüyle kayıt içine girecek, ya da yasadışı kalacak. Moskova'da bir ticaret ve yatırım bölgesi oluşturulacak. Bölge içinde bir de serbest vergisiz bölge kurulacak. 

</TEXT>
</DOC>
