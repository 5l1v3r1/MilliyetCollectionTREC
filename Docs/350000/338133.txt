<DOC>
<DOCNO> 338133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/soneko65.html </URL>
<DATE> 2005/04/29/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Hazine Mayıs'ta 17.2 milyar YTL tutarında ödemede bulunacak... 
</HEADLINE>
<TEXT>

     Bu yılın Mayıs ayında piyasalara yapılacak 11.6 milyar YTL'lik itfaya karşılık, piyasalardan 8.7 milyar YTL tutarında borçlanma yapılması planlanıyor. 
     Hazine Müsteşarlığı, 2005 Mayıs ayına ilişkin İç Borçlanma Stratejisi'ni açıkladı. 
     Buna göre Hazine, Mayıs ayında 17.2 milyar YTL tutarında ödemede bulunacak. Bu miktarın 14.1 milyar YTL'si iç borç servisi, 3.1 milyar YTL'si de dış borç servisi şeklinde olacak. 
     İç borç servisinin 10.4 milyar YTL'si anapara, 3.6 milyar YTL'si faiz, dış borç servisinin 2.5 milyar YTL'si ana para, 0.6 milyar YTL'si de faizi içerecek. 
     Hazine 17.2 milyar YTL tutarındaki finansman ihtiyacının 8.7 milyar YTL'sini piyasadan iç borçlanma, 8.5 milyar YTL'sini ise diğer finansman yoluyla sağlayacak. 
     
</TEXT>
</DOC>
