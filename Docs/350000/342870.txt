<DOC>
<DOCNO> 342870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/spor/spo04.html </URL>
<DATE> 2005/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayısal Loto 1-2 
</HEADLINE>
<TEXT>


Trabzonspor, Çaykur Rizespor deplasmanında, yenilgiden güçlükle sıyrılıp, üç puanı kaptı. Hem de Galatasaray'ın sürpriz yenilgisiyle Şampiyonlar Ligi umuduna yelken açtı 


Trabzonspor, Çaykur Rizespor karşısında zor anlar yaşadı, ama yıldız isimleri sayesinde üç puanı kapıp, rakiplerinin de mağlup olmasıyla Şampiyonlar Ligi şansına iyice yaklaştı. 
23'te Zafer'in ortasına Ferenczi yükseldi. Şık bir kafa vuruşuyla topu kaleye gönderdi. Direğe çarpan top ağlara gitti 1-0. 
İlk yarının uzatma dakikalarında Szymkowiak aşırttığı topu ayağından açtı, Kürşat'ın sert bir vuruşla uzaklaştırmak istediği top, Szymowiak'a çarparak Zdravkov'un üzerinden ağlarla kucaklaştı 1-1. 
50. dakikada Zafer'in pasıyla topla buluşan Fahri'nin şutu direkten döndü. 
54'te Szymkowiak, taşıdığı topu altı pasa girdiği anda "al da at" dercesine Fatih'e gönderdi. Golcü oyuncu, plase bir vuruşla takımınına üç puan getiren golü kaydetti. 

'Hakem için konuşmam ' 

Güneş, Tokat'ı iğneledi, "Konuşursam, yediğimiz golün ofsayt olduğunu söylerim" dedi 

Şenol Güneş, Rizespor karşısında sadece bir maç kazanmadıklarını, rakiplerinin yenilmesiyle çok daha iyi duruma geldiklerini söyledi. 
Güneş, "Hakemler hakkında konuşmak istemiyorum. Konuşursam yediğimiz golde ofsayt olduğunu söylerim. Hakemleri daha önce konuşmuştuk. Bunlar kapandı" dedi. 
Bordo - Mavili ekibin teknik patronu şöyle devam etti "Geride kalan maçları konuşmak belki doğru değil ama Fenerbahçe maçıyla nelerin elimizden alındığını kamuoyu bir kez daha gördü. Bizi sevindiren ise bu duruma emeğimizin hakkıyla gelmemiz. Rakiplerin kayıpları bizim şans hanemize yazılan bir olay oldu. Ama kesin bir durum yok. Önümüzdeki hafta Fenerbahçe-Galatasaray maçı var. Bu maç ne olur onu bilemeyiz. Bizim de Samsunspor maçını kazanmamız gerekiyor. Ümidimiz az da olsa şansımızı zorlayacağız." 

Son saniyeye kadar heyecan 

KRİTİK ERGUN ATA 

Puan cetvelinin en rahat takımlarından biri olan Rizespor, "Karadeniz dayanışması" dedikodularının ne kadar dayanaksız ve ön yargılı iddialar olduğunu dün akşamki mükemmel futboluyla kanıtladı. 
Şampiyonlar Ligi şansını sürdürmek için mutlaka kazanmak zorunda olan Trabzonspor'u maç boyunca etkili presiyle bunaltan Rizespor, Ferenczi'nin şık golüyle öne geçtikten sonra da özellikle gününde olan Fahri ve Zafer'in taşıdığı toplarla Bordo - Mavili kalede tehlike yarattı. Ama tempolu futbolunu ısrarla sürdürdüğü ilk yarının uzatma dakikalarında Trabzonspor'un bir şans golüyle de olsa eşitliği sağlamasına engel olamadı. 
İkinci devrenin hemen başında Fahri'nin direkten dönen şutu, ev sahibi ekibin bu maçı kotaracağı havasını verse de, devreye giren Trabzonspor'un önemli silahları, bu işin o kadar kolay olmadığını gösterdi. İlk gole şansıyla da olsa imza atan Szymkowiak, taşıdığı topla Fatih'e krallıkta bir adım daha öne geçme fırsatını tanıdı. 
Trabzonspor'un öne geçmesi, Rizespor'u daha da hırslandırdı. Öyle ki Erdoğan Arıca, yanlış verildiğine inandığı birer faul ve aut kararı nedeniyle hakemlere inanılmaz tepki gösterdi. Gerilen ortam Rizespor'un oyun disiplininden kopmasına neden oldu. Kontrolsüz hücum girişimleri, Trabzonspor'un işine geldi. Fatih ve Gökdeniz gününde olsa çok büyük farkla bitebilecek maç, 2-1'lik skoruyla rakipleri kaybettiği için Trabzonspor'u haftanın karlısı yaptı. 

Dostluk rüzg rı 

Çaykur Rizespor ile Trabzonspor arasındaki gerilim sona erdi. Bordo - Mavililer'in Teknik Direktörü Şenol Güneş, ortamın yumuşaması için takımı bir gün önceden Rize'ye götürürken, dün de yöneticiler birlikte yemek yedi. İki takım taraftarları da karşılıklı olarak birbirleri lehine tezahürat yaptı. 

Arıca Çok fırsat kaçtı 

Çaykur Rizespor'un başında son maçlarına çıkan Teknik Direktör Erdoğan Arıca, iki takımın da iyi futbol oynadığını söyledi, futbolcuları kutladı. Arıca, üçüncü bölgedeki zaafiyetlerinin bu karşılaşmada da görüldüğünü vurgulayarak, "Rakibimiz pozisyonları değerlendirdi, biz başaramadık. Önümüzde iki müsabaka kaldı. O iki maçı iyi bir sonuçla tamamlamak istiyoruz" dedi. 

YILDIZ TABLOSU 
ÇAYKUR RİZESPOR 1 Zdravkov 5 85 Yasin 5 49 Kürşat 5 15 Beşir 6 14 Victoria 5 74 Ünal 5 19 Mehmet Polat 5 43 Şener Dk.78 4 3 Fahri 7 22 Cem Baki 5 9 Okan Dk.62 4 31 Ferenczi 5 7 Zafer 7 

YEDEKLER 
29 Atilla, 11 Ersin, 24 Hasan, 61 Soner, 81 Gürol 

TRABZONSPOR 22 Hasan Sönmez 5 34 Emrah 5 28 Tolga 5 38 Erdinç 5 47 Volkan 5 5 Hüseyin 5 66 Adem 5 18 Tayfun Dk.88 7 Szymkowiak 8 61 Gökdeniz 7 11 Yattara 7 6 Hasan Üçüncü Dk.64 5 9 Fatih 7 10 Mehmet Yılmaz Dk.89 

YEDEKLER 
23. Tolga Zengin, 25. İbrahim Ege, 24. D'Haene, 14. Özgür 


</TEXT>
</DOC>
