<DOC>
<DOCNO> 309837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sondun27.html </URL>
<DATE> 2005/01/27/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
İsrail, öldürmeleri durdumayı kabul etti 
</HEADLINE>
<TEXT>

     Filistinli bir yetkili, İsrail'in militanları izlemeye son vermeyi ve öldürmeleri durdurmayı ilke olarak kabul ettiğini söyledi. 
     Filistin Devlet Başkanı Mahmud Abbas'ın danışmanlarından Muhammed Dahlan, Associated Press ajansına yaptığı açıklamada, İsrail'in bu konudaki teminatını, üst düzey Filistinli ve İsrailli yetkililer arasında dün yapılan toplantıda verdiğini söyledi. 
     İsrail, ''sessizliğe sessizlik ile karşılık vereceğini'' bildirmişti. 
     Taraflar arasında dün yapılan görüşmeler, bölgede 4 yıldır süren kan dökülmesini sona erdirmek amacıyla bir anlaşmaya varılabileceği beklentilerini doğurdu. 
     Bu arada, Abbas, bölgeyi ziyaret eden ABD Dışişleri Bakanı Yardımcısı William Burns ile görüşmesinden sonra yaptığı açıklamada, İsrail'i, Filistinli silahlı gruplarla derhal ateşkesi kabul etmeye çağırdı. 
     Abbas, İsrail Başbakanı Ariel Şaron ile görüşme arzusunu yineledi. 
     
</TEXT>
</DOC>
