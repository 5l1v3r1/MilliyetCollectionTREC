<DOC>
<DOCNO> 348829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/spor/spo20.html </URL>
<DATE> 2005/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Karar ver Kazım Abi 
</HEADLINE>
<TEXT>


YAKAN TOP Nilay YILMAZ 


Fenerbahçe'nin şampiyonluğunu ilan etmesinin ardından Lig TV'ye konuşan Aziz Yıldırım, yaptığı açıklamalarla spor camiasını ikiye böldü, Yıldırım haklı ya da haksız diyenler arasında. Ancak kimileri vardı ki onlar kendi içlerinde bile ikiye bölündü. 
Örnek mi istediniz Hemen verelim. Bu hafta Futbol Ateşi'ndeki koltuğunu neden boş bıraktığını bilemediğimiz Kazım Kanat. 
Kazım Kanat, Aziz Yıldırım'ın açıklamaları hakkında ne düşündüğü sorulan Hasan Ali Atasoy'u gerçi o da biraz abartmıştı bile azarlamış ve "spor yazarlarının dokunulmazlığı olduğunu ve eleştirilemeyeceğini" iddia ederek, bakın neler demişti "Aziz Yıldırım, medyanın içinde bir güç olduğunu, reyting ve tiraj olarak güç olduğunu bilerek, onu silahını kullanarak resmen tehdit ediyor. Medyaya göz dağı verdi. İkincisi '3 hakem eleştirmeni çıkıp beni yargılayamaz' dedi. ...Aziz Yıldırım'ın canlı yayında böylesine tehdit eder gibi konuşmasını kabul edemem. Nerede konuşacak TSYD'ye gelecek ve 'Arkadaşlar, statünüz bu, UEFA kriterleri bu... Hep birlikte ne yapıcaz ' diyecek. Yani seni ordan aldırırım, seni burdan yatırırım, olmaz böyle." 
Programın ilerleyen saatlerinde ise Sinan Engin ile Sayın Kanat arasında, kulaklarımıza inanamadığımız şöyle bir diyalog geçti 
Kazım Kanat Maç günü Sabah gazetesini aldım. Reha Muhtar'ı çevirdim, okudum. Sevgili Levent yazıyor, Ahmet Çakar var. Efendim, Daum uçtu, gitti. Ben onu Daum olarak okusam... Sevgili Gürcan Bilgiç gönderdi. Sevgili Levent Tüzemen yerine gelecek antrenörü de belirledi. Ahmet Çakar, Hagi'yi de kovdu. Ya beyler, maç günü olmaz. Bak kongre günü yazı yazılmaz. Ben her gün yazarım ama kongre günü yazmam. Etik değil, maç günü. 
Sinan Engin Bir dakka, Aziz Yıldırım haklı değil mi o zaman 
Kazım Kanat Haklı tabi. Aziz Yıldırım haklı. ...Aziz Yıldırım'ın tavır koymasını destekliyorum. 
Bunun üzerine bizim diyeceğimizi de Sinan Engin dedi "Sen de karar ver Kazım Abi. Aziz Yıldırım haklı mı, değil mi Az önce ne dedin, şimdi ne diyosun " 

Savunmacı ile forvetin felsefeleri her zaman farklıdır. Biri yaratmak ister, diğeri henüz doğmadan öldürmek. 
Yiğiter Uluğ 


Haberiniz var mı 

Diş ağrısı bazen hayatı cehenneme çevirebilir, öyle ki, en "sert" görünümlü erkeklerin bile futbol oynamak için gerekli neşesini kaçırabilir. Brezilyalı futbolcu Ramalho, maçın başlangıç düdüğünden önce bu ağrıdan kurtulmuştu. Ancak dişi yuttuğu için üç gün yataktan çıkamamıştı. 

Borç yiğidin kamçısıdır, Ziya Abi 
Süleyman Rodop Galatasaray yönetimi Figo'yla ilgileniyor. Bu gelişmeden herkesin haberi var. 
Ziya Şengül Haberi var da, Galatasaray'ın parası var mı Telegol, Star 

O kadar biraya... 
Şampiyonlar Ligi maçına gireceğim, her yer ıslak. Kapıdaki görevliye, "N'oldu buraya, yağmur mu yağdı " dedim. Yok, yağmamış Sidik Gölet her yer... Kayık olsa kürek çekip gidecektim tribüne Erman Toroğlu-Maraton, Lig TV 

Yine abarttın ha 
Serhat Ulueren Liverpool taraftarları maçın başından sonuna kadar şarkılarını söyledi. Bizimkiler ise küfrediyor 
Adnan Menderes Aybaba Yahu bizim şarkımız yok, Eurovision'u kazandık, ama adam gibi bestecimiz yok Telegol, Star 

Teşbihine kurban olayım 2 
Şansal Büyüka Şampiyonlar Ligi finali için Şenes Erzik'ten Allah razı olsun Onu iyi kullanmalıyız... 
Erman Toroğlu Şenes bizim silahımız, onu yağlamamız, temizlememiz gerek. Yoksa tutukluk yapar Maraton, Lig 

O, zaten Anadolu'nun en büyüğü 
Fenerbahçe'nin Avrupa kupalarında bir maçı yok. Hatta Boğaz'ın öte yakasında bir maçı yok. Hıncal Uluç - 90 Dakika, NTV 

Türküyle mi alacaklarmış 
Bahri Havadır G.Saray'ın yeni teknik direktör arayışı için B planları, hatta C planları var. 
Erman Toroğlu Bahri, B, C planları var da D, E, F paraları var mı 
Bahri Havadır Yok, Erman Abi Maraton, Lig TV 

Alışık onlar 
Levent Tüzemen Bu Eric Gerets ile Hagi'nin kafa yapısı bire bir aynı, ikisi de sinirli 
Sinan Engin Görüntüsü rahatsız bu adamın 
Selim Soydan Eyvah Yandınız o zaman Ve Gool, TV8 

Ne biçim Beşiktaşlısın 
Erman Toroğlu Musa, Beşiktaş gol yiyince ne hissediyorsun 
Musa Çözen Hiçbir şey hissetmiyorum Ben ay sonu alacağım maaşı düşünüyorum, bana ne Beşiktaş'tan Maraton, Lig TV 

Nerede, Ay'da mı 
Yanlış bir haber yaptığınız zaman bunun felaket yaptırımları var. Yapanı mahvederler. Reha Muhtar-Futbol Ateşi, ATV 


</TEXT>
</DOC>
