<DOC>
<DOCNO> 337446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonspo22.html </URL>
<DATE> 2005/04/27/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Bıçakcı, kupa maçı öncesi Canaydın ve Yıldırım ile buluşuyor... 
</HEADLINE>
<TEXT>

     Futbol Federasyonu Başkanı Dr.Levent Bıçakcı ile Fenerbahçe Kulübü Başkanı Aziz Yıldırım ve Galatasaray Kulübü Başkanı Özhan Canaydın yarın biraraya gelecek. 
     Futbol Federasyonu'ndan yapılan açıklamada, Futbol Federasyonu Başkanı Dr.Levent Bıçakcı'nın, 11 Mayıs Çarşamba günü Atatürk Olimpiyat Stadı'nda yapılacak Galatasaray-Fenerbahçe Türkiye Kupası final maçı öncesi, her iki kulübün başkanlarıyla biraraya geleceği bildirildi. 
     Açıklamada, ezeli rakipler arasındaki önemli randevunun bir dostluk ve centilmenlik havası içinde geçmesi için tüm spor kamuoyunun sorumluluklarının bilincinde olması gerektiğini ifade eden Bıçakcı, ''Sayın Yıldırım ve sayın Canaydın ile biraraya gelerek bu önemli maçın spora yakışan kardeşlik iklimi içinde geçmesi için yapabileceklerimizi konuşacağız, görüş alışverişinde bulunacağız'' dedi. 
     Evsahipliğini Bıçakcı'nın yapacağı buluşma, yarın saat 11.00'de Atatürk Olimpiyat Stadı'nda gerçekleştirilecek. 
     
</TEXT>
</DOC>
