<DOC>
<DOCNO> 326106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/siyaset/siy04.html </URL>
<DATE> 2005/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zavallılar, bedhahlar' 
</HEADLINE>
<TEXT>


ANKARA Milliyet 


Dışişleri Bakanı Abdullah Gül, Türk bayrağına saldırılmasını kınadı. AKP grubuna hitap eden Gül, Çanakkale Savaşları'nda ülkenin 250 bin yetişmiş evladının şehit düştüğünü anımsatarak, "Ne yazık ki bugünlerde o gün omuz omuza şehit olanların çocuklarının arasından bunun farkında olmayanların çıktığını görüyoruz" dedi. Gül şöyle konuştu "Bak 'dan Balkanlar'a, Bağdat'tan Suriye, Tel Aviv ve Filistin'e kadar birçok yerde Türk şehitlikleri var. Kimi Erzurum, kimi İzmir, kimi Diyarbakır, kimi Kudüs, kimi Saraybosna'dandır. O gün atalarımız ay-yıldızlı bayrak için şehit olurken bugün bazı bedhahlar, bazı zavallılar bu bayrağı yere düşürüyorlar ne yazık ki." AKP Genel Başkan Yardımcısı Dengir Mir Mehmet Fırat da, bayrak yakanları "akıl hastası ve özürlü" diye nitelendirerek, "Toplumsal barışı sabote etmek isteyen provokatörleri kınıyoruz" dedi. 



</TEXT>
</DOC>
