<DOC>
<DOCNO> 339722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/guncel/gun05.html </URL>
<DATE> 2005/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Grammy'li sanatçılar İş Sanat'ta buluşuyor 
</HEADLINE>
<TEXT>



Dünyaca ünlü şef ve piyanist Vladimir Ashkenazy, Kremerata Baltica topluluğu ile bu akşam İş Sanat Kültür Merkezi'nde sahne alacak. Grammy Ödüllü şef ve piyanist Vladimir Ashkenazy, klasik müziğin duayenleri arasında yer alıyor. Ashkenazy, 1999'da En İyi Solist Performansı ile Grammy Ödülü almıştı. Ashkenazy'ye eşlik edecek, yine Grammy Ödülü sahibi Kremerata Baltica topluluğu ise, 1997'de ünlü kemancı Gidon Kremer tarafından kuruldu. Müzik dünyasının klasiklerinden biri haline gelen topluluk, dünyanın en prestijli salonları ve festivallerinde her yıl 60 konser veriyor. Ashkenazy ve Kremarata Baltica, bu akşam İş Sanat Kültür Merkezi'nde verecekleri konserde, Mozart'ın 9 No'lu piyano konçertosuyla Sibelius ve Mendelssohn'un eserlerini seslendirecek. 


</TEXT>
</DOC>
