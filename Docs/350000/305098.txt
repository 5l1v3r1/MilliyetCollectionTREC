<DOC>
<DOCNO> 305098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/soneko14.html </URL>
<DATE> 2005/01/10/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Sanayi üretimi yüzde 9.6 arttı... 
</HEADLINE>
<TEXT>

     Sanayi üretimi, geçen yılın Kasım ayında, bir önceki yılın aynı ayına kıyasla yüzde 9.6 oranında arttı. 
     DİE, 2004 Kasım ayı sanayi üretim endeksi sonuçlarını açıkladı. 
     Buna göre 2004 yılı Kasım ayında üretim, imalat sanayinde yüzde 10.1, madencilik sektöründe yüzde 10.6, elektrik, gaz ve su sektöründe de yüzde 4.2 olarak gerçekleşti. 
     Devlet İstatistik Enstitüsü DİE , 2004 yılı Kasım ayı sanayi üretim endeksi sonuçlarını açıkladı. 
     2004 yılı Kasım ayında, önceki yılın aynı ayına göre, imalat sanayi üretiminde yüzde 10.1, elektrik, gaz ve su sektöründe yüzde 4.2, madencilik sektöründe de yüzde 10.6 oranında artış görüldü. 
     Söz konusu ay, imalat sanayi alt sektörleri itibarıyla üretim, en fazla yüzde 276.3 artış ile büro, muhasebe bilgi işlem makinaları imalatında yaşandı. 
     Kasım'da elektrikli makina cihaz imalatı yüzde 82.5, ağaç ve mantar ürünleri imalatı mobilya hariç yüzde 60.6, basım ve yayım imalatı yüzde 32.9, taşıt araçları ve karoseri imalatında yüzde 33.3, ana metal sanayi imalatında yüzde 13.8, metal eşya sanayi yüzde 19.1, radyo, tv haberleşme cihazları imalatında yüzde 28.7, tıbbi, hassas ve optik aletler, saat imalatı yüzde 27.1, kağıt ve kağıt ürünleri imalatı da yüzde 11 oranında arttı. 
     Aynı ay, diğer ulaşım araçları imalatı yüzde 24.4, derinin işlenmesi, bavul, çanta vb. imalatı yüzde 19.6, kok kömürü, rafine edilmiş petrol ürünleri imalatı yüzde 7.1 azaldı. 
     
     11 AYLIK ARTIŞ YÜZDE 10.4 

     Geçen yılın onbir aylık ortalamalarına göre ise sanayi üretimi yüzde 10.4 arttı. 
     2004 yılının 11 aylık ortalamasında, önceki yılın aynı dönemine göre imalat sanayi üretiminde yüzde 11.1, elektrik, gaz ve su sektöründe yüzde 6.7, madencilik sektöründe de yüzde 3.5 oranında artış görüldü. 
     İmalat sanayi alt sektörlerinde üretim, taşıt araçları ve karoseri imalatında yüzde 57.1, kok kömürü, rafine edilmiş petrol ürünleri imalatında yüzde 94.7, radyo, tv haberleşme cihazları imalatında yüzde 38.5, büro, muhasebe bilgi işlem makinaları imalatında yüzde 233.5 artış yaşandı. 
     Bu dönem ortalamasında, gıda ürünleri ve içecek imalatında yüzde 0.5, tütün ürünleri imalatında yüzde 4.7 azalma oldu. 
     
</TEXT>
</DOC>
