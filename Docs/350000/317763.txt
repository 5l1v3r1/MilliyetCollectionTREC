<DOC>
<DOCNO> 317763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/spor/spo04.html </URL>
<DATE> 2005/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Başımız dik' 
</HEADLINE>
<TEXT>


Şahin, futboldaki kirlenmenin Trabzonspor modeliyle önleneceğini savundu, "Bizde nasıl olursa olsun değil, hak ederek kazanmak var" dedi 


'Bizi seviyorlar' 
TÜRK futbolunda son günlerde yaşanan tartışmalara dikkat çeken Trabzonspor Basın Sözcüsü İbrahim Şahin, ilginç açıklamalar yaptı. Bordo - Mavililer'in her zaman hak ederek şampiyon olmak istediğini belirten Şahin şöyle devam etti "Biz ayrı bir modeliz. Başımız dik. Türkiye bizi seviyor. Kirlenmenin önüne Trabzonspor modeli ile geçersiniz." 

'Gemi batarsa...' 
ŞAHİN, "Futbolcularımız güneş gibi parıldıyorlar. Bizim modelde ne pahasına olursa olsun kazanmak yok, hak ederek kazanmak var" dedi. Ersun Yanal konusuna da değinen İbrahim Şahin, "Bu gelişmelerden sonra Almanya'ya gitmemiz sekteye uğrar. Gemi batsın, fareler ölsün, mantığı doğru değil. Çünkü gemi battığında hepimiz ölürüz" diye konuştu. 

Emrah alarmı 

GENÇLERBİRLİĞİ maçında sakatlanan Emrah Eren'in Denizlispor karşılaşmasına yetişmesi için seferberlik ilan edildi. Sol diz yan bağlarında birinci derecede zorlanma olduğu belirlenen Bordo - Mavili oyuncunun tedavisinin hafta sonuna kadar süreceği, oynamasının şüpheli olduğu ifade edildi. Kulüp doktoru Mesut Çelebi, "Emrah'ın durumu pek içaçıcı değil. Oynaması zor görünüyor" dedi. 


</TEXT>
</DOC>
