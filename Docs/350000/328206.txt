<DOC>
<DOCNO> 328206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sonspo10.html </URL>
<DATE> 2005/03/29/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Maradona Chavez'in hayranıyım 
</HEADLINE>
<TEXT>

     Futbol dünyasının Pele'den sonra en yetenekli ikinci ismi olarak gösterilen Diego Maradona, Venezüella Devlet Başkanı Hugo Chavez'in hayranı olduğunu söyledi. 
     Güney Amerika gençler futbol şampiyonası için Venezüella'ya gelen Maradona, düzenlediği basın toplantısında, ''Çok yaşa Chavez, çok yaşa devrim'' diyerek, Washington yönetiminin kara listesindeki Venezüella Devlet Başkanı'na sevgisini gösterdi. 
     Kolunu açarak, Arjantinli efsanevi devrimci Ernesto Che Guevara'nın figürünün bulunduğu dövmeyi gösteren Maradona, kendisinin de devrimci olduğunu söyledi. Bacaklarından birinde de Küba lideri Fidel Castro'nun figürünün dövmesi bulunan Maradona, Castro'ya da büyük hayranlık duyduğunu kaydetti. 
     Teklif gelmesi halinde Venezüella'da memnuniyetle antrenörlük yapacağını söyleyen Maradona'nın, gençler futbol şampiyonasının başlama vuruşunu yapacağı belirtildi. 
     Maradona'nın, Chavez, İspanya Başbakanı Jose Luis Rodriguez Zapatero, Brezilya Devlet Başkanı Luiz Ignacıo Lula da Silva ve Kolombiya Devlet Başkanı Alvaro Uribe'nin bugün Caracas'ta yapacakları görüşmede bu liderlerle tanıştırılacağı bildirildi. 
     Profesyonel futbol hayatına 1997'de son veren Maradona, 2000 yılından bu yana, uyuşturucu tedavisi gördüğü Küba'da yaşıyor. 
     
</TEXT>
</DOC>
