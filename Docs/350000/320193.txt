<DOC>
<DOCNO> 320193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/guncel/gun90.html </URL>
<DATE> 2005/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Komedi anlayışı... 

Başbakanlığa ait ATA isimli bir uçak var. Turgut Özal zamanında alınmış, alınma kararı da çokça eleştirilmişti. Türkiye Cumhuriyeti Başbakanının özel uçağı olsun mu, olmasın mı tartışmalarını geçeli çok oldu. Fakat uçağın durumu hala tartışılıyor... 
Uçak, alındığından beri sürekli sorun çıkarıyor...Daha havalanmadan arızalanıyor, son anda THY'den başka uçak kiralamak zorunda kalınıyor...Gittiği yerde arızalanıyor, oraya başka uçak gönderme zarureti doğuyor...Havada arızalanıyor, en yakın havaalanına inme stresi yaşanıyor... 
İşte 3 gün önce yine aynısı oldu. ATA uçağına eşi ve 6 bakan ile birlikte binen Tayyip Bey, uçak türbülansa girince, İstanbul'a geri dönmek zorunda kaldı. 
Bir sürü yanlışlar silsilesi ve trajikomik bir durum... 
ATA uçağının sicili, sabıkalarla doluyken, inatla kullanılmaya devam ediliyor...Türbülansa girdiğinde, ciddi bir tehlike geçiren uçağa Başbakan, eşi, yardımcısı dahil 6 bakan nasıl bindirilir ABD'de, başkan ve yardımcıları, birine bir şey olduğunda ülke yönetimi aksamasın diye hiçbir zaman aynı uçağa binmez. Bu, kişiye değil makama verilen önemi gösterir. O yüzden ABD Başkanı, kendi ülkesinde de, dünyada da güçlüdür... Türkiye'de ise 1 başbakan 6 bakan, ufacık bir uçağa biner çünkü Türkiye'de makam değil, kişiler önemlidir. Allah korusun, uçağa bir şey olsa, 1 başbakan ve 6 bakan hemen bulunabilir... Uçakta ciddi tehlike yaşanırken, herkes espri yapar, gülünür eğlenilir bu olay da basına çok eğlenceli bir şekilde yansır. Hiç kimse "Yahu neler oluyor, uçağın düşme tehlikesi geçirmesi, uçaktaki espriler kadar haber değeri taşımıyor mu " demez... 
Bu durumda Ya yaşanan tehlike abartıldığı kadar büyük değildir, ya da kimse yaşanan olayın sonuçlarının ne olabileceğini tahmin edememektedir. Mizah güzel şey, Sayın Başbakan ve Bakanların soğukkanlı davranışlarını takdir etmemek mümkün değil. Ancak ayın öteki yüzüne de bir bakmalarını tavsiye ediyoruz... Bu arada Levent Kırca'ya da gün doğdu gibi... 

Türkiye'de "sanatçı" tabir edilen bazı kadınlar gündemde kalmak için selülitlerini basına malzeme ediyorlarmış. Bu işte de para kalmadı artık... 
Tony Board selülit kremi üreticisi 

Reklam kediyi öldürdü .. 

ShockHabercilerden ve SerinDuruşçulardan gelenler 
Schweppes reklamında Jetski, kaplan ve timsahın arkasında seyrederken, kaplan kardeşimizi nasıl önden ıslatabilmektedir Film çekimleri esnasında kaplanı ıslatan şahıs senaryoyu okumuş mudur Pepsi reklamında kadın kumsalda limona doğru koşarken limona sarıldığında limon kadının boyunda ama sinemada koltukta oturan limon kadının boyunun anca yarısı kadar. Kadın kumsaldaki limonu aldatmakta mıdır Garanti Paramatik reklamındaki adam neden "helal etsin be " demektedir Gelen gelmiştir, haram gelmiş parayı kim helal edecektir O lafın "helal olsun be " olması gerekmez mi Omo, "Kirlenmek Güzeldir" reklamında beyazlar içinde futbol oynayan gençlikten 9 numaralı formayı giyen çocuğun numarası ilk görüntüde normalken neden ikinci karede terstir Nutella reklamındaki aşçı abimiz neden çikolatayı karıştırdığı kaşığı ağzına sokup tekrar çikolataya sokup karıştırmaktadır Nutella böyle mi üretilmektedir 

Uzmandır dediler 
Serap Ezgü Neden bizi tercih ettiniz 
Mağdur kadın Sizi çok methettiler .. 

Şimdi de alma 
"O zamanlar tabii boyfriend'in bo'sunu ağzımıza alamıyoruz..." b b 
</TEXT>
</DOC>
