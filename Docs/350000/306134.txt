<DOC>
<DOCNO> 306134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/soneko38.html </URL>
<DATE> 2005/01/13/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Merkez Bankası döviz rezervi 34.2 milyar dolara indi... 
</HEADLINE>
<TEXT>

     Piyasadaki kağıt para miktarı emisyon hacmi , bir haftada 150.8 milyon Yeni Türk Lirası azalarak 13 Ocak itibarıyla 13 milyar 504.8 milyon YTL'ye indi. 
     Merkez Bankası'nın haftalık verilerine göre, emisyon hacmi 6 Ocak'ta 13 milyar 655.6 milyon YTL idi. 
     
     DÖVİZ REZERVLERİ 1.7 MİLYAR DOLAR AZALDI 
     Merkez Bankası'nın döviz rezervleri, 31 Aralık 2004-7 Ocak 2005 tarihleri arasında 1 milyar 754 milyon dolar azaldı. 
     Bankanın döviz rezervleri 31 Aralık'ta 36 milyar 6 milyon dolar iken, 7 Ocak'ta 34 milyar 252 milyon dolara indi. 
     Bankalar ve özel finans kurumlarının ÖFK toplam döviz rezervleri, 1 milyar 211 milyon dolar artarak 24 Aralık itibariyle 22 milyar 733 milyon dolara çıktı. Bankalar ve ÖFK'ların toplam döviz rezervi 17 Aralık'da 21 milyar 522 milyon dolar idi. 
     Türkiye'nin ''uluslararası rezervleri'' ise 17-24 Aralık 2004 tarihleri arasında 1 milyar 276 milyon dolar artarak, 57 milyar 930 milyon dolardan 59 milyar 206 milyon dolara yükseldi. 
     
     TÜKETİCİ FİNANSMAN ŞİRKETLERİNİN KREDİ HACMİ 
     Tüketici finansman şirketlerinin kredi hacmi bir haftada 9.4 milyon YTL artarak, 7 Ocak itibarıyla 1 milyar 344.8 milyon YTL oldu. 
     Tüketici finansman şirketlerinin kredi hacmi 31 Aralık'ta 1 milyar 335.4 milyon YTL düzeyindeydi. 
     Toplam kredinin 883.3 milyon YTL'si bireysel kredi, 461.5 milyon YTL'si de kurumsal krediden oluştu. 
     
     REPO İŞLEMLERİ ARTTI 
     Bankaların müşterileriyle yaptığı repo işlemleri, 31 Aralık 2004-7 Ocak 2005 tarihleri arasında 647.6 milyon YTL artarak, 7 Ocak itibarıyla 2 milyar 298.3 milyon YTL oldu. 
     Repo işlemleri 31 Aralık'ta 1 milyar 650.6 milyon YTL idi. 
     Mali kuruluşlar arası repo işlemleri de 31 Aralık'ta 6 milyar 985.1 milyon YTL iken 7 Ocak itibarıyla, 196.3 milyon lira azalma ile 6 milyar 788.8 milyon YTL'ye indi. 
     
     DIŞ BORÇ ÖDEMELERİ 
     Türkiye, 3-12 Ocak tarihleri arasında toplam 252 milyon dolar dış borç ödemesi yaptı. 
     Ödemelerin 179.10 milyon doları Hazine, 11.41 milyon doları Merkez Bankası ve 19.17 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile MSB ve savunma sanayii ödemeleri gibi kalemlerden oluştu. Aynı dönemde, IMF'ye 42.32 milyon dolar ödeme yapıldı. 
     
     DÖVİZ MEVDUAT HESAPLARI 
     Bankalardaki toplam döviz mevduat hesapları, 2004 sonu itibarıyla 81 milyar 628 milyon dolar oldu. 
     Toplam döviz mevduat hesapları 24 Aralık'ta 80 milyar 49 milyon dolar iken, 1 milyar 579 milyon dolar artarak, 31 Aralık itibarıyla 81 milyar 628 milyon dolara çıktı. 
     Döviz tevdiat hesapları toplamı ise 2004 sonunda 63 milyar 25 milyon dolara, yurt içi döviz tevdiat hesapları toplamı 59 milyar 797 milyon dolara, yurt dışı döviz tevdiat hesapları da 3 milyar 228 milyon dolara çıktı. 
     
</TEXT>
</DOC>
