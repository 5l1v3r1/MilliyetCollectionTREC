<DOC>
<DOCNO> 300503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sondun37.html </URL>
<DATE> 2004/12/24/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Papadopulos Türkiye'nin müzakere sürecini durdurabiliriz 
</HEADLINE>
<TEXT>

     Züleyha Karaman bildiriyor 

      Kıbrıs Rum yönetimi lideri Tasos Papadopulos, ''Türkiye'nin, Güney Kıbrıs'ı tanımadan Avrupa Birliği AB üyelik müzakerelerine başlamasının mümkün olmayacağını'' ileri sürdü Papadopulos, Rum Alfa televizyonuna yaptığı açıklamada, AB'nin Yunanistan ve Güney Kıbrıs'ı ''göz ardı etmeyeceğini'' ve üye ülke olarak ''Türkiye'nin müzakere sürecini durdurabileceklerini'' kaydetti. Annan planını olduğu gibi yeniden referanduma götürmeyeceğini yineleyen Papadopulos, müzakerelere hazır olduğunu, ancak BM Genel Sekreteri'nin hakemliğini ve dar müzakere takvimini kabul etmeyeceğini söyledi. Rum lideri, ''bu kez takvimin Kıbrıs için değil, Türkiye için söz konusu olduğunu'' savundu. 
     Papadopulos, ''çözüm yönünde iyimser olup olmadığı'' yönünde bir soruya karşılık, ''çözümün Türkiye'nin tavrına bağlı olduğunu '' iddia etti. 
     ''Türkiye'nin Kıbrıs'ta iki devlet politikasını terk etmesi gerektiği'' görüşünü dile getiren Papadopulos, ''tek egemenlik, tek uluslararası kimlik, tek devlet temelinde, iki bölgeli, iki toplumlu federal bir çözümden yana olduğunu'' belirtti. 

     
</TEXT>
</DOC>
