<DOC>
<DOCNO> 323239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sontur04.html </URL>
<DATE> 2005/03/12/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Silahını çıkarmak isterken babasını vurdu 
</HEADLINE>
<TEXT>

     OSMAN KARA İstanbul 

Avcılar'da komşusuyla kavga eden bir kişi, çıkarmak için elini attığı belindeki silahın ateş alması sonucu babasını öldürdü. 
     Alınan bilgiye göre, Cihangir Mahallesi Kirazlı Caddesi Cenk Sokak'taki Onurlu Dostlar Sitesi'nde oturan Olcay ailesi ile üst kattaki Şencan ailesi arasında "halı silkeleme" yüzünden tartışma çıktı. Tartışma sonrası eve gelen Metin Olcay 27 , daha sonra "ruhsatsız silahı" ile komşularının dairesine gitmek istedi. Baba Hasan Olcay 51 engel olmaya çalışırken o sırada dışarı Hamdi Şencan ve damadı Mahmut Çallı çıktı. Merdivenlerde yaşanan arbede sırasında Metin Olcay'ın elini attığı silah aniden ateş aldı. Olcay'ın kalçasını sıyıran kurşun aşağıdaki merdivende bulunan babasının göğsüne saplandı. Baba Olcay olay yerinde hayatını kaybederken, oğlu Metin Olcay ise kaldırıldığı Özel Avcılar Hastanesi'nde ameliyata alındı. Polis olaydan sonra Çetin Olcay, Hamdi Şencan ve Mahmut Çallı'yı gözaltına aldı. 
     
</TEXT>
</DOC>
