<DOC>
<DOCNO> 303215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/ekonomi/eko03.html </URL>
<DATE> 2005/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'150 ülkede YTL hazırlığı yaptık' 
</HEADLINE>
<TEXT>



Visa Türkiye Genel Müdürü Berna Ülman, 150 ülkedeki Visa sistemlerinin YTL'ye uyumlu hale getirildiğini söyledi. Ülman, "İngiltere ve Amerika'daki ekipler de konunun içinde yer aldı. Yılbaşı gecesinde herhangi bir engelle karşılaşmadan Visa tüketicileri kartlarını kullanabildi. Visa'nın yaptığı sistem değişikliği yaklaşık 150 ülkede Türk kart kullanıcısının kartını aynı gönül rahatlığı ile kullanabilmesine yönelik bir çalışmaydı. 21 bin üye banka ile doğru hesaplaşmayı sağlamak gerekiyordu. Bu, başarıyla gerçekleşmiştir" dedi. 

'Sliplere dikkat edin' 
MasterCard Güneydoğu Avrupa Genel Müdürü Özlem Erçelen İmece de, Yeni Türk Lirası'na geçişle birlikte yanlışlıklara yol açılmaması için, müşterilerin kredi kartı sliplerini imzalarken dikkat etmeleri gerektiğini söyledi. MasterCard'ın dünyada tüm ülkelerdeki kartlı ödeme sistemini YTL ile uyumlu hale getirdiğini bildiren İmece, sistemlerinde YTL'nin yeni koduyla tanımlandığını, cuma akşamından itibaren kart sahiplerinin yurtdışındaki işlemlerinin yeni kodla gerçekleştiğini anlattı. 
İmece, "Tüketiciler ne kadar hazırlıksızsa, işyerinde işlem yapan arkadaşlar da o kadar konuya yabancılar. Kuruşa alışık değiliz. Slipleri imzalarken dikkat gerekiyor" diye konuştu. 


</TEXT>
</DOC>
