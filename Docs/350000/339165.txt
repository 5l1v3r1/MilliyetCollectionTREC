<DOC>
<DOCNO> 339165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sondun27.html </URL>
<DATE> 2005/05/03/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
8 yıllık Blair iktidarında neler oldu 
</HEADLINE>
<TEXT>

     İngiltere’de, Tony Blair önderliğindeki İşçi Partisi’nin bir kez daha iktidara talip olduğu genel seçime 2 gün kaldı. 
     İşçi Partisi’nin 8 yıllık iktidar döneminde İngiltere’de şu gelişmeler kaydedildi 
     
     1997 
     1 Mayıs İşçi Partisi’nin, seçimlerde elde ettiği ezici 
     galibiyeti, Muhafazakarların 18 yıllık iktidarına son verdi. Ertesi gün Tony Blair başbakan oldu. 6 Mayıs Maliye Bakanı Gordon Brown, Bank of England’a Merkez Bankası bağımsızlık statü verdi. 31 Ağustos Blair, Paris’te trafik kazasında ölen "halkın Prensesi" Diana’ya saygılarını sundu. 12 Eylül İskoçya’da, 290 yıl aradan sonra ilk defa bağımsız parlamento için yapılan referandumdan "evet" çıktı. Galler de 1 hafta sonra İskoçya ile aynı yolu izledi. 
     
     1998 
     10 Nisan Kuzey İrlanda ile 30 yıllık silahlı çatışmaya son veren 
     "Hayırlı Cuma" barış anlaşmaları imzalandı. 
     
     2000 
     20 Mayıs Tony Blair ve eşi Cherie Blair’in dördüncü çocukları Leo 
     dünyaya geldi. Böylece 150 yıldır ilk kez bir başbakanın iktidardayken çocuğu doğdu. 
     
     2001 
     20 Şubat Şap hastalığı salgını başgösterdi. 
     7 Haziran İşçi Partisi, genel seçimlerde bir kez daha seçildi. 
     11 Eylül ABD’de düzenlenen saldırıların ardından Blair, Amerikalı 
     müttefikinin yanında yer alma sözü verdi. 
     
     2002 
     24 Eylül Hükümet, Irak’ın kitle imha silahlarına sahip olduğu ve 
     bu silahları 45 dakika içinde işler hale getirme gücünde olduğunu belirten bir dosya yayınladı. 
     
     2003 
     15 Şubat Yaklaşık 1 milyon kişi, Irak’ta savaş olasılığını 
     protesto amacıyla başkent Londra’da yürüdü. 
     17 Mart İşçi Partisi’nin önemli isimlerinden Dışişleri Bakanı 
     Robin Cook, Irak’a savaşa karşı çıktığını söylediği hararetli bir konuşmanın ardından istifa etti. 
     18 Mart Avam Kamarası, Irak’a müdahaleye yeşil ışık yaktı, ancak 
     139 İşçi Partili milletvekili aleyhte oy kullandı. 
     20 Mart Irak’a savaş başladı. 45 bin İngiliz askeri çatışmalara 
     katıldı. İngiliz askerleri, 250 bin Amerikan askerinden sonra Irak’taki en kalabalık birliği oluşturuyordu. 12 Mayıs Irak’a savaşa karşı çıkan Uluslararası Kalkınma Bakanı Clare Short istifa etti. 29 Mayıs BBC muhabiri Andrew Gilligan, hükümeti Irak’ın silah stokuna ilişkin dosyayı "abartmakla" suçlamış, bu da Blair’in ekibiyle BBC arasında şiddetli bir polemiğin başlamasına yol açmıştı. 9 Haziran Hükümet, İngiltere’nin avroya geçmeye hazır olmadığını açıkladı. 18 Temmuz Irak’ın silahları konusunda çalışan Savunma Bakanlığı uzmanı Dr. David Kelly ölü bulundu. BBC, hükümetin Irak dosyasının savaş gerekçesi yapılması için abartıldığını işlemiş, habere kaynak olarak gösterilen Dr. Kelly’nin evinin yakınındaki ormanlık alanda bileğini keserek intihar ettiği açıklanmıştı. Lord Brian Hutton tarafından bu ölümle ilgili başlatılan soruşturma Blair hükümetinde ciddi bir krize neden olmuştu. 
     
     2004 
     28 Ocak Hutton’ın raporu hükümeti aklamış ve BBC’yi tartışmaya 
     açmıştı. Bunun ardından muhabir Andrew Gilligan ve BBC Genel Müdürü istifa etmişti. 20 Nisan Blair, Avrupa anayasası tasarısını referanduma sunacağını açıkladı. 14 Temmuz Üst düzey yetkili Lord Robin Butler, Irak’ın yarattığı tehdidi hakkındaki istihbaratların güvenilir olmadığını, ancak Blair’in iyi niyetle hareket ettiğini açıkladı. 
     
     2005 
     5 Şubat Blair, aralıksız en uzun başbakanlık yapan İşçi Partili 
     rekorunu kırdı. 
     18 Şubat İngiltere ve Galler’de sürek avı yasaklandı. 
     11 Mart Parlamento, Muhafazakarlar ve Liberal Demokratların 
     çabalarının ardından terörle mücadele yasa tasarısını kabul etti. 
     19 Mart İngiliz birliklerinin Irak’tan çekilmesi için Londra’da 
     binlerce kişi gösteri yaptı. 
     5 Nisan Blair, parlamentonun feshedildiğini ilan etti. 
     9 Nisan Prens Charles ve Camilla Parker Bowles evlendi. 
     15 Nisan Otomobil üretim devi MG Rover iflas etti. 
     İngiltere hakkında her şey... 
     Downing Sokağı 10 numaranın yeni sahibini belirlemek için gelecek perşembe günü sandığa gidecek İngiltere, dünyanın 5. büyük endüstriyel gücü. BM Güvenlik Konseyi daimi üyesi olan İngiltere’nin veto hakkı bulunuyor. 
     - COĞRAFİ KONUM VE YÜZÖLÇÜMÜ Avrupa kıtasında bulunan Birleşik Krallık Büyük Britanya adaları İngiltere, İskoçya, Galler ve Kuzey İrlanda ile 244.820 kilometrekarelik yüzölçümüne sahip. 
     - NÜFUS 59.6 milyon 2004 
     - BAŞKENT Londra Nüfusu 7.4 milyon 
     - RESMİ DİL İngilizce - DİN Hıristiyanlık Protestanlık, Anglikanizm, Katoliklik , Müslümanlık ve Musevilik. 
     - TARİH 1927’ye kadar "Büyük Britanya ve İrlanda Birleşik Krallığı" diye adlandırılan krallık, İrlanda’nın bağımsızlığını ilan etmesinin ardından "Büyük Britanya ve Kuzey İrlanda Birleşik Krallığı" olarak anılıyor. Kraliçe 2. Elizabeth, 1952’den bu yana hüküm sürüyor. 
     - SİYASİ YAPI Anayasal Parlamenter Monarşi. Parlamento, Lordlar Kamarası ve Avam Kamarası tarafından oluşuyor. Genel seçimler 5 yılda bir yapılıyor. Çoğunluğu sağlayan partinin başkanı başbakanlığa getiriliyor. İşçi Partisi Başkanı ve Başbakan Tony Blair, 1997 yılında muhafazakar John Major’un yerine başbakanlığa getirildi ve iki dönem bu görevi yürüttü. Blair üçüncü kere seçilirse üç kere seçilen ilk İşçi Partisi lideri olarak tarihe geçecek. 
     - EKONOMİK KAYNAKLAR Hizmet sektörü Bankalar, sigorta şirketleri , endüstri kömür, petrol ve doğal gaz , turizm, tarım. 
     - İŞSİZLİK ORANI Resmi rakamlara göre yüzde 2.7, 828.700 işsiz. 
     - GSMH 1.720 milyar dolar 2003 
     - KİŞİ BAŞI MİLLİ GELİR 28.700 dolar. 
     - EKONOMİK BÜYÜME Yüzde 3.1 2004 
     - TİCARET AÇIĞI 38.826 milyar sterlin 2004 
     - PARA BİRİMİ İngiliz sterlini - YILLIK ENFLASYON Yüzde 1.3 - KAMU BORÇLARI 415.3 milyar sterlin 2004 . 
     
</TEXT>
</DOC>
