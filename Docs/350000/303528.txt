<DOC>
<DOCNO> 303528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/guncel/gun90.html </URL>
<DATE> 2005/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Takıntılar .. 

ShockHabercilerden ve SerinDuruşçulardan gelenler 
Herhangi bir ortamda "sağlam" olduğunu kafanızda test edip onayladığınız bir espriyi uygulamaya geçirip hüsrana uğradığınızda mizah anlayışınızdan şüphe duyar mısınız Sokaktaki çöp konteynerine içinden bir kedinin yüzünüze atlaması korkusuyla yaklaşarak çöpü uzaktan atmaya ve bunu çaktırmamaya özen gösterir misiniz Rahat olmadığınızda ya da sıkıldığınızda ellerinizle oynarken durumu fark edince ellerinizi sabit bir kere koymaya çalışır, beğenmeyip bir kaç şekil denedikten sonra durumu daha da berbat hale getirir misiniz Kalabalık yerlerde yemek yerken boğazınıza bir şeyler takıldığında, etrafa görgüsüzlük olmasın diye hiçbir şey yapmayıp boğulma riskini göze alır mısınız Tuvalete girdiğinizde kenarda duran gazeteden size doğru bakan bir yüz varsa ters çevirir misiniz Koro halinde şarkı, marş okurken "diğerleri aslında söylemiyor, bir tek ben söylüyorum galiba " paranoyasına kapılır mısınız Çok katlı binaların önünden geçerken illa da kaç katlı olduğunu sayar mısınız, "19" gibi yamuk bir sayı çıkınca sinir olup tekrar sayar mısınız İkinci sayışınızda "20" çıkmasını umar mısınız Hastaneye ya da doktora gittiğinizde yanınızdan geçen herkesi potansiyel hasta olarak görüp, "ya üstüme hapşırırlarsa, ya öksürürlerse" diye tedirgin olur musunuz Kimseye değmemek için duvarlara sürtünerek yürür müsünüz Sizden sonra redial'a basıp aradığınız numarayı aramasınlar diye telefonu kapattıktan sonra ahizeyi tekrar kaldırıp bir tuşa basıp kapatır mısınız Buzdolabını açıp aval aval bakar mısın Telefonla konuşurken karşınızdaki kişi size kızıp telefonu suratınıza kapatınca etrafınızdakilere rezil olmamak için "görüşmek üzere, iyi günler" dedikten sonra kapatır mısınız Okuduğunuz bir yazıyı tam olarak aklınızda tutabildiğinizi kendinize ispat edebilmek için, cümlenin sonunda eksiksiz olarak ezberden tekrar etmeye çalışır mısınız mesela bu cümle Yanlış yapınca, doğru yapana kadar olayı tekrarlar mısınız 

Önemli olan geçmişe gitmek değil, geçmişte olanlardan ders çıkarabilmektir. 
Micheal J. Fox 

Höh 
"Galatasaray'da bir b.k yok .." b b 
</TEXT>
</DOC>
