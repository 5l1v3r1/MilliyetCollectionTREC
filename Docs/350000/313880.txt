<DOC>
<DOCNO> 313880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sonspo21.html </URL>
<DATE> 2005/02/09/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Fenerbahçe'de sakat olan Luciano bugün idmana çıktı 
</HEADLINE>
<TEXT>

     Fenerbahçe, Birinci Süper Lig'in 20. haftasında İstanbulspor ile yapacağı maçın hazırlıklarını, kar yağışı altında sürdürdü. 
     Samandıra Tesisleri'ndeki sahaların karla kaplı olması nedeniyle temizlemesi kolay olan Dereağzı'ndaki yapay çim sahada gerçekleştirilen antrenman 1.5 saat sürdü. Antrenman öncesinde İstanbul Büyükşehir Belediyesi'ne ait iş makinelerince temizlenen saha, sürekli yağan kar deneniyle yeniden bembeyaz örtüye büründü. 
     Teknik direktör Christoph Daum yönetiminde gerçekleştirilen antrenmana, dar alanda eltopu oynayarak başlayan sarı-lacivertliler, daha sonra yine dar alanda çift kale maç yaptı. Antrenman, pas ve dayanıklılığı artırıcı pres çalışmaların ardından uzun süren çift kale maçla sona erdi. 
     
     LUCIANO ANTRENMANDA 
     Sakatlığı nedeniyle takımının geçen hafta Samsunspor ile deplasmanda yaptığı lig maçında forma giyemeyen Fabio Luciano, takımla birlikte çalışmalara başladı. 
     Brezilyalı futbolcunun, takımın yaptığı tüm çalışmalarda yer alması teknik heyeti sevindirdi. 
     Antrenmanda, Brezilya Milli Takımı kampında bulunan Alex yer almazken, bu futbolcunun yarın öğle saatlerinde İstanbul'da olması bekleniyor. 
     Bu arada sakatlıkları süren Van Hooijdonk ve Servet'in tedavileri, Samandıra Tesisleri'nde sürdürüldü. İzinli olduğu için dünkü antrenmanda yer almayan Önder ise bugünkü idmana katıldı. 
     
</TEXT>
</DOC>
