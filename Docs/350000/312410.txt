<DOC>
<DOCNO> 312410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sonspo04.html </URL>
<DATE> 2005/02/04/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Bıçakçı'dan şaşırtan soru Alpay sen nerede oynuyorsun 
</HEADLINE>
<TEXT>

     Federasyon Başkanı Levent Bıçakcı, Lig TV’de karşılaştığı tecrübeli oyuncuya hangi kulüpte oynadığını sordu. Japonya’da çok başarılı bir dönem geçiren Alpay, Bıçakcı’nın bundan habersiz olması nedeniyle büyük şaşkınlık yaşadı. 
     
     Yılın en iyi defans adamı seçildi 

     Urawa Reds formasıyla Japonya Şampiyonluğu yaşayan aynı zamanda da Japonya’da yılın en iyi defans oyuncusu’ seçilen Alpay’ın başına Türkiye’de tatilini geçirdiği sırada ilginç bir olayın geldiği ortaya çıktı. Uzun zamandır A Milli Takım kadrosuna davet edilmeyen Alpay, Lig TV’de katıldığı bir programın çıkışında Futbol Federasyonu Başkanı Levent Bıçakcı ile karşılaştı... 
     
     Önümüzdeki sezon tekrar Ada’da 

     Bıçakcı ile bir süre ayaküstü sohbet eden tecrübeli futbolcu, Başkanın, Futbol hayatın nasıl gidiyor. Şu anda nerede oynuyorsun ö sorusuyla şok oldu. Japonya’da çok başarılı bir dönem geçiren Alpay’ın, Levent Bıçakcı’nın bundan habersiz olması nedeniyle büyük şaşkınlık yaşadığı öğrenildi. Alpay 2005-06 sezonunda İngiltere’de Southampton formasını giyecek. 

     
</TEXT>
</DOC>
