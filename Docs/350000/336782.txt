<DOC>
<DOCNO> 336782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sontur39.html </URL>
<DATE> 2005/04/25/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Şahmeran Heykeli'ne ''yer beğendirilemiyor''... 
</HEADLINE>
<TEXT>

     Mersin'in Tarsus İlçesi'nde 1986 yılında yapılan ''Yılanların Kralı'' Şahmeran'ın heykelinin yeri, 3'üncü kez değiştirildi. 
     AA muhabirinin aldığı bilgiye göre, 1986 yılında Tarsus Belediye Başkanı Veyis Kemal Erdem tarafından, heykeltıraş Nilgün Erdem'in sorumluluğunda ekip çalışmasıyla yapılan ve Hükümet Konağı önüne yerleştirilen Şahmeran heykeli, yaklaşık yedi yıl önce, Belediye Başkanı Burhanettin Kocamaz tarafından Şahmeran Hamamı yanına taşıttırıldı. 
     Ancak hamamın bulduğu bölgede düzenleme yapılması nedeniyle heykel, bu kez de Makam Camisi'nin karşısındaki alana dikildi. 
     
     ŞAHMERAN SÖYLENCESİ 

     Şahmeran, yılan gövdeli, erkek başlı bir yaratık olarak bilinir. Efsaneye göre, Adana'nın Misis Beldesi'nde yaşayan ve yılanların kralı olarak kabul edilen Şahmeran, Tarsus Kralı'nın kızına aşık olmuş. 
     Güzel Prenses, eski hamamda yıkanırken Şahmeran, kubbe deliğinden gizlice seyredermiş. Bir defasında yine seyrederken hamamın İçine düşmüş ve prensesin koruyucuları Şahmeran'ın başını keserek onu öldürmüşler. 
     Hamamın iç duvarlarındaki kırmızı lekelerin, Şahmeran'ın vücudundan fışkıran kanlar olduğuna inanılmaktadır. 
     
</TEXT>
</DOC>
