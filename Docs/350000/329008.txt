<DOC>
<DOCNO> 329008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sonspo20.html </URL>
<DATE> 2005/03/31/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Trabzonspor'dan açıklama Emre Belezoğlu ile görüşmedik 
</HEADLINE>
<TEXT>

     Trabzonspor Kulübü Yönetim Kurulu Üyesi Necmi Metin Akbaşoğlu, İnterli oyuncu Emre Belözoğlu'na transfer teklifinde bulunmadıklarını bildirdi. 
     Akbaşoğlu, Trabzonspor'un internet sitesinde yapılan açıklamada, Emre Belözoğlu ile biraraya gelinmediği belirtilerek, şunları söyledi 
     ''Son dönemlerde İtalya'ya gitmediğim gibi, Emre ile aramızda herhangi bir görüşme geçmemiştir. Yönetici olarak göreve başladığım günden itibaren ilgilendiğimiz ve renklerimize bağlamak istediğimiz tüm futbolcuları aldık ve gelecekte de teknik direktörümüzün yeni bir futbolcu talebi olursa, Trabzonspor Kulübü'nün gücü ölçüsünde istediğimiz futbolcuları almak için gerekenleri yapacağımız bilinmelidir. Her kulüp, Emre gibi bir futbolcuyu kadrosunda görmek ister. Ancak Emre, şu an için gündemimizde değil, kaldı ki ilgileniyor olsaydık, eminiz ki Emre de Trabzonspor'un gündemine girmekten mutluluk ve gurur duyardı.'' Bu arada, Trabzonspor'un devre arasından beri transfer gündeminde bulunan Zurawski, dün Polonya Milli Takımı'nın, Kuzey İrlanda'yı 1-0 yendiği maçta takımın 85. dakikadaki golünü attığı bildirildi. 
     
</TEXT>
</DOC>
