<DOC>
<DOCNO> 326378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sontur13.html </URL>
<DATE> 2005/03/23/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Soyguncular, nakil aracından 2 çuval para çaldı 
</HEADLINE>
<TEXT>

     İsmail AKDUMAN - Murat SANDIKÇI SAMSUN DHA 

      SAMSUN'da bir banka şubesinden zırhlı araçla Merkez Bankası'na götürmek istenen paralar, silahlı ve maskeli 2 kişi tarafından soyuldu. İçinde 185 bin YTL 185 milyar lira bulunan 2 çuvalı alan soyguncular kayıplara karışırken, polis geniş çaplı operasyon başlattı. 
     Olay, bu akşam saat 17.30 sıralarında Hançerli Mahallesi Necipbey Caddesi üzerinde bulunan bir banka şubesinde meydana geldi. Bankadan görevlililer tarafından iki çuval içersinde çıkartılan paralar, Merkez Bankası'na götürülmek üzere 34 UF 9776 plakalı zırhlı para nakil aracına yüklenmeye başlandı. Bankanın bitişinde çıkmaz sokağa parkedilen nakil aracına paralar konulurken, silahlı ve yüzleri kar maskeli iki kişi, güvenlik görevlilerini etkisiz hale getirdi. İki güvenlik görevlisini aracın içine bağlayan iki soyguncu, içinde 185 bin YTL olduğu bildirilen iki çuval dolusu parayı alarak yaya olarak kaçtı. 
     Kısa süre sonra soygunun anlaşılması üzerine polis, kentin giriş ve çıkışlarında önlem aldı. Caddenin en kalabalık olduğu bir saatte soyguncuların ellerinde çuvalla kimseye farkettirmeden kayıplara karışması, poliste içerden yardım almış olabilecekleri kuşkusunu doğurdu. 
     Görgü tanıklarına göre, birisi uzun boylu, bıyıklı ve siyah derimontlu, diğeri ise orta yaşlı ve derimontlu olduğu belirtilen soyguncuların şyakalanması için baxşlatılan araştırmalar sürdürülüyor. 
     
</TEXT>
</DOC>
