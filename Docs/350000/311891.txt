<DOC>
<DOCNO> 311891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/siyaset/siy08.html </URL>
<DATE> 2005/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Irak'a asker göndermeyiz' 
</HEADLINE>
<TEXT>



Irak'ta akılsızca işler yapıldığını belirten Dışişleri Bakanı Abdullah Gül, ABD'nin, Kuzey Irak'taki terör unsurlarının yok edilmesi konusunda daha fazla hareket etmesi gerektiğini söyledi. Çin'de bulunan Gül, Türkiye'nin, Irak'ın siyasal birliğini korumayı hedeflediğini kaydetti. Reuters ajansının bildirdiğine göre, Ğül, Irak'ın bazı bölgelerinde, Türkiye'ye saldıran teröristlerin güvenli alanlar bulmayı sürdürdüğünü anımsattı. Gül, "Kürt unsurların bağımsız devlet girişiminin engellenmesi için, ABD'nin Irak'a h kim yetkili güç olarak soruna gereken ilgiyi göstermesi gerektiğini" söyledi. 
Ankara'nın olası çatışmalardan kaygılı olduğunu belirten Gül, durumun kötüleşmesi halinde, Türkiye'nin asker göndermeyeceğini de söyledi. 


</TEXT>
</DOC>
