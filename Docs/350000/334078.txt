<DOC>
<DOCNO> 334078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/ekonomi/eko04.html </URL>
<DATE> 2005/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
23.000'lerden tepki alımları gelebilir 
</HEADLINE>
<TEXT>


Dış piyasalardaki gelişmelere odaklanan İMKB'de orta vadeli bir düzeltmeye girilme olasılığı güçlendi. Özellikle dolardaki hareketler önem kazanıyor 

Zeynep Candan Aktaş 

Satış ağırlıklı bir hafta geçiren İMKB 100 Endeksi haftanın son günü daha da güçlenen satışlarla 23.593'ü test etti. Haftanın en yükseği 26.043 puan olurken kapanış, 23.853'den gerçekleşti. 
Hafta başında IMF ile stand - by görüşmelerinin ve niyet mektubu çalışmalarının tamamlandığına dair açıklamalar geldi. Bunun üzerine Dışbank'ın Fortis'e satışı hem de borsadaki mevcut fiyatın üzerinde. Ayrıca Fortis grubu küçük hissedarlara çağrıda bulunacağını da açıkladı haberleri geldi. Ancak bu olumlu haberlerin herhangi bir yansıması izlenemedi. 
Diğer taraftan ABD dış ticaret açığı rakamının beklentilerin üzerinde gelmesiyle FED'in faiz artışında agresifleşebileceği beklentisi ve ABD yabancı sermaye girişlerinde beklentilerin üzerinde gelen rakamlar beklenti 65 milyar dolar, gerçekleşen 84.5 milyar dolar gelişmekte olan piyasaları olumsuz etkiledi. Ardından parite de dolar lehine yaşanan gelişme ile içeride doların fiyatının artması 1.3720 İMKB'de satışların güçlenmesine neden oldu. Teknik analiz açısından bakıldığında, İMKB de bu hafta yaşanan düşüşün ardından orta vadeli bir düzeltmeye girilme olasılığı güçlendi. 23.593'ün test edilmesiyle yaklaşık yüzde 25'lik düzeltme de gerçekleştirilmiş oldu. 
Endekste kısa vadeli tepki hareketleri gelişse de orta vadeli bir düşüş eğilimi nedeniyle destek arayışları bir süre daha devam edebilir.Yaklaşık 2.5 yıldır devam eden uzun vadeli çıkışın ilk ana destek seviyesi 21.800-22.000 aralığı gibi görünüyor. Ancak düşüşün büyük kısmının gerçekleşmiş olması nedeniyle çok olumsuz bir gelişme olmazsa cari seviyelerden tepki alımları gelebilir. Önümüzdeki hafta için endekste destekler 23.000 ve 22.600'de iken dirençler 24.400 ve 25.100 seviyelerinde bulunuyor. 
Bol kazançlı haftalar dileğiyle. 


</TEXT>
</DOC>
