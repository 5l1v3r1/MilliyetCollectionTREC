<DOC>
<DOCNO> 347019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/guncel/gun04.html </URL>
<DATE> 2005/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayarımız bozuk 
</HEADLINE>
<TEXT>


Ölçüler ve Standartlar Genel Müdürü Şahin, "Adli Tıp, ayarsız tıbbi cihazlardan dolayı insanların öldüğünü söylüyor" dedi 


Sanayi ve Ticaret Bakanlığı Ölçüler ve Standartlar Genel Müdürü Atilla Şahin, çevre, sağlık ve güvenlik alanındaki ölçü ve ayarların denetiminin tam olarak yapılamadığını belirterek, "İstanbul Adli Tıp Kurumu Başkanı, binlerce insanın ayarsız tıbbi cihazlar ve tahliller nedeniyle öldüğünü söylüyor" dedi. 

Ölçü yasası yenilenecek 
Ölçüler ve Ayar Memurları Mesleki Geliştirme ve Dayanışma Derneği'nin ÖLÇME-DER dün Ankara Akar Otel'de yapılan ilk genel kurulunda konuşan Şahin, ölçüler ve ayarlar yasasının AB'ye uygun olarak yenileneceğini açıkladı. Bakanlığın 35 Brodway aracı makam otomobili olarak almasını da eleştiren Şahin, "Brodway ile bakanlıklara gidiyoruz, bizi içeri almıyorlar" dedi. 

Denetimsiz takograflar 
Şimdiye kadar sadece ticari alandaki ölçü ve ayarların denetlendiğini belirten ÖLÇME - DER Genel Başkanı Recai Coşkun da, "Oysa denetimsiz, ayarına müdahale edilmiş takograflar nedeniyle 130 km hızla giden otobüs 90 km gösteriyor. Sonra kaza oluyor. Tıbbi tahlil, şırınga, termometre, radyoterapi cihazları kontrol edilemiyor" diye konuştu. 


</TEXT>
</DOC>
