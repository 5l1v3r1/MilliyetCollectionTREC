<DOC>
<DOCNO> 332237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sonsiy14.html </URL>
<DATE> 2005/04/11/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Trabzon'daki olaylar... Topuz Hükümet'in olayları önleme gücü yok 
</HEADLINE>
<TEXT>

     CHP Grup Başkanvekili Ali Topuz, Trabzon'da yaşananların Hükümet'in bu tip olayları önleme gücüne ve kudretine sahip olmadığını gösterdiğini ifade etti. 
     Topuz, Parlamento'da düzenlediği basın toplantısında bir soru üzerine Trabzon'da yaşanan olayları değerlendirdi. 
     Türkiye'nin birçok yerinde toplumsal çatışmaların ortaya çıkmasının bir tek anlamı bulunduğunu bildiren Topuz, ''Bunun anlamı, bu hükümet basiretli değildir. Bu hükümet, bu tip olayları önleme gücüne ve kudretine sahip değildir'' dedi. 
     Konuyu araştırdıklarını bildiren Topuz, bu çerçevede Trabzon'a milletvekillerinden oluşan bir heyet göndermeyi düşündüklerini de söyledi. 
     
</TEXT>
</DOC>
