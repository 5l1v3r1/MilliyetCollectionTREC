<DOC>
<DOCNO> 331686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/yazar/guclu.html </URL>
<DATE> 2005/04/09/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Öğretmenlerin dizüstü serüveni 
</HEADLINE>
<TEXT>


Eğitim dünyasının bilişim heyecanı Özal'la başladı. O her okul için bilgisayar öngörmüştü. AKP iktidarı da her öğretmene dizüstü bilgisayar vaat ediyor. Ama bir türlü arkası gelmiyor. 
Projenin uygulanabilir hale gelmesi yıllarca sürdü. İhaleler tamamlanıp marka ve kredi sağlayacak bankanın belli olmasından sonra, her şey yoluna girecek diye beklerken yeni sıkıntılar ortaya çıktı. 
Güya KDV ve banka faizi alınmayacaktı. Ama olmadı. Bu durum, öğretmenleri üzmüşe benziyor. Bu konuda alkış bekleyen hükümet ise, adeta eleştiri bombardımanı altında. Öğretmenlerden öğretim üyelerine, eğitim örgütlerinden okul yöneticilerine kadar hemen herkes büyük bir hayal kırıklığı yaşıyor. Hepsinin farklı bir gerekçesi var. 
İşte size iki ilginç örnek ilki emekli bir profesörden, ikincisi de bir eğitim sendikasından. 
"Sayın Abbas Güçlü, 
Lütfen bu tiyatroyu seyredin En azından gözünüzde canlandırın Milliyet'ten, yılan hik yesine dönmüş olan, Milli Eğitim Bakanlığı'nın açtığı ihalenin sonuçlandığını öğrendim ve bir adet Toshiba bilgisayar almaya karar verdim. 
Toshiba'yı aradım. 
Soru Peşin almak istiyorum, fiyatı nedir 
Cevap 1.062 dolar ama, peşin alamazsınız Vakıfbank'a gidin, kredi alın. 
Soru Tamamı 1.062 dolar Bunun için niye kredi alayım Peşin almak istiyorum. Cevap İhale böyle, peşin alamazsınız Vakıfbank'a gidin, kredi alın. 
Soru Emekli maaşımı Garanti Bankası'dan alıyorum, oraya gitsem olur mu 
Cevap Hayır, Vakıfbank'a gidin, başka yolu yok 
Merakım iyice arttı Vakıfbank'a gittim. 
Soru Toshiba PC almak için geldim, ne yapayım 
Cevap Size kredi açacağız ama önce kredi kartı almalısınız, sonra ihtiyaç kredisine başvuracaksınız, Banka değerlendirecek, eğer durumunuz uygunsa, size önce kredi kartı postalanacak, sonra kredi çıkacak, Toshiba'ya bildireceğiz, ürünü adresinize yollayacaklar. Ama şimdiden uyarıyoruz Toshiba 45-60 günde teslim ediyor, bu arada da ürünü almadan, bir iki taksit ödemiş dahi olabilirsiniz 
Soru Toshiba'nın fiyatı 12 aylık faizi dahil 1.700 YTL, benim aylık emekli maaşım 2.200 YTL herhalde kredi çabuk çıkar... 
Cevap Bununla maaşınızın hiçbir ilişkisi yok, her kredi aynı usullerle verilir Herhalde, hortumlama işlerinden ağızları yanmış yoğurdu üfleyip yemek istiyorlar 
Elime bir adet kredi kartı başvurusu, bir adet de "ihtiyaç kredisi" formu tutuşturdular, yolladılar. 
Kredi kartı formunda iki adet garantör herhalde kefil demek bu, hayatımda ilk defa birisi bana kefil olmak durumunda kalacak gibi gözüküyor yeri açılmış, sayfa sayfa sorular var. 
Sonuç Şimdi düşünüyorum, bu kadar meşakkate ne gerek var... Birkaç yüz dolar fark verip normal yollardan bir PC alayım. Belki biraz indirim de yaparlar. Hem de akşama evinizde olur. Ne dersiniz .. 
Saygılarımla, 
Prof. Dr. Eyüp İlyasoğlu 
Marmara Üniversitesi, İng. İşl. Böl., Em. Öğr. Üyesi 
İkinci mektup ise Eğitim Bir Sen'den 
2.5 yıllık çalışma sonunda gelinen nokta, eğitimcileri hayal kırıklığına uğratmış ve şok etkisi yaratmıştır. Kampanyada verilecek olan Toshiba L10 - 102 model dizüstü bilgisayarın nakit bedeli 1.062 Dolar olarak belirlenmiştir. Bugünkü memur maaşıyla bu miktarı karşılayabilecek öğretmen sayısı oldukça sınırlıdır. MEB de bunun farkında ki 600 bin eğitim çalışanının olduğu ülkemizde kampanya hedefini 120 bin adet olarak belirlemiştir. Vakıfbank'ın 1.60 faizle kredi verecek olması hükümetin yıllık enflasyon tahminin iki katına, 2006, 2007 enflasyon hedeflerinin ise dört katına tekabül etmektedir. Bu haliyle kampanyanın hiçbir cazibesi kalmamıştır... 
Özetin özeti Projeye bir kez daha göz atmalarında sonsuz yarar var. 



</TEXT>
</DOC>
