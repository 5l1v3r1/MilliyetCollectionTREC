<DOC>
<DOCNO> 302263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sontur05.html </URL>
<DATE> 2004/12/30/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Bursa'da yangın 4 ölü 
</HEADLINE>
<TEXT>

     Bursa'nın Kestel İlçesi'nde, iki katlı ahşap evde sabaha karşı henüz belirlenemeyen nedenle çıkan yangında, aynı aileden 4 kişi öldü. 
     Alınan bilgiye göre, Tokmak Ailesi'nin yaşadığı Kale Mahallesi Uzun Caddesi'ndeki evin bir odasında çıkan yangın, kısa sürede tüm binayı sardı. 
     Aile fertlerinin uykuda oldukları sırada çıkan yangını son anda fark eden, evin alt katında yatan Şadiye Tokmak ile torunları Ferdi ve Şadiye Tokmak, dışarı çıkmayı başardı. 
     Ancak evin üst katında yatan Yakup Tokmak 46 , eşi Ayşe Tokmak 46 ile çocukları Yasemin 18 ve Recep Tokmak 16 , yangın sırasında ikinci kat göçünce, enkazın altında kaldı. 
     Kestel ve Gürsu belediyeleri ile Bursa Büyükşehir Belediyesi İtfaiye Daire Başkanlığı ekiplerinin, alevlerin tüm evi sarması ve yoğun dumanın hakim olması nedeniyle güçlükle müdahale ettikleri yangın, 2 saatte söndürülebildi. 
     Yangının söndürülmesinin ardından, ölen 4 kişinin cesedi, evden çıkarılarak, Bursa Adli Tıp Kurumu morguna kaldırıldı. 
     Yakup Tokmak'ın, Kestel İlçesi'ndeki Bursa Çimento Fabrikası'nda çalıştığı öğrenildi. 
     Kestel Cumhuriyet Savcılığı, yangının çıkış nedenini araştırıyor. 
     
</TEXT>
</DOC>
