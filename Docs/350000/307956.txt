<DOC>
<DOCNO> 307956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/magazin/yazdud.html </URL>
<DATE> 2005/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirvede on yıl SUNSET... 
</HEADLINE>
<TEXT>


Bayram şenliğine buyrun, Paper Moon öğle-akşam 'in', kebapta Venge keyfi, Şamdan, Margaux'yla devam, People'da lezzet şöleni, son CD'ler, dedikodular ve... 



Geçen hafta sonu ve bütün bir hafta yine sokaklara döküldüm. Hemen her mekan tıklım tıklımdı. Ama turladığım yerler içinde özellikle Paper Moon, People, Cahide On5, Margaux, Sunset, Venge Kebap, Beyoğlu Meridien Ice, Şamdan zirvedeydi. Paper Moon'da bar şefi Turan Çetinkaya Doktor hafta içi öğle yemeklerinde bile 180-200 kişi olduğunu söyledi. Kalabalıktan müdür Erol Usta, salon şefleri Volkan Şan ve Sezgin Yüce ile iki kelam bile edemedik. Benim yanımda yakın dostlarım sevgili İpek Tuzcuoğlu ile onun erkek arkadaşı WMC Group Grup Ajans Medya Reklamcılık ve İletişim Hizmetleri Başkanı Hakan Yangın vardı. Fenerbahçe Kulübü Başkanı, benim Aziz Ağabeyim Yıldırım , yakışıklı kardeşi Ali, işadamı Turgay Aksoylu ve sevgili Necdet aynı masadaydı. Hemen yan masalarında ise Esra Tümen ve eşi Akmerkez'in veliahtı Raif Dinçkök, Nuri Yönver koyu bir sohbetteydi. Bir ara Esin Maraşlıoğlu ile Deniz Akkaya'nın eski sevgilisi Ali Rıza Özderici ve fotoğraf sanatçısı Nihat Odabaşı'yı gördüm. Salon tıklım tıklımdı. Mustafa Koç, Ferit Şahenk, Derin Mermerci, Kaan Boyner, Alican Ulusoy, Deniz Akkaya, Sedat Aloğlu, Serdar Bilgili, Ali Çebi, Prof. Dr. Nazım Durak değişik gruplarla Paper Moon'daydı. Tabii Bilgili, Deniz, Alican, Özderici ve Esin tabir-i caiz ise pişti oldular. Paper Moon telefon 0212 282 16 16. 

Venge'de Dilek kalitesi 
Kebabı çok severim ama lanet olası kolit nedeniyle uzak durmak zorundayım. Senede bir-iki kez giderim kebapçıya. Ali Akkaş'ın ortağı olduğu Köşebaşı, Dilek Terzioğlu'nun genel koordinatörlüğünü yaptığı Levent Venge favorilerim. Geçen gün bir iş yemeği nedeniyle Venge'deydim. Buranın müdürü Cemal Yalçın, şef Rüstem İzgi, Ali Fidan'ı da severim. O akşam masaya İbrahim Esmen ve Abdullah Narin baktı. Venge'nin normalde çok şık mönüsü var. Ama ben her gittiğimde seçimi şeflere bırakırım. Bu kez de öyle yaptım. Masayı donattılar. Yanımda Neden Kitap'ın patronu sevgili Necati Güç de vardı. Masaya önce muhammara, patlıcan salatası, haydari, sıcak pastırmalı humus, minik lahmacunlar geldi. Ardından iskender, kuzu külbastı, çöp şiş, döner, Allah ne verdiyse getirdiler. Finali çikolatalı sufle ile yaptık ama ben ancak bir kaşık tadabildim. Alt, üst salon tıklım tıklımdı Venge'de. Bunda bence Dilek'in kalitesi önemli rol oynuyor. Diş doktoru Uğur Tan, Emre Aşık-Aysun Kayacı çifti, Nuri Çolakoğlu ve eşi, Ayşe-Sinan Engin, o gece Venge'de olan medyatik isimlerdi. Venge telefon 0212 264 07 20. 

Margaux, Şamdan ve bayramda eğlence 
Venge sonrası önce Süzer Plaza'nın S-mall katında yer alan Margaux'ya 10 dakikalığına uğradım. Çok renkli isimler vardı. Son albümü 'Banane' ile başarı grafiğini yakalayan Demet Akalın, bir yanda Sema Öztürk öte yanda Seray Sever arasında kalan Seba İnşaat'ın genç ve yakışıklı ortağı Nedim Keçeli, Hakan, Süleyman ve Cihan Kosif, Melisa Eliyeşil ile erkek arkadaşı Kerem Polat, Serkan, Efsun Yazıcı kardeşler ve konuklarını gördüm. Margaux'nun yakışıklı patronu Burak Türeci ve güzel eşi Müge de oradaydı. Finali Şamdan'da yaptım. Baran Süzer, konuklarıyla Özcan Tahincioğlu ve eşi, Adnan-Begüm Şen, Mehmet Şamlı vardı. Şef Mustafa ve Erdinç'e bir selam verip saat 04.30'da eve döndüm. Efendim, kısmetse perşembe mübarek Kurban Bayramı'nın birinci günü. Bu bayram da maşallah yine müzik dünyasının ünlülerine yaradı. YTL'leri, yeşil dolarları ceplerine indirdiler. Ne diyelim, hayrını görsünler. Kimin nerede olduğuna gelince En hızlıları Ebru Gündeş ile Özcan Deniz. Gündeş, 20 Ocak 2005'de Kumburgaz Marine Princess'da, 21 Ocak'ta ise Çeşme Sheraton'da. Yine Kumburgaz Princess'da 21 Ocak 2005'de Huysuz Virjin, 22 Ocak 2005'te ise Özcan Deniz var. Deniz 21 Ocak'ta Abant Palace, 20 Ocak'ta Aksu Antalya WOW Kremlin Palace'ta. Kısacası Deniz'in boş günü yok neredeyse. 21 Ocak'ta Mazhar-Fuat-Özkan, 22 Ocak'ta Yıldız Tilbe Antalya WOW Kremlin Palace'ta. Yaşar 22 Ocak'ta Kemer Mirage Park Resort'ta. 22 Ocak'ta Hüner Coşkuner Afyon İkbal Thermal'de. 21 Ocak'ta Erol Büyükburç, 22 Ocak'ta Petek Dinçöz Afyon Oruçoğlu Thermal'de. 22 Ocak'ta Coşkun Sabah, Bursa Kervansaray'da. İbrahim Tatlıses ise bütün bayram Uludağ Hotel Grand Yazıcı'da. Fedon 21 Ocak'ta Tropicano Durusu Country Club, 22 Ocak'ta ise Tropicano Büyük Otel'de. Funda Arar, 21 Ocak'ta Çanakkale Kolin'de. Nadide Sultan ve Seda Üren ise bayramda Silivri Klassis'te dönüşümlü olarak çıkacak. Lerzan Mutlu, Büyük Abant Oteli'nde. Ümit Sayın ve Zeynep Dizdar, 21 Ocak'ta Kemer Limra, 22 Ocak'ta ise Belek Atlantis'te. Safiye Soyman, 20 Ocak'ta Antalya Larespark Hotel'de. Hande Yener, 21 Ocak'ta WOW Uludağ Otel'de, Titanic Lara Antalya'da 20 Ocak'ta Serdar Ortaç, 21 Ocak'ta Gülşen, 22 Ocak'ta ise Aşkın Nur Yengi var. Yılmaz Morgül ise Kuşadası Majesty Adakule ve Çeşme Majesty Süzer Hotels Resorts'da bayram galalarında sahne alacak. 

Lezzette lider Sunset Grill Bar 
Çok sık değil ama gittiğim zaman müthiş keyif aldığım yerler arasındadır Sunset Grill Bar. Patron Barış Tansever ve müdür Gazi Akyol on yıldır popülaritesini, kalitesini kaybetmeyen Sunset Grill Bar'ı zirveye taşıyan isimler. Bir kere burada manzara olağanüstü. Boğaz'ın eşsiz güzelliğini seyrederken yediğiniz yemeklere doyamıyorsunuz. Ben genellikle buranın sushi barına takılıyorum. Bu kez de öyle yaptım. Fiyat olarak aynı ayardaki sushi restoranlarına oranla hiç de yüksek değil. Bir de şarapseverler için şarap mönüsü çok zengin. Dünyanın çeşitli bölgelerinden gelen değişik lezzette şaraplar var mahzende. Avustralya'dan Güney Afrika'ya, Şili'den Arjantin'e, Amerika'dan Türkiye'ye kadar. Sunset Grill Bar, özellikle iş çıkışlarında stres atmak için ideal. Sunset, puro tutkunlarına hitap eden zengin koleksiyonuyla da dikkat çekiyor. Cumartesi ve pazar öğlenleri hariç, her zaman hizmet veriyor Sunset Sushi Bar. İsteyene yüzde 20 indirimli take-out imkanı da sunuyor. Öğle yemeklerinde de yüzde 20 indirim uygulayan Sunset'te iş ve özel organizasyonlar için isteğe göre mönü hazırlanabiliyor. Akşam 18.00-20.00 arası Happy Hour zamanı. Happy Hour'da tüm içkiler yüzde 20 indirimli. Sunset Grill Bar, yemeklerinin lezzetini artırmak için kullandığı baharatları da bahçesinde yetiştiriyor. İstanbul'un keyfini dünya standartlarında yaşamak ve tatmak isteyenler, Sunset'te Kaliforniya mutfağının eşsiz yemekleri ile geleneksel Türk mutfağının seçkin örneklerini de bulabilirler. Mutfak şefi Hüseyin Arslan, metrdotel Gazi Akyol, yardımcısı İsmail Gökmen, şef Süleyman Şen, barmen Nebi Süzer, DJ Yener Katırcıoğlu zirvedeki Sunset'in önemli isimleri. Telefon numarası 0212 287 03 57 ve 58. 

Müzik, tiyatro ve film dünyası 
Geçtiğimiz hafta iki tane de film izledim. Biri 'Gönül Yarası', muhteşem. Diğeri ise 'Shall We Dance-Aşka Davet'. Başrolde Richard Gere, Jennifer Lopez, Susan Sarandon gibi dev oyuncuların olduğu film bence vasat. İkisini de İstinye CineMALL'ın rahat koltuklarında seyrettim bu arada. Burhan Öçal ve Pete Namlook'un 'Sultan' serisinin 3'üncü albümü harika. Dört yıllık aradan sonra genç sanatçı Emirkan'ın 'Akşam Güneşi' adlı albümü Orhan Abi'nin Gencebay sahibi olduğu Kervan Plakçılık'tan çıktı. Emirkan'ın yeni imajını ise canım arkadaşım Nermin Çeri gerçekleştirdi. 'Yetişkinlere Özel' Profilo Alışveriş Mekezi Tiyatro Kare'de sahneleniyor. Evet sizlere yine yaşamdan kesitler sunmaya çalıştım. Sevinçleriniz okyanuslar, üzüntüleriniz ise kum tanesi kadar olsun. İyi pazarlar... 

Bayramda el öpecekler 

Artık bayram deyince genelde akla tatil yapmak geliyor. Kimileri de geleneksel bayramları yaşatmaya çalışıyor. Ünlülerin çoğu da eski bayramları seviyor. Hepsi büyükleri ziyaret edip el öpüyor, tatile gitmeyi düşünmüyor. 
Seray Sever Kesin bir plan yapmadım ama bir aksilik olmazsa bu bayram yurt dışına gitmeyi düşünüyorum. Ben her bayram arife gününden annemin evine giderim. Bayramın ilk günü mutlaka ailece sabah kahvaltısı yaparız.Gülben Ergen Bu bayram eşim Mustafa Bey'in gösterisi olduğu için Çin'de olacağım. Bekar olsaydım ailemle birlikte olurdum. Bayram benim için aile ziyareti demektir. Büyüklerime gider, ellerini öper, mezarlık ziyaretinde bulunurum. Sevdiklerime bayram hediyesi almak hoşuma gider.Aysun Kayacı Maldivler'de tanık olduğumuz tsunami felaketi yüzünden bu bayramda bir yere gitmeyi düşünmüyoruz. İstanbul'dayız. Her bayram kendi annemi ve sevgilim Emre'nin annesini mutlaka ziyaret ederiz. Bayramda özel bir kıyafet almam ama büyüklere giderken giydiklerime her zamankinden daha çok özen gösteririm. Annemden harçlık almayı çok severim. Bana çocukluğumdaki bayramları hatırlatır.Kayahan Bu bayram evde olacağız. Bir yere gitmiyoruz. Bayram geleneklerini devam ettirmeye çalışıyorum. Büyüklerin elini öpmeye gidiyorum. Küçüklere harçlık, mendilin içinde lokum veriyorum. Mezarlık ziyaretleri yapıyorum. 

'Muhteşem İkili' People'da 

Bu kez lezzetin zirvedeki adresi Levent People'dayız. Yine iki konuğum var. Sahnelerin 'Muhteşem İkili'si, bana kardeş kadar yakın olan Cenk Eren ve sevgili Nü Nükhet Duru . 
Evet söz onlarda 

NÜKHET DURU 
Lezzetli yemek bana göre Çırağan Sarayı'nın içindeki Lalezar Restaurant, Ulus 29 ve People'da yenir. Benim öyle çok fazla özellikle gittiğim yer yok. Zaten çalışmadığım zamanlar ne gece kulübüne ne de bara giderim. Çırağan Oteli'ni atmosferinden dolayı çok fazla seviyorum. Manzarası, yemeklerinin lezzeti inanılmaz, yalnız eğlencesi o kadar değil... People'da bana göre tüm yemekler enfes. Gazi Ateş'i kutlarım. Yemek yapmayı çok severim. Çok da lezzetli yaparım. Değişik böreklerim vardır, sebze yemekleri, mercimekli salatalar, buğday salatası ve çorbalarım. Tercihim balık, tahıl ve sebze. Türk mutfağı bana çok yakın. Özellikle çikolata ve sütlü tatlılara dayanamam. People'da bitter çikolatalı tartuf ve bademli kek favorim. 

CENK EREN 
En iyi yemek People'da yenir. Marina'nın Bahçesi, Buz Markiz diğer seçeneklerim. People'ın yemekleri harika. Hatta burada yemek yemek ayrıcalık. Evimde de yemek yaparım, üstelik klasik Türk yemekleri. Osmanlı, İtalyan mutfağı ise bana cazip geliyor. People'da deniz mahsulleri salatası, özellikle paella ve güveçte levrek favorilerim. Tatlı olarak tercihim creme brulee.. 



</TEXT>
</DOC>
