<DOC>
<DOCNO> 301936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sonspo17.html </URL>
<DATE> 2004/12/29/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Del Bosque Kupa maçını sahamızda oynamanın avantajını kullanacağız 
</HEADLINE>
<TEXT>

     Beşiktaş Teknik Direktörü Vicente Del Bosque, Türkiye Kupası 3. kademesinde Konyaspor ile İstanbul'da oynayacak olmalarının, kendileri için avantaj olduğunu söyledi. 
     İspanya'da bulunan Vicente Del Bosque, kulübün internet sitesine yaptığı açıklamada, Konyaspor'un, tanıdıkları iyi bir ekip olduğunu belirterek, ''Türkiye Kupası'nda sahamızda oynayacak olmanın avantajını kullanmak istiyoruz. Rakibimizi kesinlikle hafife almıyoruz'' dedi. 
     İspanyol teknik adam, Türkiye Kupası'nda ileri gitmeyi istediklerini vurgulayarak, şunları söyledi 
     ''Bundan önceki rakibimiz Göztepe karşısında çıkan zorlukları düşündüğümüzde, artık hiçbir rakibin kolay almadığını biliyoruz. İnancımızı sahaya yansıttığımızda bir üst tura çok rahat bir şekilde çıkacağımızı düşünüyorum. Bu karşılaşmayla seyircisiz oynama cezamızın, 2. yarının ilk mücadelesi olan Malatyaspor maçına yansımayacak olması da bizi ayrıca mutlu etti.'' 
     
</TEXT>
</DOC>
