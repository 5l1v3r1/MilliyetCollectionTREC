<DOC>
<DOCNO> 306979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/son/sonspo16.html </URL>
<DATE> 2005/01/16/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Galatasaray 80 - Bandırma Banvitspor 75 
</HEADLINE>
<TEXT>

     Türkiye Basketbol Ligi'nde Galatasaray, Bandırma Banvitspor'u 80-75 yendi. 
     Mücadeleye her iki takım da adam adama savunmayla başlarken, Galatasaray özellikle dış atışlarda Burak, Johnson ve Jacobson ile bulduğu sayılarla oyuna ağırlığını koydu. Bandırma Banvitspor'da Ersin ile Banks'in çabalarına karşın ilk periyodu sarı-kırmızılılar, 24-21 önde bitirdi. 
     Düşük bir şut yüzdesiyle oynayan ve ribaundlarda sıkıntı yaşanyan Bandırma Banvitspor karşısında Boddicker, Little ve Burak'ın sayılarıyla üstünlüğünü koruyan Galatasaray, ilk yarıyı 43-35 önde kapadı. 
     Myles ve Ersin ile oyunda dengeyi kormaya çalışan Bandırma Banvitspor'a karşı yine dış şutlarda üstünlük kuran Galatasaray, son çeyreğe de 62-54 üstün girdi. 
     Oldukça çekişmeli geçen 4. periyotta, Myles ve Banks'ın çabaları Bandırma Banvitspor'a yetmezken, Galatasaray ise savunma ribaundlarında yaşadığı sıkıntılara karşın mücadeleden 80-75 galip ayrıldı. 
     
     10 DAKİKA DURAKLAMA 
     Galatasaray-Bandırma Banvitspor mücadelesinin 15. dakikasında hakem Faatih Söylemezoğlu tribünlerden edilen küfürleri gerekçe göstererek maçı durdurdu ve soyunma odasına gitti. Karşılaşma, 10 dakikalık duraklamanının ardından, güvenlik güçlerinin küfür ettikleri belirtilen kişileri salonun dışına çıkarmasıyla yeniden başladı. 
     
     
Salon Ahmet Cömert. Hakemler Fatih Söylemezoğlu xxx, Fatih Aslanoğlu xxx, Rıdvan Ekmekçi xxx. Galatasaray Johnson xxx 24, Jacobson xxx 21, Gökhan xx 9, Burak xx 11, Bodicker xx 10, Little x 3, Cihad x, Umut x 1, Ufuk x 1. Bandırma Banvitspor Atkins xx 9, Ersin xx 17, Radoseviç x 2, Banks xxx 27, Ümit x 4, Myles xx 14, Can x 2, Turgay x. 1. Periyot 24-21. Devre 43-35 Galatasaray lehine. 3. Periyot 62-54. Beş Faulle Çıkan Ersin 39.47 Bandırma Banvitspor . 
     
</TEXT>
</DOC>
