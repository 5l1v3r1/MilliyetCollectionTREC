<DOC>
<DOCNO> 329028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sontur03.html </URL>
<DATE> 2005/03/31/ </DATE>
<TIME> 02.11 </TIME>
<AUTHOR>  </AUTHOR>
<HEADLINE>
Telefon tacizcisini sayısal loto kuponu yakalattı 
</HEADLINE>
<TEXT>

     Şakir GÜREL DHA 

      ORDU'nun Ünye İlçesi'nde 27 yaşındaki Hatice Koyun'u telefonla rahatsız ettiği öne sürülen 34 yaşındaki Hasan Kuru, kadının eşi ve ağabeyi tarafından yakalandı. 
     Ünye İlçesi'nde oturan 2 çocuk annesi Hatice Koyun, bir hafta boyunca evine telefon açıp, kendisini rahatsız ettiğini öne sürdüğü Hasan Kuru'yu eşi 30 yaşındaki Zafer Koyun'a şikayet etti. Zafer Koyun ile kayınbiraderi 35 yaşındaki Ayhan Duman bunun üzerine plan yaptı. 
     Hatice Kuru'nun buluşma yeri olarak verdiği lokantaya, kendisini tanıması için elindeki sayısal loto kuponunu göstererek gelen Hasan Kuru, burada bekleyen Zafer Koyun ile Ayhan Duman tarafından yakalandı. Polise teslim edilen Hasan Kuru, önce kendisine yöneltilen suçlamaları kabul etmedi ardından, "Bir hata yaptım. Çok pişmanım'' dedi. 
     Bekaar olan Hasan Kuru, sevk edildiği nöbetçi mahkeme tarafından tutuksuz yargılanmak üzere serbest bırakıldı. 
     
</TEXT>
</DOC>
