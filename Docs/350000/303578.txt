<DOC>
<DOCNO> 303578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/yasam/yas20.html </URL>
<DATE> 2005/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



Çöp kamyonunun altında can verdi 

OSMAN KARA İstanbul 
Sarıyer Bağlar Mahallesi G-20 Sokak'ta dün 11.00 sıralarında meydana gelen kazada, geri manevra yapan çöp kamyonunun altında kalan İlköğretim 2. sınıf öğrencisi Ayşenur Toptaş, hayatını kaybetti. Ayşenur olay anında, halası Nuray Demir'le birlikte okula gidiyordu. Ayağı kayıp düşünce kendini kurtaramayan Ayşenur'un, anne ve babası hacca gittiği için halasının yanında kaldığı öğrenildi. Kamyon sürücüsü Aykut Yılmaz tutuklandı. 

THY uçağına bomba ihbarı 

ANTALYA DHA 
Türk Hava Yolları'nın Antalya - İstanbul seferini yapacak 425 sefer sayılı yolcu uçağı, bomba ihbarı nedeniyle 1 saat 40 dakika gecikmeli olarak hareket etti. Dün saat 21.00'de 41 yolcusuyla kalkış hazırlığı yapan Airbus 320 tipi uçağa, bomba ihbarı yapıldı. Bunun üzerine uçuş askıya alınarak, uçak aprona çekildi. Yolcuların misafir salonuna alınmasının ardından teknik ekibin yardımıyla uçak arandı. İnceleme sonucunda bomba bulunamadı. 

Polisin burnunun dibinde yaraladılar 

MUSTAFA KURTARAN 
K ğıthane'de, Mizbah Acar 20 , önceki gece saat 22.00 sıralarında 2 kişiyle tartıştı. Çağlayan Polis Merkezi'ne 100 metre mesafede yaşanan olayda silah çeken 2 kişi, kaçan Acar'ın arkasından ateş açtı. Acar, bir ekmek fırınına saklandı. Saldırganlar, işçileri 'Sizi de vururuz' diye tehdit ettikten sonra, saklandığı yerden çıkardıkları Acar'ı dizlerinden vurup kaçtı. Acar'ın durumunun iyi olduğu, saldırganların arandığı bildirildi. 




</TEXT>
</DOC>
