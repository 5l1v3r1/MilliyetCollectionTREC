<DOC>
<DOCNO> 311530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/guncel/gun05.html </URL>
<DATE> 2005/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
H l soruyoruz Neden 
</HEADLINE>
<TEXT>


Abdi İpekçi'yi mezarı başında anan eşi, "26 yıldır 'Neden ' diye soruyoruz" derken Orhan Erinç, "Olayın arkasındaki karanlık güçleri öğrenebilmiş değiliz" diye konuştu 

İSTANBUL Milliyet 

Maçka'daki evinin önünde hain bir suikasta kurban giden Milliyet Genel Yayın Müdürü ve Başyazarı Abdi İpekçi, ölümünün 26. yıldönümünde anıldı. 
Zincirlikuyu Mezarlığı'ndaki kabri başında düzenlenen anma törenine, İpekçi'nin eşi Sibel İpekçi, kızı Nükhet İzet, Türkiye Gazeteciler Cemiyeti Başkanı TGC Orhan Erinç, Milliyet yazarları Derya Sazak, Doğan Heper, Hasan Pulur, Sami Kohen, Nail Güreli ile dostları, meslektaşları ve sevenleri katıldı. 

Yaşasaydı böyle olmazdı 
TGC Başkanı Erinç, törende yaptığı konuşmada, devletin İpekçi suikastına karşı ilgisiz kaldığını belirterek, "Abdi Bey'in öldürülmesi olayının arkasındaki karanlık güçleri maalesef öğrenebilmiş değiliz. Bu nedenle devletin yaklaşımına olan tepkimiz sürüyor" dedi. 
Yeni Türk Ceza Kanunu'nda fikir suçlarının kapsamının genişletildiğini de anımsatan Erinç, şöyle devam etti "Bu değişiklikleri olumlu saymamız mümkün değil. Çünkü bizim geleneksel olarak 'fikir suçu' dediğimiz suçların hem kapsamları genişletildi, hem de tanımları muğlak hale getirildi. Ancak basında bu konuda bir ses yok. Abdi Bey olsaydı böyle mi olurdu " 
Sibel İpekçi de sorular üzerine, "Hiçbir şey değişmedi, 26 yıldır h l neden, niçin sorusunu soruyoruz" diye konuştu. 
Nükhet İzet de, "Evet, bizim için değişen bir şey yok. Ama bu yıl basında çıkan yazılarda hayat hik yesinin çarpıtıldığını gördük" şeklinde konuştu. Anma töreni dualarla son buldu. 




</TEXT>
</DOC>
