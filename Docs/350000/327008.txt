<DOC>
<DOCNO> 327008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/soneko15.html </URL>
<DATE> 2005/03/25/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Castro'dan dolara karşı yeni hamle... 
</HEADLINE>
<TEXT>

     Küba Devlet Başkanı Fidel Castro, ülkesinde kullanılan her iki para birimi olan peso ve Küba Pesosu'nun dolara karşı konvertibl dönüştürülebilir olmaktan çıkarılacağını bildirdi. 
     Castro, televizyondan yayınlanan konuşmasında, 9 Nisan'dan itibaren ülke paralarının serbestçe dolara dönüştürülmesinin kaldırılarak güçlendirileceğini söyledi. 
     Paralarının dolar hariç diğer önemli dövizlerle konvertibl olmayı sürdüreceğini kaydeden Castro, bunun öncesinde yüzde 8 civarında bir revalüasyon değer kazanma gerçekleştirileceğini ifade etti. Castro, doların konvertibl bir para olmaktan çıkarılmasına gerekçe olarak şunları söyledi 
     ''Sürekli değer yitiren ABD Doları'na bağımlı olmayan bir ekonomi oluşturmak için bu kararı almamız zorunludur. Dolar kullanmak her geçen gün daha riskli hale geliyor. Biz kendi kaynaklarımızı, kendi ekonomimizi korumak istiyoruz. Biz yeni bir döneme giriyoruz.'' Castro, geçen yıl da ABD'nin ülkesine karşı uyguladığı ekonomik yaptırımlara cevap olarak ''Yanki parası'' olarak tanımladığı dolarla alışveriş yapılmasını yasaklamıştı. 
     
</TEXT>
</DOC>
