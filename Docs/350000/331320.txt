<DOC>
<DOCNO> 331320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/spor/spo20.html </URL>
<DATE> 2005/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Kare Ası 
</HEADLINE>
<TEXT>


YAKAN TOP Nilay YILMAZ 


Lige verilen ara bitip de, maçlar yeniden başlayınca yazar büyüklerimizin yazılarının içerikleri de farklılık gösterdi. Çoğu yazarımız takımların değerlendirmesini yaparken, Ahmet Çakar, bazı yazarlarımız gibi Federasyon Başkanı Bıçakçı'nın savaş ilan eden kulüp başkanlarını yemekte barıştırmasını yazmış. Ömer Güvenç sevdiği oyuncunun durumuna değinmiş, Gökmen Özdenak tüm iyi niyetiyle takımının en büyük rakibini uyarmış, Selçuk Yula ise rakibi için "Siz kendinize bakın" demiş. İşte size Haftanın Kare Ası 
Ahmet Çakar Havanda su dövüyoruz - Sabah ...Başkan Levent Bıçakcı, lise müdürü gibi... Diğer federasyoncular da baş muavinler Kavga etmiş sınıf başkanları, boyunları bükük suçlu suçlu bakarak müdürün odasına çağırılmışlar. Aslında müdür de ne yapacağını pek bilmiyor. "Bir daha kavga etmeyin" diyor onlar da "Peki" diyorlar, herkes birbirini öpüyor, sözüm ona her şey düzene giriyor... Tıpkı Hababam Sınıfı gibi. Biz de futbolsever olarak bu tiyatroları yiyoruz, daha doğrusu yemiş görünüyoruz... 
Ömer Güvenç Sergen ya oyna, ya bırak - Akşam ...Ben bir Sergen fanatiği olarak Sergen'i 18'in dışında, tribünde, yedek kulübesinde görmek istemiyorum. Ve ben Sergen'e tribünlerin 'Sergen dışarı, Sergen dışarı' diye bağırdığına da şahit olmak hiç istemiyorum... Ve diyorum ki 'Dimdik ayaktayken bırak Sergen.' Yok, 'Ben kalıp yine eski Sergen olup, Beşiktaş'ta oynayacağım' diyorsan ve sözünü tutup eski Sergen olup oynarsan, buna inan en çok ben memnun olurum... 
Gökmen Özdenak Futbolumuzun amatörleri - Star ...Traktörün üstünde Fenerbahçeli Aurelio, Luciano, Tuncay ve Serkan var. Ve Fenerbahçe Kulübü Yönetimi'nden bir tek yetkili kimse bunlara hesap sormuyor... O traktörden düştükleri zaman sakatlanıp hem kendilerini, hem de kulüplerini zarara uğratacaklarını düşünemeyecek kadar sorumsuzca davranabiliyorlar... 
Selçuk Yula Herkes iyiymiş Fener kötüymüş - Pas Fotomaç ...Özhan Canaydın Ne alakası varsa "F.Bahçe'nin 130 trilyon borcu var" derken, Ergun Gürsoy "Federasyonda Fenerli militanlar var" diye ortaya çıktı. Vallahi militan derken neyi ve kimleri kastetti bilmiyorum ama kendilerinde bir cep telefonu için yüzlerce kişinin arasına hem de "hırsızlar" diyerek atlayacak, Eflak-Boğdan dolaylarından gelme nice koçyiğitler olduğunu biliyoruz. Bence G.Saraylı yöneticilerin önce o koçyiğitleri durdurması gerekir... 

İdolü olmayan bir futbolcu en fazla kendisi olabilir. 
Carlos A. Parreira 


Haberiniz var mı 

Ditmar Jakobs, "Dostluk Maçı" kavramının ne anlama geldiğini 1986 senesinde gözler önüne serdi Alman oyuncu, İsviçre'yle yapılan ve kayda değer hiçbir niteliği olmayan maçta, İsviçreli oyun kurucu Perret'ye orta yuvarlağın içinde, ayağını uzatarak öyle bir çelme taktı ki, adamın baldır kemiğini kırdı. 

Off off 
Atay Aktuğ'un sözlerine tepki gösteren F.Bahçe haklıysa 'FUTBOL FB' yazın G.Saray, Trabzonspor veya Beşiktaş haklı diyorsanız 'FUTBOL DİĞER' yazın, Turkcell 3068'e gönderin. 
Ve Gool, TV8 

Diğeri de Venüs'ten 
Trabzon'un yediği 2 golü gördün mü Biri Ay'dan geldi 
Erman Toroğlu Maraton, Lig TV 

Biz nerden bilelim 
Geçen sezon Teknik Direktör Daum'a güvenen ben, bu sezon neden güvenimi yitirdim 
Ziya Şengül - Star 

Ucuza kaçma hocam 
Bu pozisyona faul çalan hakeme ben, "Lisansını bırak, gel sana bi çay-kahve ısmarlayayım" derim. 
Erman Toroğlu - Maraton, Lig TV 

Cumhuriyete gel 
Ziya Şengül Biz burda konuşamıyoruz. Ben söze başlıyorum, sen bir yandan dalıyorsun, ordan Gökmen dalıyor... 
Adnan Aybaba İşte burası cumhuriyettir, demokrasi yapıyoruz biz Ziya Abi 
Telegol, Star 

Hakem dövebilir mi 
Yılmaz, futbolcu dövemezsin... 
Turgay Şeren - Akşam 

O yapar 
Yılmaz Vural Şimdi ben Adem'den bir şey rica edeceğim. Öyle langur lungur konuşmasın 
Erman Toroğlu Ya hocam sen sahada çocuklara langur lungur girdin ama 
Maraton, Lig TV 


Foto-jenerik... 

Geçtiğimiz aylarda yeryüzünün en iyi futbolcusu seçilen Ronaldinho rakip oyuncuyu ekarte ederken... 




</TEXT>
</DOC>
