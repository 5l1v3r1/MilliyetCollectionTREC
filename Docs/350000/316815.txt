<DOC>
<DOCNO> 316815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/dunya/dun02.html </URL>
<DATE> 2005/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşuda adalet skandalı 
</HEADLINE>
<TEXT>


YORGO KIRBAKİ Atina 


Yunanistan'da son bir ayda 30 savcı ve ve h kimin rüşvet aldıkları ileri sürüldü. Yunanistan'ın en yüksek yargı organı Yüksek Mahkeme, söz konusu savcı ve yargıçları soruşturma tamamlanıncaya kadar görevden aldı. Savcı ve h kimler suçlu bulunmaları halinde hem devlet memurluğundan ihraç edilecek hem de 10-20 yıl arasında hapis cezası istemiyle yargılanacaklar. 

Yargıçlara rüşvet iddiası 
Soruşturma çerçevesinde, Atina Asliye Hukuk Mahkemeleri Başkanı Leonidas Stathis'in bir trafik kazası için mahkemeye başvuran bir davacıdan 5 bin euro rüşvet istediği belirlendi. Televizyon ve gazetelerde yayımlanan telefon dinlenmesi sonucu elde edilen ses kayıtlarında savcı ve h kimlerin uyuşturucu kaçakçılarından bile rüşvet aldıkları iddiasını güçlendiren bulgular oluştu. 

Hayat kadınları 
Rüşvet vakalarında bazı din adamlarının "aracı" oldukları ileri sürüldü. Normal şartlarda ağır hapis cezasına çarptırılmaları gereken faillerin, din adamlarının aracılığıyla savcı ve h kimlerle temasa geçtikleri ve verdikleri rüşvet sayesinde beraat bile ettikleri iddia edildi. 
Savcı ve h kimler aleyhindeki suçlamalar sadece rüşvetle sınırlı kalmadı. Bazılarının aleyhinde cinsel tercihleri hakkında da iddialar ortaya atıldı. Bu iddialar arasında cinsel tercihlerini eski SSCB'den gelen hayat kadınlarından yana kullanan ancak, boylarının 1.80'den aşağı olmamasını şart koşan ve bu nedenle ofisinin duvarına cetvel koyan hakim bile bulunuyor. 


</TEXT>
</DOC>
