<DOC>
<DOCNO> 322259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sonspo27.html </URL>
<DATE> 2005/03/09/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Tekrar maçında Beşiktaş-Gençlerbirliği yenişemedi 0-0 
</HEADLINE>
<TEXT>

     Birinci Süper Futbol Ligi'nde oynanan tekrar maçında, Beşiktaş ile Gençlerbirliği 0-0 berabere kaldı. 6 Şubat'ta oynanan ve kural hatası yapılan karşılaşmada Beşiktaş ve Gençlerbirliği 1-1 berabere kalmıştı. 
     Beşiktaş, bu yarıda orta saha ve hücumda etkisiz kalırken, Gençlerbirliği rakibine oranla topa daha çok sahip olup, daha organize bir görüntü çizdi. 
     Karşılaşmanın ilk yarısında iki takım da vasat bir oyun ortaya koydu ve gol pozisyonu üretemedi. 
     11. dakikada Uğur'un ceza alanı dışından kullandığı serbest atışta, kaleci Cordoba yatarak topa sahip oldu. 
     19. dakikada bu kez Ayman'ın ceza alanı dışından kullandığı serbest atışta, top yandan auta çıktı. 
     37. dakikada Pancu'nun yaklaşık 25 metreden kullandığı serbest atışta, top üstten auta gitti. 
     Kalan dakikalarda taraflar pozisyon üretemedi ve ilk 45 dakika 0-0 sonuçlandı. 
     

     
</TEXT>
</DOC>
