<DOC>
<DOCNO> 333659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/soneko01.html </URL>
<DATE> 2005/04/15/ </DATE>
<TIME> 02.03 </TIME>
<AUTHOR>  </AUTHOR>
<HEADLINE>
"2004 İhracat Ödülleri" verildi... 
</HEADLINE>
<TEXT>

     Devlet Bakanı Kürşad Tüzmen, bu yılın 3.5 aylık döneminde tarım ürünleri ihracatının yüzde 27 oranında artış gösterdiğini söyledi. 
     İstanbul İhracatçı Birlikleri İİB Genel Sekreterliği çatısı altında bulunan 6 birliğin geçen yıl en yüksek performans gösteren ihracatçılarına ''2004 İhracat Ödülleri'' verildi. 
     Ödül töreninde konuşan Bakan Tüzmen, GSMH'deki payı git gide azalan tarım ürünlerinin istihdamdaki payının hala yüzde 30'lar seviyesinde bulunduğunu söyledi. 
     Tarım sektörü ihracatında son 2 yılda ciddi trend yakalanmaya başlandığını belirten Tüzmen, ''2004 yılında 5.9 milyar dolar tarım ürünleri ihracatımız var. 2003 yılına göre yüzde 23 arttı. Bu yılın 3.5 aylık döneminde ise geçen yılın aynı dönemine göre tarım ürünleri ihracatı yüzde 27 oranında artış gösterdi'' dedi. 
     Tüzmen, ''Gerçek kahramanlar sizlersiniz. Türkiye ihracatının bu başarıyı sağlamasında siz değerli ihracatçıların katkısı var'' diye konuştu. 
     
     ÖDÜLLER 
     İstanbul İhracatçı Birlikleri Genel Sekreterliği 2004 İhracat Ödülleri'nde birincilik ödülü, İstanbul Gıda Dış Ticaret A.Ş'ye verildi. 
     İkincilik ödülünü Yıldızlı Fındık ve Tarım Ürünleri, üçüncülük ödülünü Procter Gamble Tüketim Mal. San. A.Ş, dördüncülük ödülünü Progıda Tarım Ürünleri, beşincilik ödülünü ise Altınmarka Gıda aldı. 
     İstanbul İhracatçı Birlikleri Genel Sekreterliği Onur Ödülü'ne Özcan Bakır layık görüldü. 
     Özcan Bakır'a ödülünü veren Bakan Tüzmen, ''Ödülü, sektörün Özcan babasına veriyorum, benim için büyük bir onur. Özcan Bey bugüne kadar bize hep örnek oldu'' dedi. 
     İstanbul Hububat, Bakliyat, Yağlı Tohumlar ve Mamulleri İhracatçı Birliği 2004 İhracat Ödülleri'ni, İstanbul Gıda Dış Ticaret A.Ş, Altınmarka Gıda, Belinda Group Inc., İstanbul Ağaç Mamulleri ve Orman Ürünleri İhracatçı Birliği 2004 İhracat Ödülleri'ni ise Procter Gamble Tüketim Mal. San. A.Ş., Ekon Eczacıbaşı Dış Ticaret ve Kartonsan Karton Sanayi aldı. 
     İstanbul Fındık ve Mamulleri İhracatçıları Birliği 2004 İhracat Ödülleri'ne, Yıldızlı Fındık ve Tarım Ürünleri, Progıda Tarım Ürünleri, Cargill Tarım ve Gıda Sanayi, İstanbul İhracatçı Birlikleri Genel Sekreterliği Özel Ödülü'ne İİB bünyesinde yer alan 6 ihracatçı birliği içerisinde en fazla sayıda ülkeye 95 ihracat yapan Pak İhracat A.Ş layık görüldü. 
     İstanbul Yaş Meyve-Sebze ve Mamulleri İhracatçıları Birliği 2004 İhracat Ödülleri, Tat Konserve, Kibar Dış Ticaret, Mey İçki, İstanbul Canlı Hayvan, Su Ürünleri ve Mamulleri İhracatçıları Birliği 2004 İhracat Ödülleri Kemal Balıkçılık, Kocaman Balıkçılık, Dardanel Önentaş Gıda, İstanbul Kuru Meyve ve Mamulleri İhracatçıları Birliği 2004 İhracat Ödülleri'ne de Korhan Pazarlama ve Dış Ticaret, Ak-Ural Tekstil Gıda Metalurji Ürünleri ve Elmas Dış Ticaret'e verildi. 
     
</TEXT>
</DOC>
