<DOC>
<DOCNO> 315513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sontur19.html </URL>
<DATE> 2005/02/15/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Son nefesinde katilin ismini söyledi 
</HEADLINE>
<TEXT>

     Hilmi DUYAR DHA 

      BALIKESİR'in Üçpınar Köyü'nde 28 yaşındaki Nevrettin Sülün, kapısını çalıp kendisini dışarıya çağıran, kişi veya kişilerce bıçaklanarak öldürüldü. Sülün'ün ölmeden önce annesine aynı zamanda uzaktan akrabaları olan katil zanlısının ismini verdi. Jandarma bu kişiyi bulmak için araştırma başlattı. 
     Dün gece saat 23.00 sıralarında annesi Mihriban Sülün ile birlikte oturan Nevrettin Sülün'ün kapısı çalındı. Kapıyı açan Nevrettin Sülün kendisiyle konuşmak isteyen kişi yada kişilerle dışarı çıktı. Aradan uzun süre geçmesine rağmen oğlunun geri dönmediğini gören anne Mihriban Sülün dışarı çıkınca, evinin yakınında oğlunu kanlar içinde yerde yatarken buldu. Nevrettin Sülün, kandisine yardım etmeye çalışan annesi Mihriban Sülün'ün kucağında yaşamını yitirdi. 
     Olay yerinde gelerek soruşturma başlatan jandarma, Nevrettin Sülün'ü öldürenlerin 16 ile başlayan Bursa plakalı beyaz renkli Kartal marka otomobille kaçtığını belirledi. Jandarma otomobilin bulunması için harekete geçti. Nevrettin Sülün son nefesini verirken, annesine kendisini bıçaklayanın aynı köyde oturan ve uzaktan akrabaları olan T.C., olduğunu söyledi. Küçük yaşta kızı alıkoymak, para karşılığı fuhuş yaptırmak suçlarından sabıkası bulunduğu öğrenilen Sülün'ün ismini verdiği bu kişi bulabilmek için jandarma geniş çaplı soruşturma başlattı. 
     
</TEXT>
</DOC>
