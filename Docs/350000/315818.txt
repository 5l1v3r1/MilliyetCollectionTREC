<DOC>
<DOCNO> 315818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sonspo14.html </URL>
<DATE> 2005/02/16/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Beşiktaş'ta sakatlığı geçen Tayfun takımla çalıştı... 
</HEADLINE>
<TEXT>

     Beşiktaş, Gaziantepspor ile oynayacağı lig maçının hazırlıklarını sürdürdü. 
     Teknik Direktör Rıza Çalımbay yönetiminde, BJK Nevzat Demir Tesisleri'nde gerçekleştirilen ve ilk 45 dakikası basına açık olan antrenmanda siyah-beyazlı futbolcular, kondisyon ve yarı sahada pas çalışmasının ardından, çift kale maç oynadı. 
     Antrenmana Gaziantepspor maçında forma giyemeyecek olan ve tedavisi süren Pancu ile sağ kulağında enfeksiyonu bulunan kaleci Ramazan katılmazken, sakatlığı süren Emre Aşık ise takımdan ayrı fizyoterapist eşliğinde çalıştı. 
     Bu arada sakatlığı geçen Tayfun, takımla birlikte antrenmana katıldı. 
     
     GAZİANTEP YOLCULUĞU YARIN 

     Siyah-beyazlılar, 18 Şubat Cuma günü oynayacakları Gaziantepspor maçı için yarın Gaziantep'e gidecek. 
     BJK Nevzat Demir Tesisleri'nde yarın sabah basına kapalı antrenman yapacak olan siyah-beyazlılar, öğleden sonra özel uçakla Sabiha Gökçen Havalimanı'ndan Gaziantep'e hareket edecek. 
     
</TEXT>
</DOC>
