<DOC>
<DOCNO> 315386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/soneko09.html </URL>
<DATE> 2005/02/15/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Migros, Rabobank'tan 20 milyon dolarlık kredi aldı... 
</HEADLINE>
<TEXT>

     Migros, Rabobank'tan 20 milyon dolar tutarında kredi aldı. 
     Migros'tan Borsa'ya gönderilen açıklamada, şirketin yüzde 50 oranında ortağı olduğu Rusya Federasyonu'nda yerleşik Ramenka şirketinin yatırımlarında kullanmak üzere Cooperatieve Centrale Raiffeisen Boerenleenbank B.A.'dan Rabobank 20 milyon dolar tutarında 5 yıl vadeli kredi alındığı bildirildi. 
     Ayrıca şirketin dünkü Yönetim Kurulu toplantısında, Ramenko'nun yatırımlarında kullanmak üzere ABN Amro Bank'tan alacağı 40 milyon dolar tutarındaki krediye teminat sağlamak amacıyla, şirket tarafından imzalanacak her türlü anlaşmanın ve bu kapsamda IFC ile imzalanacak olan feragat mektubunun kabul edilmesine ve söz konusu anlaşmaların imzalanması dahil, şirket adına bu konuyla ilgili her türlü işlemi yürütmeye, gerçekleştirmeye, kabule ve onaya şirket imza sirkülerine uygun olarak Ömer Bozer ve Aziz Bulgu'ya yetki verilmesi kararlaştırıldı. 
     
</TEXT>
</DOC>
