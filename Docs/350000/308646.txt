<DOC>
<DOCNO> 308646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/soneko04.html </URL>
<DATE> 2005/01/23/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Suriyelilerin YTL şaşkınlığı 
</HEADLINE>
<TEXT>

     Reşit ÇELEBİOĞLU DHA 

      KURBAN Bayramı nedeniyle yatalı bayramlaşma' için Kilis'teki akrabalarını ziyarete gelen Suriyeliler, ilk kez gördükleri Yeni Türk Lirası'nın YTL şaşkınlığını yaşadı. Alışveriş yapan Suriyeliler, daha önceden bildikleri Türk Lirası'nı tercih etti. 
     Akrabalarıyla bayramlaşmak için önceki gün 48 saatliğine Öncüpınar Sınır Kapısı'ndan geçerek Kilis'e gelen binlerce Suriyeli, dün akrabalarıyla hasret giderdikten sonra çarşı pazar dolaşarak alışveriş yaptı. Suriyeliler, alışveriş sırasında YTL şaşkınlığı yaşadı. İlk kez gördükleri yeni YTL'yi bilmeyen Suriyeliler, Türk Lirası ile pazarlık yapmayı tercih etti. YTL'yi hiç görmediğini belirten bir Suriyeli, "Biz yeni paranızı duymuştuk ama bilmiyorduk. Kafamız karıştı, bu nedenle daha önceden bildiğimiz Türk Lirası ise hesap ve alış veriş yapmayı tercih ediyoruz'' dedi. 
     
     SOKAKLAR PAZAR YERİ GİBİ 
     Bayram alış verişi nedeniyle Kilis'in sokakları pazar yerine döndü. Suriyeliler mal satmak isteyen esnaf tezgahlarını sokakları kurdu. Sabahın erken saatlerinde kendilerini sokaklara atan Suriyeliler, halı, battaniye ve çelik tencereye rağbet etti. Bu arada akrabalarına ulaşamayan komşu ülkenin vatandaşları ise Kilis Valiliği tarafından gösterilen misafirhanelerde geceyi geçirdi. 
     
</TEXT>
</DOC>
