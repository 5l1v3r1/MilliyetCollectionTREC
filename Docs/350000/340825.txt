<DOC>
<DOCNO> 340825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/yasam/yas08.html </URL>
<DATE> 2005/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Batı Avrupa donacak 
</HEADLINE>
<TEXT>


Sıcak su akıntısı Gulf Stream'in akışı yavaşladı. Bu, Batı Avrupa'nın yeni bir buzul çağına girmesine neden olacak 

DIŞ HABERLER SERVİSİ 

Grönland Denizi'ndeki soğuk su kitlelerinin ağırlaşarak denizin 3 bin metre kadar altına inmesini, böylece üstten akan ılık suyun Batı Avrupa'yı ısıtmasını sağlayan mekanizma, küresel ısınma nedeniyle eski gücünün dörtte üçünü yitirdi. Bu mekanizmanın etkinliğini yitirmesiyle Gulf Stream'in yavaşlayabileceği ve önümüzdeki yıllarda Batı Avrupa'da çok büyük sıcaklık düşüşü yaşanabileceği belirtildi. 
Cambridge Üniversitesi'nden okyanusbilimci Peter Wadhams, yakın zaman öncesine kadan Grönland Denizi'nin yüzeyindeki soğuk suyun sütunlar halinde deniz yatağına kadar indiğine tanık olunduğunu, şimdi ise bu mekanizmanın büyük ölçüde yok olduğunu söyledi. Wadhams, "Soğuk su dibe battığında, yerini güneyden gelen ılık su alıyordu, bu da mekanizmanın devamını sağlıyordu. Bu mekanizmanın yavaşlaması, Avrupa'ya daha az sıcaklığın ulaşması anlamına gelecek" dedi. 



</TEXT>
</DOC>
