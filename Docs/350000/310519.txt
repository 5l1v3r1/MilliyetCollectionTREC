<DOC>
<DOCNO> 310519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/soneko08.html </URL>
<DATE> 2005/01/29/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Bill Gates doların düşüşünün süreceğini tahmin ediyor... 
</HEADLINE>
<TEXT>

     Microsoft'un kurucusu ve ''dünyanın en zengin adamı'' Bill Gates, ABD Doları'nın önemli paralar karşısındaki gerileyişinin süreceği tahmininde bulundu. 
     Gates, Dünya Ekonomik Forumu toplantıları için bulunduğu İsviçre'nin Davos kentinde basın mensuplarının sorusu üzerine ''dolar düşmeye devam edecek, bu konuda kuşku yok'' dedi. 
     ABD Doları'nın gerileyişi dünya ekonomisinin dengeleri üzerindeki olası olumsuz etkilerinden dolayı, ABD dışındaki ülkelerde tedirginlik yaratıyor. 
     Avrupa iş dünyasında, Avrupa ihraç mallarının göreli fiyatlarını yükselterek Avrupa'nın rekabet gücünü azalttığı gerekçesiyle ABD yönetiminin doların düşüşüne kasten göz yumduğu kuşkuları dillendiriliyor. 
     
</TEXT>
</DOC>
