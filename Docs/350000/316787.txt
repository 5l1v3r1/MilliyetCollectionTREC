<DOC>
<DOCNO> 316787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sontur30.html </URL>
<DATE> 2005/02/19/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Gelin arabasından kapkaç 
</HEADLINE>
<TEXT>

     Kırmızı ışıkta bekleyen gelin arabasından ''bahşiş alma'' bahanesiyle camlarını açtıran 2 kişi, gelin ve damada ait çanta ve ziynet eşyalarını çalarak kaçtı. 
     Çankaya Belediyesi Vedat Dalokay Nikah Salonu'ndaki düğünün ardından beraberlerindeki ziynet eşyalarıyla gelin arabasına binen genç çift, kırmızı ışıkta beklerken yanlarına gelen Serkan D. 15 ile Yunus Emre K.'nin 16 ''bahşiş istemeleri'' üzerine aracın camlarını açtı. 
     Arabanın camlarının açılmasını fırsat bilen hırsızlar, araçtaki çanta ve ziynet eşyalarını çalarak kaçtı. 
     Olayın ardından geniş çaplı araştırma başlatan polis, 2 hırsızla birlikte çalınan çanta ve ziynet eşyalarını ele geçirdi. 
     Serkan D. ile Yunus Emre K., gözaltına alınarak karakola götürüldü. 
     
</TEXT>
</DOC>
