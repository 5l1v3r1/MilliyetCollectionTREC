<DOC>
<DOCNO> 320587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/spor/spo15.html </URL>
<DATE> 2005/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Suçlulara af yok 

İNGİLTERE'DE Manchester United'in yedek oyuncusu Mads Timm ve eski oyuncusu Callum Flanagan, hapis cezasına çarptırıldı. 20 yaşındaki Timm ve 19 yaşındaki Flanagan'ın idman çıkışı yaptıkları yarış sırasında kaza yaparak iki kişiyi yaralamaları üzerine yerel mahkeme Timm'e 12, Flanagan'a ise 8 ay hapis cezası verirken, ehliyetlere de üç yıl el koydu. 

Şahin'den garanti 

ATATÜRK Olimpiyat Stadı'nda yapılacak Şampiyonlar Ligi final maçının hazırlıkları konusunda Devlet Bakanı ve Başbakan Yardımcısı Mehmet Ali Şahin ile UEFA yetkilileri dün İstanbul'da bir araya geldi. Şahin, "UEFA yetkililerine hükümet olarak final maçından yüz akıyla çıkacağımızı söyledik" dedi. 

Gaziantep rövanşa kilitlendi 

LİGDE kötü günler geçiren, kupadan da elenen Gaziantepspor, pazar günü bu kez evinde ağırlayacağı Trabzonspor maçına kilitlendi. Ara vermeden çalışmalara başlayan Kırmızı - Siyahlılar'da sakat Mehmet Çoğum ile Bekir idmana katılmadı. Teknik Direktör Nurullah Sağlam, "Tek hedef galibiyet. Kazanmak için her şeyi yapacağız" dedi. 

Giray Bulak Mesaj alındı 

LİGDE son üç haftada 8 puan kaybeden Denizlispor, Türkiye Kupası'nda yarı final biletini alarak moral buldu. Teknik Direktör Giray Bulak, "Ligde görmediğimiz tribün desteğinin bu maçta verilmesi sevincimizi ikiye katladı. Demek ki taraftar bizden kupa şampiyonluğu istiyor. Mesaj alınmıştır" diye konuştu. 

Stoklar eriyecek 

İZMİR'DE 11-21 Ağustos tarihlerinde yapılacak UNIVERSIADE 2005'te yaklaşık 300 bin ton gıda tüketilecek. İzmir Büyükşehir Belediyesi Genel Sekreter Yardımcısı Gül Şener, 170 ülkeden 8 bin dolayında sporcu ve teknik adamın katılacağı oyunlar için toplam 57 milyon 345 bin Avro'luk bütçe öngürüldüğünü, her gün 30 bin öğün yemek verileceğini açıkladı. 

Filede dün 

Anadolu İht. - İst.Em.Bankası 0 - 3 


</TEXT>
</DOC>
