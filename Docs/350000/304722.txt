<DOC>
<DOCNO> 304722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sontur19.html </URL>
<DATE> 2005/01/08/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Eğitim-Sen'den meclis ve YÖK'e "öğreci affı çağrısı" 
</HEADLINE>
<TEXT>

     Eğitim-Sen, yükseköğrenim hakkından tekrar yararlanmak isteyen gençler için YÖK ile TBMM'de grubu bulunan CHP ve AK Parti'ye ''bir an önce öğrenci affı çıkarılması yönünde çalışma başlatmaları'' çağrısında bulundu. 
     Eğitim-Sen'den yapılan yazılı açıklamada, eğitim hakkının bir parçası olarak değerlendirilen öğrenci affı konusunda bir çok gencin uzun süredir beklenti içinde olduğu belirtildi. 
     Açıklamada, şunlar kaydedildi 
     ''Yükseköğretim hakkını elde etmiş, ancak çeşitli nedenlerle bu hakkı kullanmaktan yoksun bırakılmış binlerce gencimizin mağduriyetinin bir an önce giderilmesi gerekmektedir. Yükseköğretim sisteminin işleyişini bozan, öğrenci aflarıyla eğitim haklarını yeniden kazanan binlerce üniversite öğrencisi değil, sistemin işleyiş mekanizmasındaki yanlışlıklardır. 
     Eğitim-Sen olarak, YÖK'e, CHP'ye ve AKP'ye çağrımızdır, yükseköğretim hakkından tekrar yararlanmak isteyen gençlerimizin, gelecekleri ile yakından ilgili olan öğrenci affı bir an önce çıkarılmalı ve mağduriyet giderilmelidir.'' 
     
</TEXT>
</DOC>
