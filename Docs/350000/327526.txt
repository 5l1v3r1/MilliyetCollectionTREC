<DOC>
<DOCNO> 327526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/yazar/pulur.html </URL>
<DATE> 2005/03/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kedi-Fare davası... 
</HEADLINE>
<TEXT>


ANLAŞILDI, Başbakan Erdoğan, hayvanlı karikatürleri sevmiyor. Önce kendisini "kedi"ye benzeten Musa Kart'ı dava etti, tazminat kazandı şimdi "Penguen" dergisine dava açtı. Onlar da Başbakan'ı, "Tayyipler lemi" diye fil'e, deve'ye, ördek'e benzetmişler. 

MUSA Kart'ın mahk miyetinden sonra, Sevgili Altan Öymen, Ratip Tahir Burak'ın eski bir karikatürünü ortaya çıkardı. Ratip Tahir de, 1950'li yıllarda Başbakan Menderes'i "kedi"ye benzetmiş, fakat hakkında dava açılmamış.... 
Bu karikatürü görünce aklımıza "kedi-fare" davası geldi, 1960'tan önce böyle bir dava vardı ama, neydi 
İnsan aklını bir şeye takmayagörsün arıyor, tarıyor, sonunda buluyor. 
Davayı, rahmetli arkadaşımız ve meslektaşımız Metin Toker'in "İsmet Paşa'yla 10 Yıl" kitaplarının birinci cildinde bulduk. 

YIL 1955, Demokrat Parti grubunda, yerel seçimlerin ertelenmesine karşı olan milletvekilleri gürültü çıkarıyor, hükümete tavır koyuyorlar, Menderes toplantıda yok 
Metin Toker, o gece Demokrat Parti Ağrı Milletvekili Kasım Küfrevi'ye Ankara Palas'ta rastlıyor Küfrevi gülüyor 
"Kedi yok ya, fareler cirit atıyor Hele bir gelsin, hepsi kaçacak delik ararlar " 
"Fareler" dediği milletvekilleri, "kedi" ise Menderes... 
O hafta çıkan "Akis" dergisinde "D.P. Nihayet kımıldayan grup" başlığının altındaki yazı bu cümleyle başlıyor 
"Kedi yok ya, fareler cirit atıyor " 
Bir hafta sonra Menderes İstanbul'dan geliyor, Küfrevi'nin dediği çıkıyor, DP grubunda cirit atan fareler, kedi gelince kaçacak delil arıyorlar. 

Ama bu "kedi-fare" benzetmesi, Menderes'i çok kızdırmıştır. Kasım Küfrevi, Metin Toker'i buluşmalarını kimse görmesin diye bir kitapçıya çağırır. Güya ikisi de kitap bakacaklardır. Yan yana gelince Küfrevi fısıldar 
"Adnan Bey Menderes seni tutuklatacak, savcıya emir vermiş, tedbirli ol " 

ASIL hedef Metin Toker'dir, fakat derginin sahibi olduğundan ona dokunamazlar. Yazı İşleri Müdürü Cüneyt Arcayürek'i çağırır, ifadesini alır ve mahkeme kararıyla tutuklatırlar. 

AHH Cüneyt Arcayürek "Yazıyı ben yazmadım " dese, çünkü istenilen İsmet Paşa'nın damadını içeri atmaktır. 
Cüneyt Arcayürek "Hayır, ben yazdım " deyince, Ankara Cezaevi'nin Hilton koğuşunda ikamete mecbur edilir, yani tutuklanır. 
Mahkeme, Cüneyt Arcayürek'i 6 ay hapse, Metin Toker'i de para cezasına mahk m eder, karar Yargıtay'da bozulur, ikisi de beraat eder ama, davaya bakan Yargıtay dairesinin başkanı Baha Arkın da emekliye sevk edilir. 

MENDERES istediğini elde edememiştir. 
Oysa Meclis kürsüsünden nasıl da esip gürlemiştir. Hem de dava devam ederken, Cüneyt Arcayürek hapisteyken 
"İstediğinizi yazarsınız, fakat biz muhterem heyete sıçan dedirtmeyeceğiz. Eğer derseniz, o vakit de sizi, kedi gibi kulağınızdan tutarlar, sıçan deliğine tıkarlar." 
Cüneyt Arcayürek, son çıkan kitabında x o günleri anlatırken "Tutuklama sebebim daha da komikti " der 
"Bir daha suç işlememe engel olmak için " 
Sanki Cüneyt Arcayürek, elinde tabanca sokak ortasında adam öldüren bir katil, bir daha aynı suçu işlemesini engellemek için hapsedilmişti. 

Evet, o günlerden bugünlere geldik, bakalım "1 Nisan"dan sonra yeni Ceza Yasası'yla nerelere gideceğiz 
- 
x Bir Zamanlar Ankara Bilgi Yayınları 



</TEXT>
</DOC>
