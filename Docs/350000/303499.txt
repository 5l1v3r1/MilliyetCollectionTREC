<DOC>
<DOCNO> 303499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sonyas11.html </URL>
<DATE> 2005/01/04/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
96'lık manken güzellik ürünleri tanıtacak 
</HEADLINE>
<TEXT>

     İngiltere'de bir güzellik ürününün tanıtımını 96 yaşındaki manken yapacak. 
     Dove firmasından yapılan açıklamada, ''Londralı Irene Sinclair adlı mankenin yakında basına tanıtılacağı, fotoğraflarının İngiltere ve tüm dünyadaki panolarda yerini alacağı'' belirtildi. 
     Yaşlı manken Sinclair, ''Bu kampanyaya yaşlı insanları temsil etmek ve bizim gibilerin de hala çok şey yapabileceğini, eskimediğimizi göstermek için katıldım. Hayatımda hiç güzel olmadım ama şimdi kendimi güzel hissediyorum'' dedi. 
     Dove firması Ürün Bölümü Başkanı Abigail Storms da ''Kampanyanın amacının medyadaki basmakalıp görüntüler dışında, güzelliğin daha gerçekçi ve geniş bir tanımını yapmak olduğunu'' söyledi. 
     Firmanın yaptığı araştırma, 8-13 yaş arasındaki İngiliz kızların yüzde 97'sinin yaşlı kadınların güzel olamayacağı kanısında olduklarını ortaya koydu. 
     
</TEXT>
</DOC>
