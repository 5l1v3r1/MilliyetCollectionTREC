<DOC>
<DOCNO> 335362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/guncel/gun02.html </URL>
<DATE> 2005/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Müzesi'nde 'büyük buluşma' 
</HEADLINE>
<TEXT>


'Türkler' sergisinin 2 mimarı, Sabancı Müzesi'nde bir araya geldi. 2003 yılında göreve başlayan Nazan Ölçer ile 41 yılını Topkapı Sarayı'na veren Filiz Çağman artık birlikte çalışacak 

Şakir Aydın 

Londra'da büyük ilgi gören "Türkler Bin Yılın Yolculuğu" sergisinin 2 mimarının yolu Sabancı Müzesi'nde kesişti. 25 yıl sürdürdüğü Türk ve İslam Eserleri Müzesi Müdürlüğü görevinden 2003'te ayrılarak Sabancı Müzesi Müdürlüğü görevine başlayan Nazan Ölçer'in ardından, 41 yılını Topkapı Sarayı'na veren Filiz Çağman da aynı müzeye danışman oldu. 

Sergiye müsait değil 
Topkapı Sarayı Müzesi Müdürlüğü görevinden şubatta emekli olan Çağman, yeni görevinde Türkiye'ye kolay kolay gelmeyecek sergileri müzesine taşımayı amaçladığını ve bunda da en büyük destekçisinin birlikte birçok çalışmaya imza attıkları Ölçer olduğunu belirtti. 
Sakıp Sabancı Müzesi'nde uzun vadeli projeler yaratmanın daha kolay olacağını söyleyen Çağman, "Devlet müzelerinde bunu yapmak çok daha zor. Çünkü bürokratik engeller çok fazla ve imk nlarda kısıtlı. Üstelik Topkapı Sarayı müze olarak inşa edilmiş bir yer değil, tarihi bir mek n" dedi. 
Topkapı Sarayı'nda eserleri koruyacak bir iklim sisteminin olmamasının büyük problem olduğunu vurgulayan Çağman, şöyle devam etti "Oradaki ısı ve ışık sistemleri sadece içerideki eserlere uygun. Bu yüzden dışarıdan getirtilecek bir serginin Topkapı Sarayı Müzesi'nde sergilenmesi çok zor. Burada istediğimiz projeleri daha rahat yapabileceğiz. Devlette çalışırken bu mümkün olmuyor. Değişen hükümetlerle, gerçekleştirilen projeler de değişiyor." 
Genç bir kuruma devlet tecrübesini taşıdıklarını dile getiren Ölçer de sanatseverleri şaşırtacak projelere imza atacaklarını belirtti. 
Müzecilikte kadronun çok önemli olduğunu, ancak Türkiye'de bu yönde eğitim veren bir kurumun olmadığını açıklayan Ölçer "Niyetimiz bu misyonu üstlenmek ve üniversiteyle birlikte bunun eğitimini vermek" diye konuştu. Sabancı Üniversitesi Rektörü Prof. Dr. Tosun Terzioğlu da, Filiz Çağman ve Nazan Ölçer'in "Türkler Bin Yılın Yolculuğu" gibi önemli bir sergiyi hazırladıklarını anımsatarak, "İnanıyorum ki, Sakıp Sabancı Müzesi çok yakında hepimizi şaşırtacak benzer etkinliklere ev sahipliği yapacak" ifadesini kullandı. 

'Eğitim vereceğiz' 

Çağman ile birlikte sanatseverleri şaşırtacak projelere imza atarak bir numara olmayı hedeflediklerini belirten Ölçer, "Müze açmak demek sadece bir koleksiyonu alıp sergilemek demek değildir. Müzecilikte kadro çok önemli ama Türkiye'de bunun eğitimini veren bir kurum şu anda yok. Bizim niyetimiz bu misyonu üstlenmek ve üniversiteyle birlikte bunun eğitimini vermek" dedi. 


</TEXT>
</DOC>
