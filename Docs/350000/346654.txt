<DOC>
<DOCNO> 346654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sondun09.html </URL>
<DATE> 2005/05/28/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Rice'ın konuşması sırasında "Ebu Garib" protestosu... 
</HEADLINE>
<TEXT>

     ABD Dışişleri Bakanı Condoleezza Rice’ın konuşması sırasında, 4 kişi Irak’ın başkenti Bağdat’taki Ebu Garib cezaevinde Iraklı mahkumlara yönelik işkence ve kötü muameleyi protesto etti. 
     San Francisco kentinde bir toplantı salonunda geniş güvenlik önlemleri altında konuşan Rice’ın sözleri, tıpkı Iraklı mahkumlar gibi başlarında siyah kukuletalı elbiseler giymiş, elleri elektrik telleriyle bağlanmış üçü kadın biri erkek dört protestocu tarafından kesildi. 
     Rice’ın Bush yönetimindeki Amerikan dış politikasından bahsettiği sırada aniden ayağa kalkan protestocular, "İşkenceyi durdurun. 
     Cinayetleri durdurun. ABD, Irak’tan defol" diye bağırmaya başladı. 
     Polisin toplantı salonundan dışarı çıkardığı protestoculardan Medea Benjamin, yaklaşık bir buçuk saat polis gözetiminde kaldıktan sonra serbest bırakıldığını söyledi. 
     
</TEXT>
</DOC>
