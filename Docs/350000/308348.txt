<DOC>
<DOCNO> 308348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/guncel/gun90.html </URL>
<DATE> 2005/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Tiplemeler .. 
Komşu Tiplemeleri 

1 Canciğergiller Gün içinde aile bireylerini görme ve muhatap olma süreniz ne ise bu gruba ait komşularla da görüşme süreniz odur. Zamanla kendini aileden biri zannetmeye başlayan bu tipler, ancak gece olunca, uyku münasebetiyle bir evleri olduğunu hatırlar ve gitmeyi akıl ederler. Kendilerine ait zil çalma stili olan bu grubun, stillerini fark ederek evde yokmuş numarasıyla kurtulunabilir. 
2 Kalmamışgiller "Komşu komşunun külüne muhtaçtır" sözünü fazla ciddiye alan bu grup, elinde hiçbir malzeme olmadan sushi yapabilecek malzemeyi komşulardan temin edebilir. Utanma duygusu olmayan bu grup zaman zaman istedikleri şeylerle sizi hayrete düşürebilir Şampuan, tıraş bıçağı vb... "Kalmamış" ya da "nerede olduğunu bilmiyorum" gibi anahtar kelimelerle kurtulmak mümkündür... 
3 Stereogiller "Ev alma, komşu al" sözünün önemini bu grupla karşılaştığınızda anlarsınız. Çılgın gençlerden ya da işitme problemi olan insanlardan oluşan bu grup dinlediği şeyi size de dayatır. Oturduğunuz odayı değiştirme ya da polis çağırma, kurtuluş için etkili metotlardır... 
4 Paylaşgiller "Komşuluk Hakkı" sözünün gazıyla evlerinde olan her şeyi sizlere de ikram eden bu grup, zamanla mahcubiyet duygunuzu kamçılar, ve sizi de paylaşımcı olmaya mecbur kılar. Etrafa dağıttıkları tabak çanakları alamamaları paylaşgilleri zora sokar. Bu gruptan kaçış yoktur. Kurtulaman .. 
5 Zararsızgiller Diğer dört grup tarafından kınanan bu gruptakiler, apartman toplantıları ya da asansör diyaloglarıyla komşuluk görevlerini yerine getirirler. Bu tip yazıları da ancak diğer gruplardan bunalan bir zararsızgil yazar... 

Müzikal O 
"Sezen Aksu beni müzikal ben ile tanıştırdı..." b b 
</TEXT>
</DOC>
