<DOC>
<DOCNO> 310183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sondun23.html </URL>
<DATE> 2005/01/28/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
'Çatlak', şiddet düşkünü çıktı 
</HEADLINE>
<TEXT>

     Hilal YILMAZ LONDRA, DHA 

      IRAK'taki 'Ali Baba Operasyonu' sırasında mahkumlara yapılan işkenceleri çektiği fotoğraflarla belgeleyen İngiliz asker, mahkeme tarafından 'şiddete haz duymakla' suçlandı. 
     Almanya'daki Osnabrücken İngiliz askeri üssünde süren mahkemede, Irak'taki sivillere işkence yapıldığını gösteren 22 adet fotoğrafın sahibi Gary Bartlam'a 'psikolojik bozuklukları' olduğu söylendi. Mahkeme, Bartlam'ı şiddetten zevk almakla suçlayıp bir psikiyatri uzmanına görünmesini tavsiye etti. İngiliz basını habere geniş yer ayırırken, işkenceden yargılanan askerkerle aynı birlikten olan Gary Bartlam'ı 'çatlak' olarak tanımladı. 
     İngiliz askerlerin bir yardım kampının deposundan yiyecek çalan Iraklı sivillere yaptığı işkenceyi belgeleyen 22 fotoğraf geçtiğimiz aylarda basına yansımış ve İngiltere'yi karıştırmıştı. Fotoğraflarda, sivillerin birbirleriyle cinsel ilişkiye girmeye zorlandığı ve fiziksel işkenceye maruz kaldığı görülüyordu. 
     Osnabrück'ta 10 Ocak'ta başlayan davada, fotoğrafları çeken Bartlam 20 ile birlikte Daniel Kenyon 33 , Mark Cooley 25 ve Darren Larkin 30 adlı İngiliz askerler de işkence ve cinsel saldırı suçlarından yargılanıyor. 
     
</TEXT>
</DOC>
