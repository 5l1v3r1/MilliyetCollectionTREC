<DOC>
<DOCNO> 342338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sontur40.html </URL>
<DATE> 2005/05/13/ </DATE>
<TIME> 20.55 </TIME>
<AUTHOR>  </AUTHOR>
<HEADLINE>
Bakan Akşit taburcu oldu... 
</HEADLINE>
<TEXT>

     Devlet Bakanı Güldal Akşit, burkulan ayağının tedavi edilmesinin ardından İstanbul Ortopedi Merkezi’nden taburcu edildi. 
     Ayağı sargıya alınan Akşit, sağlık merkezindeki personele teşekkür etti. Akşit, makam aracının yanına, koluna giren korumaları ve hemşirelerin yardımıyla gitti. 
     Gazetecilerin soruları üzerine Bakan Akşit, burkulmanın, Üsküdar Paşakapısı Kadın Kapalı Ceza İnfaz Kurumu’nu ziyareti sırasında meydana geldiğini belirterek, "Kadınların topukları malum. Herkesin başına gelen benim de başıma geldi" dedi. 
     Akşit, bir çukura girmesi sonucu burkulan sol ayağının daha önce de burkulduğunu ifade ederek, bu ayağındaki bağların güçsüzleştiğini anlattı. 
     Gazetecilere ilgilerinden dolayı teşekkür eden Akşit, olayın magazinleştirilmemesini istedi. 
     Güldal Akşit’in tedavisine, Ankara’daki bir hastanede devam edileceği belirtildi. 
     
</TEXT>
</DOC>
