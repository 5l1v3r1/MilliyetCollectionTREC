<DOC>
<DOCNO> 318120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/yazar/akyol.html </URL>
<DATE> 2005/02/24/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kokoreç için 'derogasyon' 
</HEADLINE>
<TEXT>


AVRUPA Birliği için başmüzakereci birkaç gün, en fazla on gün içinde tayin ediliyor. Öne çıkan isim Ali Babacan... 
Hem Başbakan Erdoğan'ın hem Dışişleri Bakanı Gül'ün Babacan'ı çok takdir ettiğini biliyorum. İkisinden de, başka vesilelerle, Babacan hakkında takdir dolu sözler dinlemişimdir. 
Başmüzakerecilik konusunda şu anda öne çıkan ismin Babacan olmasının sebebi, sırf bu takdir duyguları değil. 
TÜSİAD, Dışişleri eski Müsteşarı, Roma Büyükelçisi Uğur Ziyal'ı uygun buluyor. Uğur Ziyal, PKK ile mücadele, Kıbrıs, Irak krizi gibi konularda yeteneğini ispatlamış çok değerli bir diplomat... Başbakan ve Dışişleri Bakanı'nın da çok beğendiği bir isim... 
Fakat başmüzakerecinin 'politikacı' olması fikri ağır basıyor, o zaman da Ali Babacan öne çıkıyor. 

EVVELA, hükümet atama konusunda gecikme olmadığı, yakında atanacak başmüzakerecinin hazırlanmak için yeterli zamanının bulunduğu görüşünde. 
Başmüzakerecinin neden politikacı olması gerektiğini bana şöyle anlattılar 
"Müzakerelerin hem dışa, hem içe dönük yönü var. Başmüzakereci olarak atanacak bir bürokrat, değişik bakanlıkları ilgilendiren konularda karar alma ve uygulama zorluklarıyla karşılaşır. Bürokrasinin çeşitli kesimleri arasında çıkacak görüş ayrılıklarını bakanlar ve başbakan düzeyinde halletmek ihtiyacı doğar. Bu da işleri yavaşlatır, etkinliği zayıflatır." 
Başmüzakerecinin iyi dil bilmesi ve "ekonomiye h kim olması" da isteniyor. Tabii bir de Başbakan ve Dışişleri Bakanı ile hem "ruhi yakınlık" hem "beraber çalışma tecrübesi"nin olması... 
Dinlediğim bu özellikler Babacan'ı tarif ediyor. 

BABACAN genç yaşına rağmen, iç ve dış piyasalara ve kurumlara güven veren başarılı bir Hazine bakanı... İki görevi birden mi götürecek, Hazine'ye başka bir bakan mı atanacak Yeni bakan atanacaksa kısa sürede aynı güveni oluşturabilir mi Babacan'ın "iki şapkalı" olması, iki görevi birlikte yürütmesi etkinlik azalmasına, hatta takvim çatışmalarına yol açmaz mı Tek tereddüt bu. 
Ama tereddüt çok büyük değil. Babacan'dan başkası sürpriz olur. 
AB yolunun en zor kısmı bu "müzakereler" safhası... Hem siyaseten hem kültürce canımızı çok sıkacak zorluklarla karşılaşacağız 
AB'nin nimetini bekleyerek destek veren kesimler yarın AB'nin "disiplini" ile karşılaşınca tepki duyacak, sokaklara dökülecek hatta 
İspanyollar bizim liderlere anlatıyor "Bize ot söktürdüler Bu böyle bir yol". 
Nerelere kadar müzakere ediliyor bakın İsveçliler dudak altına tütün gibi bir madde koyarlarmış, bir tür enfiye gibi... Müzakerelerde bunun için "derogasyon" yani 'istisna' almışlar, "bu bizim milli özelliğimiz" diye 
Biz de temiz olmak şartıyla "kokoreç ve işkembe çorbası" için 'istisna' alabiliriz 
Tarım... Ermeni meselesi... Oralarda kan gövdeyi götürecek Başmüzakereci ile Dışişleri'nin kol kola, omuz omuza, sırt sırta verip çalışması gerekecek. Bu da Babacan'ı işaret ediyor. 



</TEXT>
</DOC>
