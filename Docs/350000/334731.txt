<DOC>
<DOCNO> 334731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sondun22.html </URL>
<DATE> 2005/04/19/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
AB Komisyonu Fransa'nın hatırı için Anayasa gözden geçirilmez 
</HEADLINE>
<TEXT>

     AB Komisyonu Başkan Yardımcısı Margot Wallström, gelecek ayki referandumda reddedilmesi halinde AB Anayasası'nın Fransızların hatırına yeniden gözden geçirilmesinin söz konusu olmadığını söyledi. 
     Wallström, İsveç radyosuna yaptığı açıklamada, ''Fransa'da bazı kişiler yeniden müzakere olabileceğini düşünüyor gibi görünüyor. Ancak bu son derece zor'' dedi. 
     Anayasanın uzun, açık ve demokratik bir süreç sonunda yeni ve eski üyelerle birlikte hazırlandığını hatırlatan Wallström, ''Bunu Fransa'nın hatırı için tekrar görüşmeye açacağımızı düşünmek gerçekçi değil'' diye konuştu. 
     Wallström, anayasanın Fransa tarafından reddedilmesinin, Avrupa'daki anayasa tartışmaları üzerinde büyük etkisi olacağını ve ''dünyanın geri kalan bölümüne olumsuz bir sinyal göndereceğini'' kaydetti. 
     Fransa'da yapılan kamuoyu yoklamaları, 29 Mayıs'taki referandumdan AB Anayasası'na ''hayır' çıkacağını gösteriyor. 
     
</TEXT>
</DOC>
