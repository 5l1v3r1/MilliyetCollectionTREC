<DOC>
<DOCNO> 319130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/guncel/axgun02.html </URL>
<DATE> 2005/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Mafya dizisi hayranıymış 
</HEADLINE>
<TEXT>


Kolej öğrencisi Mehmet K. Yıldırım'ın katil zanlısı Emir Yiğit'in abisi anlattı Mafya dizilerini kaçırmaz, aktörlere ve zenginlere özenirdi 


Adana'da boğularak öldürülen 13 yaşındaki kolej öğrencisi Mehmet Kasım Yıldırım'ın 13 katil zanlısı Emir Yiğit'in 20 "mafya dizilerinin müptelası olduğu" belirtildi. 

'Marka giyerdi' 
Kapıcılık ve temizlikçilikle geçinen bir ailenin çocuğu olan Yiğit'in üniversite öğrencisi abisi A.Y., kardeşinin mafya dizilerini tek bölüm kaçırmadan izlediğini belirtti. A.Y., "Mafya dizisindeki aktörler gibi konuşup giyinmeye özen gösterirdi. Çok şık takımlar ve marka giyerdi" dedi. Mafyaya özenti duyuran dizilere karşı kampanya başlatacağını belirten A.Y., kardeşiyle ilgili şunları anlattı 

'Yetinmezdi' 
"Emir, zenginlere özenir, elindekiyle yetinmezdi. Zengin çocukların yanına yanaşabilmek için 'korumacılık' görevi üstlenirdi. Hayali polis olmaktı. Ancak, geçen yıl arkadaşlarıyla oyun için attıkları bir ses bombası, bir karakolun yanındaki çöp kutusuna isabet etti. Halen tutuksuz yargılanıyor." 

Kurbanın adını bebeğe verdiler 

A.Y., olayın bütün ailesini etkilediğini, babasının kapıcılık yapamadığını belirtti. A.Y., cinayetin işlendiği günün gecesinde ablasının bir erkek bebek dünyaya getirdiğini, babasının bu çocuğa "Mehmet" adını verdiğini söyledi. 


</TEXT>
</DOC>
