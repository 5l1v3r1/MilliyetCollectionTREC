<DOC>
<DOCNO> 325330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/son/sontur05.html </URL>
<DATE> 2005/03/20/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Öcalan'dan inciler Bütün kadınlar benim .. 
</HEADLINE>
<TEXT>

     İhsan DÖRTKARDEŞ-Özgür CEBE DHA 

İMRALI Adası'nda ağırlaştırılmış ömür boyu hapis cezasını çeken bölücübaşı Abdullah Öcalan, Mustafa Kemal Atatürk'in tarihi deneyimlerinden yararlandığını, Kürtler'in 1925'lerdeki deneyimlerden yararlanmamaları halinde aynı belalarla karşılaşacağını söyledi. Örgütten ayrılan kardeşi Osman Öcalan ile kitap yazan Şemdin Sakık'ı ağır dille eleştiren Öcalan, örgütteki kadınlarla ilgili ilişkileri konusundaki iddialara, "Evet, bütün kadınlar benim. Biz kadınlarımızı karılaştırmayacağız. Onların karılaştırdığı kadınları da ellerinden alırım'' dedi. 
     PKK'nın gençlik yan örgütü TECAK' başta olmak üzere çeşitli internet sitelesinde Abdullah Öcalan'ın çarşamba günü avukatlarıyla görüşme yayınlandı. Öcalan görüşmede, düşüncelerinin değişmediğini, geliştiğini öne sürerek, şöyle dedi 
     "Çok sistematize koymayı başardım. Çok derinlikli değil, ama burada geniş bir araştırma yapma şansım yok. Ancak ideolojik varyantlarını koydum, politik sentezini yaptım. Aslında ben misyonumuzu ezilen halklar adına evrensel bir çıkış olarak görüyorum. Sistematiğim, kendime has bir üslubumun olduğunu belirtiyorum. Yeni ulus-devletler kurarak, cilalayarak olmaz. Böyle kurtuluş mümkün değil. ABD demokrasi maskesini kullanıyor. Sol yeni bir şey geliştiremiyor. Bizimkiler de demokrasiyi bir türlü bilmiyorlar. Halen demokrasi dar kavranıyor.'' Kuzey Irak'taki Kürtler'in Federal sistem istemlerini İlginç bir olay' olarak değerlendiren Abdullah Öcalan, bu yolla Kürt sorununu aşmalarının mümkün olmadığını savunarak, şöyle devam etti 
     "Kursunlar, ama üzerimize gelirlerse, şiddetli bir savunmaya geçeceğiz. Biz halkımızı bunların üstten dayattıkları sahte demokrasiye karşı koruyacağız. Çağrı yapacağım bunlara geçit vermeyin diyeceğim. Demokratik konfederalizmi diğer devletler için de önemsiyorum. Talabani Cumhurbaşkanı, Barzani de Güney'in Kuzey Irak Başkanı olacakmış. Onları başkan yapan güçlere karşı benim yolum halkın yoludur.'' 
     
     BİR AVUÇ İKİ HALKI KIRDIRDI 

     Öcalan, çeşitli çevrelerde ve Kürt aydını olarak nitelendirdiği Yalçın Küçük'ün kendisi için Kemalist olduğuna dair görüşlerinin çok basit bir düşünce tarzını yansıttığını söylerken, "Türk halkı bizim gibi bir halktır. Türk halkı kardeş, iyi bir halktır. Bir avuç üstte bu halkları birbirine kırdırdı. Bir kısım komprador, kozmopolit üst tabaka halkları istediği gibi kullanmak istiyor. Mustafa Kemal birinci perdeyi yırttı attı. Doğru bir ulus anlayışını ortaya koymak istiyordu. Ancak konjonktür daha fazla yapmasına izin vermiyordu. Mesele Mustafa Kemal hayranlığı değil, tarihi doğru yorumlamaktır'' diye konuştu. 
     Avrupa'nın, ABD'nin yardımı ile kendisini İmralı'ya kapattırdını ileri süren Öcalan'ın bazı görüşleri şöyle 
     
     'MUSTAFA KEMAL, KÖKLÜ BİLİNÇ DEMEKTİR' 

     Avrupa, beni buraya tıktı, çürümeye bıraktı. Osmanlı'yı Birinci Dünya Savaşı'na Almanlar soktu. Savaşa girmeseydi, belki Osmanlı çökmezdi. Bugün de aynı oyun Londra'da kotarılmaya çalışılıyor. Londra'da Sultan Vahdettinciler, Ankara'da Kızıl Elmacılar sözde Türkiye'yi kurtaracaklar. Bu çizgi böyle giderse halklar birbirine girer. Düyun-u Umumiye'den daha ağır bir borç var. Bugünkü Türkiye derinleştirilmiş Sevr'e gider. Bu çizginin vermek istediği budur. Mustafa Kemal demek, eşittir, bu konularda köklü inanç ve bilinç demektir. 
     Türkmenler'e Kerkük petrolünün yüzde 25'ini vereceklermiş. Mesele sinsi. Milliyetçilik körükleniyor. Mustafa Kemal o dönem ne kadar uyanıksa, ben de bu dönem uyanığım. Tarihi deneyiminden yararlanıyorum. Kürt devleti kuruldu. Yarın Araplar'la, yarın Türkmenler'le gırtlaklaşırlar. Mustafa Kemal'in tecrübesi tarihi bir tecrübedir. Kürtler mutlaka bu dersi çıkarmalıdırlar. Ders çıkarmazsak 1925'ler gibi başımıza belalar gelir. 70 yıl bu konularla uğraşılır. 
     
     'CAN GÜVENLİĞİNİZİ BEN SAĞLIYORUM' 

     Bugün Türkler, Kürtler ve Ortadoğu halkları biraz saygılı iseler, Mustafa Kemal'in devrimci kişiliğini yaşatsınlar. Eğer Mustafa Kemal'e zırnık kadar saygıları varsa, onun özgür kimliğini bugüne taşısınlar. Deniz'lerin Deniz Gezmiş ve arkadaşları nasıl idam edildiğini biliyorsunuz. Ben de idam edilecektim. Bunlara söyledim, Beni idam ederseniz Türkiye'yi idam edersiniz' dedim. Sizin can güvenliğinizi de ben sağlıyorum. Diyarbakır'dan, Dersim'den Tunceli geldiniz. Oralarda şimdi yaşanabiliyorsa, biraz demokrasi varsa benim sayemdedir. Bunu bu zor koşullarda buradan sağladım. 
     
     'ALÇAK ŞEMDİN DE KİTAP YAZMIŞ' 

     Ferhat alçağı Kardeşi Osman Öcalan gitti biliyorsunuz. Ama kadınlarımız onurludur. Çok onurlu kızlarımızın olduğuna inanıyorum. Şemdin de kitap yazmış, alçak. Evet, bütün kadınlar benim. Biz kadınlarımızı karılaştırmayacağız. Onların karılaştırdığı kadınları da ellerinden alırım. Hepsi bizim, biz sınırsız birbirimiziniz aşk budur. Bunları mülkiyet anlamında değil, ruh olarak söylüyorum. Ben hiçbirinin yüzünü görmem. Ama onlarla birbirimize böyle bağlıyız. Bir de hamamda kadın diye resim yapmış. 2 milyara satmış. Selim Çürükkaya de benzer şeyler yazmıştı. Cevabımız şudur Tanrıça şeyi var, bunlar destansı yaklaşımlardır. Onların emeği var. İnanna'nın Tanrı Enki ile diyaloglarını biliyorsunuz. Kadınlarımız yücedir biz onların oğlu, sevgilisi ve aşığıyız. Bu bedensel değil, ruhsal, düşünsel bağlılıktır. Burada ki ruhsal bağlılık önemli. 
     
     IRKA DAYANMAYAN DEVLET MODELİ 

     Demokratik bir devlet için dört ilke söyleyeceğim. Birincisi, devlet reformu ikincisi ulus reformu, ulus tanımını güncelleştirme üçüncüsü, toplumda reform, yani demokrasi dördüncüsü, yeni yurttaş tanımı. Dört büyük ilke, dört büyük reform. Devlete dayalı ulus yerine, demokrasiye dayalı ulus modeli öneriyorum. Bütün etnik grupları kapsayan Türkiye ulusu kavramını tanımlamıştım zaten. Yalnız Türklere değil, dine ve ırka dayanmayan, insan haklarına dayanan bir ulus modeli. Bütün etnisiteleri, kültürleri bir arada toplayan bir demokratik ulus kavramı. Ben Kürtler'in milliyetçiliğine dayalı devletleşmeyi de yanlış buluyorum. Devletçi ulus yerine demokratik ulus çağrısı yapıyorum. Kürtleri de ilkel milliyetçiliğe değil, demokrasiye dayalı bir ulus olmaya çağırıyorum. 

     
</TEXT>
</DOC>
