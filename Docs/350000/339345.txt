<DOC>
<DOCNO> 339345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sontur48.html </URL>
<DATE> 2005/05/03/ </DATE>
<TIME> 23.20 </TIME>
<AUTHOR>  </AUTHOR>
<HEADLINE>
18 ülkeden 20 gösterici kukla festivali için Türkiye'de... 
</HEADLINE>
<TEXT>

     İstanbul Uluslararası Ülker Kukla Festivali, 11-18 Mayıs tarihleri arasında seyirciyle buluşacak. 
     Festivalin Armada Oteli’ndeki geleneksel basın yemeğinde festivale ilişkin bilgi veren Ülker Grubu Sanat Danışmanı Peyami Gürel, popüler her türlü sanat dalının yanı sıra kuklayı geleceğe taşıyabilmek adına çaba gösterdiklerini söyledi. 
     Festivalin, 11-18 Mayıs tarihleri arasında, 15 ülkeden 20 kukla gösterisini seyirciyle buluşturacağını ifade eden Gürel, açılış gösterisinde bu yıl da geleneği bozmayarak dünyaca ünlü Rus topluluğu Serguei Obraztsov State Akademic Puppet Theatre’ı İstanbullu sanatseverlerle tanıştıracaklarını kaydetti. 
     Uluslararası Ülker Kukla Festivali Sanat Yönetmeni Cengiz Özek de 8 yıldır kuklayı seyirciyle buluşturmanın mutluluğunu yaşadıklarını söyledi. 
     Özek, festivali uzmanlık dalı olarak sürdürmek ve İstanbul’un yanı sıra yurtdışına da taşımak istediklerini kaydetti. 
     Basın yemeğine, festivalin Onur Ödülü’nü alacak sanatçı Müşfik Kenter ile çok sayıda sanatçı ve gazeteci katıldı. 
     
</TEXT>
</DOC>
