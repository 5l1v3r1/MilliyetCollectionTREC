<DOC>
<DOCNO> 303264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/yasam/yas04.html </URL>
<DATE> 2005/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tsunaminin parmak izi 
</HEADLINE>
<TEXT>


Japon ekibi, tsunaminin fiziki profilini çıkardı. Buna göre, dev dalgalar kıyıya 30 kilometre hızla vurdu,10 metre yüksekliğe ulaştı 

DIŞ HABERLER 

Tayland'ın Phuket adasındaki Khao Lak bölgesinde incelemeler yapan Akita Üniversitesi araştırmacılarından Hideo Matsutomi, tsunaminin karada seyrettiği sırada en fazla 10 metre yüksekliğe çıktığını söyledi. Hideo Matsutomi, tsunaminin saniyede 6 - 8 metre saatte 24 - 30 kilometre hızla ilerlediğini ve önüne çıkan her şeye büyük bir güçle çarptığını belirtti. Harabeye dönen bölgede dev dalgaların, ayakta kalan beton yapılar üzerinde bıraktığı izleri tek tek inceleyerek ölçümler yapan ekibin başkanı Matsutomi, "Tsunami içinde çok pislik taşır ve çarptığı yerde iz bırakır" dedi. 
12 yıldan beri tsunami araştırmaları yapan Japon ekibinin Phuket'teki incelemeleri sayesinde, önümüzdeki yıllarda meydana gelebilecek deprem dalgalarına karşı alınabilecek önlemler konusunda önemli ipuçları elde edilmesi umut ediliyor. 


</TEXT>
</DOC>
