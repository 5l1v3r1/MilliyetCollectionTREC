<DOC>
<DOCNO> 334620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/ekonomi/eko09.html </URL>
<DATE> 2005/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gündoğdu gitti, Temel Kotil geldi 
</HEADLINE>
<TEXT>



Türk Hava Yolları'nın THY dün yapılan Genel Kurulu'nda Teknik İşlerden Sorumlu Genel Müdür Yardımcısı Temel Kotil, Yönetim Kurulu'na girdi. THY'den yapılan açıklamada Yönetim Kurulu Başkanlığı'na yeniden Dr. Candan Karlıtekin'in seçildiği açıklandı. Yönetimle yaşadığı anlaşmazlıklar dolayısıyla genel müdürlük görevinden ayrılan Abdurrahman Gündoğdu'un yerine getirilmesi beklenen Kotil, halen genel müdürlüğe vek let ediyor. 

Belediye ekibinden 
Temel Kotil de Başbakan Erdoğan'ın İstanbul Büyükşehir Belediyesi Başkanlığı dönemde, belediyede Araştırma Planlama Daire Başkanlığı yapmıştı. THY'nin 2003 yılında değiştirilen yeni yönetiminde teknik işlerden sorumlu müdür olmuş, adı kadrolaşma iddialarıyla gündeme gelmişti. THY yönetiminde, Gündoğdu'nun ayrılığı ve Kotil'in katılımı dışında bir değişiklik olmadı. 
İTÜ Uçak Mühendisliği mezunu olan ve ABD'de Michigan Üniversitesi'nde yüksek lisans ve doktora yapan Kotil, İTÜ Uçak ve Uzay Bilimleri Fakültesi'nde Havacılık Laboratuarları kurdu ve yönetti. Aynı fakültede Uçak Mühendisliği Bölüm Başkan Yardımcılığı, dekan yardımcılığı görevlerinde bulundu. Belediye görevinden sonra ABD'de Illinois Üniversitesinde misafir profesör olarak görev yaptı. 


</TEXT>
</DOC>
