<DOC>
<DOCNO> 347564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sontur05.html </URL>
<DATE> 2005/05/31/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Fatih'te polis-hırsız kovalamacası... 
</HEADLINE>
<TEXT>

     Fatih’te otomobil hırsızlarını kovalayan bir komiser yardımcısı, yüksekten düşerek yaralandı. 
     AA muhabirinin aldığı bilgiye göre, Beyoğlu İlçe Emniyet Müdürlüğü’ne bağlı ekipler, çalıntı olduğu belirlenen 34 DF 9157 plakalı otomobili durdurmak istedi. Bunun üzerine otomobilde bulunan 3 kişi, polislerden kaçmaya başladı. Kovalamaca sırasında Fatih Haliç Caddesi’nde kaza yapan hırsızlar, aracı terk ederek yaya olarak uzaklaşmaya çalıştı. 
     Bu kişilerin yakalanması amacıyla çevrede araştırma yapan polislerden Komiser Yardımcısı Yüksel B. 30 , dengesini kaybederek bir apartmanın yaklaşık 3 metre yüksekliğindeki bahçesinden kaldırıma düşerek yaralandı. 
     Komiser Yardımcısı, Taksim Eğitim ve Araştırma Hastanesi’ne kaldırılarak tedaviye alındı. 
     Çevrede uygulamalarını sürdüren polis, hırsızlardan birini yakalayarak emniyete götürdü. 
     
</TEXT>
</DOC>
