<DOC>
<DOCNO> 319502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/yasam/axyas01.html </URL>
<DATE> 2005/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanki ecel çağırdı 
</HEADLINE>
<TEXT>


Kalp kapakçığındaki sorun nedeniyle ileride ameliyat olması gerektiğini öğrenen 2 çocuk annesi Edibe Kahraman, "Yaşlanınca riskli olur" deyip masaya yattı ama canından oldu... 

NESRİN COŞKUN İzmir DHA 

Kalp hastası Edibe Kahraman 41 , daha vakti olmasına rağmen 'gençken daha kolay olacağı' düşüncesiyle ameliyat oldu ama iyileşeceğine hayatını kaybetti. Cafer Kahraman, ihmal kurbanı olduklarını, yargıya başvuracağını söyledi. Aralık 2004'te Karşıyaka Devlet Hastanesi'ne gittiklerini dile getiren Kahraman, "Buradaki doktor, eşimin ileride kalp kapakçığı ameliyatı olması gerekebileceğini söyledi. Bunun üzerine Özel Kent Hastanesi'ne sevk edildik. Eşimi burada 15 Aralık'ta Prof. Dr. Suat Buket ameliyat etti" dedi. Eşinin ameliyatın ertesi günü yoğun bakıma kaldırıldığını anlatan Kahraman, şöyle devam etti 

'Bir ay uyuyamadı' 
"İyi olmadığı halde taburcu edildi. Ameliyattan sonra 1 ay uyumadı. Nefes alamayınca aynı hastanenin aciline götürdüm. Tükürünce psikiyatriye sevk ettiler. Sonra ilaçların kanamaya yol açtığı söylendi. Devlet hastanesine yattıktan 18 saat sonra da öldü." 



</TEXT>
</DOC>
