<DOC>
<DOCNO> 321817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/soneko20.html </URL>
<DATE> 2005/03/08/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Kadınlar iş dünyasında zirveyi zorluyor... 
</HEADLINE>
<TEXT>

     Türkiye'de kadınlar, karşılaştıkları pek çok soruna rağmen, başarılarıyla iş dünyasında zirveyi zorluyorlar. 
     Toplam işgücü içinde yer alan 2-3 milyon kadının sadece binde 7'sini oluşturan girişimciler, başarıdan başarıya koşuyor. 
     Kadın Girişimciler Derneği KAGİDER verilerine göre Türkiye, tüm OECD ve Avrupa ülkeleri arasında kadın girişimci oranının en düşük olduğu ülke konumunda bulunuyor. 
     Türkiye'de işgücüne katılan 2-3 milyon kadının sadece yüzde 0.7'si girişimci konumunda yer alıyor. Toplam işverenlerin yüzde 12.5'i, kendi hesabına çalışanların da yüzde 10.8'i kadınlardan oluşuyor. 
     Günümüzde başarılı yönetici ve iş kadınları olarak iş dünyasının merdivenlerini hızla tırmanan girişimci kadınlar, finans, perakende, eğitim, hukuk, tekstil, gıda, tarım, medya, turizm, enerji, ulaşım, inşaat ve danışmanlık gibi pek çok sektörde çalışıyor. 
     Ernst Young'ın Türkiye'de yaptığı bir araştırmada, kadınların çalışma arkadaşı olarak benimsendiği, ancak yönetici olarak çok fazla kabul görmediği ortaya çıksa da, Türkiye'nin en büyük kuruluşlarının başında kadınların görev yapması da dikkat çekiyor. 

     
</TEXT>
</DOC>
