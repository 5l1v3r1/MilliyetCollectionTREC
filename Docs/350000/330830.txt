<DOC>
<DOCNO> 330830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sontur15.html </URL>
<DATE> 2005/04/06/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Camide namaz kıldıran imamın cüzdanı çalındı 
</HEADLINE>
<TEXT>

     Cem BAKIRCI ERZURUM, DHA 

      ERZURUM'da gelen cemaete namaz kıldırmak için ceketini çıkararak cüppe giyen Nişancı Camii İmamı Hulki Arslan'ın cüzdanı çalındı. Cüzdanında bulunan 30 YTL ile 2 kredi kartı çalınan imam Arslan, hırsızların bulunması istedi. Polis, hırsız veya hırsızları bulmak için soruşturmayı sürdürürken Erzurum Müftüsü Ahmet Arslantürk, bu kişilerin başvurmaları halinde kendilerine maddi yardımda bulunacaklarını söyledi. 
     Olay, Şükrüpaşa Mahallesi'ndeki Nişancı Camii'nde geçen hafta sonu meydana geldi. İmamı Hulki Arslan, ikindi namazını kıldırmak için ceketini çıkararak odaya astı. Cemaatle namaz kılan imam Hulki Arslan, cüppesini çıkarmak ve ceketini giymek için odaya döndüğünde şüphelenerek cüzdanını kontrol etmek istedi. Ceketinin iç cebindeki cüzdanının yerinde olmadığını farkeden Arslan, Emniyet Müdürlüğü'ne başvurdu. Hırsızlara, "Allah islah etsin'' diyen imam Arslan, içinde 2 banka kredi kartı ile birlikte 30 YTL olan cüzdanın çalındığını ifade olarak verdi. Polis, imamı çarpan kişi ya da kişileri ararken Şükrüpaşa Mahallesi sakinleri, camilerde hırsızlık yapılmasına tepki gösterdi. 
     Olaya üzüldüğünü belirten Müftü Ahmet Arslantürk de, "Hiç Allah'ın evi' kabul edilen camide hırsızlık olur mu Bunun affedilecek yanı yok. Gaflet içindeler. Gelsinler bize onlara maddi ve manevi yönden yardımcı olalım. Vakıflardan, cemaatten yardım toplayalım'' diye konuştu. 
     
</TEXT>
</DOC>
