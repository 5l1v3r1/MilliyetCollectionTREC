<DOC>
<DOCNO> 333638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sondun42.html </URL>
<DATE> 2005/04/15/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Brüksel havaalanında eroin kaçakçıları tutuklandı... 
</HEADLINE>
<TEXT>

     Brüksel Savcılığı, Brüksel havaalanında 13,4 kilo eroinle yakalanan Türk asıllı iki Hollandalının tutuklandığını bildirdi. 
     İstanbul'dan gelen THY uçağından inen 24 yaşındaki bir erkek ve 27 yaşındaki bir kadının tutuklandığını bildiren Savcılık, uyuşturucunun Hollanda pazarına yönelik olduğunu duyurdu. 
     Federal Polis, kaçakçıların uyuşturucuyu valizlerindeki gizli bölmelere ve şampuan şişelerinin içine sakladıklarını belirtti. 
     Brüksel havaalanında dün de kokain dolu plastik kutuları midesinde taşıyan bir Venezuellalının yakalandığı açıklandı. 
     Savcılık, 2004 yılında Brüksel havaalanında 93 uyuşturucu kaçakçısının yakalandığını, bunların 45'inin suçlarının sabit görülerek tutuklandığını bildirdi. 
     
</TEXT>
</DOC>
