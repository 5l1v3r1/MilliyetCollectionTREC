<DOC>
<DOCNO> 335012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/spor/aspo.html </URL>
<DATE> 2005/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türklükleri şüpheli 
</HEADLINE>
<TEXT>


İTÜ'de düzenlenen panele katılan Fenerbaçe Başkanı, Beşiktaş'ın küfür sorunu çözemeyeceğini iddia etti, Galatasaray'ın UEFA Kupası'nı almasını tesadüf olarak nitelendirdi 

CÜNEYT KARAKAYA 


Fenerbahçe Başkanı Aziz Yıldırım, İTÜ Beden Eğitimi Bölümü'nde 2007'ye doğru Fenerbahçe konulu panele katıldı. 
Yıldırım öğrencilerin sorularını yanıtlarken, birbirinden çarpıcı açıklamalar yaptı. İşte Aziz Yıldırım'ın öğrencilerle sohbeti 

- Galatasaray Neuchatel'i, Fenerbahçe Manchester'ı yendiği için tarih yazıldı deniyor. Sizi 4-3 yenmemiz tarih sayılmaz mı Beşiktaş taraftarı 
"Tarih yazdığınız zaman ilk olayları yapıyorsunuz demektir. Galatasaray'ı 6-0 yendiğimiz gibi. Beşiktaş bizi 3-0'dan 4-3 yenseydi, tarih yazdılar derdim." 

- Rüştü ne olacak 
"Rüştü'yü seviyorum." 

-Küfürü kaldıracağız dediniz, şu anda Şükrü Saracoğlu'nda küfür yok. Yıldırım Demirören kampanya başlattıktan 2-3 saat sonra küfür edildi. 
"Küfür yalnız o kulüp, bu kulüp değil, tüm kulüplerden, spordan silinmeli. Sporun amacı eğlence olmalı. İstiklal Marşı'nda hazır ol duruyoruz. Kalbimizden geçen duyguyu yaşarken, küfür ediyorsan Türklüğünden de şüphe edilir. Beşiktaş'ta küfürün durdurulmasına imkan yok. 
Devlet şiddet yasasına uyun dedi, kombine bileti bedava vermeyin dedi. 6 aydan 2 yıla kadar hapis cezası var. Biz hapse gireriz diye korktuk. Onlar korkmuyorlar herhalde. Amigo tabir edilen insanlar küfür ediyorlar. Devlet yok mu 10 kişiyi alacak, sorun çözülecek. Yarın kendi başkanlarına küfür edecekler. Bakın birini gönderdiler. 

- Galatasaraylıyım, sizden nefret ediyorum. Rüştü'yü seviyorum dediniz, ama önümüzdeki sene Pancu'yu transfer edecek misiniz 
"Galatasaray tarihine önce bir bakacaksınız. Daha geçen hafta hırsız diyenleri biliyoruz. Hagi'yi taraftar olarak ne hale getirdiniz. Daum istediği sürece Rüştü kalır. Bu arada Pancu'ya hiç top gelmedi." 

- Havuzdan çıkma gibi bir düşünceniz var mı Galiba çıktığımız zaman kendi kendimize yeteceğimizi bilmiyorlar 
"Anadolu kulüpleri biz az para alıyoruz diyordu. Fenerbahçe istemediği için bu olmuyor diyorlardı. Biz de havuzda, Anadolu kulüplerinin yanında olduğumuzu açıkladık. Türk futbolu için Anadolu kulüplerine fazla verilmesi hiçbir şey fark etmez. Sebat'a verirseniz bir şey fark eder. Ama Gaziantep ve Gençlerbirliği'ne bir şey fark etmez. Sporun içinde siyaset var. Belediyelerin elleri sporun içinde. Ellerini bir çekiyorlar bir anda amatör lige düşüyor kulüpler." 

- 2007'de Avrupa şampiyonu olacağız diyorsunuz. Böyle bir hedef koymak yanlış değil mi Taraftarı niye şartlandırıyorsunuz 
"Evet doğru. Bakın Galatasaray'ın, UEFA Kupası'nı alması tesadüf idi. Yanlış anlaşılmasın, bu sene biz de bu başarıyı yakalasaydık, bu da tesadüf olurdu. Futbolcularımızın eğitim sorunu var. Tuncay 17 yaşında büyük kulübe gelmiş, h l yanlışlar yapıyor. Çünkü öyle görmüş. Kızmamak lazım. Alt yapı yok. 8 yaşında alacağınız oyuncuya 15-16 yaşına kadar topa nasıl vurulacağını, taktiği öğreteceksiniz. Yabancılar geldikten sonra bizimkiler biraz daha farklı oynamaya başladılar. Oradan eğitmenler getirelim dedik, ama Nobre ve Luciano'nun menajeri 'oraya götürelim' dedi." 

- Avrupa'da başarı istiyorum. Daum'un gideceği de aşikar. Oyunu okuyabilen hocalar lazım. Parreira gibi." 
"Kimi getirelim .. Neyse bakarız." 

- Ronaldinho'yu istiyorum. 
"O biraz zor." 
Bu arada Yıldırım, basketbol salonu yapmak için arazi aradıklarını söylemesi üzerine tüm salondan "Seyrantepe" sesleri yükseldi. 



</TEXT>
</DOC>
