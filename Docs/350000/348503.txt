<DOC>
<DOCNO> 348503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sondun10.html </URL>
<DATE> 2005/06/03/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Rehn Türkiye ile müzakereler 3 Ekim'de başlamalı 
</HEADLINE>
<TEXT>

     Avrupa Komisyonu’nun genişlemeden sorumlu Üyesi Olli Rehn, 16-17 Haziran’da yapılacak olan AB Zirvesi’nde AB liderlerinin genişleme angajmanını teyip etmelerini istedi. Rehn, Türkiye ile müzakerelerin öngörüldüğü biçimde 3 Ekim’de başlaması gerektiğini söyledi. 
     Olli Rehn, Financial Times gazetesinde yayınlanan açıklamalarında AB başkentlerinden Bulgaristan ve Romanya’ı üyeliğe almaya, Türkiye ile 3 Ekim’de üyelik müzakerelerine başlamaya ilişkin taahhütlerine sadık kalmalarını istedi. 
     "Sözler ve anlaşmalara saygı duyulduğu bir kültürden geliyorum" diyen Rehn, "Taahhütlere sadık kalmamak kötü bir örnek olur" ifadesini de kullandı. 
     Bulgaristan ve Romanya’dan üye ülkeleri katılım antlaşmalarını imzalamaya ikna için AB kurallarını uygulamakta özellikle dikkatli olmalarını isteyen Rehn, Türkiye ile ilgili olarak da Komisyonun Haziran sonu itibariyle üyelik müzakereleri konusunda ayrıntılı bir yetki belgesini hazırlayacağını ifade etti. 
     Financial Times ise, üye ülkelerin yetki belgesini daha da zorlaştırma veya bu belgeyi onaylamada ayaklarını sürükleme yoluna gidebileceğini belirti. Gazeteye konuşan bir AB yetkilisi de, "Durumun, öncesine göre daha da zor olduğu kuşkusuz. 3 Ekim’de başlatabileceğimize hala inanıyorum ancak müzakerelerin koşulları çok sert olabilir" dedi. 
     
     CDU MÜZAKERELERİN DURDURULMASINI İSTEMEZ 
     İngiliz gazetesi, yayınladığı bir analizde ise Almanya’da yapılması beklenen seçimlerde iktidara geleceği düşünülüyen Hristiyan Demokrat Partinin CDU Türkiye ile ilgili tutumunu değerlendirdi. 
     CDU lideri Angela Merkel’in Fransa ve Hollanda’daki referandumların ardından AB’nin Türkiye’ye tam üyelik verme planını gözden geçirmesi gerektiğini söylediğine dikkat çeken gazete, Merkel’in Türkiye’ye "imtiyazlı ortaklık" verilmesinden yana olduğunu anımsattı. CDU dış politika sözcüsü Friedbert Pflüger’in açıklamalarıa yer veren gazete şu değerlendirmeyi yaptı 
     "Sonuç olarak CDU’nun liderliğindeki bir hükümet, genişlemenin geçici olarak askı alınmasını ister, özellikle AB ortaklarını Türkiye ile müzakerelerde imtiyazlı ortaklık seneçeğinin dahil edilmesi konusunda ikna ederek. Ancak CDU liderliğindeki bir hükümet, 3 Ekim’de Türkiye ile müzakerelerin durdurulmasını veya Romanya ve Bulgaristan’ın üyeliğini bloke etmeyi istemeyeceğini vurguladı." Pflüger, CDU’nun liderliğindeki bir hükümetin Washington ile bağları iyileştirmeye odaklanacağını belirtirken Ankara’nın AB üyeliğini destekleyen Washington ile Türkiye konusundaki görüş aykırılıklarının ABD ile ilişkilerini olumsuz etkilemeyeceğini de savundu. 
     
</TEXT>
</DOC>
