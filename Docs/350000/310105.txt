<DOC>
<DOCNO> 310105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/siyaset/axsiy01.html </URL>
<DATE> 2005/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ekibim şaşırtacak' 
</HEADLINE>
<TEXT>


Sık sık 'Ekibini değiştir' talebiyle karşılaşan Baykal Samsun'da, "Yönetim Kurulu baştan aşağı yenilenecek. Şaşırtıcı değişiklikler olacak" dedi 

EZELHAN ÜSTÜNKAYA Ankara 


Deniz Baykal, görüştüğü delege ve milletvekillerinin "Ekibini değiştir" talebiyle sık sık karşılaşıyor. Baykal, son bölge toplantısını yaptığı Samsun'da, bazı yöneticilere ilişkin eleştiriler üzerine, "Merkez Yönetim Kurulu MYK baştan aşağı yenilenecek. Şaşırtıcı değişiklikler olacak" dedi. 
Baykal'ın açıklaması, gözleri Genel Sekreter Önder Sav, Genel Başkan Yardımcısı Eşref Erdem ve Genel Sekreter Yardımcısı Mehmet Sevigen'e çevirdi. Diğer MYK üyelerinde yapılacak değişikliklerin, delege ve milletvekillerinin talebini karşılamayacağı ifade ediliyor. Baykal'ın yıllardır en yakınında bulunan isimlerle ilgili değişiklik yapmasına da bu kez "sürpriz gözüyle" bakılmıyor. 
Genel Başkan Deniz Baykal'ın en azından bu sefer eleştirilen isimlerin görevlerinde değişikliğe gitmesi bekleniyor. 

Sav şik yet edildi 

CHP'li 10 milletvekili Genel Sekreteri Önder Sav'ı, "avukatlık mesleğinin ilkelerine uygun davranışları olmadığı" iddiasıyla Baroya şik yet etti. Dilekçeyi, Mehmet Tomanbay, Hasan Aydın, Ahmet Güryüz Ketenci, Züheyir Amber, Turan Tüysüz, Hüseyin Özcan, Muzaffer Kurtulmuşoğlu, Ersoy Bulut, Erdoğan Kaplan ve Muhsin Koçyiğit verdi. 


</TEXT>
</DOC>
