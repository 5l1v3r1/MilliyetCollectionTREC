<DOC>
<DOCNO> 315876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sontur35.html </URL>
<DATE> 2005/02/16/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Arkadaşının kızına tecavüz davası... Genç kız yalan söylemiş 
</HEADLINE>
<TEXT>

     Samsun'da, arkadaşının 15 yaşındaki kızına, evinde kaldığı sırada tecavüz ettiği iddia edilen 61 yaşındaki sanık, kızın babasının şikayetini geri alması üzerine ilk duruşmada tahliye edildi. 
     Samsun 1. Ağır Ceza Mahkemesi'ndeki davada, yaklaşık 1 ay önce, arkadaşının evinden kaçan kızı M.K'ya 15 evinde misafir ettiği sırada tecavüz ettiği gerekçesiyle genç kızın şikayeti üzerine tutuklanan Muzaffer Kurt'un yargılanmasına başlandı. 
     Duruşmada, kendisine iftira atıldığını öne süren sanık, ''Kalacak yeri olmadığı için misafir olarak geldi. Ben de insanlık olsun diye evimde 3-4 gün misafir ettim. Daha sonra ailesine haber verdim, gelip kızlarını aldılar. 30 yıllık arkadaşımın kızına nasıl böyle bir şey yaparım'' diye kendini savundu. 
     Mağdurun katılmadığı duruşmada, genç kızın babası Abidin K. da kızının önce sanığın kendisine tecavüz ettiğini söylediğini belirterek, ''Sonra da 'Ben yalan söyledim' dedi. Zaten sürekli evden kaçıyordu'' diyerek, sanıktan şikayetçi olmadığını bildirdi. 
     İfadelerin alınmasının ardından sanığın tutuksuz yargılanmak üzere tahliyesine karar veren mahkeme heyeti, duruşmayı erteledi. 
     
</TEXT>
</DOC>
