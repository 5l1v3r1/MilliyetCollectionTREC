<DOC>
<DOCNO> 302041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/guncel/axgun01.html </URL>
<DATE> 2004/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Telefonu sattık yiyecek aldık' 
</HEADLINE>
<TEXT>


Canıdemir'i öldürdükleri iddia edilen kapkaç sanıkları, suçu 17 yaşındaki A.Ç.'ye attı ve olaydan sonra yaptıklarını anlattı 

M. AKİF ERDEM İstanbul 

Kocaeli Üniversitesi öğrencisi Ahmet Hakan Canıdemir'i 18 , cep telefonunu aldıktan sonra trenden atarak ölümüne neden oldukları iddia edilen tutuklu sanıklar Ümit Çiğdem ve Mehmet Emin Tolon'un yargılanmalarına başlandı. Çiğdem, mahkemede, "Canıdemir yere düştü. A.Ç. 'çocuk, yüzde yüz öldü' dedi. Telefonunu Kadıköy'de 140 milyona sattık. Eve domates, peynir aldık" diye konuştu. 
Kadıköy 1. Ağır Ceza Mahkemesi'nde "müebbet ağır hapis" istemiyle yargılanan Tolon 19 ve Çiğdem 20 , dün ilk kez h kim karşısına çıktı. 17 yaşındaki A.Ç., çocuk mahkemesinde yargılanacağından duruşmaya getirilmedi. Tolon ve Çiğdem, A.Ç.'nin Canıdemir'in elinden telefonunu alarak kaçmaya çalıştığını, ölen gencin telefonu geri almak için trenden atladığını iddia etti. Baba Muzaffer Canıdemir, sanıkların suçu, yaşından ötürü az ceza alacağını düşündükleri A.Ç.'ye atmaya çalıştığını belirterek, "Oğlum spor yapan, güçlü bir gençti... Üçünün birlikte oğlumu attıklarını düşünüyorum" şeklinde konuştu. 
Duruşmada tanık Kuddusi Geçilmez de, sanıkların kendisini başka vagona gönderdiklerini anlattı. Sanıkların tahliye istemlerini reddeden mahkeme heyeti, duruşmayı erteledi. 

Yüreği yanan aileden destek 

Temmuz 2004'te 17 yaşındaki oğulları Oğuzhan'ı kapkaca kurban veren Gaziosmanpaşa Yunus Emre İlköğretim Okulu Müdürü Burhan Baydak ve eşi Mualla Baydak, Canıdemir ailesine destek için duruşmaya geldi. 


</TEXT>
</DOC>
