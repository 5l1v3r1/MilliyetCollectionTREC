<DOC>
<DOCNO> 330799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sonspo23.html </URL>
<DATE> 2005/04/06/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Chelsea'den Mourinho'ya sözleşme uzatma teklifi... 
</HEADLINE>
<TEXT>

     İngiltere Premier Ligi lideri Fc Chelsea'nin, Teknik Direktör Jose Mourinho ile sözleşmesini uzatmak için yıllığı 9.79 milyon dolarlık teklifte bulunduğu bildirildi. 
     Evening Standart gazetesinin haberine göre, 2007 yılında FC Chelsea ile sözleşmesi dolacak olan ünlü teknik direktöre sözleşmesini 3 yıl daha uzatma teklifinde bulunuldu. 
     Haberde, Portekizli teknik direktör Mourinho'nun İngiliz kulübüyle sözleşmesini yenilemesi durumunda yıllık 9.79 milyon dolar alacağı belirtildi. 
     Mourinho'nun menajeri Jorge Mendes, FC Chelsea ile yapılan görüşmeleri doğrularken, ''Pazarlıklar çok iyi gidiyor ve sona yaklaşıyoruz. Perşembe yarın gününe kadar anlaşmaya varabiliriz'' dedi. 
     Mourinho, İngiliz kulüp ile yeniden anlaşması durumunda yıllığına yaklaşık 2 milyon dolar zam yapmış olacak. 
     İngiltere Premier Ligi'nde 13 puan farkla liderliğini koruyan ve Avrupa Şampiyonlar Ligi'nde Bayern Münih ile yarı final mücadelesi verecek olan FC Chelsea'de Mourinho, cezası nedeniyle takımını Alman takımı karşısında 2 karşılaşmada da yalnız bırakacak. 

     
</TEXT>
</DOC>
