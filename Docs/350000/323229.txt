<DOC>
<DOCNO> 323229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sonspo27.html </URL>
<DATE> 2005/03/12/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Aslan yoluna devam ediyor... 3 - 0 
</HEADLINE>
<TEXT>

     Birinci Süper Lig'de oynanan maçta Galatasaray, İstanbulspor'u 3-0 yendi. 
     
     İLK YAR 

     7. dakikada Ayhan'ın orta alandan ceza sahasına doğru havalandırdığı topa İstanbulsporlu savunma oyuncusu Cem ters vurdu. İleri çıkan ve kaleciden de sıyrılan Hasan Kabze, meşin yuvarlağı boş kaleye gönderdi 1-0. 
     8. dakikada Song'un hatasında topu kapan Musasa, meşin yuvarlağı Yordanov'a bıraktı. Bu futbolcunun kaleye paralel giden ortasına, arka direkte Gökmen yakın mesafeden vurdu. Kaleci Mondragon yatarak topu uzaklaştırdı. 
     23. dakikada Ribery'nin sağdan pasında, topu önünde bulan Cihan'ın vuruşunda, top kaleci Mehmet'ten döndü ve savunma tehlikeyi uzaklaştırdı. 
     27. dakikada Orhan'ın ceza sahası içinden plase vuruşunda, top direğin yanından auta gitti. 
     28. dakikada Ribery'nin pasıyla ceza alanına giren Hakan Şükür'ün, kaleci ile karşı karşıya kaldığı pozisyonda vuruşunda Mehmet topu yumruklayarak uzaklaştırdı. 
     39. dakikada Ribery'nin ceza sahası içinden vuruşunda, kaleci Mehmet'in son anda çeldiği top Hasan Kabze'nin önünde kaldı. Bu futbolcunun vuruşunda savunmaya çarpan meşin yuvarlak kornere çıktı. 
     44. dakikada Orhan'ın soldan ortasında ceza sahası içinde Hasan Kabze kafayla meşin yuvarlağı Hakan Şükür'ün önüne indirdi. Bu futbolcunun rövaşata denemesi başarısız olunca kaleci Mehmet topa sahip oldu. 
     45. dakikada sol kanatta güzel hareketlerle Serhat'ı çalımlayan Ayhan'ın ortasında, ceza sahası içindeki Hasan Kabze iyi yükselerek kafa vuruşuyla topu ağlara ikinci kez gönderdi 2-0. 
     Karşılaşmanın ilk yarısı 2-0 Galatasaray'ın üstünlüğüyle sona erdi. 

     
</TEXT>
</DOC>
