<DOC>
<DOCNO> 306367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/yazar/pulur.html </URL>
<DATE> 2005/01/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Cumhuriyet kuşaklarının 'Gönül Yarası' 
</HEADLINE>
<TEXT>


ŞEVKET Süreyya, onlar için "Kahramanlar Kuşağı" der, batan imparatorluktan, Kurtuluş Savaşı yaparak Cumhuriyet'i kurmuşlardır, kurdukları Cumhuriyet'in yerleşmesini, kökleşmesini, ilkelerini, devrimlerini çocuklarına görev ve hayat tarzı olarak bırakmış ve ömürleri yettikçe değişimi kıvançla seyretmişlerdir. 

ONLAR, Cumhuriyet'in birinci kuşağıdır. 
İkinci kuşak, çocuklarıdır. 
Hedef cephede savaş değil, ülkede uygarlık savaşı, çağdaşlık savaşıdır. 
Kimi öğretmen, kimi ziraatçi, kimi doktor, kimi veteriner, kimi mühendis, kimi mimar, kimi hukukçu... 

CUMHURİYET'in "üçüncü" kuşağı babalarından kendilerine kalan "Cumhuriyet"i teslim aldıklarında, "Önce vatan " dediler. 
Ülkenin birliği, dirliği, kalkınması, onlar için her şeyden önemliydi, şairin dediği gibi "vatan gayyur gayretli evlatlarının omuzlarında" yükselecekti. 
Görev her şeyden kutsaldır ailelerinden, çoluk çocuklarından bile... 
Her ne kadar, onlar bu ülke için çırpınıp yırtınırlarken, bazıları, Ankara'da subaşlarını tutup, İstanbul'da keyfini çıkarsalar da... 

ONLAR Anadolu'nun kuş uçmaz, kervan geçmez köylerinde, kasabalarında çocuklara bir harf öğretirken, onlara bir nefes sıhhat koklatırken, Cumhuriyet'in adını "29 Ekim'ler"de ananlar, çoktan ülkenin kaynaklarını ele geçirmişlerdir, köşeleri dönmüşlerdir. 
Attil İlhan, Cumhuriyet'in "üçüncü kuşağı" için "Cumhuriyet'in kalesi liselerde okudular" der 
"Cumhuriyet yurttaşı için, Cumhuriyet hayat demek tir . Müdafaa-i Hukuk fikriyatını, Kuva-yı Milliye ruhunu ve inkılapçı disiplinini taşır lar , milletin ve devletin hak ve çıkarlarına öncelik tanır lar ." 
Tabii solcudurlar, çoğu da CHP'li.. 

İŞTE Yavuz Turgul'un son filmi "Gönül Yarası"nın başoyuncusu ilkokul öğretmeni Nazım Şener Şen Cumhuriyet'in bu kuşağındandır. Öğretmenliği babasından devralmıştır. Anadolu'da, o yoksul köylerde, çocukları okutmak için ömür tüketir, emekli olur, İstanbul'a döner. Önce oğlu Mehmet Güven Kıraç onu şaşırtır, kızı Piraye Devin Özgür Çınar gerçeği yüzüne vurur 
"Sen bizi, öğrencilerin kadar sevmedin, ilgilenmedin baba " 

YAVUZ Turgul'un filmlerini seyretmek kolay değil, filmler "Son"la bitmiyor, düşünmesi ve etkisi günlerce sürüyor. 

MELTEM Cumbul, çok yönlü bir oyuncu, ama bu filmdeki pavyon kadını "Dünya"yı oynadıktan sonra, isterse sinemayı bırakabilir, "Bu rol bana yeter " diye. 
Bir de Halil Timuçin Esen seyircinin "Şimdiye kadar neredeydin " diyesi geliyor. 
Ya Şener Şen 
Onun için diyecek ne kaldı ki 



</TEXT>
</DOC>
