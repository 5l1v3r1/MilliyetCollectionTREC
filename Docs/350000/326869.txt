<DOC>
<DOCNO> 326869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/siyaset/siy05.html </URL>
<DATE> 2005/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
2. imza kampanyası 
</HEADLINE>
<TEXT>


HAK-PAR, 'Kürt'üm, tarafım, talep ediyorum" başlıklı imza kampanyası başlattı. İmza metninde, 'federasyon, Kürtçe resmi dil olsun ve siyasi af' istekleri yer alıyor 

NAMIK DURUKAN Ankara 


Türkiye'de büyük tepkiye neden olan "Kürtler ne istiyor " imza kampanyasından sonra, "Kürt'üm, tarafım, talep ediyorum" başlığı ile ikinci bir imza kampanyası başlatıldı. Haklar ve Özgürlükler Partisi'nin HAK-PAR öncülüğünde Diyarbakır'da başlatılan, Türkiye'de Kürt federasyonu isteğini içeren metni, aralarında avukat ve gazetecilerin de bulunduğu 83 kişi imzaya açtı. DEHAP'a alternatif Kürt çevrelerinin desteklediği kampanya, Türkiye'nin AB ile müzakerelerin başlayacağı 3 Ekim 2005'e kadar sürdürülecek. Toplanan imzalar Avrupa Parlamentosu, Avrupa Konseyi, AB üyesi hükümet ve parlamentolarına ve TBMM'ye gönderilecek. İmza kampanyasında istenen taleplerden bazıları şöyle 

İşte istekler 
Türkiye'deki siyasi idari yapı iki halkın hak eşitliğine, karşılıklı saygı ve güvene dayalı çoğulcu ve federal bir şekilde yeniden yapılanmalıdır. Bu uluslararası hukukun da bir gereğidir.Kürtçe, Türkiye'de Türkçenin yanı sıra resmi dil olarak kabul edilmeli. Kürtlerin yoğun olarak yaşadığı coğrafyada eğitim dili Kürtçe olmalı.Yerleşim yerlerinin, coğrafik alanların Kürtçe isimleri iade edilmelidirSiyasi af çıkarılmalıdır. 

</TEXT>
</DOC>
