<DOC>
<DOCNO> 332854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sondun06.html </URL>
<DATE> 2005/04/13/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
İsrail Filistin Devleti'nin kurulması yakın 
</HEADLINE>
<TEXT>

     İsrail hükümeti sözcüsü Avi Pazner, ''Filistin devleti kurulmasının yakın olduğunu ancak bunun 2006'da olmayabileceğini'' söyledi. 
     ''Filistin devletinin kurulmasına'' ilişkin soru üzerine Pazner, ''2005'te hatta 2006'da Filistin devletinin kurulamayabileceğini ancak bunun yakın olduğunu'' belirtti. 
     Pazner, ''Filistin devletinin kurulması sadece Filistinlilerin değil tüm bölgenin menfaatine. Şartlar ve sınırlar konusunda görüşmek gerek. Yapılacak çok iş var ancak sonunda Filistin devleti İsrail tarafından tanınacak'' dedi. 
     Sözcü Pazner, İsrail Başbakanı Ariel Şaron'un çekilme planı ve bazı Yahudi yerleşimcilerin ''öfkesi'' ilgili olarak da, Şaron'un güvenliğinden endişe duyduklarını ve politikasına devam etmesi halinde Şaron'a ''suikast düzenlenebileceğini'' belirtti. 
     Ariel Şaron'un ciddi ölüm tehditleri alması nedeniyle güvenlik servislerinin son derece dikkatli olduğunu söyleyen Pazner, ''Gerilim çok yüksek. Şaron'un partisi parçalandı. Kamuoyu bölündü. İzak Rabin trajedisini yaşadık. Başka bir trajedi yaşamak istemiyoruz. Umarım kan dökülmez'' diye konuştu. 
     
</TEXT>
</DOC>
