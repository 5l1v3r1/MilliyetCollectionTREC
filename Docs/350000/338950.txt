<DOC>
<DOCNO> 338950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonspo36.html </URL>
<DATE> 2005/05/02/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Türkiye Kupası'nda, Ülkerspor yarı finale yükseldi... 
</HEADLINE>
<TEXT>

     Basketbolda 20. Erkekler Türkiye Kupası final müsabakaları, Bursa’da başladı. Çeyrek final ilk maçında Ülkerspor, İTÜ’yü 104-57 yenerek, yarı finale yükseldi. 
     Karşılaşmaya hızlı başlayan Ülkerspor, Serkan’ın skorer oyunuyla 5. dakikayı 18-9 önde geçti. İlerleyen dakikalarda Kerem Tunçeri ve Stombergas’ın da hücuma katkısıyla turuncu-yeşilliler, ilk periyodu 30-17 tamamladı. 
     İkinci periyotta da oyunun kontrolünü elinde tutan Ülkerspor, bu kez Kerem Gönlüm ile 15. dakikayı 42-38 önde kapadı. Özellikle pota altını iyi kullanan turuncu-yeşilliler, 18. dakikada skoru 50-31 yaparak, farkı 19 sayıya çıkarırken, devreyi 54-34 lehine tamamladı. 
     Üçüncü periyotta aradaki farkı iyice açan Ülkerspor, 25. dakikada Stombergas’ın isabetli dış şutlarıyla da skoru 30 sayılık farka 66-36 taşıdı. Bu bölümden sonra İTÜ Antrenörü Recep Şen, sahaya tamamen ikinci beşini sürdü. Ülkerspor, bir ara farkı 39 sayıya 79-40 kadar çıkardığı bu periyodu da 79-42 önde bitirdi. 
     Maçın son periyodunda da zorlanmayan Ülkerspor, sahadan 104-57 galip ayrılarak ilk yarı finalist oldu. 
     
     KÜNYE 
     
     
-BASKETBOL 20. ERKEKLER TÜRKİYE KUPASI... Salon Atatürk. Hakemler Mustafa Can xxx, Can Atsüren xxx, Serdar Ünal xxx. Ülkerspor Kerem Tunçeri xx 8, Serkan xxx 14, Stombergas xxx 14, Zukauskas xx 2, Praskevicius xx 10, Vukçeviç xxx 11, Ersan xxx 14, Kerem Gönlüm xxx 14, Oğuz xx 7, Caner xx 5, Umut Yenice xx 5. İTÜ Harun xx 10, Kemal Tunçeri xx 3, Güray x 1, Serdar xx 7, Reha xxx 12, Levent xx 6, Berkan xx 7, Mirza x, İsmail x 4, Eyüp x 2, Gökhan x, Ahmet xx 5. 1. Periyot 30-17. Devre 54-34 Ülkerspor lehine . 3. Periyot 79-42. 
     
</TEXT>
</DOC>
