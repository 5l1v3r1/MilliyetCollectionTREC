<DOC>
<DOCNO> 312605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/yasam/yas03.html </URL>
<DATE> 2005/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Taciz Köyü'ndeki büyükler gidiyor 
</HEADLINE>
<TEXT>


İZMİR DHA 

Barbaros Çocuk Köyü'ndeki skandalın ardından küçük çocuklarla gençlerin birarada yaşaması uygulamasına son vermek için harekete geçildi. Köyde kalan 13 yaşından büyük çocukların buradan alınarak diğer çocuk yurtlarına verileceği açıklandı. 
AKP Milletvekili Nükhet Hotar, Serpil Yıldız, Fazıl Karaman, Tevfik Ensari, Mehmet Tekelioğlu, İsmail Katmerci ve Sosyal Hizmetler ve Çocuk Esirgeme Kurumu Genel Müdürü İsmail Barış, son günlerde taciz ve tecavüz iddialarıyla gündeme oturan Barbaros Çocuk Köyü'ne inceleme ziyareti yaptı. Barbaros Çocuk Köyü'nde "kötü muamele ve alıkoyma" suçundan tutuklanan bakıcı annelerden Gönül Köke'nin görev yaptığı evde kalan çocuklar, Köke'nin suçsuz olduğunu savundu. Çocuklardan E.Y. 18 ve H.F. 17 , "Hiç kimse bize annemizi sormadı, sorgusuz sualsiz tutukladılar. " dedi. 


</TEXT>
</DOC>
