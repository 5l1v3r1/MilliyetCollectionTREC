<DOC>
<DOCNO> 304102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sonspo19.html </URL>
<DATE> 2005/01/06/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Ankaragücü'nde şok sakatlık... 
</HEADLINE>
<TEXT>

     Birinci Süper Lig'in ikinci yarısına Antalya Belek'te kamp yaparak hazırlanan Ankaragücü'nde, kaleci Orkun ve İsmet'in sakatlıkları morallerin bozulmasına neden oldu. 
     Dün akşam antrenmanında sakatlanan kaleci Orkun'un bugün çekilen MR'ı sonucunda menüsküsünde yırtık tespit edildi. Kamptan ayrılarak Ankara'ya dönen genç futbolcunun ameliyat olacağı ve 1,5 ay sahalardan uzak kalacağı öğrenildi. 
     Sarı-lacivertli takımda, yine dün akşam yapılan antrenmanda ayağı burkulan İsmet'in de 3 gün çalışmalara katılamayacağı bildirildi. 
     Kulüp başkanı Cemal Aydın, bu akşam takımın kamp yaptığı Adora Otel'e gelecek. Sarı-lacivertli takımın Ganalı futbolcusu Baidoo da yarın kampa katılacak. 
     Ankaragücü, Belek kampındaki ilk hazırlık maçını yarın saat 18.15'de Arcadia Otel sahasında Sakaryaspor ile yapacak. 
     
</TEXT>
</DOC>
