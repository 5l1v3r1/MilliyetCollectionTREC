<DOC>
<DOCNO> 312777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/magazin/axmag01.html </URL>
<DATE> 2005/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İki göbek atmadan gitmiyorlar 
</HEADLINE>
<TEXT>


Uzakdoğu ve Avrupa'dan sırf oryantal için gelenler bile var artık. Öğretmenleri ise 'Hevesli ama kıvrak değiller' diyor 

İlknur Gülmez 

Nesrin Topkapı'nın öğrencisi Yıldız Ay, 8 yıl önce başladığı dansözlüğü özellikle Uzakdoğu'dan gelen turistlere de öğretiyor. 
Geceleri Taksim Kervansaray'da sahneye çıkan Ay, gündüzleri de Çin, Tayland, Japonya, Almanya ve İngiltere'den oryantal öğrenmeye gelen kadınlara ders veriyor. Sadece oryantal öğrenmeye gelen turistler bile olduğunu söyleyen Ay, "8-10 kişilik gruplara günde 2 saat ders veriyorum. En çok Uzakdoğulular bu işi ciddiye alıyor. Çok hevesliler" diyor. 

Günlük 30 dolar 
Grupların kişi başına günlük 20-30 dolar ödediğini, temel derslerin de bir hafta sürdüğünü ifade eden Ay, şöyle konuşuyor "Tek başına ders almak isteyenler ise ders başına 100 dolar ödüyor. Figür ve müzik eşliğinde koreografi öğretiyorum. Ama hiçbiri Türkler kadar estetik ve kıvrak değil. Çok düz dans ediyorlar." 


</TEXT>
</DOC>
