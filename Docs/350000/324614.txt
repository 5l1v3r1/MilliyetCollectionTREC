<DOC>
<DOCNO> 324614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/guncel/gun90.html </URL>
<DATE> 2005/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Hangisi doğru 

RTÜK Başkanının suçlaması şu Televizyonlar, AGB ve reklam şirketleri aralarında anlaşmışlar. Halkın büyük tepki gösterdiği iddia edilen programlara bile çok reklam veriliyor, reytingler gerçek değil 
Araştırdık, ortaya ilginç sonuçlar çıktı. 
1 Şu anda en çok izlenen ve en çok tepki alan programlar arasında, bir mafya dizisi, bir de gelin kaynana programı var... 
2 Bu programlar, yayınlandıkları anda, televizyon izleyenlerin yarısı tarafından izleniyor... 
3 Her ikisi de çok tepki alıyor ya da en azından duruma 2 sene sonra el koyan RTÜK'e göre öyle. 
4 Her iki program da çok reklam alıyor... 
5 Hatta, RTÜK kurallarına göre reklam süreleri belli olduğu için, "özel" ya da "başlangıç, final, gecenin sonu vs." adlar altında 3-4 bölüme bölünerek, süreleri uzatılarak daha çok reklam almalarına çalışılıyor... 
Müthiş bir muamma var gibi görünse de 
İzleyici bu programlara tepki gösteriyor, ama yine de bu programlar çok reklam alıyor.Reklamcılarla izleyici arasında bir inatlaşma var.Reklamcılık kurallarına göre, en fazla tepki gösterilen programın içindeki reklamlar daha mı etkili oluyor.İzleyici, tepkisini "izlemeyerek" değil de, resmi bir kurum aracılığıyla gösteriyor.Aslında gösterilen tepki, göstermelik İzlediği şeye kayıtsız kalamıyor ama vicdanen de bir tepki göstermek zorunluluğu hissediyor. 
Sonuç 1 İzleyicinin büyük çoğunluğunun olay hiç umurunda değil Eğer umurunda olsaydı -şu anki reyting ölçme sisteminin de tamamen objektif olduğunu varsayalım- bu programların reyting alamayarak yerle yeksak olması ve hiç reklam alamayarak yayından kalkması gerekirdi... 
Sonuç 2 İzleyicinin çok umurunda, izlemiyor, ama yine de reytingler yüksek geliyor, çok reklam veriliyor. Seyirci de çaresiz kalıp RTÜK'ten yardım bekliyor... Karar sizin 

Bu bir mafya dizisidir .. 
Francis Ford Coppola "Baba"ya koymayı düşündüğü ifade, Mario Puzo ile etik bir tartışmaya girince vazgeçer 

Nevada araştırmaları 

Nevada'da yapılan bir araştırmaya göre "Aynı anda 3 kitap birden okuyorum..." diyen kişilerin 48'inin bu tip bir söylemle daha entelektüel göründüğüne ciddi ciddi inandığı, 18'inin "şu an hangi kitapları okuyorsun " sorusuna 5 yıldır aynı cevapları verdiği, 34'ünün ise hayatlarında hiç kitap okumadığı ortaya çıkmıştır. Yine "Aynı anda 3 kitap birden okuyorum..." diyen kişilerin en çok okuduklarını iddia ettikleri yazar ise Kafka... 

Radar oldum .. 

ShockHabercilerden ve SerinDuruşçulardan gelen yaşanmış hikayeler .. 
"Bugün okula gitmeyeceğim, evde kalıp insanlarla ilişkilerimi gözden geçirmek istiyorum..." lili 
</TEXT>
</DOC>
