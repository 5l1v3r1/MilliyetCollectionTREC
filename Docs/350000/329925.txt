<DOC>
<DOCNO> 329925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/son/sonspo20.html </URL>
<DATE> 2005/04/03/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Fenerbahçe, ligin 26. haftasını da lider olarak kapadı 
</HEADLINE>
<TEXT>

     Birinci Süper Futbol Ligi'nde 26. hafta maçlarının ardından Fenerbahçe, liderliğini sürdürdü. 
     23 gol atılan ligin bu haftasında lider Fenerbahçe, sahasında Gaziantepspor karşısında, her iki yarıda bulduğu 1'er golle sahadan 2-0'lık galibiyetle ayrıldı ve puanını 65'e çıkararak zirvedeki yerini bu hafta da korudu. 
     Liderin en yakın takipçisi olan Galatasaray, renkdaşı Kayserispor karşısında deplasmanda son saniyelerde yediği golle sahadan 2-2 beraberlikle ayrıldı. Bu sonuçla lider Fenerbahçe ile Galatasaray arasındaki puan farkı 4'e çıktı. 
     3. sıradaki Trabzonspor, sahasında ligin sürpriz ekiplerinden Büyükşehir Belediyesi Ankaraspor önünde bir ara 2-0 yenik duruma düştüğü mücadelede 2-2'lik beraberlikle 1 puanı zor kurtardı. 
     4. durumda mücadelesini sürdüren Beşiktaş ise Diyarbakırspor karşısında deplasmanda golsüz beraberliğe razı oldu ve 49 puanla yine 4. sırada kaldı. 
     Ligde kalma mücadelesinde, İstanbulspor, son sıradaki Akçaabat Sebatspor'u sahasında tek golle geçerek rakibinin umutlarının biraz daha tükenmesine yol açarken, haftanın en ilginç karşılaşmasında, ligde kalma yolunda büyük bir mücadele veren Sakaryaspor, deplasmanda Ankaragücü önünde adeta coştu ve 7-2'lik galibiyetle haftayı altın değerinde 3 puanla kapadı. 
     2 maçı evsahibi, 2 maçı da deplasman takımlarının kazandığı 26. haftada 5 maç da beraberlikle sonuçlandı. 
     Gol krallığı yarışmasında, Trabzonsporlu Fatih, 23 golle ilk sıradaki yerini korurken, bu futbolcuyu 20 golle Fenerbahçeli Alex, 17 golle Galatasaraylı Hakan Şükür, 14'er golle de Fenerbahçeli Nobre, Konyasporlu Zafer Biryol ve Büyükşehir Belediyesi Ankarasporlu Jaba izliyor. 
     Ligin 26. hafta maçlarında alınan sonuçlar, 27. haftanın programı ve puan durumu şöyle 
     İstanbulspor-Akçaabat Sebatspor....................... 1 - 0 
     Çaykur Rizespor-Gençlerbirliği........................ 1 - 1 
     Ankaragücü-Sakaryaspor................................ 2 - 7 
     Fenerbahçe-Gaziantepspor.............................. 2 - 0 
     Samsunspor-Malatyaspor................................ 0 - 1 
     Trabzonspor-Büyükşehir Belediyesi Ankaraspor.......... 2 - 2 
     Konyaspor-Denizlispor................................. 0 - 0 
     Diyarbakırspor-Beşiktaş............................... 0 - 0 
     Kayserispor-Galatasaray............................... 2 - 2 
     27. Hafta 
     8 Nisan Cuma Beşiktaş-Ankaragücü, 9 Nisan Cumartesi Sakaryaspor-Fenerbahçe, Büyükşehir Belediyesi Ankaraspor-Diyarbakırspor, Akçaabat Sebatspor-Kayserispor, Malatyaspor-İstanbulspor, 10 Nisan Pazar Gençlerbirliği-Samsunspor, Gaziantepspor-Konyaspor, Galatasaray-Trabzonspor, Denizlispor-Çaykur Rizespor. 
     
</TEXT>
</DOC>
