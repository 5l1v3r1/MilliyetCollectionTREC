<DOC>
<DOCNO> 326023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sontur38.html </URL>
<DATE> 2005/03/22/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Kütahya'da sahte eroin ele geçirildi .. 
</HEADLINE>
<TEXT>

     Kütahya'da düzenlenen operasyonda bir kişi, nişasta, kiremit tozu, kakao ve renklendirici malzemeler kullanılarak hazırlandığı bildirilen 9 kilogram ''Sahte eroin''le yakalandı. 
     Kütahya Emniyet Müdürlüğü'den yapılan açıklamaya göre, İlker K'nin, Cemalettin Mahallesi'deki evinde eroin bulundurduğu ve satmak için müşteri aradığı ihbarını alan güvenlik güçleri, söz konusu eve operasyon düzenledi. 
     Evin çatı katında yapılan aramada, bir çanta içinde koli bandıyla sarılı paketler halinde kakao, nişasta ve kiremit tozu ile çeşitli renklendirici malzemelerle hazırlanmış 9 kilogram ''Sahte eroin'' ele geçirildi. 
     Olayla ilgili gözaltına alınan İlker K'nin, paketi Afyon'dan Mehmet Y. adlı bir kişinin emanet olarak kendisine bıraktığını söylediği öğrenildi. 
     Sorgulamasının ardından adliyeye sevk edilen zanlı, tutuksuz yargılanmak üzere serbest bırakıldı. 
     
</TEXT>
</DOC>
