<DOC>
<DOCNO> 347449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sondun50.html </URL>
<DATE> 2005/05/31/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Unicef, çocuk esirgeme kurumlarındaki çocuklara kötü muameleyi kınadı 
</HEADLINE>
<TEXT>

     BM Çocuk Fonu UNICEF , Avrupa ve Orta Asya’daki çocuk esirgeme kurumlarındaki çocuklara kötü muamelede bulunulmasını kınadı. 
     UNICEF yetkililerinden Maria Calivis, yaptığı açıklamada, UNICEF’in araştırmalarının, bu bölgelerdeki kurumlarda yaşayan küçük yaştaki çocukların hasta ya da engelli olduklarını söyledi. 
     UNICEF’in yaptığı araştırmada, bu bölgelerdeki çocuk hakları savunucularının, kurumlardaki şiddet düzeyi ve yetkililerin yetersizliği nedeniyle sık sık endişelerini dile getirdikleri belirtildi. 
     Araştırmada, çocukların hem kendilerine bakmakla görevli kişiler hem de diğer çocuklar tarafından kötü muamele gördüğü kaydedildi. 
     Avrupa ve Orta Asya’daki çocuk esirgeme kurumlarındaki çocukların kesin sayısının bilinmediği belirtiliyor. Bu sayının 1 milyon olduğu tahmin ediliyor. 
     UNICEF yetkilisi Calivis, Arnavutluk, Fransa, Gürcistan, Almanya, Romanya, İsviçre ve Ukrayna gibi ülkelerde bu kurumlardaki çocuklara kötü muamelede bulunulduğunu ve bunun kabul edilemez olduğunu kaydetti. 
     UNICEF, İrlanda’da kötü muamele gördüğünü söyleyen 3 bin kişinin şikayette bulunduğunu ve bu kişilerin yüzde 60’ını çocukluğunda esirgeme kurumunda kendisine şiddet uygulandığını söyleyen 50 yaşını geçmiş kişilerin oluşturduğunu duyurdu. UNICEF’e göre, Kazakistan’daki bir sivil toplum örgütünün yayımladığı raporda, bu ülkede çocuk esirgeme kurumlarında yaşayan çocukların yüzde 80’ine "zulmedildiği" belirtiliyor. 
     İngiltere’de de bu kurumlarda yaşayan 71 çocukla yapılan röportajlarda, çocukların yarısının fiziki şiddete maruz kaldığı ortaya çıktı. 
     Slovenya’da Temmuz ayında çocuklara yönelik şiddetle ilgili bir konferans düzenlenecek. 
     
</TEXT>
</DOC>
