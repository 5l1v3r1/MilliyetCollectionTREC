<DOC>
<DOCNO> 344659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sontur30.html </URL>
<DATE> 2005/05/21/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Marmara'da etkili yağış uyarısı... 
</HEADLINE>
<TEXT>

     Meteoroloji Genel Müdürlüğü, bu gece ve yarın Marmara, Ege, Göller Yöresi, İç Anadolu’nun kuzeybatısı, Batı Karadeniz’in iç kesimleri, Doğu Anadolu’nun kuzeyi ile Antalya’nın kuzey kesimleri, Gümüşhane, Bayburt ve Artvin çevrelerinde yağış beklendiğini bildirdi. 
     Meteorolojik Genel Müdürlüğü Analiz ve Tahmin Merkezi’nden yapılan açıklamaya göre, sağanak ve gökgürültülü sağanak şeklinde görülecek yağışlar Marmara’nın batısında Edirne başta olmak üzere Kırklareli, Tekirdağ, Çanakkale, Balıkesir ve İstanbul’un batı kesimlerinde etkili ve sürekli olacak. 
     Meteoroloji Bölge Müdürlüğü, bu gece ve yarın etkili olacak olumsuz hava şartlara karşı ilgililerin ve yurttaşların tedbirli olmaları uyarısında bulundu. 

ANKA 

     
</TEXT>
</DOC>
