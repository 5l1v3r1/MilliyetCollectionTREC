<DOC>
<DOCNO> 328415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/yazar/cemal.html </URL>
<DATE> 2005/03/30/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Dikta 
</HEADLINE>
<TEXT>


Ali Topuz, hokus pokus Bir zamanlar CHP'deki parti içi dalavereleri anlatan bir deyiş. 
1970'li yıllar. 
Ecevit'in CHP'sinde isyan bayrağı dalgalanmaya başlamış. Muhalefetin başını, Ortanın Solu hareketiyle 1960'ların ikinci yarısında Ecevit'i Ecevit yapanlar çekiyor. 
Deniz Baykal, Turan Güneş, Haluk Ülman, Besim Üstünel... 
Ama Ecevit acımasız. 
Örgütü teslim ettiği Ali Topuz eliyle muhalefeti biçiyor. Delege oyunlarıyla parti içi muhalefetin kurultay hesaplarını sürekli bozuyor. Her seferinde az farkla kazanıyor. Ve her kurultay ertesi de Ali Topuz elinde balta, parti içi muhalifleri kazımaya başlıyor. 
İşte böyle bir dönemde rahmetli meslektaşım Örsan Öymen, kıvrak kalemi ve sevimli üslubuyla Milliyet'teki köşesinde patlatmıştı 
Ali Topuz hokus pokus 
Tutmuştu bu deyiş. 
Topuz'la Baykal uzun zaman düşman kardeşleri oynadılar. Ama gün geldi, uzlaştılar. Topuz bu kez Baykal adına becerisini göstermeye başladı. Parti içi muhalifleri Baykal adına örgütten kazımaya koyuldu. 
Halk Partisi'ni bilenler, Baykal'ın safındaki Topuz'un Ecevit dönemine göre çok daha acımasız davrandığını söyler. 
Topuz'un şimdilerde Baykal'dan koptuğu söyleniyor. Olabilir. Ama hokus pokusçuluk tam gaz devam ediyor Baykal'ın CHP'sinde. 
Klasik deyişle 
Dikensiz gül bahçesi haline geliyor Baykal'ın partisi. Parti içi sulta yerleştikçe yerleşiyor. 
Mustafa Sarıgül ihraç edildi. 18 il görevden alındı. İstanbul ve İzmir'de operasyonlar yapıldı. 20 ili kapsayan görevden almaların arkasından 200 ilçede de tasfiyeler yaşandı. 
Bir nokta önemli 
Tırpan yiyenler, tasfiye edilenler ortak bir özelliğe sahip. Hemen hepsi son kurultayda 'Baykal'a oy vermeyenler'den oluşuyor. Baykal'a hayır diyen gidiyor. Bunun adı sosyal demokrat parti Bunun adı parti içi demokrasi 
Ne kadar inandırıcı değil mi 
Sonra ne olacak 
Partinin değiştirilecek delege yapısıyla yeni kurultaya gidilecek. O kurultay delegeleri, Baykal'ı genel başkan seçecekler. Daha sonra Baykal onların içinden kimilerini milletvekili yapacak. 
Bu arada parti içinde yine muhalefet uç verecek. İsyan fazla büyümeden onların da kafaları kurultay hesapları uyarınca, hokus pokusla kesilip genel başkanlık koltuğu güvence altına alınacak. 
Mekanizma bu. 
Yani parti içi dikta 
Bu mekanizma yıllardır işliyor. Giyoton kalkıp iniyor, kafalar düşüyor. 
Düşüyor da ne oluyor 
CHP büyüyor mu 
Hayır, küçülüyor. 
CHP seçim kazanıyor mu 
Hayır, kaybediyor. 
Yıllar böyle geçti. 
Hokus pokusçuluk işe yaramıyor. Yaramadı, yaramayacak. Ama olan biten kanıksanıyor. 
Maalesef öyle. 
Dönüp bakanlar, ilgi duyanlar azalıyor Baykal'ın partisine. Tepkisizlik gitgide yaygınlaşıyor. 
Çünkü yalama olan bir şey var 
Bu yüzden her geçen gün gündemden düşüyor, konuşulmamaya başlıyor Baykal'ın partisi... 
Adı CHP olan bir parti için ne kadar hazin bir durum 



</TEXT>
</DOC>
