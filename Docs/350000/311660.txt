<DOC>
<DOCNO> 311660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/soneko18.html </URL>
<DATE> 2005/02/02/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
AB'den ''ekonomik kriz'' uyarısı 
</HEADLINE>
<TEXT>

     AB Komisyonu Ekonomi ve Finans Direktörlüğü'nden Türkiye'ye cari açık uyarısı geldi. Uzman Dörck Verbeken, ''2005 yılında da cari açık sürer ve bunun finansmanı olmazsa kriz çikabilir'' dedi. 
     AB İletişim projesi çerçevesinde gazetecilere düzenlenen kursta konuşan Verbeken, Türkiye'nin hızlı büyüdüğünü ifade etti ve bunun 'uzun vadede sürdürülebilir olgu' olmadığını belirtti. 
     
     "Cari açık AB'yi korkutuyor" 

     AB Komisyonu Ekonomi ve Finans Direktörlüğü uzmanı, "Türkiye hızlı büyürken verilen cari açık oranı AB'yi korkutuyor. Ama finanse edildiği sürece sorun yok" dedi. Uzman Verbeken, "cari açık 2005 yılında da sürerse ve bunun finansmanı olmazsa kriz çıkabilir" sözleriyle uyarıda bulundu. 
     
     "Doğrudan yabancı yatırım şart" 

     Türkiye'nin 2004 yılında cari açığı, kısa vadeli para girişleriyle finanse ettiğine dikkat çeken Verbeken, 2005 yılı için doğrudan yabancı yatırımına dönüşmesi gerektiğinin altını çizdi. 

     
</TEXT>
</DOC>
