<DOC>
<DOCNO> 345121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sontur11.html </URL>
<DATE> 2005/05/23/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Çocuk pornosu iddiaları Didim'i karıştırdı 
</HEADLINE>
<TEXT>

     Ali ÖZKAYA - Mehmet Şirin AYDIN DHA 

AYDIN’ın Didim İlçesi’ndeki evinin bahçesinde başına tabancayla ateş eden, kaldırıldığı hastanede ölen ve eşcinsel eğilimleri olduğu öne sürülen İngiliz 67 yaşındaki Geoffrey Hibberd’in, ilköğretim öğrencileriyle cinsel ilişkiye girdiği yolundaki iddialar ortalığı karıştırdı. Kaymakam Ali Çetin’in talimatıyla soruşturma başlatıldı. Hibberd ile cinsel ilişkiye girdikleri sırada görüntülerinin çekildiği öne sürülen 3 öğrenci ifadelerine başvurulmak üzere adliyeye getirildi. 
     12 yıldır Didim’de yalnız yaşayan, önceleri otel müdürlüğü yapan daha sonra ise emlakçılığa başlayıp, kendi vatandaşları için Türkiye’deki gözde yerlerin başında gelen ilçede, İngilizlere ev satan Sir’ unvanlı Geoffrey Hibberd, geçen 5 Mayıs Perşembe günü Yeşilkent Sitesi Zümrüt Sokak’taki evinde başından tabancayla yaralanmış halde bulundu. Didim Devlet Hastanesi’ndeki ilk müdahalenin ardından Söke Devlet Hastanesi’ne sevk edilen Hibberd kurtarılamadı. 
     Sir Geoffrey diye bilinen İngiliz’in ölümünün ardından ilçede çocuk pornosu skandalı ortaya çıktı. Hibberd’in para verip hediyeler aldığı ilköğretim okulu öğrencileriyle cinsel ilişkiye girdiği, bunları da gizli kamerayla kaydettiği ileri sürüldü. Bu kasetleri eline geçirdiği ileri sürülen ve ortağı olduğu belirtilen adının da Murat olduğu üzerinde durulan genç bir erkeğin, Hibberd’in ölümünden iki gün önce, kendisiyle cinsel ilişkiye giren çocukları, Eskiköy mevkiindeki okullarının Cumhuriyet İlköğretim Okulu yanında bulup, çekilen görüntüleri gösterdiği, bunları internetteki porno sitelerine satıp para kazanacağını söylediği iddia edildi. 
     Öğrencilerin okulda kendi aralarında konuşurken öğretmenlerinin duyması ve basına aksetmesiyle ortaya çıkan olayın ardından Didim Kaymakamı Ali Çetin'in talimatıyla polis ve jandarma soruşturma başlattı. Hibberd ile ilişkiye girerken çekilmiş görüntüleri bulunduğu öne sürülen R.E. 15 , D.K. 15 ve R.K. 14 Didim Adliyesi'ne getirildi. Savcının avukat nezaretinde çocukların ifadelerini alacağı belirtildi. 
     Kaymakam Ali Çetin, olayı basından öğrendiklerini belirterek, Daha önce böyle bir duyum alınmamıştı. Hemen soruşturma talimatı verdim. Yaşananları öğretmen bilip de yetkili makamlara iletmemişse hakkında soruşturma da açılır. Hibberd'in ölümünde tüm bulgular intiharı gösteriyor. Yine de ayrıntılı soruşturma yapıyoruzö dedi. 
     Kasetlerin bazılarının ya da bir kopyalarının bilgisayarında bulunabileceği olasılığı nedeniyle Hibberd'in ilçedeki iki evinde arama yapmak için mahkeme kararı çıkartıldı. İngiliz’in bu nedenle intihar edip etmediğinin de araştırıldığı, ayrıca cinayet olasılığının da değerlendirildiği belirtildi. 
     
     EVLERDE ARAMA YAPILDI 

     İngiliz Geoffrey Hibberd'le ilişki kurdukları öne sürülen R.E. 15 , D.K. 15 ve R.K. 14 Didim Adliyesi'nde Savcıya avukatla birlikte ifade verdi. Çocukların ifadelerinde Hibberd'le ilişkiye girdiklerini söyledikleri öğrenildi. Üç çocuk ifadelerinin ardından adliyeden ayrıldı. Jandarma ve polis ise çocukların ifadelerinde de geçen gizli kamera görüntülerini bulmak umuduyla aralarında Hibberd'in Yeşilkent Sitesi'ndeki evinin de bulunduğu dört ayrı yerde mahkeme kararıyla arama yaptı. Hibberd'in evindeki dizüstü bilgisayar ile büyük bölümü müzik CD'si olduğu belirtilen CD'lere incelenmek üzere elkoydu. Bu arada Hibberd'in evinde bulunan ve isminin Betty olduğunu söyleyen İngiliz kadın arkadaşı ise jandarmaya bir süre kapıyı açmadı. 
     
     DİDİM'DE TOPRAĞA VERİLECEK 

     Tanıyanların verdiği bilgiye göre eşinden boşanmış olan ve yalnız yaşayan Hibberd'in İngiltere'de saygın bir kişi olduğu bu nedenle Kraliçe tarafından kendisine Sir’ unvanı verildiği vurgulandı. Hibberd'in cenazesinin halen Söke Devlet Hastanesi morgunda bekletildiği, büyük ihtimalle Didim'de toprağa verileceği vurgulandı. 
     Didim Belediye Başkanı CHP'li Mümin Kamacı ilçelerinin adının böyle bir iddiayla gündeme gelmesinin üzücü olduğunu belirterek, Ben kendisini yaklaşık 4 ay önce ziyaretime geldiğinde tanımıştım. İlçemizdeki ingilizlere yardımcı oluyor ve onların temsilcisi gibi hareket ediyordu. Kendi vatandaşlarının emlak alım satım işleriyle ilgileniyordu. Kazancının iyi olduğunu duymuştum. Cinsel tercihleri konusunda bir bilgim, duyumum yok. İddiya çocukların karışması bizleri çok üzdü. Soruşturma sonunda gerçek ortaya çıkar" dedi, 
     
     VALİ MALAY ARAŞTIRIYORUZ" 

     Aydın Valisi Mustafa Malay, iddialarla ilgili soruşturma başlatıldığını söyleyerek, Gazete haberinde sözü edilen konuya ilişkin herhangi bir başvuru ya da işlem yok. Didim Kaymakamlığı, İlçe Jandarma Komutanlığı, Emniyet Müdürlüğü ve Milli Eğitim Müdürlüğü aracılığıyla konuyu araştırıyor" dedi. 
     
</TEXT>
</DOC>
