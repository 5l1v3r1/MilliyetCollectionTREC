<DOC>
<DOCNO> 337195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/ekonomi/eko07.html </URL>
<DATE> 2005/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yabancıya mülk satışında sınırlamalar yasada olmalı' 
</HEADLINE>
<TEXT>



Anayasa Mahkemesi, 'karşılıklı olma ve kanuni sınırlamalara uyulma' koşuluyla yabancıların mal edinmesini öngören yasa maddesini iptal gerekçesi Resmi Gazetede yayımlandı. 
Gerekçede, yabancılar lehine taşınmaz üzerinde sınırlı ayni hak tesis edilmesinde Anayasal sakıncaların söz konusu olduğu kaydedilerek, hak süresinin amacı, süresi, türü gibi özelliklerin Yasa'da belirlenmesi gerektiği ifade edildi. 
'Kamu yararı ve ülke güvenliği bakımından bu maddenin uygulanmayacağı yerleri belirlemeye Bakanlar Kurulu yetkilidir' hükmünün de 'ülke güvenliği' yanında 'kamu yararı' gibi sınırları belirsiz bir kavrama dayandığı, Bakanlar Kurulu'na geniş bir takdir yetkisi verildiği ifade edildi ve bunun yasama yetkisinin devrine yol açacağına dikkat çekildi. 


</TEXT>
</DOC>
