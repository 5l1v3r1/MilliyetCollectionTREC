<DOC>
<DOCNO> 343345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonspo01.html </URL>
<DATE> 2005/05/17/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Maçta faul yapan rakip takım oyuncusunu bıçakladı 
</HEADLINE>
<TEXT>

     DHA 

      KAYSERİ’nin Bünyan İlçesi Elbaşı Beldesi'nde oynanan mahalle maçında oyunculardan 19 yaşındaki Şevket Baş, kendisine faul yaptığını öne sürüp tartıştığı rakip takımın oyuncusu 18 yaşındaki Cihat Gencer'i futbol karşılaşmasından sonra bacağından bıçakladı. 
     Oynadıkları mahalle maçında, rakip takım oyuncusu Cihat Gencer'in kendisine sürekli faul yaptığını öne sürüp tartışan Şevket Baş, maç bittikten hemen sonra evine gidip aldığı ekmek bıçağıyla geri döndü. Sokakta yakaladığı Cihat Gencer'i bacağından bıçaklayan Şevket Baş kaçtı. 
     Hastanede tedavi gören hafif yaralı Cihat Gencer taburcu edilirken, jandarma tarafından yakalanarak gözaltına alınan Şevket Baş, sevk edildiği adliyede çıkarıldığı nöbetçi mahkeme tarafından tutuksuz yargılanmak üzere serbest bırakıldı. 
     
</TEXT>
</DOC>
