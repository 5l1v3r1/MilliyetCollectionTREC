<DOC>
<DOCNO> 332497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sondun54.html </URL>
<DATE> 2005/04/12/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
İnternetten müzik paylaşımı yapan 963 kişi hakkında dava açıldı 
</HEADLINE>
<TEXT>

     Uluslararası Müzik Endüstrisi Federasyonu İFPİ , paylaşım programlarıyla müzik parçalarını internet üzerinden yasa dışı yoldan edinenler aleyhinde yeni davalar açtı. 
     İFPİ tarafından yapılan açıklamada, toplam 11 ülkede 963 kişi aleyhinde dava açıldığı belirtildi. 
     Bunun ''şimdiye kadarki en büyük hukuk girişimi'' olduğu kaydedilen açıklamada, davaların Hollanda, Finlandiya, İrlanda, İzlanda, Avusturya, Danimarka, Fransa, İtalya, Almanya, İngiltere ve Japonya'da açıldığı kaydedildi. 
     İFPİ'ye göre, şimdiye kadar dünyada 11.552 kişi aleyhinde internette yasa dışı yollardan dosya paylaşımı nedeniyle dava açılmış bulunuyor. Bunların 9900'ü ABD'de yaşıyor. 
     Federasyona göre, bu davalarda yaşları 25 ile 35 arasında değişen, çeşitli meslek gruplarından 248 kişi ortalama üçer bin avro para cezasına çarptırıldı. 
     Müzik sanayii, internetteki müzik paylaşım programları yüzünden son yıllarda ciddi kan kaybına uğramış bulunuyor. 
     
</TEXT>
</DOC>
