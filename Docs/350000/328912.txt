<DOC>
<DOCNO> 328912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/soneko28.html </URL>
<DATE> 2005/03/31/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Morgan Stanley Hızlı büyüme trendi gelecek yıl da devam edecek 
</HEADLINE>
<TEXT>

     Uluslararası yatırım bankası Morgan Stanley, Türkiye'de, geçen yılki büyüme trendinin, bu yıl ve gelecek yıl da devam edeceğinin öngörüldüğünü bildirdi. 
     Morgan Stanley, bugün açıklanan 2004 yılı büyüme hızına ilişkin yaptığı analizde, büyümenin, piyasa beklentilerinin üzerine çıkarak 2004 yılında gayri safi milli hasılada GSMH yüzde 9.9, gayri safi yurtiçi hasılada GSYH ise yüzde 8.9 olarak gerçekleştiği, bu trendin bu yıl ve gelecek yıl da devam edeceğini kaydetti. 
     Analizde, GSYH temelinde, bu yıl yüzde 7.2, gelecek yıl da yüzde 6.8 oranında büyüme beklendiği vurgulandı. 
     
     YENİ GELİR HESAPLAMA YÖNTEMİNİN ETKİLERİ... 

     Morgan Stanley, Devlet İstatistik Enstitüsü'nün DİE , AB'ye uyum çerçevesinde, milli gelir hesaplama yöntemini değiştirmesiyle, GSYH'nin yüzde 30-45 oranında yükselebileceğini bildirdi. 
     Yeni hesaplama yöntemi sonucu GSYH'nin artması nedeniyle, cari işlemler açığı ve kamu borç stoku oranlarının düşeceği de ifade edildi. 
     Büyüme rakamları 2003 yılında, GSMH'de yüzde 5.9, GSYH'de ise yüzde 5.8 seviyesinde gerçekleşmişti. 

     
</TEXT>
</DOC>
