<DOC>
<DOCNO> 302745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/yazar/yilmaz.html </URL>
<DATE> 2005/01/02/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Fazıl Say çaldı, Azeri Bakan şarkı söyledi 
</HEADLINE>
<TEXT>

Yılın son konserini Bak 'de izledim. 2005 yılının Türkiye'nin kültür ve sanat hayatına yeni ufuklar açmasını diledim 
BAK 
Azerbaycan Kültür Bakanlığı ve Azerbaycan - Türkiye İşadamları Birliği ATİB Bak 'de yeni inşa edilen Azerbaycan Devlet Filarmanoniyası'nda, koltuklarının tanesi 1000 dolar 27 Aralık gecesi, Fazıl Say'ın "Yeni Yıl Solo Konseri" organizasyonunu gerçekleştirdi. Azerbaycan Kültür Bakanı Polat Bülbüloğlu ile ATİB Başkanı Ahmet Erentok'un davetlisi olarak Bak 'de ağırlanan tek konuktum 
Orta Asya'nın kültürel kimliğini anlamaya çalıştım. İşim kolaydı Polat Bülbüloğlu, 16 yıldır Kültür Bakanı ve SSCB'den ayrılan 15 Türk cumhuriyetinin kurduğu Türk Soyu'nun da Başkanı. Fazıl Say'ın Bach'ı, Beethoven'ı, Mozart'ı Aşık Veysel'i, N zım Hikmet'i "romantik" yorumu ile harmanlayan konserinin ardından, hep birlikte çok özel hazırlanan akşam yemeğine geçtik. Hormonsuz domatesler, salatalıklar, yeşillikler turşular, reçeller, zeytin - peynir çeşitleri Basra'nın en kıymetli balıkları, Azeri kebapları ve iri Azeri gülleri ile donatılmış büyük bir masa. 
Bakan Bülbüloğlu, Bak Konservatuarı Rektörü Ferhat Bedelbeyli, ATİB Başkanı ve Azerbaycan'ın en büyük üçüncü bankası Atabank'ın sahibi Ahmet Erentok, Bak 'deki en büyük özel hastanenin ortaklarından Melikşah Acuner ve Türk Büyükelçisi Turan Moralı'nın yemek süresince yaptıkları konuşmalar birbirini izledi. Küçük votka kadehlerinin, yürek sözleriyle valsi de... 
Erentok anne tarafından "Tanzimat Dönemi" şairlerinden Abdülhakhamit'in, baba tarafından da ömrü bu topraklarda geçen Şehbender İdris Çora'nın torunu. Erentok yemeği, Arjantinli şair Lorge Luis Berges'in "Anlar" şiiri ile noktaladı "Baş taşına" yazılacak güzel anlardan bir gecenin anısına... 
Son söz Fazıl Say'a geldiğinde, "Artık müzik konuşsun" dedi ve Bak 'nun ünlü caz sanatçılarını dinlemeye gittik. Cazın "derin sesine" ayarlanmış, saçlarına aklar düşmüş sanatçıların ışıklarıyla aydınlanan bir mek n. İçeride 30 - 40 kişiyiz sahne ile burun buruna... 
Say piyanoya geçiyor. Hepimiz yeni karşılaştığı bu caz orkestrası ile sağladığı uyumdan mest olup ikinci parçayı istiyoruz. O ise "Ben arkadaşları dinlemek istiyorum" diyor. "2004'ün en hoş akordunun yapıldığı" gecede, Bülbüloğlu'nu sahnede görüyoruz ansızın. Gürül gürül bir Azeri şarkısı. Bülbüloğlu hem iyi bir yorumcu, hem de bestek r "Bakanlığım tesadüf" diyor. Bize, Fahir Atakol ile Sertab Erener CD'sinde, Bülbüloğlu'nun kendi bestesini seslendirdiği hatırlatılıyor. 
1978'de Türkiye'de Eurovision Şarkı Yarışması elemelerine katılan MAM Grubu gitaristlerinden olduğunu öğrendiğimiz Erentok'tan da "Yesterday" şarkısını dinliyoruz. Gece çağlıyor Say artık masası ile piyano arasında mekik dokuyor. Azeri piyanist ile birlikte 10 parmak çalıyorlar piyanoyu... Aşık Veysel'den Uzun İnce Bir Yol ile bitiriyor Say konserini. 

Karabağ yarası kanıyor Azerbaycan halkı, Ermenistan'ın işgal ettiği Karabağ'da canını, kanını bırakmış. Bülbüloğlu'nun babasının müzesi Bak 'de, mezarı Karabağ'da gidip göremiyor. Azerbaycan'da Karabağ'dan göç etmek zorunda kalan 1 milyon Azeri yaşıyor. Göçmenlerinin geçimlerini Azerbaycan devleti karşılıyor. Bülbüloğlu, SSCB döneminin son Devlet Başkanı Gorbaçov ile 1990 yılında bir konferansta karşılaşıyor. Gorbaçov, "Komünist Ermenileri niye üzüyorsunuz" diye soruyor. Bülbüloğlu da yanıt olarak "Sizin elleriniz kanlı" diyor. Bu diyalog, Bülbüloğlu'nu ülkesinde "kahraman" yapıyor. Türkiye, Karabağ sorunu nedeniyle Ermenistan sınır kapısını kapalı tutuyor. Bülbüloğlu, Türkiye'nin Ermenistan hava sahasını açtığını hatırlatarak, "Türkiye'nin diplomatik ambargoyu kaldırmasını politikacı olarak anlayabilirim, ama halk asla anlamayacaktır" diyor. 
Azerbaycan'da Ermeni sorunu, ülkenin birinci meselesi. Azeri tutumu, Ermenistan karşısındaki tavır alışa göre biçimleniyor. Öyle ki, İbrahim Tatlıses'in Bak 'deki bir konser sırasında sesini beğenip Türkiye'ye getirdiği Güner bile bugünlerde Azeriler tarafından protesto ediliyor. Tatlıses'in müzik şirketinden ayrılıp ülkesine dönen Güner, 1991 bağımsızlık savaşında sırasında, Ermeni ve Rus askerlerinin kanlı eylemleri ile Azerbaycan tarihine, "Hocalı katliamı" olarak geçen günün yıldönümünde 26 Şubat , bir Türk televizyonunda eğlence programına katıldığı için ayıplanıyor. Çok kültürlülük barış istiyor, kan istemiyor. Bu dünyanın egemenlerinin gözünü ise ancak toprak doyurabiliyor 

'Kültür alanında yoksunuz' Bülbüloğlu, Azeri hükümetlerinin en eski bakanı. Dağılan SSCB döneminden kalma... Masada Türkiye ile kültürel ilişkilerini soruyorum "Yok" diyor ve ekliyor 
"Türkiye gibi bir ülkede, kültürü turizm ile aynı bakanlığa bağlamak çok yanlış. 8.5 milyon nüfuslu Azerbaycan'da, bakanlığıma bağlı çalışan sayısı 53 bin. 1.5 milyonluk Bak 'de 15 tane tiyatro binası var. Bütçeden kültür ve sanata yüzde 2.2, eğitime yüzde 28 pay ayırıyoruz. 10 bin tane kütüphanemiz var, siz de 1000 tane devlet kütüphanesi bulunuyor. Turizm para kazanmak demektir, kültür ise topluma yatırım. İkisinin amaçları farklı. Son yıllarda Türkiye dünyadaki hiçbir kültür organizasyonunda yok. UNESCO'da, AB'de birçok toplantılar oluyor, katılmıyorsunuz. Kültürel birikim ihmal edildiği zaman, ortaya çıkan boşluğu sonradan doldurmak zor olur." 
Bülbüloğlu'nun babası, ülkenin en ünlü müzisyenlerinden Murtaza Bey, sesinden dolayı "bülbül" olarak anılıyor. Geçtiğimiz yıl kaybettikleri liderleri Haydar Aliyev, Bak 'de babasının müzesini açmış, annesi Adile Hanım'a emanet etmiş. Polat Bülbüloğlu, "73 yıl totaliter rejim ne söyleseler de kültür ve medeniyete önem verdi. Demir kapı arkasında biz sanatçılar 75 ülkede olduk. Babam, Stalin döneminde İtalya'da müzik eğitimi aldı. Kültürün yaşanması için para ayrılırdı. Pazar ekonomisi geldi, kuruluşlar bu görevi yerine getirmeye çalışıyor. Fazıl Say ABD'ye gidip konser veriyorsa, biz burada gurur duyuyoruz" diyor. Bülbüloğlu'nun ülkede bu kadar çok sevilmesinin ve uzun yıllar bakanlığını sürdürmesinin tek nedeni sanatçı kimliği mi 



</TEXT>
</DOC>
