<DOC>
<DOCNO> 328919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/soneko35.html </URL>
<DATE> 2005/03/31/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Merkez Bankası resmi rezerv varlıkları 38.2 milyar dolar... 
</HEADLINE>
<TEXT>

     Merkez Bankası'nın resmi rezerv varlıkları, Şubat sonunda bir önceki aya göre 413 milyon dolar azalarak, 38 milyar 270 milyon dolar düzeyine indi. 
     Merkez Bankası'nın resmi rezerv varlıkları, Ocak ayı sonu itibariyle 38 milyar 683 milyon dolar düzeyinde idi. 
     Resmi rezerv varlıkları, döviz rezervleri menkul kıymetler ile efektif mevcudu ve depo hesapları , Uluslararası Para Fonu IMF pozisyonu, SDR'ler ve altından oluşuyor. 
     Merkez Bankası, 28 Şubat itibariyle ''Uluslararası Rezervler ve Döviz Likiditesi'' tablosunu yayımladı. 
     Söz konusu tarihte resmi rezerv varlıklarının, 36 milyar 461 milyon dolarını döviz varlıkları konvertible dövizler , 172 milyon dolarını IMF rezerv pozisyonu, 19 milyon dolarını SDR, 1 milyar 618 milyon dolarını da altın oluşturdu. 
     Banka'nın Ocak ayı sonu itibarıyla, döviz varlıkları konvertible dövizler 36 milyar 651 milyon dolar, IMF pozisyonu 172 milyon dolar, SDR'ler 272 milyon dolar, altın da 1 milyar 592 milyon dolar düzeyindeydi. 
     Döviz varlıklarından önceden belirlenmiş çekilişlere bakıldığında ise Şubat ayı sonu itibariyle, 45 milyar 505 milyon doları anapara, 7 milyar 513 milyon doları da faiz olmak üzere toplam milyar 18 milyon dolar çıkış olduğu görülüyor. 
     28 Şubat itibarıyla bir önceki aya göre, şarta bağlı döviz yükümlülüklerinin toplamı, 116 milyon dolar artarak 17 milyar 72 milyon dolardan 17 milyar 188 milyon dolara çıktı. 
     
</TEXT>
</DOC>
