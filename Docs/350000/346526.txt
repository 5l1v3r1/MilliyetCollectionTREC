<DOC>
<DOCNO> 346526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonyas07.html </URL>
<DATE> 2005/05/27/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Ünlü aktris, fuhuşa bulaşınca... 
</HEADLINE>
<TEXT>

     Vietnamlı ünlü aktris ve şarkıcı Dinh Thoai Yen Vy fuhuşa bulaştığı için "yeniden eğitim kampına" gönderildi. 
     Vietnam basını, polisin fuhuşla mücadelede yaptığı operasyonlarda tutuklanan Yen Vy’ın, Ho Şi Min kentindeki kampta 18 ay kalacağını yazdı. 
     Polisin nisan ayında yaptığı operasyonda çökerttiği fuhuş şebekesi liderinin ifadesine göre, aracılık yaptığı Yen Vy, müşterileriyle 500 ila 1000 dolara anlaşıyordu. Yen Vy, polise verdiği ifadesinde yanlış yaptığını kabul etmişti. 
     Yen Vy’ın eski erkek arkadaşıyla birlikte oynadığı amatör porno filmin mart ayında internette dolaşması ve karaborsada satılması ulusal basına manşet olmuştu. 
     Vietnam’da iktidardaki Komünist Partisi’nin "sosyal günah" olarak gördüğü fuhuş yasak olmasına rağmen, polis kayıtlarına göre ülkede 40 bin kadın fuhuş sektöründe çalışıyor. 
     
</TEXT>
</DOC>
