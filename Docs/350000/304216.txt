<DOC>
<DOCNO> 304216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/siyaset/asiy.html </URL>
<DATE> 2005/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Öğrenci affı 1 ayda çıkar' 
</HEADLINE>
<TEXT>


İktidar ve muhalefete, öğrenciye af çıkarılması konusunda çağrıda bulunan Milli Eğitim Komisyonu Başkanı Altıkulaç, "Bu konu daha fazla gündemde kalmamalı" dedi 

BAHAR ATAKAN Ankara 


TBMM Milli Eğitim Komisyonu Başkanı Prof. Dr. Tayyar Altıkulaç, af umuduyla beklenti içine sokulan büyük bir öğrenci kitlesi olduğunu belirterek, iktidar ve muhalefet partilerine işbirliği çağrısında bulundu. Altıkulaç, "Çalışmalar 1 ay bile sürmez. Bu konu artık daha fazla gündemde kalmamalı" dedi. 
İktidar ve muhalefetin öğrencilerin beklentisine çözüm bulması gerektiğini kaydeden Altıkulaç, üniversite camiasının affa sıcak bakmadığına dikkat çekerek, "Ama tabii çok özel durumlar söz konusu olursa, olaya daha yumuşak bakabilirler" diye konuştu. 
Altıkulaç, AKP'nin, affı türbanlı öğrencileri de kapsayan disiplin suçu nedeniyle üniversiteyle ilişiği kesilenler için de çıkaracağı eleştirisine, "Disiplin suçları çok küçük boyutta, 200 küsur bile değil" yanıtını verdi. 
Altıkulaç, af konusuna iktidar partisinin tek başına destek vermesi ya da iktidar ve muhalefetin olumlu bakmadığını açıklaması gerektiğini vurgulayarak, şunları söyledi 
"Probleme ilgisiz kalmak doğru değil. Bu konu, ya bir formülle sonuçlandırılmalı ya da sonuçlanmayacağı kesin üslupla dile getirilmeli." 


</TEXT>
</DOC>
