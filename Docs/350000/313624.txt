<DOC>
<DOCNO> 313624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/dunya/axdun01.html </URL>
<DATE> 2005/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye'ye tecrit tehdidi 
</HEADLINE>
<TEXT>


DIŞ HABERLER SERVİSİ 


ABD Dışişleri Bakanı Condoleezza Rice, Suriye'yi terörizme destek vermekle suçlayarak tecrit etmekle tehdit etti. Rice, İtalya'nın başkenti Roma'da İtalyan Dışişleri Bakanı Gianfranco Fini ile düzenlediği ortak basın toplantısında, Suriye'nin Ortadoğu'da barış sürecini baltalamaya çalışan İslamcı militanlara destek vererek sürece "yardımcı olmadığını" söyledi. Rice, "Suriye'nin, tecrit edilmek ve ABD ile kötü ilişkiler içinde olmak istemediğini gösterme zamanı gelmiştir" dedi. Rice, Suriye'nin "en azından Lübnan'ın güneyinde terörizme destek olduğunun söylenebileceğini" belirtti. Fini de, Rusya'dan Suriye üzerindeki etkisini kullanmasının istenebileceğini söyledi. 


</TEXT>
</DOC>
