<DOC>
<DOCNO> 349631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sondun22.html </URL>
<DATE> 2005/06/07/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Libya'da Bulgar hemşirelere işkenceden yargılanan polisler beraat etti 
</HEADLINE>
<TEXT>

     Libya'da Bulgar hemşirelere işkence etmekten yargılanan 9 polis ve bir doktor beraat etti. 
     Polisler, 5 Bulgar hemşireye Libyalı çocuklara bilerek HIV virüsü bulaştırdıklarını söyletmek için işkence etmekle suçlanıyordu. 
     Libya'da yargılanan Bulgar hemşireler ve Filistinli bir doktor, Bingazi'deki bir hastanede 426 çocuğa bilerek HIV bulaştırmak suçundan idama mahkum edilmişti. 
     1999'dan bu yana hapiste olan Bulgar hemşireler, masum olduklarını ve kendilerine işkence edilerek itiraf alındığını savunuyorlar. 
     Karara karşı temyize başvuran Bulgar hemşirelerin davası hakkında kesin kararı, Libya yüksek mahkemesi 15 Kasım'da verecek. 
     
</TEXT>
</DOC>
