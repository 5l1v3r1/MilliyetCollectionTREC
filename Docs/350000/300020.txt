<DOC>
<DOCNO> 300020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur45.html </URL>
<DATE> 2004/12/22/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Saldırdığı polisler kan verdi... 
</HEADLINE>
<TEXT>

     Gaziantep'te bıçaklı saldırgan yaralanınca, saldırdığı polisler tarafından kan verildi. 
     Alınan bilgiye göre, Mücahitler Mahallesi 56 Nolu Sokak'ta, hırsızlık yapıldığı ihbarını alan polisler, olay yerine geldiğinde Ali Rıza K. ile karşılaştı. Şüpheli Ali Rıza K. teslim olmasını isteyen polislere bıçakla saldırdı. Saldırı sırasında, polis memuru F.İ'nin elinde bulunan tabancasının kazayla ateş alması üzerine, Ali Rıza K, yaralandı. 
     Bunun üzerine, polis memurları, yaralıyı Gaziantep Devlet Hastanesi'ne kaldırdılar. 
     Yaralıya müdahale eden doktorların, kana ihtiyaç duyulduğunu belirtmeleri üzerine, Ali Rıza K'yı hastaneye getiren polis memurları, yaralıya kan verdiler. 
     Yetkililer, halen hastanede tedavi altında bulunan Ali Rıza K'nin hayati tehlikeyi atlattığını, kaza sonucu tabancası ateş alan polis memuru F.İ'nin ise çıkarıldığı nöbetçi mahkeme tarafından serbest bırakıldığını bildirdiler. 
     
</TEXT>
</DOC>
