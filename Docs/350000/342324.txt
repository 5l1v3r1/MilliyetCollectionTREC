<DOC>
<DOCNO> 342324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sontur26.html </URL>
<DATE> 2005/05/13/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Yaz gibi hafta sonu... Antalya 35 derece 
</HEADLINE>
<TEXT>

     Milliyet İNTERNET 

      Halen iç ve kuzey bölgeleri etkileyen sağanak yağışlar, hafta sonu doğu bölgelerimize kayacak. Batı bölgelerimizde hava açıyor, güneş yüzünü gösteriyor. 35 dereceyi bulacak Antalya, yaza 'resmen' merhaba diyecek. Yurdun doğusunda ise sağanak yağmur sürüyor, Erzurum 3 gün yağış altında. 
     Hava sıcaklığı pazar gününden itibaren artmaya başlayacak. Pazartesi günü İstanbul 22, Ankara 23, İzmir 30, Adana 31, Antalya 35 ve Erzurum 16 derece olacak. 
     YARIN Doğu Anadolu, Orta ve Doğu Karadeniz, Sivas çevresi ve Mardin sağanak yağış alırken, yağışlar özellikle Erzurum-Kars bölümü ve Doğu Karadeniz'de etkili olacak. Meteoroloji, bu bölgelerimizde yaşayan vatandaşlarımızı şiddetli yağmur konusunda uyardı. Batı bölgelerimiz az bulutlu ve açık, diğer yerler parçalı ve çok bulutlu... 
     PAZAR ve PAZARTESİ günleri ise Doğu Karadeniz ve Malatya-Elazığ çevresi dışında Doğu Anadolu'nun tamamında yağışlar sürecek. Batı bölgelerimizde açık hava devam ediyor, iç ve kuzey bölgelerde ise gökyüzü parçalı ve çok bulutlu... 
     

     
</TEXT>
</DOC>
