<DOC>
<DOCNO> 323390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/son/sondun08.html </URL>
<DATE> 2005/03/13/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Irak'ta 3 ABD'li öldürüldü, 12 ceset bulundu 
</HEADLINE>
<TEXT>

     Irak'ın başkenti Bağdat'ın güneyindeki bombalı saldırıda, Blackwater güvenlik danışma şirketinde çalışan 2 Amerikalının öldüğü bildirildi. 
     Amerikan Büyükelçiliği sözcüsü Bob Callahan, dün öğleden sonra, Hille'ye giden anayolda şirketin Amerikalı çalışanlarının araçlarının yakınında bomba patladığını söyledi. 
     Callahan, saldırıda bir şirket çalışanının da yaralandığını, durumunun ağır olmadığını bildirdi. 
     Şirket, Irak'taki ABD Dışişleri Bakanlığı görevlilerinin korunmasına yardım ediyor. 
     
     MUSUL'DA 1 ABD ASKERİ VURULDU 

     Irak'ın Musul kentinde bir Amerikan askeri öldürüldü. 
     Amerikan ordusundan yapılan açıklamada, askerin dün gece geç saatlerde öldürüldüğü belirtildi. 
     Amerikan işgalinin başlangıcından düne kadar Irak'ta 1513 Amerikan askeri öldü. 
     
     IRAK'TA 12 CESET BULUNDU 

     Irak'ta bir tarım arazisinde 12 ceset bulundu. 
     Askeri kaynaklardan alınan bilgiye göre, öldürülenlerden 3'ü asker. 
     Cesetleri Latifiye kentinin 5 km dışında bulunanların hepsinin aynı zamanda öldürülmediğinin anlaşıldığı belirtildi. 
     Öldürülen sivillerin, Kerbela ve Necef'e giden kimseler olduğu sanılıyor. 
     
</TEXT>
</DOC>
