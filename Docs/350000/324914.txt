<DOC>
<DOCNO> 324914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sonyas03.html </URL>
<DATE> 2005/03/18/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Yüksek kolestrol, prostat tümörünü büyütüyor... 
</HEADLINE>
<TEXT>

     Yapılan bir bilimsel araştırma kandaki yüksek kolestrol miktarının prostat tümörlerinin büyümesini hızlandırdığını ortaya koydu. 
     ABD'de fareler üzerinde yapılan testlerin yüksek kolestrolün kansere sebep olduğuna dair bir doğrulamada bulunmadığını, ancak prostat kanserinin büyümesini hızlandırdığını gösterdiği kaydedildi. 
     Araştırmayı yöneten Boston Çocuk Hastahanesi uzmanlarından Michael Freeman, araştırmada tümörün başlama sebeplerini değil, ancak sadece gelişme sebeplerini araştırdıklarını belirtirken, ekibin araştırma bulgularını Journal of Clinical Investigation dergisinde yayınladıkları ifade edildi. 
     Kolestrol düşürücü ilaçların prostat tümörünün büyümesini de yavaşlattığını da ortaya koyan araştırmanın farelere insana ait prostat kanseri hücerelerinin enjekte edilmesi suretiyle gerçekleştirildiği kaydedildi. Uzmanlar, farenin bu konuda insanlar için mükemmel bir model olmadığına, ancak kanser araştırmalarında yaygın şekilde kullanıldığına dikkat çektiler. 
     Amerikan Kanser Cemiyeti'nin tahminlerine göre, ABD'de erkekler arasında en yaygın kanser türü olan prostat kanserinin bu yıl bu ülkede 231 bin 90 kişiyi etkilemesi ve 30 bin 350 kişinin de ölümüne yol açması bekleniyor. 
     
</TEXT>
</DOC>
