<DOC>
<DOCNO> 328119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/soneko05.html </URL>
<DATE> 2005/03/29/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
İş dünyası, İstanbul'da Liderlik Zirvesi'nde buluşuyor 
</HEADLINE>
<TEXT>

     İş dünyası temsilcilerine yönelik olarak bu yıl 2'ncisi gerçekleştirilecek "Liderlik Zirvesi" 28 Nisan'da 
     İstanbul'da yapılacak. 
     İş dünyasının yanı sıra üniversiteler ve çeşitli kesimlerden de temsilcilerin katılacağı zirvede, liderlikle ilgili güncel teknik ve beceriler, yol gösterici yenilikler anlatılacak, bilgi ve deneyim alış verişinde bulunulacak. 
     İstanbul Maslak Princess Otel'de gerçekleştirilecek zirveye katılacak konuşmacıların bazıları şunlar 
     "Koç Holding Yönetim Kurulu Başkanı Mustafa Koç, TUSİAD Yönetim Kurulu Başkanı Ömer Sabancı, Erdem Holding Yönetim Kurulu Başkanı ve Türk Amerikan İş Adamları Derneği Onursal Başkanı Zeynel Abidin Erdem, Anadolu Grubu İcra Kurulu Başkanı Tuncay Özilhan, Şahinler Holding Yönetim Kurulu Başkanı Kemal Şahin, Avea Yönetim Kurulu Üyesi ve Genel Müdürü Cahit Paksoy, Beşiktaş Kulübü Başkanı Yıldırım Demirören, Boyner Holding Yönetim Kurulu Üyesi Ümit Boyner, Milliyet Gazetesi Başyazarı Güneri Civaoğlu, Akut Başkanı Nasuh Mahruki." Zirvenin, konuşmacı ve katılımcıların yüksek profili, anlayış ve uygulamaları, dinamik yapısı, interaktif seanslarıyla, Türkiye'nin en kapsamlı zirvesi olduğu belirtiliyor. 
     
</TEXT>
</DOC>
