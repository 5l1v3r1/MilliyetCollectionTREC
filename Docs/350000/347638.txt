<DOC>
<DOCNO> 347638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/astro/index.html </URL>
<DATE> 2005/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hevesliyiz 
</HEADLINE>
<TEXT>


Koç burcundaki Ay hedeflerimize odaklanabileceğimizi ve enerjik bir tutum içinde olabileceğimizi açıklamakta. Akşam saatlerinde pek çok konuda kolay ilerleme sağlayabiliriz. 
Koç'lar ön planda olabilecekleri bir gündeler. Bekledikleri olumlu gelişmeler onlara cesaret veriyor. Pek çok konuda şans onlardan yana olabilir. Boğa'lar için geçmişle ilgili konular gündeme gelebilir. Bununla ilgili huzursuzluk yaşamaktan kaçınmalı ve yeni fırsatlara açık olmalılar. İkizler bugün yeni planlarla dolular. İleriye dönük projeler yaparken başkalarının desteğini görmek onlara cesaret veriyor. Arkadaşlıklar bugün daha önemli olacak. Yengeç'ler iş hayatında yeni olanaklarla karşı karşıya kalacaklar. Cesaretlerini kullanarak kendilerini göstermenin tam sırası. Alacakları yeni sorumluluklar ciddiye alınmalı. Aslan'lar yaratıcı enerjilerini ortaya çıkarabilmeli. İş ve yabancılarla ilgili konularda iyimserlikleri onlara birçok fayda getirebilir. Başak'lar ortaklaşa alanda dikkatli olmak durumundalar. Bu konuda yeni anlaşmalar sağlanırken, bekledikleri paralarda sabırlı olmalılar. Terazi'ler ilişkiler açısından şanslı bir günde olacaklar. Yeni girişimleri ortaklık konularında fırsatlar getirebilir. Evlilikle ilgili konularda uzlaşıcı olmaya çalışmalılar. Akrep'ler hızlı ve verimli koşullara uyum sağlamalılar. Bu sayede tamamlanması gereken konularda başarı gelebilir. Sağlık konusunda önlemci olunmalı. Yay'lar iyimser enerjileriyle keyifli bir gün geçirecekler. İlişkiler ve yaratıcı konularda kendilerini çok rahat ortaya koyabilirler. Oğlak'lar için yakın çevre ile temaslar gündemde olacak. Bu konularda sorumluluklar ihmal edilmeden yerine getirilmeli. Bu arada hızlı hareket etmeleri de gerekiyor. Kova'lar haberleşme ve iletişimle ilgili konularda rahatlar. Alacakları haberler verecekleri kararları olumlu etkileyebilecek. Balık'lar için para ile ilgili konularda dikkatli olmalı. Aşırı harcamalar ve düşüncesizce alınan kararlar sonucu üzülebilirler. 
</TEXT>
</DOC>
