<DOC>
<DOCNO> 307739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/yazar/uras.html </URL>
<DATE> 2005/01/19/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Kurban Bayramı 
</HEADLINE>
<TEXT>


Yarın Kurban Bayramı'nın ilk günü. Müslümanlar kurban kesecek. Ama çok kişi Kurban Bayramı nedir, kurban neden kesiliyor, kurban nasıl kesilir, bilmiyor. Ben de bu konularda öğrendiklerimi sayın okuyucularıma özetleyeceğim. 
1 Kuran'da "kurban"dan söz edilir. 
Kuran'da "Kurban Bayramı"ndan, değil de, "kurban"dan söz edilir. Kurban ile ilgili Kuran'da yer alan buyruklar şunlardır 
Kevser Suresi'nin 2'nci ayetinde "Rabbin için namaz kıl ve kurban kes" buyurulur. 
Hacc Suresi'nin 36'ncı ayetinde "İşte, kurbanlık deve ve sığırları Allah'ın size olan nişanelerinden kıldık. Onlarda sizin için hayır vardır. Bağlı halde keserken üzerlerine Allah'ın adını anın. Yan üstü düşüp ölünce onlardan yiyin. İsteyene de istemeyene de verin. Şükredersiniz diye onları böylece sizin buyruğunuza verdik." 
Hacc Suresi'nin 37'nci ayetinde, "Bu hayvanların ne etleri ve ne de kanları Allah'a ulaşacaktır. Allah'a ulaşacak olan ancak sizin O'nun için yaptığınız gösterişten uzak amel ve ibadettir. Size doğru yolu gösterdiğinden, Allah'ı yüceltmeniz için onları böylece sizin buyruğunuza vermiştir. Ey Muhammed. İyilik yapanlara müjde et" buyruğu yer alır. 
Kuran'da bunlar dışında "kurban" ile ve "Kurban Bayramı" ile ilgili başkaca buyruk yoktur. 
Bunlar dışındaki düzenlemeler "hadis"lere dayanır. 
2 Bayram "hadis"lerde yer alır. 
Hadislere göre bayram, hicretin ikinci yılında meşru kılınmıştır. 
Peygamberimiz Efendimiz Medine - i Münevvere'ye hicret buyurduklarında Medinelilerin eğlendikleri iki günleri vardır. Peygamberimiz 
- "Bugünler ne oluyor " diye sorduğunda, Medineliler 
- "Biz cahiliyetten beri bugünlerde oynayıp eğleniyoruz" dediler. 
Bunun üzerine Peygamberimiz 
- "Bunların yerine Allah Teala size daha hayırlı iki gün verdi Fitre günü, kurban günü" diye buyurdu. 
3 Kurbanı kimler kestirir 
Hadislere dayalı olarak oluşan ve gelişen İslam şartlarına göre kurban, mukim olan ve sadaka - i fitir nisabına malik olan her erkek ve kadın Müslümana vaciptir. 
Fitir nisabını İstanbul Müftülüğü 80.18 gram altın veya 561.3 gram gümüş olarak belirlemiştir. Demek ki ik metgahı olan ve 1 milyar 500 milyon liranın üzerinde varlığı olan Müslümanlar için kurban kesmek vaciptir. Sefer halinde olan ve fakir olana kurban kesmek vacip değildir. 
Kurbanlar bayramın birinci, ikinci ve üçüncü günlerinde kesilir. Dördüncü günü kesilmez. 
4 Kurban nasıl kesilir 
Hayvan, incitilmeden kesilecek yere götürülür. Devenin dışındakiler kıbleye karşı sol taraftan üzerine eziyet edilmeden yatırılır. Kolaylık olması için üç ayağı da bağlanır. Sonra kesecek olan, "Ayet - i kerimesiyle... duayı okur ve... Allahüekber, Allahüekber, lailahe illallahü vellahüekber, Allahüekber ve lillail hamd. Bismillah Allahüekber diyerek ara vermeden büyük ve keskin bir bıçakla keser. 
Bu ayet - i kerime ile duayı okumadan sadece Bismillah, Allahüekber, yahut Bismillah veya da Süphanallah dese, hepsi caizdir. 
Usulüne göre bir kesim yapmış olmak için hayvanın yemek ve nefes borularıyla iki şahdamarının kesilmesi gerekir. Kurban kesildikten sonra sahibi, Allah rızası için iki rekat namaz kılar. Sonra da dua ederek Cenab - ı Hak'tan dileklerde bulunur. 
5 Kurban eti nasıl taksim edilir 
Deve ve sığır gibi hayvanlar ortaklaşa kurban edildiğinde etleri ortaklar arasında tahmini olarak değil, tartılarak taksim edilir. Ancak bir ailenin fertleri için kurban edilecek olursa bunun etini taksim etmeleri gerekmez. 
Diğer taraftan ortaklaşa kurban kesenler kurban etini tamamen yoksullara dağıtacak veya bir kuruma verecek olurlarsa bu takdirde de kurban etini taksim etmeleri gerekmez. 
Kurban etinin hepsini yoksullara sadaka olarak dağıtmak veya kendisi ve çoluk çocuğu için alıkoymak caiz ise de en uygun olanı, kurban etini üçe taksim edip, birini, kurban kesmeyen yoksullara sadaka olarak dağıtmak, bir bölümünü de akraba, tanıdık ve komşulara ikram etmek, birini de kendi çoluk çocuğu ile yemektir. 
Müslüman olan komşulara kurban etinden hediye etmek caiz olduğu gibi Müslüman olmayan komşulara da vermez caizdir. Şayet, kurban kesen kimsenin çoluk çocuğu kalabalık ve hali vakti de çok iyi değilse bu takdirde kurban etini sadaka ve hediye olarak dağıtmayıp tamamını çoluk çocuğu için alıkoyması daha uygun olur. 
Çünkü kan akıtmakla kurban vecibesi yerine getirilmiştir. 
6 Kurban derisi 
Kurban derisi, kurbanın bir parçası olduğundan bir fakire sadaka olarak verilir. Satılması caiz olmadığı gibi, kurbanı kesene kasap ücreti olarak da verilmez. 



</TEXT>
</DOC>
