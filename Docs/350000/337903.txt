<DOC>
<DOCNO> 337903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sonyas04.html </URL>
<DATE> 2005/04/28/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
İşe girmenin püf notları 
</HEADLINE>
<TEXT>

     Eyüp KELEBEK DHA 

      ESKİŞEHİR Rotary Kulübü tarafından düzenlenen toplantıda üniversite öğrencilerine mezun olduklarında işe girmenin püf noktaları anlatıldı. 
     Anadolu Üniversitesi Sinema Salonu’nda düzenlenen Gençlere İş Başvuruları ve İş Gönüşmesi Teknikleri’ adlı toplantıyı çok sayıda üniversite öğrencisi izledi. Anadolu Üniversitesi Fen Edebiyat Fakültesi öğretim üyesi Prof.Dr. Ersoy Canküyer’in yönettiği toplantıya Rotary Kulübü üyeleri işadamı ve yöneticiler Mustafa Kemal Erçelik, Abdurrahman Tunç ile Şadan Aktaş katıldı. 
     Toplantının açış konuşmasını yapan Prof.Dr. Ersoy Canküyer, işe girme konusunda umutsuzluğa kapılınılmaması gerektiğini söyledi. Prof.Dr. Canküyer, Türkiye’de işsizlik giderek büyüyor, işe girme şansı da azalıyor. Üniversite mezunlarından az sayıda kişi işe kavuşabiliyor. İş nasıl bulunur nasıl işe başvurulur ve görüşme sırasında nasıl davranılır bunu bilmek gerekir. O işe layık olanın siz olduğunuzu karşıya inandırmalısınız. Bu bilgiler üniversiteye giden her gence gerekli bilgilerdir. Ama ne yazık ki biz akademik öğretim içerisinde bu bilgilere hiç yer vermiyoruz ve gençlerimizi iş dünyası ile birden bire karşı karşıya bırakıyoruz. İşe başvururken sizlerin bu işi alamama riski olduğu gibi işveren için de doğru adam alamama riski bulunmaktadırö dedi. 
     Seminerde konuşan Mustafa Kemal Erçelik ile Abdurrahman Tunç iş görüşmesi öncesinde işe nasıl başvurulacağı konularını anlattı. Konuşmacılar ilk olarak vasıflarına uygun iş alanlarının belirlenmesi gerektiğini, daha sonra iş başvurusu için özgeçmişin de bulunduğu başvuru formlarının düzenlenmesi konularında bilgiler verdi. 
     İş görüşmesi konusunu anlatan Rotary Kulüp üyesi Şadan Aktaş, görüşme sırasında dikkat edilmesi gereken hususların olduğunu belirtti. Aktaş, iş görüşmesi sırasında yapılması gerekenleri şöyle sıraladı 
     İş görüşmesine giden ilk aday siz olmayın. Görüşmelere Salı, Çarşamba ve Perşembe günleri gidin. İşverenin yoğun olduğu Pazartesi ve Cuma günleri görüşmelere gitmeyin. Oturmak için görüşmecinin yer göstermesini bekleyin. Görüşmecinin ikram konusunda ısrarlı olması halinde bir çay ile yetinin. Sigara sunulsa da almayın. Soruları net ve duyulabilecek ses tonu ile yanıtlayın. Görüşmecinin sözünü kesmeyin. Karşılık veren bir dinleyici olun. Görüşme sizce iyi geçmemiş olsa bile görüşmecinin yanından güleryüzlü ve sağukkanlı bir durumda ayrılınız. Sinirli olmamaya çalışın. Dik oturmak yerine sandalyeye gömülme yoluna gitmeyin. Cep telefonunuzu görüşmeye girmeden önce kapatınız. Fıkra anlatmayın. Argo kelimeler kullanmayın. Büroya görüşme saatinden 5 dakika önce girin. Ciklet çiğnemeyin. Aşırı makyajdan kaçının. Koyu renk, sade ve temiz giyinin. Nazik olun. İş konusunda yalvarmayın, isteyin. Enerjik olun. Vücut dilini iyi kullanın. Görüşmeden önce alkollü içki almayın. Görüşmeye yalnız gidin, yanınıza kimseyi almayın. İsim referansları vererek görüşmeciyi etkilemeye çalışmayın. Görüşmecinin telefonunu kullanmaya teşebbüs etmeyin. Gözünüzü içeriye giren sektere odaklamayın.ö 
     
</TEXT>
</DOC>
