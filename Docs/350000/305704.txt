<DOC>
<DOCNO> 305704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sondun06.html </URL>
<DATE> 2005/01/12/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
İsrail'den Gazze'ye operasyon... 
</HEADLINE>
<TEXT>

     İsrail helikopterleri, Gazze kentindeki bir hedefe sabaha karşı füze saldırısı düzenledi, İsrail tankları da kente girdi. 
     Filistin güvenlik kaynaklarına göre kentin güneyindeki bir noktaya iki füze fırlatıldı. 
     İsrail askeri yetkilileri, hava kuvvetleri ve tankların katıldıkları sınırlı bir operasyonun söz konusu olduğunu belirttiler. 
     Filistinli görgü tanıkları, helikopterlerden otomatik silahlarla da ateş açıldığını, ayrıca İsrail tanklarının Netzarim yahudi yerleşim biriminden ayrılarak Gazze kentine girdiğini belirttiler. 
     İsrailli ve Filistinli güçler arasında da silahlı çatışmalar olduğu kaydedildi. 
     İsrail, Mahmud Abbas'ın Filistin başkanlık seçimini kazanmasının ardından ilk kez böyle bir operasyon düzenliyor. 
     
</TEXT>
</DOC>
