<DOC>
<DOCNO> 316969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sonspo01.html </URL>
<DATE> 2005/02/20/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Halil kurtaramadı, Bayern Münih'ten tarihi fark 
</HEADLINE>
<TEXT>

     Kaiserslautern’de forma giyen temsilcimiz, Hamburg filelerini havalandırmasına karşın takımını yenilgiden kurtaramadı. Lider Bayern Münih ise Dortmund’u 5 golle hezimete uğrattı. 
     Almanya’da son haftalarda formlarıyla göz kamaştıran temsilcilerimizden Halil Altıntop, dün sahnedeydi. Hamburg deplasmanındaki Kaiserslautern’in ilk 11’inde maça başlayan ve rakip filelere bir de gol bırakan milli futbolcu takımının mağlubiyetine engel olamadı. 
     Takahara ve Moreira’yla iki gol bulan Hamburg’a 52. dakikada Halil cevap verdi. Ancak maç 2-1 Hamburg’un galibiyetiyle sonuçlandı. 
     
     Bayern Münih, Dortmund'a tarihi fark attı 

     Almanya Bundesliga'da lider Bayern Münih, bir dönem Şampiyonlar Ligi şampiyonluğuna kadar uzanan ve şu sıralar iflasın eşiğinde olan Borussia Dortmund'u tarihi bir skorla yendi 5-0. 
     Hollandalı golcü Roy Makaay'ın 6, 34 ve 54. dakikalarda attığı 3 golle hat-trick yaptığı maçta Bayern Münih 5. dakikada Salihamidzic ile öne geçti. İlk yarıyı 4-0'ı yakalayan Bayern'in diğer golünü 28'de Pizarro kaydetti. 
     Bayern, aldığı tarihi galibiyetle puanını 44'e çıkardı ve liderliğini sürdürdü. 
     Bu arada Dortmund’dan yapılan açıklamada kulübün içerisinde bulunduğu ekonomik sıkıntıya hesapsızca yapılan transferler ve harcamaların neden olduğu dile getirildi. 
     
     Ümit Davala ve Fatih Akyel yedek 

     Hanover'i 4 - 1 yenen Werder Bremen'de Ümit Davala, Freiburg'u 3 - 1 yenen Bochum da da Fatih Akyel yedek kaldı. 
     Ümit Davala'sız Hannover'a konuk olan Werder Bremen, rakibini 4-1'le bozguna uğratıp puan cetvelinde 2. sıradaki Schalke'le arasındaki farkı 1 puana indirdi. 
     Werder Bremen'i 3 puana taşıyan goller Magnin, Borowski, Ernst ve Zidan'dan geldi. 
     Bundesliga'da diğer sonuçlar 
     

Bochum 3 1 Freiburg Hamburg 2 1 Kaiserslautern Mainz 0 0 Arminia Bielefeld Nurnberg 2 4 Bayer Leverkusen Wolfsburg 4 0 Hansa Rostock      S34 
</TEXT>
</DOC>
