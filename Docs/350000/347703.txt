<DOC>
<DOCNO> 347703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/spor/spo11.html </URL>
<DATE> 2005/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne yaptın Ortega 
</HEADLINE>
<TEXT>


Arjantinli yıldız, eşi Danesa'yı sokak ortasında dövdü. Ortega'nın tutuklanma olasılığı belirdi 

MEHMET ÇİFTÇİ 


Fenerbahçe'nin eski oyuncusu Arjantinli Ariel Ortega, eşini sokak ortasında dövdü. Dayak sonucu çeşitli yerlerinden sakatlanan yıldız futbolcunun eşi Danesa, başkent Buenos Aires'de polise sığınmak zorunda kaldı. 
Polise, Ortega'nın bir süredir kendisine şiddet uyguladığını açıklayan Danesa, eşi hakkında şikayette bulunarak tutuklanmasını istedi. 
Buenos Aires'in San Isidro mahkemesinin baktığı davada Ortega için yasal işlemler başlatıldı. Ortega, ifade vermesi için çağrıda bulunan mahkemeye çıkmayacağını bildirdi. Bunun üzerine mahkemenin ikinci bir çağrıda bulunması bekleniyor. Ortega'nın buna da cevap vermemesi halinde mahkemenin ünlü futbolcu hakkında tutuklama emri çıkartmasına kesin gözüyle bakılıyor. 
9 yıldır evli olan Ortega ile Danesa'nın üç çocuğu bulunuyor. Arjantin basını Ortega'nın uzun süredir eşinden ayrı yaşadığını ve bir başka kadınla beraber olduğunu yazdı. 



</TEXT>
</DOC>
