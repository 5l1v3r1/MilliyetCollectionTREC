<DOC>
<DOCNO> 325230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/spor/yozer.html </URL>
<DATE> 2005/03/20/ </DATE>
<TIME>  </TIME>
<AUTHOR> Halil ÖZER  </AUTHOR>
<HEADLINE>
Derin düşünceler 
</HEADLINE>
<TEXT>



Denizli-Fenerbahçe maçını Galatasaraylı birkaç arkadaşla birlikte izlerken ortada bir sessizlik vardı. Durum 2-0'dı ve onların sesi çıkmıyordu. Oysa her golde havalara fırlamışlar ve neredeyse koltuklarından düşüyorlardı. Acaba totem mi yapıyorlardı Maç bitti döküldüler. Hepsi bugünü derin derin düşünüyordu. Haksız da değiller. Çünkü ikinci yarılarda şampiyonluğa koşan takımlardan biri ne zaman puan kaybetse, diğerinin sevinci ertesi gün kursağında kalıyor ve onlar da puan kaybediyordu. Aynı korku yine var. Haksız da değiller. 
Ankara ekibi belki savunmasında çok etkili bir takım değil, ama özellikle kontrataklarda kaliteli oyuncuları var. Örneğin Wederson, Tita ve Jaba. Jaba bir bela. Nereden çıkacağı belli değil. Wederson kanat ustası. Tita derin toplarda ayağına çok hakim, rakip savunmanın adeta düşmanı. Bu nedenle bugünkü maç, Galatasaray savunmasının en iyi olması gereken 90 dakika. Song'un yerine Bülent var. Tabii bir de Tomas. İkisinin de çok dikkatli olması gerekir. Bir anlık uyurgezerlik, bir anlık dalgınlık pahalıya patlayabilir. Birlikte uzun süre oynayamamak dezavantaj. Bu yüzden Galatasaray erken gol bulmalı. Gol gecikirse, savunma puan farkını ikiye düşürmek için saldıracak. Brezilyalılar'a da gün doğacak. Ancak Hagi bu hatayı Gaziantep'te yaptı. Bir daha yapmaz. 
İş Fenerbahçe'nin yenilgisi ile bitmiyor. Onların da kazanması gerekiyor. Ankaraspor keklik değil. Aksine yırtıcı kuş. Gaflete yer yok. Bugünkü maçın önemini ise en iyi Hakan Şükür özetledi "Fenerbahçe isterse her maçını kaybetsin. Biz kazanmadıktan sonra bize faydası ne " 


</TEXT>
</DOC>
