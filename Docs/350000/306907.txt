<DOC>
<DOCNO> 306907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/yazar/bila.html </URL>
<DATE> 2005/01/16/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Adayların farkı 
</HEADLINE>
<TEXT>


CHP'de kimin aday olup kimin olmayacağı belli oluyor. 
Hurşit Güneş aday. Kemal Derviş değil. Derviş, aday olmuyor ama Zülfü Livaneli'yi destekliyor. 
Livaneli'yi destekliyor ama -burada da bir aması var- "çok saygı duyduğu arkadaşlarını da incitmek" istemiyor. 'Partizanlık bana göre değil' diyor. 
Liderlik konu olunca ilk akla gelen isim Derviş olmuştu. Ancak Derviş, lider olmamakta kararlı. Buna karşın, gittiği partilerde de bir türlü "memnun" kalmıyor. 
Son tavrı, aslında tipik bir Kemal Derviş tavrı. Muhalif ama değil, aday ama değil. Desteklediği birileri var ama her an değişebilir. Şimdilik Zülfü Livaneli yanlısı... 
Hurşit Güneş, görüşlerini açıkladı. CHP'yi sola çekecek. İşçi, çiftçi, memur, emekli kitlesiyle bağ kuracak. Onların maddi olanaklarını artıracak. Milli Eğitim bütçesini, genel bütçenin dışına çıkaracak. IMF'yle yeniden masaya oturacak. Sosyal harcamalara gem vurmasına itiraz edecek ve başbakan olursa bu harcamaları yaparak, IMF kelepçesini çıkaracak... 
Peki Derviş veya desteklediği Livaneli ne yapacak CHP'nin hangi politikasını değiştirecek Atatürkçülüğe, laiklik savunuculuğuna sıkışıp kalmaktan şik yetçiler. 
Derviş - Livaneli bir çizgiyi temsil ediyorlarsa, bunun kamuoyuna açıklanması gerekir. Bugünkü hükümet, Derviş'ten devraldığı programı ve çizgiyi sürdürüyor. Bu IMF tarafından çizilmiş bir politika. Her IMF programı gibi sosyal yönü yok. Makro dengeleri sağlamayı hedefleyen, faiz dışı fazla hedefine kilitlenmiş, sosyal harcamalara kapalı. Krizden çıkmak için Türk halkı bu programa katlandı. Faturasını büyük ölçüde 57. hükümet ödedi... 
Derviş - Livaneli ikilisi, bu politikayı ne yapacaklar Baykal'a göre farkları ne olacak Baykal'ı bu politikaya yeterince muhalefet etmediği için mi eleştiriyorlar, yeterince desteklemediği için mi Halkla, yoksul kitlelerle teması olmadığı yönünde eleştirilen Baykal'a göre farkları ne olacak Bu kitlelerle sıcak bağlar mı kuracaklar Bugüne kadar yoksul kesimle, kemer sıkma politikası arasında nerede durdular Banka hortumcularının yükünü halkın sırtına vuran siyasi tercihlere karşı duruşları ne oldu 
Bu soruları çoğaltmak mümkün... 
CHP'ye genel başkan adayı olacakların, bu sorulara açık yanıtlar vermeleri gerekir. Vermelidirler ki, CHP'liler de, halk da, "fark"ları görebilsin ve ona göre karar versin... 

Çölaşan'ın kitabı Usta gazeteci Emin Çölaşan'ın, "Şu Benim Gazetecilik-Yaşadıklarım" isimli kitabı Doğan Kitap'tan çıktı. Çölaşan'ın gazetecilik anıları hem güldürüyor, hem düşündürüyor. Kitabı okuyunca, gazetecinin, gazeteciliğin görünmeyen yönlerini de görüyorsunuz. Hemen her anı stres altında geçen gazetecilerin birbirlerine yaptıkları şakalarla nasıl bu yükü azaltmaya çalıştıklarının ilginç örneklerini göreceksiniz. Kitap sadece şakalardan oluşmuyor. Anılarda gazetecilik etiği de sorgulanıyor, çarpıcı örneklerle. Gazetecinin benimseyip uygulaması gereken olmazsa olmaz ilkeler sunuluyor yeniden. Çölaşan'ın kitabı, hem meslektaşlarımızın, hem de okurların çıkaracağı önemli derslerle dolu. 



</TEXT>
</DOC>
