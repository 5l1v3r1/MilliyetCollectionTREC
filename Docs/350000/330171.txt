<DOC>
<DOCNO> 330171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sontur20.html </URL>
<DATE> 2005/04/04/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Hayvansever Sivasspor taraftarları tilkiyi kurtardı... 
</HEADLINE>
<TEXT>

     Malatya'dan maçtan dönen bir grup Sivasspor taraftarı, yolda gördükleri yaralı tilkiyi tedavi ettirmek için Sivas'a getirdi. 
     AA muhabirinin aldığı bilgiye göre, Sivassporlu taraftarlardan, Mustafa Gülmez, Adem Koçak, Mehmet Gül ve Turan Koçak, takımlarının Elazığspor'un cezası nedeniyle Malatya'da oynadığı maçı izlemek için otomobilleriyle bu kente gitti. 
     İkinci Futbol Ligi A Kategorisi lideri Sivasspor'un 1-0 galibiyetiyle sonuçlanan maçın ardından Sivas'a dönmek üzere yola çıkan 4 taraftar, Malatya'nın Hekimhan İlçesi yakınlarında, bir aracın çarptığı yaralı bir tilkiye rastladı. 
     Taraftarlar, otomobillerine aldıkları yaralı hayvanı tedavi ettirmek için Sivas'a getirdiler. 
     Hayvansever taraftarlar daha sonra yaralı tilkiyi tedavisi yapılmak üzere Cumhuriyet Üniversitesi Deneysel Araştırma Laboratuvarı'na CÜDAL götürdü. 
     Burada Veteriner Hekim Yücel Yalman tarafından uyutulduktan sonra muayene edilen ve röntgeni çekilen yaralı tilkinin omuriliğinde kırık olduğu anlaşıldı. 
     
</TEXT>
</DOC>
