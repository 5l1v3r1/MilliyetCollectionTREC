<DOC>
<DOCNO> 308107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sontur34.html </URL>
<DATE> 2005/01/20/ </DATE>
<TIME> 18.37 </TIME>
<AUTHOR>  </AUTHOR>
<HEADLINE>
Manisa'da kurban kesimi sırasında 55 kişi yaralandı 
</HEADLINE>
<TEXT>

     Manisa'da kurban kesimleri sırasında 55 kişi bıçakla yaralandı. 
     Alınan bilgiye göre, kurban keserken kendilerini yaralayan 55 kişiye, hastanelerde müdahale edildi. Yaralananların durumlarının ciddi olmadığı bildirildi. 
     Öte yandan, Manisa Belediyesi zabıta ekipleri, kesimhane olarak belirlenen yerlerin dışında kesim yapılmasının engellenmesi amacıyla gün boyunca sokaklarda denetim yaptı. Vatandaşların, uyarıları dikkate alarak, kesimhaneleri tercih ettikleri görüldü. 
     Ancak vatandaşlar, kesim için ayrılan bölgelerde uzun kuyruklar oluşmasına ve suyun yetersiz olmasına tepki gösterdi. 
     Manisa Belediye Başkanı Bülent Kar, vatandaşların şikayetleri üzerine, gelecek yıl daha titiz çalışarak kesim bölgelerini ve şartları iyileştireceklerini söyledi. 
     
</TEXT>
</DOC>
