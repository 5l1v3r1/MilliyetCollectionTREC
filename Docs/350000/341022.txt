<DOC>
<DOCNO> 341022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sontur32.html </URL>
<DATE> 2005/05/09/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
4 gündür kayıp olan çocuk anlatıyor Su içerek hayatta kaldım 
</HEADLINE>
<TEXT>

     Kayseri’nin Develi İlçesi’ne bağlı Bakırdağı Köyü’nde mantar toplarken kaybolan ve Adana’nın Feke İlçesi’ne bağlı Gedikli Köyü’nde bugün bulunan Mikail Bozdoğan, "4 gün boyunca su içtim. Amcamın oğlu 2 gün önce başka yöne gitti" dedi. 
     Gedikli Köyü’nün bekçisi Salih Yiğit, AA muhabirine yaptığı açıklamada, küçük çocukla Topaktaş mevkisinde karşılaştığını söyledi. 
     Çocuğun köyüne gitmek istediğini söylemesi üzerine, daha önceden kayıp çocuklarla ilgili bilgi verildiği için onlardan biri olduğunu anladığını belirten Salih Yiğit, şöyle konuştu 
     "Daha sonra çocuğa aç olup olmadığını sordum. Aç olduğunu söylemesi üzerine, yakındaki yayla evinde kendisine yemek yedirdim. 
     Kendi ev telefonu numarasını hatırlamadığı için köylerinden telefonlu ulaştığım bir kişiye çocuğun ailesine haber vermelerini istedim. 
     Ardından, akrabası olduğunu belirten bir kişi arayıp durumunu sordu." 
     
     SU İÇEREK HAYATTA KALDI 
     Mikail Bozdoğan da kayboldukları günden bu yana sürekli su içtiğini ve açlığını yatıştırmaya çalıştığını söyledi. 
     Yiyecek bir şey bulamadığını ve amcasının oğlu ile 2 geceyi birlikte geçirdiklerini belirten Mikail Bozdoğan, "Daha önce hiç mantar toplamaya çıkmamıştım. Derelerden su içtik. 2 gün önce de Hasan, yanımdan ayrılıp başka tarafa gitti. Çok çağırdım ama yanıma gelmedi. Nereye gittiğini de bilmiyorum. Ben de daha sonra sürekli yürüyerek birilerini bulmaya çalıştım." Bakırdağı Köyü’nde amcasının oğlu Hüseyin Bozdoğan 6 ile mantar toplamak üzere araziye çıkan ve kendilerinden haber alınamayan Mikail Bozdoğan 6 , Feke İlçesi Gedikli Köyü yakınlarında, köy bekçisi Salih Yiğit tarafından bugün bulunmuştu. 
     
</TEXT>
</DOC>
