<DOC>
<DOCNO> 316664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/yazar/pulur.html </URL>
<DATE> 2005/02/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Nereden geldiler İsviçre'den mi " 
</HEADLINE>
<TEXT>


GEÇENLERDE, İlhan Kesici'nin hatırlattığı, Ziya Paşa'nın bir beytini yazmıştık, ertesi gün Şiar Yalçın'dan düzeltme geldi "Beyit şöyledir" diye 
"Canan gide, rindan dağıla, mey ola rizan 
Böyle gecenin hayr umulur mu seherinden" 

BİR okur telefon etti. 
"Bu şiir bedbinliği, bezginliği, karamsarlığı çaresizliği, teslimiyeti anlatıyor değil mi " 
"Evet, öyle de yorumlanabilir " 
"Tıpkı bizim durumumuz gibi " 
Kimlerdi acaba onlar 

ADI gibi "Ak" olacağını sandıkları AKP'ye oy verenlermiş... 
AKP'ye niçin oy vermişler 
"Bunlar günahtan korkarlar, para hırsı yoktur, haramı helali bilen, inançlı insanlardır, yolsuzluk, hırsızlık lafı bunlara yakışmaz " diyerek, oy vermişler. 
Enerji dosyası ortaya çıkınca aldandıklarını anlamışlar, "Böyle gecenin hayr umulur mu seherinden" diyerek perişan olmuşlar... 

DOĞRUSU teselli etmedik, çünkü Cumhurbaşkanı birinin kararnamesini imzalamıyor, Bakan h l ısrar ediyor, adam şimdi adliyede... Bunun neresi tevil götürür ya da teselliye değer... 

BİZ çok şükür böyle umutlara kapılmayı çoktan bıraktığımızdan, umutlanmadık, böyle gelmiş, böyle gideceğini biliyorduk. Yolsuzluk konusunda hiçbir partinin diğerinden pek farkı yoktu... Hele "dokunulmazlıklara" dokunmayanlardan ne beklenirdi ki 

AKLIMIZA rahmetli arkadaşımız karikatürcü Nehar Tüblek'in anlattığı bir olay geldi... 
Nehar, o tarihte "Akbaba"'da çalışıyor, patron Yusuf Ziya Ortaç bir yakınının sorunu var, uzun yıllar dışarıda yaşamış, dönmüş, bürokraside takılan bir işi var, Yusuf Ziya Bey, Nehar'ın yardımını rica etmiş, o da yanına bu işlerden anlayan birini alıp gelmiş, kahveler içilmiş... 

YUSUF Ziya Bey, lafı açmış, Nehar'ın getirdiği Hafız Bey "Kolay " demiş, "Hallederiz " Yusuf Ziya Bey adamın anlamadığını sanmış, bir daha anlatmış, cevap "Kolay, hallederiz " 
Yusuf Ziya Bey sonunda dayanamamış 
"Beyefendi, beyefendi, işin başına kimler geldi, biliyor musunuz " 
"Hafız" şöyle bir doğrulmuş 
"Nereden geldiler beyefendi, nereden geldiler, İsviçre'den mi geldiler " 



</TEXT>
</DOC>
