<DOC>
<DOCNO> 305830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonspo10.html </URL>
<DATE> 2005/01/12/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Cavcav Futbolcuyu, 2-3 yıldan fazla kadroda tutmayacaksın... 
</HEADLINE>
<TEXT>

     Birinci Süper Lig Kulüpler Birliği ve Gençlerbirliği Kulübü Başkanı İlhan Cavcav, futbolcunun uzun süre aynı takımda oynamasının verimini düşürdüğünü söyledi. 
     Ligin ikinci yarısı için kadroda değişiklikler yaptıklarını ifade eden İlhan Cavcav, "Bir futbolcuyu 2-3 yıldan fazla kadroda tutmayacaksın" dedi. 
     Geçen sezonlarda oldukça başarılı performans sergileyen bazı oyuncularının, bu sezonun ilk yarısında başarısız olduklarını belirten Cavcav, "Uzun süre aynı takımda oynayan oyuncu doyuma ulaşıyor. Bunun en iyi örneği bizim takımda yaşandı. Geçen dönemde gerçekten başarılı performans sergileyen oyuncularımız ilk yarıda beklenmedik derecede kötüydüler. Bu nedenle devre arasında takıma takviye yaptık. Bazı oyuncularımızın da başka takımlara gitmesine izin verdik" diye konuştu. 
     
</TEXT>
</DOC>
