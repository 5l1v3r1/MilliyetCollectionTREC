<DOC>
<DOCNO> 329800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/spor/axspo01.html </URL>
<DATE> 2005/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Schumi geri döndü 
</HEADLINE>
<TEXT>


Ferrari'nin yıldızı, Bahreyn Grand Prix'si öncesi ilk sıralama turunda Alonso ve Trulli'nin gerisinde kalmasına rağmen dev yarış için umut verdi 


Formula 1'in Bahreyn Grand Prix'sinde dünkü ilk sıralama turunda en iyi zamanı Renault pilotu Fernando Alonso elde etti. 
İki hafta önce Malezya'da yarış kazanan Alonso'yu, Sepang pistindeki ilk sıralamada olduğu gibi yine Toyota'dan Jarno Trulli izledi. İki eski takım arkadaşı, Şakir Pisti'nde 90 saniye sınırının altına inebilen isimler olurken, Ferrari'nin yıldızı Michael Schumacher de üçüncü en iyi zamanı 1.30.237 elde ederek, yeni araç F2005'e bağlanan umutları artırdı. Ancak Schumi'nin takım arkadaşı Rubens Barrichello 15.'likte kaldı. 
Avustralya'nın galibi Renault pilotu Fisichella ise Şakir'de istediğini alamadı ve Williams'tan Nick Heidfeld'in ardından 5. sıraya oturdu. Heidfeld'in takım arkadaşı Weber de 6. oldu. McLaren'den Raikkonen 7., Montoya'nın yerine yarışan de la Rosa da 9. sırada kaldılar. İlk iki yarışta hezimet yaşayan BAR Bahreyn'de de Button 12. ve Sato 13. ile iyi tur zamanları elde edemedi. 
Rüzg r ve kum fırtınası endişesi yaşanan Bahreyn'de bugün TSİ 10.30'da ikinci sıralama sonunda grid pozisyonları belli olacak. Yarış ise TSİ 14.30'da start alacak ve CNN Türk'ten yayınlanacak. 

SÜRÜCÜLER KLASMANI 1.F.Alonso Renult 16 puan 2.G.Fisichella Renault 10 puan 3. J.Trulli Toyota 8 puan 4. R.Barrichello Ferrari 8 puan 5. D.Coulthard Red Bull 8 puan 6. J.Pablo Montoya McLaren 8 puan 7. N.Heidfeld Williams 6 puan 8. R.Schumacher Toyota 4 puan 

MARKALAR KLASMANI 1. Renault 26 puan 2. Toyota 12 puan 3. Red Bull 11 puan 4. Ferrari 10 puan 5. Williams 10 puan 6. McLaren 9 puan 


</TEXT>
</DOC>
