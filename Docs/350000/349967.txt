<DOC>
<DOCNO> 349967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/soneko10.html </URL>
<DATE> 2005/06/08/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
İngilizler, Türkleri yatırıma çağırdı 
</HEADLINE>
<TEXT>

     Mustafa BAĞDİKEN DHA 

      İNGİLTERE'nin İstanbul Başkonsolos Yardımcısı ve Ticaret- Yatırım Bölümü Başkanı Peter Cook, Türk işadamlarını İngiltere’de yatırım yapmaya çağırdı. Cook, Türkiye AB'ye girmeyi hak etti'' derken İngiltere’de 60 milyon insanın Türk ürünlerini beklediğini, Türk yatırımcılar için de her türlü imkanın sağlanabileceğini belirtti. 
     Kocaeli Sanayi Odası’nda düzenlenen İngiltere-Türkiye yabancı yatırım, İngiltere pazarına giriş stratejileri’ konulu toplantıda İngiltere’nin Başkansolosluk ve Büyükelçilik Ticarnet ve Yatırım Bölümü Başkanı Peter Cook da katıldı. Cook, Türk işadamlarını İngiltere’ye yatırım yapmaya çağırdı. 
     Sanayici ve işadamlarının ilgiyle izlediği toplantıda, İngiltere’nin yeni bir ticari faaliyet ya da şirket kuruluşunu teşvik eden açık, şeffaf ve işleri kolaylaştıran bir sisteme sahip olduğunu anlatan Peter Cook, İngiltere’de 60 milyon insanımız var. Onlar Türkler'in ürünlerini bekliyor. Bu imkanı size sağlayabiliriz. Lütfen gelip bizimle görüşün. Rekabet riskini azaltıp size her konuda yardımcı olabiliriz'' dedi. 
     Toplantı arasında Kocaeli Sanayi Odası Başkanı Hamdi Doğan ile birlikte DHA muhabiriyle görüşen ve soruları yanıtlayan Peter Cook şunları söyledi 
     Ticarette önemli olan husus ticaretin iki yönlü olmasıdır. Türk firmalarının, girişimcilerinin İngiltere pazarına açılarak, çalışan sayılarını, kalitesini, verimliliğini ve üretimini arttırmasında ve daha çok gelir elde edibilmesi için ülkemizde yatırım yapmalarını istiyoruz. Özellikle son yıllarda İngiltere’nin de kabuk değiştirerek eski sanayi ve mühendislik üzerine kurulmuş olan yapıyı değiştirerek teknoloji ağırlıklı, teknoloji ile yürüyen konularda endüstrilerde yatırım bekliyoruz. Bir örnek verecek olursak, Türkiye’de ilk kez Formula 1 yarışı düzenlenecek. 12 takımdan gelen 6 takım direkt İngiliz yatırımcılarla çalışıyor.'' Türkiye'nin AB’ye girmeyi hak ettiğini belirten Peter Cook, İngiltere olarak Türkiye’nin arkasındayız bu yolculuğunda. Bazı konularda iyileştirmeye gidilmesi gerekiyor. Bunlardan biri de ticarette kanuni yapının biraz daha rahatlatılması ve bazı sanayi kollarında denetimin arttırılması, eşit yollarla ticaretin yapılmasını daha elverişli hale gelmesini sağlamak'' diye konuştu. 
     Seminerin Türk firm ve yatırımcılarına daha fazla para kazandırmayı amaçladığını anlatan Peter Cook, İngiltere’de yaşayan 60 milyon potansiyel müşteri ile Türk ürünlerini buluşturabilmeyi, ürk firmalarının ihracat hacimlerini arttırmayı ve İngiltere ile yatırım ortaklığı yaparak rekabet güçlerini yükseltmeyi istiyoruz'' dedi. 
     Kocaeli Sanayi Odası Başkanı Hamdi Doğan ise, Türkiye’nin dünyanın ilk 20 büyük ekonomisi arasında yeraldığını hatırlatırken, Kocaeli'nin sanayi açısından önemli bir kent olduğunu söyledi. 
     Doğan, şöyle konuştu 
     Burası, yabancı sermaye ve yatırımcının her zaman gözdesi olmuş bir yer. Biz oralara gidemedik ama oradan geliyorlar. Türkiye’deki potansiyeli değerlendirmek istiyorlar. Bu hafta içinde İngiltere, İtalya ve Mısır'dan konuklarımız var. Bunların hepsi de ülkelerinde bizi yatırıma davet edenler, ülkelerinde Türk firmalarıyla iş yapmak isteyenler ve Türk pazarına girmek isteyen firmalar. Dünya o kadar globalleşti ki artık kendi bölgenizde ve ülkenizde malınızı satmanız yetmiyor. Dünyanın malını dünya pazarında satmanız gerekiyor. Herkes artık bu gerçeği anladı. Globalleşen bir Dünya’da birbirimizle paslaşarak bu işi sürdüreceğiz.'' 
     
</TEXT>
</DOC>
