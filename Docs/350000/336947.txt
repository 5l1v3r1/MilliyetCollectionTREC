<DOC>
<DOCNO> 336947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sondun32.html </URL>
<DATE> 2005/04/26/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Büyücü cinayeti... 11 litre su içirilen kadın öldü 
</HEADLINE>
<TEXT>

     Belçika'nın başkenti Brüksel'de bir ''büyücü'', ''tedavi'' etmek istediği hastaya 11 litre su içirerek ölümüne neden oldu. 
     Savcılık açıklamasına göre, Koekelberg belediyesinde, Imane 22 isimli genç bir Faslı kadın, kocasıyla sorunlarını aşmak umuduyla Arap bir büyücüye başvurdu. 
     ''İslami yöntemler denediğini'' anlatan büyücü, genç kadını, bol miktarda su içirerek ve dua ederek iyileştirmeyi amaçladığını belirtti. 
     Genç kadının, 11 litre su içtikten sonra, ''büyücünün bürosunda'' hayatını kaybettiği bildirildi. 
     Adli polis uzmanları, aşırı su tüketiminin, vücudun önemli ihtiyaçları potasyum ve sodyum gibi maddelerin yetersiz kalmasına neden olduğunu, kişinin komaya girmesine ve kalbinin durmasına yol açtığını belirttiler. 
     Savcılık, büyücünün tutuklandığını, ölüme neden olmaktan 15 ila 20 yıl hapis cezası istemiyle yargılanacağını bildirdi ve Belçika'da, özellikle Arap asıllı çevrelerde bu tür olayların ''oldukça sık'' görüldüğüne dikkat çekti. 
     
</TEXT>
</DOC>
