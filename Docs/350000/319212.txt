<DOC>
<DOCNO> 319212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sondun28.html </URL>
<DATE> 2005/02/28/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
ABD Ortadoğu'da barış Suriye'ye bağlı... 
</HEADLINE>
<TEXT>

     ABD Dışişleri Bakanlığı'nda Ortadoğu'dan sorumlu müsteşar David Satterfield, Suriye, Lübnan ve İsrail arasında barışın olası olduğunu, ancak Şam yönetiminin terör ve şiddete karşı önlem alması gerektiğini söyledi. 
     Lübnan Dışişleri Bakanı Mahmud Hammud ile başkent Beyrut'taki görüşmesinin ardından basına açıklamalarda bulunan Satterfield, ''Ortadoğu'da BM Güvenlik Konseyi'nin 242 ve 338 sayılı kararları temelinde barış istiyoruz, buna Suriye, Lübnan ve İsrail arasında barış da dahil, çünkü bu bölge ülkelerinin, ABD'nin ve uluslararası toplumun çıkarına'' dedi. 
     Satterfield, ''Ancak, Suriye hükümekti topraklarında, toprakları üzerinden ya da Lübnan'da İran yanlısı Hizbullah faaliyet gösteren, şiddet ve terör eylemlerindern bulunan gruplara ya da devletlere karşı önlem almayı reddettiği sürece bu çok zor'' ifadesine yer verdi. 
     Amerikalı müsteşar, ''Suriye ayağında barış sürecinin ilerlediğini görmek imkansız değil. Bu çok basıt barış ve teröre ve şiddete destek birlikte yürümez'' dedi. 
     Suriye ile İsrail arasındaki barış müzakereleri Ocak 2000'de kesilmişti. 
     
</TEXT>
</DOC>
