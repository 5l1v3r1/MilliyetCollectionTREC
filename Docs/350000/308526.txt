<DOC>
<DOCNO> 308526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sonyas02.html </URL>
<DATE> 2005/01/22/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
''Duvara Karşı'' New York'ta... 
</HEADLINE>
<TEXT>

     Bülent Keneş AA 

Yönetmenliğini Fatih Akın'ın yaptığı, başrollerini Sibel Kekilli, Birol Ünel, Catrin Striebeck ve Güven Kıraç'ın paylaştığı ödüllü film ''Duvara Karşı'' New York'ta da gösterime girdi. 
     New York'ta gösterime girmesi dolayısıyla ABD'nin saygın gazetelerinden New York Times, Manohla Dargis imzasıyla film hakkında geniş bir değerlendirme yazısına yer verdi. 
     Filmin Almanya'daki göçmen Türk topluluğun sosyal gerçekliğine ışık tuttuğu söylenen değerlendirmede, intihar girişimleri sonrasında tanışan filmin kahramanları Sibel ve Cahit'in öyküsüne geniş yer verildi. 
     Bolca gözyaşı ve kana rağmen ''Duvara Karşı''nın umut verici bir film olduğunun belirtildiği değerlendirmede, göç ve asimilasyonun yarattığı sıkıntılara değinen filmin kara mizah unsurları taşıdığı da ifade edildi. 
     Değerledirmede sinema severlerin 118 dakikalık İngilizce altyazılı bu filmi New York Manhattan'daki Angelika Film Center'da izleyebilecekleri kaydedildi. 
     
</TEXT>
</DOC>
