<DOC>
<DOCNO> 333825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sonyas15.html </URL>
<DATE> 2005/04/15/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Düzce'de 2 başlı, 8 bacaklı buzağı doğdu .. 
</HEADLINE>
<TEXT>

     Düzce'nin Kaynaşlı İlçesi'ne bağlı Tavak Köyü'nde 2 başlı, 8 bacaklı buzağı doğdu. Buzağı, yaklaşık 3 dakika yaşadıktan sonra öldü. 
     AA muhabirinin edindiği bilgiye göre, Tavak Köyü Çimenli Kulluk Mahallesi'nde Veysel Karagüllü'ye ait büyükbaş hayvanın, sabah saatlerinde doğum sırasında zorluk çekmesi üzerine Veteriner Hekim Servet Karaçam çağrıldı. 
     Karaçam'ın müdahalesiyle, inek, sezaryenle 2 başlı, 8 bacağı bulunan bir buzağı doğurdu. Ancak buzağı, yaklaşık 3 dakika yaşadıktan sonra öldü. 
     Veteriner Hekim Karaçam, böyle bir doğumla ilk kez karşılaştığını ifade ederek, ''Bu tür doğumların sebebi, çevresel ve kimyasal olaylardan kaynaklandığını zannediyoruz. Bu konuda bilim adamları, bölgede çalışma yapmalıdırlar'' diye konuştu. 
     
</TEXT>
</DOC>
