<DOC>
<DOCNO> 325491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sondun27.html </URL>
<DATE> 2005/03/21/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
KKTC'de 9 cumhurbaşkanı adayı resmen belli oldu... 
</HEADLINE>
<TEXT>

     KKTC Yüksek Seçim Kurulu YSK , 17 Nisanda yapılacak cumhurbaşkanlığı seçimine katılacağı kesinleşen adayların listesini ilan etti. 
     Yüksek Seçim Kurulu'nun ilan ettiği adaylar, YSK'ya başvuru sırasına göre şöyle 
     -Mehmet Ali Talat Cumhuriyetçi Türk Partisi Genel Başkanı ve Başbakan . 
     -Arif Salih Kırdağ Bağımsız . 
     -Zeki Beşiktepeli Bağımsız . 
     -Nuri Çevikel Yeni Parti Genel Başkanı . 
     -Zehra Cengiz Kıbrıs Sosyalist Partisi adayı . 
     -Derviş Eroğlu Ulusal Birlik Partisi Genel Başkanı . 
     -Ayhan Kaymak Bağımsız . 
     -Mustafa Arabacıoğlu Demokrat Parti Genel Sekreteri . 
     -Hüseyin Angolemli Toplumcu Kurtuluş Partisi Genel Başkanı . 
     
     PROPAGANDA YARIN BAŞLIYOR 
     Cumhurbaşkanlığı seçim takvimine göre, propaganda süreci de yarın başlayacak. 
     Yüksek Seçim Kurulu duyurusuna göre, seçimlere katılan siyasal partiler ve bağımsız adaylar, duvar ilanı asmak, el ilanı ve her türlü matbuat dağıtmakta yarından itibaren serbest olacak. Propaganda dönemi 16 Nisan saat 18.00'de sona erecek. 
     YSK duyurusuna göre, propaganda için kullanılan duvar ilanlarıyla el ilanları ve diğer her türlü matbuat üzerinde Türk Bayrağı, KKTC Bayrağı, dini ibareler ve Arap harfleriyle yazı bulundurmak yasak. 
     Siyasal partilerin ve bağımsız adayların propaganda için duvar ilanları, şehir ve kasabalarda ilçe seçim kurullarınca, köylerde köy ihtiyar heyetlerince gösterilen yerlere asılacak ve talep eden her siyasi parti ve adaya aynı ölçüde saha verilecek. 
     Siyasal partiler ve bağımsız adaylar, özel araçlarına ve taşınmaz mallarının cam, pencere ve kapılarına iç taraftan olmak koşuluyla duvar ilanı asmakta serbest olacak. 
     Yüksek Seçim Kurulu, gösterilen yerlerden başka herhangi bir yerde ilan asılması veya teşhirinin yasak olduğunu da hatırlattı. 
     
</TEXT>
</DOC>
