<DOC>
<DOCNO> 331764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sonspo01.html </URL>
<DATE> 2005/04/09/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Canaydın Trabzon'u da yeneceğiz, şampiyon da olacağız 
</HEADLINE>
<TEXT>

     Galatasaray Kulübü Başkanı Özhan Canaydın, ''Pazar günü Trabzonspor'u yenip ardından da diğer maçları kazanarak yüzüncü yılda şampiyon olacağız'' dedi. 
     Canaydın, Gebze Galatasaray Taraftarlar Derneği'nce Bayramoğlu Resort Otel'de düzenlenen tanışma ve dayanışma yemeğinde, Galatasaray'ın 100. yılında şampiyon olacağını söyledi. 
     Türkiye Süper Ligi'nin bitimine 8 hafta kaldığını anımsatan Canaydın, ''Önce Trabzonspor'u yenip ardından da diğer maçları kazanarak 100. yılda şampiyon olacağız'' diye konuştu. Canaydın, kulüp olarak 2 yıl içinde yüz bin üyeye ulaşmayı da hedeflediklerini açıkladı. 
     Gebze Galatasaray Taraftarlar Derneği Başkanı Haydar Can da şu anda 80 olan üye sayısını Mayıs ayına kadar 500'e çıkartacaklarını kaydetti. 
     Geceye katılanlar, Galatasaray marşıyla birlikte şampiyonluk şarkıları söylediler. 
     
</TEXT>
</DOC>
