<DOC>
<DOCNO> 339013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonyas05.html </URL>
<DATE> 2005/05/02/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Fıkra gibi Minare camiye uzak kalınca, yenisini yaptılar 
</HEADLINE>
<TEXT>

     Eraydın AYTEKİN DHA 

      SİVAS’ın Hafik İlçesi'ndeki yıkılan ve yeniden yapılan Tepebaşı Camii'nin minaresi 3 metre uzakta kalınca, yeni minare yapılmasına karar verildi. Bina bitişiğine yeni minare yapılırken, eski minare de yıkılmadı. 
     Hafik'te 1950’li yıllarda minaresiz yapılan Tepebaşı Camisi 1977 yılında çıkan yangında büyük hasar gördü. Bunun üzerine yıkılan cami, yeniden inşaa edildi. 1966 yılında yapılan ve hasar görmeyen minaresine ise dokunulmadı. Ancak yeniden yapılan cami, minareden 3 metre uzakta kaldı. Bu görüntüden rahatsız olan ilçe sakinleri aralarında para toplayarak 1997 yılında caminin bitişiğine yeni minare yaptırdı. Eski minare ise Vakıf malı’ olduğu için yıkılamadı. Böylece caminin iki minaresi birden oldu. Cami imamı Mahmut Canatar, halkın minareyi camiye bitişik istemesinden dolayı yenisinin yapıldığını belirterek, Eski minarenin yıkılması planlanıyordu. Ancak, Vakıflar Müdürlüğü'nün malı olduğu için, dokunulmadıö dedi. Küçük boyutlardaki caminin, biri bitişik, diğeri kenarda bulunan iki minaresi, ilçeyi ziyaret edenlerin ilgisini çekiyor. 
     
</TEXT>
</DOC>
