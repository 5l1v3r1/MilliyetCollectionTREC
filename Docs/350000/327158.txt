<DOC>
<DOCNO> 327158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sonyas01.html </URL>
<DATE> 2005/03/25/ </DATE>
<TIME> 02.03 </TIME>
<AUTHOR>  </AUTHOR>
<HEADLINE>
Stresin en etkili ilacı yoğurt 
</HEADLINE>
<TEXT>

     Cem BAKIRCI DHA 

ATATÜRK Üniversitesi Ziraat Fakültesi Gıda Mühendisliği Bölümü Öğretim Üyesi Prof. Dr. Songül Çakmakcı, Türklere özgü bir besin maddesi olan yoğurdun Avrupa ve Amerika'da daha çok tüketildiğini açıkladı. Prof.Dr. Çakmakcı, "Yoğurt özellikle mide ülseri, ishal, prostat kanseri, günlük hayatımızın vazgeçilmezi stresin en büyük ilacıdır'' dedi. 
     Ziraat Fakültesi Gıda Mühendisliği Bölümü Öğretim Üyesi Prof.Dr. Songül Çakmakçı, yoğurtun güçlü kalsiyum etkisi bulunduğunu, bu yüzden mikroorganizmaları etkilediğini bildirdi. 
     İshalin önlenmesi ve tedavisinde, bağışıklık sistemini güçlendirdirilmesinde yoğurtun bazı alerjik reaksiyonlarını azalttığını vurgulayan Prof.Dr. Çakmakçı, "Yoğurt, Türklere özgü bir üründür. Dünya literatüründe de Türklere mahsus olduğu bilinmektedir. Amerika ve Avrupa ülkelerinde Türklerden öğrenilmesine rağmen bizden daha çok fazla yoğurt tüketiliyor. Yoğurtun beslenme ve sağlık üzerine etkileri var. Halkın bilinçlenmesi ile yoğurt tüketimi teşvik edilebilir. Yoğurtun tüketilmesi için meyveli yoğurt, meyve aromalı yoğurtlar çıkarılmıştır. Günlük hayatımızda sofradan hiç eksik edilmemesi gerekir. Yoğurt midede ülserin gelişimini önler. Yoğur tüketimi kolesterol düzeyini azaltır. Yoğurtun ferahlatıcı bir özelliği vardır. Yatmadan önce yenildiğinde uykuyu getirir. Günlük hayatımızın vazgeçilmezi stresi azaltmada etkili rolü vardır. Yoğurt maya enfeksiyonlarına karşı da etkili oluyor. Mide ülseri, ishal, kabızlık, prostat kanserine de iyi geldiği bilinmektedir'' diye konuştu. 
     
</TEXT>
</DOC>
