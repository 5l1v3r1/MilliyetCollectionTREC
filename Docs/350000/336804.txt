<DOC>
<DOCNO> 336804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sonyas14.html </URL>
<DATE> 2005/04/25/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Danimarka ve Norveç Prensesleri bebek bekliyor 
</HEADLINE>
<TEXT>

     Danimarka Veliaht Prensi Frederik'in eşi Prenses Mary'nin bebek beklediği bildirildi. 
     Saraydan yapılan açıklamada, Veliaht Prens Frederik 35 ile geçen mayısta evlenen Avustralya doğumlu Prenses Mary'nin ekim sonunda Kopenhag üniversitesi hastanesinde doğum yapacağı belirtildi. 
     Danimarka Kraliçesi Margrethe'ın en büyük oğlu Veliaht Prens Frederik'in çocuğu, tahtın ikinci varisi olacak. 
     
     NORVEÇ PRENSESİ İKİNCİ ÇOCUĞUNA HAMİLE 

     Bu arada, Norveç Veliaht Prensi Haakon'un eşi Prenses Mette-Marit'in ikinci çocuğuna hamile olduğu bildirildi. 
     Saraydan yapılan açıklamada, Prenses Mette-Marit'in aralık ayında doğum yapmasının beklendiği belirtildi. 
     Norveç Veliaht Prensi Haakon ve Prenses Mette-Marit, Ağustos 2001'de evlenmişti. Çiftin, 21 Haziran 2004'te bir kız çocuğu olmuştu. Ingrid Alexandra adı verilen küçük prenses, tahtın ikinci varisi. 
     Prenses Mette-Marit'in daha önceki beraberliğinden bir oğlu bulunuyor. 
     Danimarka Veliaht Prensi Frederik'in eşi Prenses Mary'nin de bebek beklediği bildirilmişti. 
     
</TEXT>
</DOC>
