<DOC>
<DOCNO> 341369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/ekonomi/eko02.html </URL>
<DATE> 2005/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Biz gelince, Türkiye'yi sormaya başladılar 
</HEADLINE>
<TEXT>


Akmerkez'in yüzde 46.9'unu alan Corio'nun CEO'su Jan de Kreij, bu yatırım sonrasında birçok Hollandalı yatırımcının kendilerine, "Biz de Türkiye'ye gitmeli miyiz " diye sorduğunu söyledi 

EKONOMİ SERVİSİ 

Akmerkez'in yüzde 46.9'unu satın alan Corio N.V.'nin CEO'su Jan de Kreij, Akmerkez yatırımından sonra Hollandalı yatırımcıların kendilerine, 'Gerçekten Türkiye'de yatırım potansiyeli var mı Bizde gitmeli miyiz ' diye sorduklarını söyledi. 
Gayrimenkul Yatırım Ortakları Derneği'nin düzenlediği ve Milliyet Gazetesi'nin de basın sponsoru olduğu 5. Gayrimenkul Zirvesi başladı. Zirvede konuşan Corio CEO'su Kreij, Akmerkez'e yatırım yapmadan önce Türkiye'ye gelerek piyasayı inceledikten sonra yatırım kararı aldıklarını belirtti. Yurtdışı yatırımlarında önce yatırım yapılacak ülkenin görülmesi, o ülkenin insanları ve profesyonelleri ile tanışılması gerektiğini vurgulayan Kreij, "Ancak o zaman güvenli, emin bir yatırım yapabilirsiniz" dedi. 

'Hemen k r aptalca olur' 
Türkiye'nin doğru yolda ilerlediğini ifade eden Kreij, Türkiye'yi Corio'nun yatırım yaptığı temel ülkeler içine almalarında geçen yıl gerçekleştirdikleri ziyeretin büyük etkisi olduğunu anlattı. Bir ülkenin ancak kalitesi ve gittiği yön olumluysa sınır ötesi yatırımların tartışılmaya başlayacağını kaydeden Kreij, şöyle devam etti "Şirketimiz fırsat doğduğu için Akmerkez'e yatırım yaptı. Burada sadece para sözkonusu değil, düşünce yapısı da çok önemli. Bir yere gidip hemen k r yapmayı düşünmemelisiniz. Bunu kısa vadeli ve aptalca bir yaklaşım olarak görüyorum." 

'İstanbul'u listeye sokun' 
Geçen yıl gayrimenkul sektöründe bütün dünyada 100 milyar euro'luk yatırım yapıldığına dikkat çeken Kreij, bunun yüzde 30 - 40'lık bölümünün sınır ötesi yatırımlar olduğunu söyledi. Sınır ötesi yatırımların yüzde 50'sinin dünyadaki 10 büyük şehre aktığını ifade eden Kreij, İstanbul'un bu listede yer almadığını belirterek, "İstanbul'u listeye sokmak sizin işiniz. Biz Corio olarak İstanbul'u bu listeye sokmak için elimizden geleni yaptık. Ancak henüz, Paris gibi şehirlere yapılan yatırım ile ile İstanbul'a yapılan yatırım arasında muazzam fark var" dedi. 
Sınır ötesi yatırımların İngiltere, Fransa ve İsviçre'ye yapıldığını belirten Kreij, bunun nedenini bu ülkelerin çok belirgin kurallara sahip olmaları olarak açıkladı. Türk gayrimenkul sektöründeki getirilerin Batı Avrupa ülkeleri düzeyinde olması gerektiğine de dikkat çeken Kreij, şöyle devam etti 
"Bu getiriler son derece istikrarlı bir ülkeyi temsil eder. Politik ortam, düşük enflasyon ve faiz oranları henüz Türkiye'de gerçekleşmiş değil. Bu yüzden bu getirileri Türkiye'den almak henüz mümkün değil. Ancak gidilen yön çok güzel." 


</TEXT>
</DOC>
