<DOC>
<DOCNO> 333963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sondun22.html </URL>
<DATE> 2005/04/16/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Seçmenler, 2007'de Chirac'ın yerine Sarkozy'nin aday olmasını istiyor 
</HEADLINE>
<TEXT>

     Fransa'da yapılan son kamuoyu araştırması, seçmenlerin, 2007 yılında düzenlenecek cumhurbaşkanlığı seçimlerinde sağ partiden, Jacques Chirac'ın yerine Nicolas Sarkozy'nin aday olmasını tercih ettiğini ortaya koydu. 
     Liberation gazetesinde yayımlanan ankette, seçmenlere 2007 yılındaki seçimlerde iktidardaki Halk Hareketi Birliği'nden UMP kimin aday gösterilmesi gerektiği soruldu. 
     ''Seçmenlerin yüzde 27'sinin Chirac'ın, yüzde 42'sinin ise Sarkozy'nin adaylığını koymasına destek verdiğini'' gösteren araştırma, ''seçmenlerin yüzde 15'inin ise sağ partinin bu iki ismin dışında bir aday bulmasını arzu ettiğini'' ortaya koydu. 
     Seçmenler, Chirac yaşlı olduğu ve iki kez cumhurbaşkanlığı yaptığı için Sarkozy'ye daha fazla şans tanınması gerektiğini düşünüyor. 
     Bu arada, aynı araştırma sonucuna göre, seçmenlerin büyük çoğunluğu yüzde 68-21 oranla eski cumhurbaşkanlarından François Mitterrand'ın, Chirac'a oranla Fransız siyaset tarihinde daha derin iz bıraktığına inanıyor. 
     
</TEXT>
</DOC>
