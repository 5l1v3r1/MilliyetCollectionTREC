<DOC>
<DOCNO> 302944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/yasam/yas14.html </URL>
<DATE> 2005/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sokak ortasında maskeli infaz 
</HEADLINE>
<TEXT>


K ğıthane'de, zorla çek-senet imzalattırdıkları öne sürülen 16 kişi yakalandı. Operasyonda çok sayıda silah ve çelik yelek de ele geçirildi 

OSMAN KARA İstanbul 

K ğıthane'de polisin düzenlediği operasyonlarda silah zoruyla çek ve senet imzalattıkları, şantajla çek tahsil ettikleri ve tefecilik yaptıkları öne sürülen 16 kişi yakalandı. 
K ğıthane İlçe Emniyet Müdürlüğü'ne bağlı ekipler, 1 ay süren çalışmanın ardından 7 ayrı ev ve işyerine operasyon düzenledi. Operasyonda, daha önceden silah zoruyla çek, senet imzalatmak, uyuşturucu içmek ve satmak, gasp, tefecilik, darp, zorla alıkoyma, işkence, tehdit, şantajla çek tahsili, sahtecilik, bıçakla yaralama, oto ve işyerinden hırsızlık ile kapkaç yapmak suçlarından poliste kayıtları bulunan ve halen bu suçları işlemek için teşekkül oluşturduğu belirtilen 16 kişi gözaltına alındı. 
Bu kişilerle birlikte 3 trilyon lira değerinde 791 adet çek ile 44 milyar lira para, 1 adet Kalaşnikov marka otomatik tüfek, şarjörü ve 60 adet fişeği, 6 adet ruhsatsız tabanca, bunlara ait şarjör ve fişekler, 1 adet kurusıkı tabanca ve 25 adet dolu av tüfeğine de el konuldu. 

Adliyeye sevk edildiler 
Ele geçirilenler arasında 3 adet çelik yelek, 1 adet kelepçe, 1 adet cop, 4 adet tabanca kılıfı, 2 adet şarjörlük, 1 adet tüfek harbisi ve 2 adet gaz maskesi bulunması da dikkat çekti. Çetenin özellikle Çağlayan'da para karşılığı bazı kişileri kaçırarak işkence yaptığı, zorla çek imzalattırdığı ve tefecilik yaptığı ileri sürüldü. Aralarında çetenin elebaşısı olduğu iddia edilen Cafer Y. ile kardeşi Coşkun Y.'nin de bulunduğu 16 kişi, Şişli Adliyesi'ne sevk edildi. 




</TEXT>
</DOC>
