<DOC>
<DOCNO> 321051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sonspo16.html </URL>
<DATE> 2005/03/05/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Sakaryaspor 1 - B.B. Ankaraspor 1 
</HEADLINE>
<TEXT>

     Birinci Süper Lig'de Sakaryaspor ile Büyükşehir Belediyesi Ankaraspor 1-1 berabere kaldı. 
     Maça Sakaryaspor daha atak başladı. Orta alanını kalabalık tutan ve sağlı sollu ataklar yapan yeşil-siyahlılar, bu hücumlarda gol pozisyonu bulamadı. Konuk ekip, ilerleyen dakikalarda oyunu dengeledi ve kontraataklarla etkili olmaya çalıştı. 
     3. dakikada gelişen Sakaryaspor atağında, Gökhan Kök'ün sağ taraftan ceza alanına gönderdiği topu kontrol eden Burak sert vurdu. Kaleci Jevriç, topu iki hamlede kornere gönderdi. 
     4. dakikada Sakaryaspor'un sağ kanattan geliştirdiği atakta, M'Bayo'nun ceza alanına gönderdiği topu Burak, sert bir kafa vuruşuyla kaleye gönderdi. Top, az farkla auta çıktı. 
     14. dakikada Emre Toraman, savunmadan dönen topun gelişine sert vurdu. Meşin yuvarlak, kale direğinin dibinden auta çıktı. 
     22. dakikada Büyükşehir Belediyesi Ankaraspor'un rakip yarı alanda kazandığı serbest vuruşu Wederson kullandı. Bu oyuncunun doğrudan kaleye gönderdiği topu, kaleci Şenol uzanarak son anda önledi. 
     30. dakikada konuk ekip öne geçti. Bu dakikada sağ kanattan gelişen atakta, Hasan'ın ceza alanına gönderdiği topu Ümit Karan rövöşatayla kaleye gönderdi. Top, Şenol'un üzerinden filelere gitti 1-0. 
     44. dakikada M'Bayo'nun ceza alanına gönderdiği topu kontrol eden Burak'ın sert şutunda, top auta çıktı ve ilk yarı konuk ekibin 1-0 üstünlüğüyle sona erdi. 
     
     İKİNCİ YARI 

     Maçın ikinci yarısına, yenik durumdan kurtulmayı amaçlayan Sakaryaspor baskılı başladı ve bunun sonucunda beraberlik gölünü buldu. Kalan dakikalarda orta alan mücadelesi biçiminde geçen maçta, her iki takım da savunmaya önem verip kontrataklarla gol aradı. 
     55. dakikada Sakaryaspor beraberliği sağladı. Bu dakikada, ceza alanında M'Bayo'nun düşürülmesiyle kazanılan penaltı atışını Emre Toraman kullandı. Bu oyuncunun sert vuruşunda, top kaleci Jevriç'in sağından filelere gitti 1-1. 
     58. dakikada Abdülkadir'in sol kanattan ceza alanına gönderdiği topa Burak kafayla vurdu. Meşin yuvarlak auta çıktı. 
     78. dakikada Makasi, ceza alanında uygun pozisyonda topu auta gönderdi. 
     Kalan dakikalarda her iki takımın atakları da sonuç getirmeyince, maç 1-1 beraberlikle sonuçlandı. 
     
     KÜNYE 

     

Stat Atatürk. Hakemler Mustafa Çulcu xxx, Aleks Taşçıoğlu xxx, Ahmet Çalışkan xxx. Sakaryaspor Şenol xx, Emre Toraman xxx Dk. 87 Aydın , Ragıp xx, Burak x Dk. 71 Makasi x , Fatih Ceylan x Dk. 46 Fatih Şen x , M'Bayo xxx, Cemil xx, Aytaç xx, Gökhan Kök xx, Abdülkadir xx, Ali Cansun xx. Büyükşehir Belediyesi Ankaraspor Jevriç xx, Erman xx, Tita xx Dk. 46 Musa xx , Savaş xx, Jaba xx, Hasan Yiğit xx, Şenol xxx, Wederson xx, Hürriyet xx, Molnar x Dk. 46 Mustafa xx , Ümit Karan xx Dk. 90 Saffet . Goller Dk. 30 Ümit Karan, Dk. 56 Emre Toraman penaltıdan . Sarı Kartlar Dk. 28 Abdülkadir Sakaryaspor , Dk. 28 Ümit Karan, Dk. 55 Musafa Büyükşehir Belediyesi Ankaraspor . Kırmızı Kart Dk. 82 Fatih Şen Sakaryaspor .      
</TEXT>
</DOC>
