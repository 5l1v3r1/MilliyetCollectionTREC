<DOC>
<DOCNO> 325237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/yasam/yas04.html </URL>
<DATE> 2005/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmen adayına 'tezekli' staj 
</HEADLINE>
<TEXT>



Afyon Kocatepe Üniversitesi AKÜ Eğitim Fakültesi son sınıf öğrencileri, eğitimlerinin bir bölümünü köy ilköğretim okullarında sürdürerek, tezekle soba yakmayı öğreniyor. Dekan Prof. Dr. Hakkı Yazıcı, "Öğrencilerimizi köy şartlarına göre yetiştiriyoruz. Öğrencilerimiz sobanın nasıl yakılacağını da öğreniyorlar. Tezeği tanıyorlar. Kamuoyundaki 'Öğretmenler iyi yetişmiyor' kanaatini ortadan kaldırmak istiyoruz" dedi. Öğretmen adayı öğrencilerden Havva Karakaş da Ankara'da büyüdüğünü, doğalgazla tanışan birinin tezekle soba yakmasının farklı bir duygu olduğunu ifade etti. Tuba Ocak ise "Öğle arasında köyü dolaşalım dedik, köyün delikanlıları okulun çevresinden bize bakıyorlardı. Çok zorlandık" diye konuştu. 


</TEXT>
</DOC>
