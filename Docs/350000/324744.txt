<DOC>
<DOCNO> 324744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/soneko19.html </URL>
<DATE> 2005/03/18/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Autoliv, İngiltere'deki fabrikasını kapatacak... 
</HEADLINE>
<TEXT>

     Merkezi İsveç'te olan ve dünya genelinde emniyet kemeri, hava yastığı ile direksiyon simidi gibi otomotiv güvenlik parçaları üreten Autoliv, İngiltere'deki fabrikasını kapatacak. Şirket, Türkiye'deki faaliyetlerini ise arttıracak. 
     Şirket'ten yapılan açıklamada, maliyet azaltma girişimleri çerçevesinde, İngiltere'deki hava yastığı üretimi gerçekleştiren fabrikanın kapatılacağı ve buradaki çalışanların bir kısmının, faaliyetlerin arttırılacağı Türkiye'ye kaydırılacağı bildirildi. 
     1984 yılında, Klippan France firması ile lisans anlaşması yapılarak Türkiye otomotiv yan sanayinde yerini alan Autoliv, Türkiye'de yaptığı üretim ile iç ve dış pazara hizmet veriyor. 
     Autoliv'in, aralarında Türkiye'nin de bulunduğu 30 ülkede ortaklıkları bulunuyor. 
     
</TEXT>
</DOC>
