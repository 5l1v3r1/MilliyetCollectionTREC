<DOC>
<DOCNO> 336871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/spor/spo00.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hedefler ayrı umutlar aynı 
</HEADLINE>
<TEXT>


Fenerbahçe ve Diyarbakırspor hedeflerine çok yakınlar. Ancak her şey bitmiş değil. Galatasaray, Trabzon, Ankaragücü, Sakarya, Kayseri ve İstanbul da en az onlar kadar iddialılar 

TAMER BAĞLAN 


Son saniyelerde gole ulaşılan Sakaryaspor maçından bile daha zor geçti, liderin Ankara serüveni. Güneşten mi, stresten mi bilinmez Fenerbahçeli oyuncuların çoğu ayaklarına pranga vurulmuş gibiydi. Rüştü'nün kurtarışları olmasa üç puan ilk yarıda gidebilir, Alex olmasa topla oynama oranları tarihe geçebilirdi Sonuçta, şampiyonluk yolunun en önemli virajlarından biri dönüldü, ancak Sarı - Lacivert'e gönül verenlerin çoğu maç sonrası göğüs ağrısı şikayetiyle doktora göründü... 

'Çifte kupa' 
Pazar akşamı, öncelikle Fadhel'in iyi bir kaleci olduğunu kanıtladı Galatasaray, sonra da iki deplasman hariç, ligde puan kaybedebileceği başka maçının kalmadığını. 100. yılı 'çifte kupa' ile taçlandırmak içinse, sadece üç karşılaşma var önlerinde Malatyaspor deplasmanı ve iki Fenerbahçe maçı. Zor, ancak olmayacak iş değil.. Ve yalnızca 'çifte kupa' 100. yılda çekilen sıkıntıların örtbas edilmesi ya da unutulmasını sağlayabilir... 

Kader maçları 
Kupa üzgünü Bordo - Mavililer, Adem Koçak'ın görsel efektleriyle kendine geldi. İkinci devrenin en kötüsü Ankaragücü'nün onlara direnmesi zaten mümkün değildi. Artık önlerinde, sadece kendilerinin değil, belki ligin bile kaderini etkileyecek bir sınav var. Ya biter bu iş Kadıköy'de ya da yeniden başlar. Haftaya, bir de ligin kötü kaderiyle ilgili karşılaşma var. Ankaragücü'yle Diyarbakırspor, bizim haftalar önce dile getirdiğimiz sona yaklaşmamak için kapışacaklar. Kayserispor ve İstanbulspor da evlerinde kazanırsa bu hafta, alt sıraların çivisi iyice çıkar... 

Haftanın takımı 

SAKARYASPOR 
Son haftalardaki puan kayıplarını, Rizespor önünde telafi ederken, ortaya koyduğu futbol, istek ve arzu göz doldurdu. Genç ve tecrübesiz kadro yapısına rağmen takımdaki müthiş kazanma azmi Sakaryaspor'u keyifle izlenir bir takım hüviyetine soktu. Aldıkları üç puan kümede kalma yolunda atılmış en önemli adım oldu. 

Haftanın hocası 

Şaban Yıldırım SAKARYASPOR 
Kaybedilen maçlardan sonra bile Şaban hocaya kusur bulmak zor gibi. Elindeki malzeme ile yapabileceğinin de üzerine çıkıyor. Futbolcularıyla arasındaki güven köprüsü, zor şartların üstesinden gelmesini sağlıyor. Oyunu çirkinleştirmiyor, yeşil zemine güzellikler katıyor. Rizespor'a karşı da uyguladığı oyun taktiği, yaptığı değişiklikler eksiksizdi. 

Haftanın hakemi 

Fırat Aydınus Trabzon - Ankaragücü 
Son haftaların formda ismi Fırat Aydınus, Trabzonspor - Ankaragücü maçındaki yönetimi ile alkışı hak etti. Temponun yükselmesinde pay sahibi oldu, gereksiz düdüklerden uzak durdu. Otoritesini doksan dakika boyunca korudu, çıkardığı kartların hepsi doğruydu. 

Haftanın portresi 

Adem Koçak Trabzon 
1983 doğumlu. Gökdeniz'in yokluğunda şans buldu. Hem de eski takımı Ankaragücü'ne karşı. Ancak kendisini keşfeden, yetiştiren hocası Adnan Şentürk'ü ilk resmi maçında yıkan adam oldu. Attığı iki nefis gol, bitmek tükenmek bilmeyen enerjisi, yardımlaşmayı ön planda tutan pozitif oyun anlayışı onu haftanın zirvesine oturttu. 

Haftanın karması 

Fadhel D.Bakır 
Murat Duman Kayseri 
Orhan Ak G.Saray 
Hüseyin Trabzon 
Alex F.Bahçe 
Ragıp Sakarya 
Bayram A.Sebat 
Adem Trabzon 
A.Hassan Beşiktaş 
Serkan Samsun 

Gol krallığı Futbolcu Takım Maç Gol Fatih Tekke Trabzonspor 29 24 Alex de Souza Fenerbahçe 26 22 Hakan Şükür Galatasaray 29 17 Marcio Nobre Fenerbahçe 28 15 Zafer Biryol Konyaspor 26 14 Silvinho Jaba Ankaraspor 27 14 Necati Ateş Galatasaray 28 14 

Gol pası Futbolcu Takım Maç Gol Pası Alex de Souza Fenerbahçe 26 12 İbrahim Yattara Trabzonspor 23 10 Fatih Tekke Trabzonspor 29 10 Timuçin Beyazıt Denizlispor 24 9 

Altın eldiven Futbolcu Takım Maç Gol Rüştü Reçber Fenerbahçe 25 15 Michael Petkovic Trabzonspor 24 19 Aly Mondragon Galatasaray 29 21 Zdravko Zdravkov Ç.Rizespor 28 28 Kenan Hasegic Gaziantepspor 21 28 

Kart cezalıları 

KIRMIZI 
Ayhan Galatasaray , İlhan Gaziantepspor 

SARI 
Ali Eren Akçaabat Sebatspor , İbrahim Toraman Beşiktaş , Fatih Denizlispor , Kürşat Ç.Rizespor , Fatih Ceylan Sakaryaspor 


</TEXT>
</DOC>
