<DOC>
<DOCNO> 341513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/soneko19.html </URL>
<DATE> 2005/05/11/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Türkiye'nin rekabet gücü artıyor... 
</HEADLINE>
<TEXT>

     İsviçre’nin önde gelen araştırma kurumlarından International Institute for Management Development’ın IMD "Dünya Rekabet Gücü 2005" raporu, son bir yıl içinde Türkiye’nin, rekabet gücünü önemli oranda artırdığını ortaya koydu. 
     IMD’nin 2004 yılı listesinde 60 önemli ekonomi arasında 55’inci sırada yer bulabilen Türkiye, 2005 yılı değerlendirmesine göre 7 basamak ilerleyerek 51,293 puanla 48’inciliğe yükseldi. 
     Türkiye’nin rekabet gücü açısından geride bıraktığı ülkeler arasında, 50’nci Yunanistan, 51’inci Brezilya, 53’üncü İtalya, 54’üncü Rusya ve 57’inci sırada yer alan Polonya da bulunuyor. 
     IMD’nin rekabet gücü listesinde 100 puan alan ABD, geçen yıl olduğu gibi bu yıl da ilk sırada yer alırken, 93,073 puanlı Hong Kong ikinci, 89,679 puanlı Singapur da üçüncü oldu. 
     Ekonomik performans, kamu verimliliği, özel sektör verimliliği ve altyapıdan oluşan 4 ana başlık altında 314 kriterin dikkate alındığı rekabet gücü sıralamasında, ülkeler yanında Almanya’dan Bavyera, İspanya’dan Katalonya ve ve Çin’den Zhejiang gibi bazı bölge ve eyaletlere de yer verildi. 
     Türkiye’de TÜSİAD’ın katkı sağladığı "Dünya Rekabet Gücü 2005" raporuna göre sıralama şöyle oldu 
     

ÜLKELER BÖLGELER 2005 PUANI 2004 SIRALAMASI 1. ABD 100 1 2. Hong Kong 93,073 6 3. Singapur 89,679 2 4. İzlanda 85,349 5 5. Kanada 82,648 3 6. Finlandiya 82,627 8 7. Danimarka 82,545 7 8. İsviçre 82,534 14 9. Avustralya 81,975 4 10. Lüksemburg 80,311 9 11. Tayvan 78,319 12 12. İrlanda 77,846 10 13. Hollanda 77,400 15 14. İsveç 76,261 11 15. Norveç 76,157 17 16. Yeni Zelanda 75,459 18 17. Avusturya 74,328 13 18. Bavyera Almanya 74,101 20 19. Şili 72,184 26 20. Zhejiang Çin 69,721 19 48. Türkiye 51,293 55 49. Filipinler 51,103 49 50. Yunanistan 50,332 50 51. Brezilya 49,856 53 52. Slovenya 49,304 45 53. İtalya 45,819 51 54. Rusya 43,591 50 55. Romanya 41,784 54 56. Meksika 41,483 56 57. Polonya 39,016 57 58. Arjantin 37,826 59 59. Endonezya 33,811 58 60. Venezuela 30,282 60      
     TÜRKİYE, EKONOMİK PERFORMANSIYLA İLERLEDİ- 

     Dünya Rekabet Gücü 2005 raporuna göre Türkiye, geçen yıl makro ekonomik verilerindeki iyileşme ve özel sektörün verimliliğindeki artışla sıralamada 7 basamak ilerleme başarısını gösterdi. 
     Rekabet gücü değerlendirmesinde dikkate alınan kriterlerden Türkiye’nin olumlu puan kazandıkları arasında, doğrudan yabancı sermaye girişinde kaydedilen hızlı artış, reel faizlerdeki düşüş, turizmdeki canlanma, gayri safi yurtiçi hasılasında güçlü büyüme ile ihracat ve istihdam artışı yeraldı. 
     Türkiye’nin 60 ekonomi arasında rekabet açısından arka sıralarda kaldığı kriterler ise işsizlik oranının yüksekliği, tek haneli rakamlara indirilmesine rağmen enflasyon, önemli oranda artmasına rağmen kişi başına düşen milli gelirin görece düşük kalması, cari açığın boyutu, TBMM’de bayan milletvekili oranının düşük olması, bütçe açığı, bütçe içinde faiz ödemelerinin aldığı pay, teknoloji ihracatının yetersizliği ve okuma yazma oranının düşük kalması olarak gösterildi. 
     
</TEXT>
</DOC>
