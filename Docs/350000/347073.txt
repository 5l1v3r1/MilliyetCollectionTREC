<DOC>
<DOCNO> 347073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/yasam/yas11.html </URL>
<DATE> 2005/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayrak kavgası canına mal oldu 
</HEADLINE>
<TEXT>


HALUK ATALAY İstanbul 

Okullar için yazı tahtası imal eden bir atölyede iki ay önce iş bulan Fenerbahçe şığı Mahmut Bülent Mercan 26 , Galatasaray - Fenerbahçe maçını izledikten sonra dışarı çıktı. Arkadaşı Volkan Yücesan'la birlikte işportacılardan Fenerbahçe bayrağı satın almak isteyen Mercan, fiyatı yüksek buldu. 
Mercan ve bayrakçılar arasında bu yüzden başlayan tartışma, kavgaya dönüştü. İşportacıların arkadaşlarından biri yaşanan arbedede Mercan'ı sağ arka bacağından bıçakladı. Mercan ağır yaralanırken, saldırganlar bir otomobile binerek olay yerinden uzaklaştı. 

Esnaftan para toplandı 
Özel Vatan Hastanesi'ne götürülen Mercan, ilk tedavisinin ardından Göztepe Eğitim ve Araştırma Hastanesi'ne sevk edildi. Kavga sırasında atardamarı kesilen Mercan'ın kangren olan sağ bacağı geçtiğimiz çarşamba günü kesildi. 
Mercan için arkadaşları seferber oldu. 67 ünite kan arkadaş çevresinden, tıbbi masraflar da oturduğu Balat esnafından toplanan paralarla karşılandı. Ancak gencin karaciğer ve böbrek fonksiyonları bozuldu. Dün saat 08.30'da Mercan'ın kalbi durdu. Olayla ilgili olarak Çetin Erkılıç, tutuklandı. 




</TEXT>
</DOC>
