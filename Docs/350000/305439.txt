<DOC>
<DOCNO> 305439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/soneko37.html </URL>
<DATE> 2005/01/11/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Yapı Kredi ve Turkcell'den Çukurova açıklaması... 
</HEADLINE>
<TEXT>

     Çukurova Grubu'nun Körfez ülkelerinden sermaye bulduğuna, Yapı ve Kredi Bankası YKB portföyünde bulunan yüzde 13'lük Turkcell hisse senetlerini Ocak ayı sonuna kadar satın almak üzere YKB'ye teklif sunulduğuna ilişkin henüz banka kayıtlarına intikal etmiş herhangi bir teklif olmadığı bildirildi. 
     İMKB, basında yer alan haberlere ilişkin olarak YKB ve Turkcell'den açıklama istedi. 
     YKB'den konuya ilişkin olarak İMKB'ye yapılan açıklamada, Çukurova Grubu'nun Körfez ülkelerinden sermaye bulduğuna ve bank portföyünde bulunan yüzde 13'lük Turkcell hisse senetlerini Ocak ayı sonuna kadar satın almak üzere Bankaya teklif sunduğuna ilişkin bilgilerin yeraldığı belirtilerek, şöyle denildi 
     ''Bu habere ilişkin açıklamaların Seri VIII, No 39 sayılı Tebliğ kapsamında İMKB'ye bildirilmesi istenmektedir. Anılan haberle ilgili olarak henüz Bankamız kayıtlarına intikal etmiş herhangi bir teklif olmadığından, Seri VIII, No 39 sayılı Tebliğ kapsamında açıklama yapmayı gerektiren bir durum bulunmamaktadır. Öte yandan ilgi yazınız, gereği için Çukurova Holding A.Ş.'ye intikal ettirilmiştir.'' Turkcell İletişim Hizmetleri A.Ş.'den konuya ilişkin olarak istenen açıklamaya cevaben İMKB'ye gelen yazısında da, ''şirketin bahsi geçen teklife taraf olmaması nedeniyle taraflardan Turkcell'e iletilmiş bir bilgi olmadığından, şirketçe şu aşamada kamuya açıklanacak herhangi ilave bir bilginin mevcut olmadığı'' kaydedildi. 
     
</TEXT>
</DOC>
