<DOC>
<DOCNO> 319086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/sontur10.html </URL>
<DATE> 2005/02/27/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Röntgen cihazı var, kullanan yok... 
</HEADLINE>
<TEXT>

     Aydın'ın Karacasu İlçesi'nde hayırsever bir vatandaş tarafından geçen yıl sağlık ocağına alınan röntgen cihazı, teknik personel olmadığı için çalıştırılamıyor. Bu yüzden hastalar da Nazilli'ye gitmek zorunda kalıyor. 
     Edinilen bilgiye göre, Karacasu İlçesi'ndeki Sağlık Ocağı'na, hayırsever Muzaffer Özuysal tarafından geçen yıl 18 bin YTL'ye 18 milyar TL alınan röntgen cihazı, düzenlenen törenle sağlık ocağına bağışlandı. Ocağa geçici görevle ataması yapılan teknik personel sayesinde 6 ayda 316 hastaya röntgen hizmeti verildi. 
     Ancat teknik personel, yaklaşık 6 ay önce geçici görevlendirmesi biterek önceki görevine geri dönünce, sağlık ocağında teknik personel kalmadığı için röntgen cihazı atıl halde kaldı. 
     Karacasu Sağlık Ocağı Sorumlusu Dr. Ender Çelen, ''Çalıştırıldığı dönemde çok büyük faydasını gördüğümüz cihaz, aynı zamanda hastalarımızın Nazilli'ye gitmelerini de önlüyordu. Şimdi cihaz olmadığı için hastalar Nazilli'ye gidiyor'' dedi. Dr. Çelen, cihazın 6 aydır çalıştırılmadığının ilgili makamlara bildirildiğini de söyledi. 
     Çelen, Sağlık Ocağı'nda diş doktoruna da ihtiyaç duyulduğunu kaydetti. 
     
</TEXT>
</DOC>
