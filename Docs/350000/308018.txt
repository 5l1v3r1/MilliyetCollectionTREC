<DOC>
<DOCNO> 308018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sondun09.html </URL>
<DATE> 2005/01/20/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Deprem, Phuket Adası'nı 15 santim kaydırdı 
</HEADLINE>
<TEXT>

     Güney Asya'yı 26 Aralıkta vuran tsunami öncesi şiddetli depremin, Hint Okyanusu'nda bulunan Tayland'a bağlı Phuket adasının 15 santimetre kadar yer değiştirmesine yol açtığı bildirildi. 
     Fransa, Endonezya, Malezya, Hollanda ve Tayland'dan gelen uzmanlar, depremin aynı zamanda denizdeki fay hattını yeniden harekete geçirdiğini de söyledi. 
     Chulalongkorn Üniversitesi'nden uzman Chugiat Wichiencharoen, Phuket ve bölgesinin güneybatıya doğru kaydığına ilişkin ilk bilgileri araştırmak üzere bölgeye bir ekip gönderdiklerini belirtti. 
     Chugiat, yılda hareketin ortalama 2 milimetre olduğunu bu hareketlenmenin önemli olduğunu belirtti ve ''Böyle değişiklikler halk tarafından algılanmazlar'' dedi. 
     Bu arada jeologlar, Tayland ile Myanmar arasındaki sınır bölgesinde etkin olmayan sismik fay hattının yakınındaki Ranong eyaleti açıklarında 10 santimetrelik bir gedik saptandığını söyledi. Bölgedeki köylülerinin bu delikten kaynar su çıktığına tanıklık ettiği belirtiliyor. Uzmanlar da, 26 Aralıkta meydana gelen depremin etkin durumda olmayan Ranonf fay hattını faaliyete geçirdiğinden endişe ediyor. 
     
</TEXT>
</DOC>
