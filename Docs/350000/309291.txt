<DOC>
<DOCNO> 309291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sontur22.html </URL>
<DATE> 2005/01/25/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Abant Gölü buz tutunca... 
</HEADLINE>
<TEXT>

     Bolu'nun doğal güzellikleri ile ünlü Abant Tabiat Parkı'nda bulunan göl buz tuttu. 
     Abant Tabiat Parkı'nda hava sıcaklığının gece -7 dereceye kadar düşmesinden sonra, parkta bulunan göl buz tuttu. Abant'ta tatil yapan vatandaşlar buz tutan gölün çevresinde köylülerin kiraladığı tahta kızaklarla kayarak tatil ve karın keyfini birlikte çıkarıyorlar. 
     
     BOLU DAĞI KAPANINCA TATİL UZADI 

     Abant'a Kurban Bayramı tatili için gelen tatilcilerin büyük bir bölümü bayram tatilinin son gününde etkili olan kar yağışı sonrasında Bolu Dağı ulaşıma kapanınca, tatillerini uzatarak Abant'ta kaldı. 
     Bayram tatili için eşi ve çocukları ile İstanbul'dan Abant'a geldiğini belirten Ali Osman Hakkadoğru, kar yağışı ve Bolu Dağı'nda yaşanan trafik yoğunluğu nedeniyle Abant tatillerini uzattıklarını belirterek, ''Tatilin uzaması çocukları olduğu kadar bizleri de sevindirdi'' dedi. 
     Abant Gölünün çevresinde devriye görevi yapan Bolu Doğa Koruma ve Çevre Müdürlüğü ekipleri, gölün üzerinde kayak yapanları, buz tutan gölden uzak durmaları yönünde uyarıyorlar. 
     
</TEXT>
</DOC>
