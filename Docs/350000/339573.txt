<DOC>
<DOCNO> 339573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonsiy15.html </URL>
<DATE> 2005/05/04/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
CHP'li Koç "Özür dilemesi gereken Başbakan'ın ta kendisi" 
</HEADLINE>
<TEXT>

     CHP Grup Başkanvekili Haluk Koç, Başbakan Recep Tayyip Erdoğan’ın dün partisinin Meclis grup toplantısında yaptığı konuşmada CHP’li bir milletvekilinin AK Parti’den özür dilemesi gerektiğini dile getirdiği anımsatarak, "Özür dilemesi gereken bir kişi varsa, sade yurttaşları azarlayan, kendi ayıbını ve siyasi beceriksizliğini örtmeye çalışan Başbakan Recep Bey’in ta kendisidir" dedi. 
     Koç, CHP’li bazı milletvekilleri ile birlikte TBMM’de düzenlediği basın toplantısına, Başbakan Recep Tayyip Erdoğan’ın dış gezilerini eleştirerek başladı. Bu gezilerin oldukça yüksek maliyetli olduğunu savunan Koç, "Son gezisinde İsrail-Filistin boyutunda Sayın Başbakan ne aldı, ne verdi " diye sordu. Koç, sözlerini şöyle sürdürdü 
     "Bunu sorgulamak gerekiyor. İsrail devlet terörü yapıyor diye Türkiye’de bu konuda kaplanlaşan Sayın Başbakan, bir buçuk günlük İsrail ziyaretinde bu sözlerinin bedelini ödemek zorunluluğu hissediyor. 
     Maliyeti 1 milyar dolar tutan bir silah anlaşmasını imzalıyor ve el altından Washington ziyaretinde Beyaz Saray randevusu alabilmek için sağa sola göz kırpıyor. Sonra, kendisinden başka kimsenin diplomatik bir değer yüklemediği İsrail-Filistin arasında ’arabuluculuğa’ soyunuyor. 
     Ancak konu dış politika olunca sayın Başbakanın bu girişimlerinin aynı eksenle sürdürülmesini Türkiye’nin bu alanda günlük kaygılara göre sürüklenen bir ülke görünümü vermesini endişe ile izliyoruz." Filistin’de bağımsız bir devlet kurma mücadelesini sürdüren mazlum ve mağdur insanlara Türkiye Başbakanının ayırdığı sürenin 3 saat olduğunu belirten Koç, "Başbakanın 3 saatlik gezisinin özeti ise diplomatik traji-komik arabuluculuk önerisi, 1 milyar dolarlık anlaşma, İsrail hakkında daha önce söylediklerinin özür dileme maliyeti, ABD’ye aracılı Beyaz Saray randevu ricası ve Filistin’de bırakılan buruk ve yalnız kalpler" diye konuştu. 
     Haluk Koç, Almanya Başbakanı Gerhard Schröder’in Türkiye ziyaretinde, Patrikhaneyi ekümenlik sıfatıyla ziyaret edeceğini açıkladığını ancak bu sözlere hiçbir karşılık verilmediğini belirterek, "Biz, Lozan Anlaşması’nda ekümenlik sıfatını tanımıyoruz. 
     Başka ülkelerin de bu sıfatı kullanmalarını kabul etmiyoruz. 
     Türkiye’ye gelen yabancı devlet adamlarının Türkiye’nin bu duyarlıklarına saygı göstermesini bekliyoruz" dedi. 
     
     CHP ÖZÜR DİLESİN 
     Başbakan Erdoğan’ın partisinin dünkü TBMM grup toplantısında, CHP İstanbul Milletvekili Kemal Kılıçdaroğlu’nun Meclis Genel Kurulu’nda yaptığı bir konuşmayı hatırlatarak, özür dilemesi gerektiğini dile getirdiğini belirten Koç, sözlerini şöyle tamamladı 
     "CHP ne söyledi, kimden neden özür dileyecek Şu anda Türkiye’nin ulusal değerlerini, stratejik kurumlarını haksız, hukuksal alt yapısı tartışmalı bir süreçte elden çıkartılmasına karşı çıktığı için mi özür dileyecek 
     Yabancılar Erdemir’i üretimi sürdürmek değil, spekülatif amaçlarla almak istiyor. Bu yapılırken koskoca bir şehir, 15 bin alanında yetişmiş işgücü yok sayılıyor. Türkiye uluslararası çelik tekellerinin piyasadan Erdemir hisseleri topladığını biliyor ve bu özelleştirme bu şaibe iddialarının gölgesinde hız kesmeden devam ediyor. 
     Başbakan Yardımcısı Abdüllatif Şener, Ulaştırma Bakanlığı’na yazdığı bir yazı ile Telekom borçlandırılarak hisse değerinin düşürülmesini ve öyle satılmasını istiyor. Bu mu vatanseverlik 
     Özel televizyonların yabancılara blok satışına sadece CHP mi karşı çıktı AKP milletvekillerinin makul çoğunluğu bu duyarlılıkları paylaştıklarını gösterdiler. Bunun için mi özür dileyeceğiz 
     TEKEL, TELEKOM, TÜPRAŞ, PETKİM, THY stratejiktir. Kendi kaynakları ile ayakta durabiliyorlar ve ulusal ekonomimize katkılarını sürdürmeleri gerekiyor. Bu gerçekleri söylediğimiz için mi özür dileyeceğiz 
     Özür dilemesi gereken bir kişi varsa, her fırsatta yaşadığımız çelişkileri feryatları dile getiren toplum kesimlerini, sade yurttaşları azarlayan, kendi ayıbını ve siyasi beceriksizliğini örtmeye çalışan Başbakan Recep Bey’in ta kendisidir. Başbakan Recep Bey bir özeleştiri ile Türkiye’den özür dilemesi gerekir. Biz bu özrü bekliyoruz." 
     
</TEXT>
</DOC>
