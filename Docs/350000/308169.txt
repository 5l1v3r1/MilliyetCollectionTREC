<DOC>
<DOCNO> 308169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/spor/ygokberk.html </URL>
<DATE> 2005/01/21/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Neler oluyor hayatta 
</HEADLINE>
<TEXT>


Saat akşamın dokuzuydu galiba... Boğuluyordum.. Roma boğazımı sıkıyordu... Arabama atladım, gazladım ve de on dakika sonra da... 
Via Veneto'daki bir Roma rezidensinin bir stüdyosunda yaşıyordum. Bir telefonla ısıtılıp, kapımın önüne getirilen eski kasa klasik 3 bin turbo dizel Range Rover'ım, 5 bin dolara mahallenin kasabından , Roma trafiği için sürekli kiraladığım bir motorlu iki teker im ve de yanımda o dönemki ressam sevgilim... 
Bizim Diyarbakırlı Salih Bi uğra demişti restoranta Türk değil, İtalyan ... Bak sana ne dinleteceğim. Sonra da kararını ver, Mahsun mu Kırmızıgül , ben mi On dakika sonra oradaydım. Mahsun'un müziğinin üstüne Salih okumuştu. Kayıdı yukarıdaki odasında yapmıştı, kötüydü, sesi de kötüydü, hadi Mahsun'dan kötüydü diyelim.. Ben Mahsun da dinlemiyordum... şimdi dinliyorum . 
Peki sevgilimle her yerde olabileceğim bir Roma gecesinde, niye tek başıma bad sesli Salih'i dinliyordum.. Orada sabahladım, o gece... Salih söyledi, ben dinledim. Daha sonra da çok sabahladım Salih'le.. Bir sabah da kararımı verdim. Bavullarımı topladım. Saksım suyunu arıyordu, İstanbul'a dönüyordum... 
Sonrasını biliyorsunuz. Milliyet, CNN Türk, Radyo D, filan falan. 

İçinde mesela bir Roma, bir Milano, bir Paris, bir New York ama mesela bir Malatya, bir Sivas, bir Urfa, bir Adana'da olan Dünya'nın 24 saati yaşayan ve yaşatan en heyecan verici şehri İstanbul'dan daha hoş neresi olabilir ki diyordum yine kendi kendime dünün dünü tam TEM gişelerine yaklaşırken. 
Sonra OGS'mi ödemek istedim. Durdum. Sonra OGS teknolojisi hazır önümdeyken... 
Derler ya, adamın başına ne gelirse, ya meraktan... 
Sonrasını boşverin. İnanmazsınız zaten 
Sonra gişeleri geçtim, sonra aniden güneyli şivesiyle aşşşkı bi accaip söyleyen bi karizmatik Pino Daniele cd'si koydum. Sonra da dün' lere daldım, dalış da o dalış... 
Sonra daraldım biraz, sonra çok daraldım, sonra gözüm sulandı biraz, sonra çok sulandı, sonra daha çok gazladım eski kasa klasik 3,9 benzinli Range Rover'ımı. 
Pino hala bi accaip söylüyordu. 
Sonra eve geldim. 
Sonra bavullarıma takıldı gözüm... 
Şu Pino ne adamdı yaa... 
Bir türlü bugün'e getirmiyordu beni. 
Mahsun İstanbul'a getirmişti. 
Yoksa Pino da... 
Neyse şu bayram geçsin de. 

Kıran'dan bayram hoşluğu 

Turgay Kıran'ı dinliyorum. 
Galatasaray'ın projelerini anlatıyor. 
"Koyunları aldık. Bir araya topladık. Çevrelerini dikenli tellerle çevirdik. Sürtündükçe tüyleri dikenlere takılacak. Toplayıp, o tüylerden iplik yapıp, kazaklar, hırkalar, atkılar örüp, satıp..." 
Gülüyorum, mesela Florya'dakiler de gülüyorlar, mesela Pleşan ve evindekiler de... 
Tüm Galatasaraylılar gülüyorlar... 
Gülüyoruz... 
Kıran fıkradaki borçlu adam gibi. 
Hani ne demiş alacaklısına, "Peşin parayı görünce nasıl da gevşedin, gülüyorsun"... 
Turgay Bey ne hoşsun valla. 

BİLGİN'DEN 
Ben her gece bana diliyorum 
Sevdiğim kadınla birbirimizi severek, sayarak, aldatmadan, yalansız,dolansız, sağlıklı, sıhhatli, huzurlu,mutlu, tabii sevdiklerimle ve yukarıdakileri sağlamaya yetecek kadar paralı bir ömür. 
Bugün taaa içimden size de diliyorum. 
Mutlu olun... 
Bayramınız kutlu olsun. 

Ekşi sözlükçülere 

LAGA luga yapmayın. 
Ne isterseniz yazın. 
Sadece yalan yazmayın. Ya da yazarken, rumuz değil isminizi soyadınızı kullanın. 
Yerse tabii... 
Bizim gibi... 
Bakın, ne yazıyor yukarıda. 
Bilgin Gökberk 
Yalancıları ve korkakları sevmiyorum. 
Geri kalanınızın bayramı kutlu olsun. 

Bir kadın, bir çocuk ve ... 

Bizim Kaya Çilingiroğlu 2019'u yeni almıştı. 
"Radyo senin" dedi. "Babanın radyosu gibi kullan " babamın radyosu olsaydı böyle kullanamazdım ... 
Bir gün Kars'tan bir binbaşı aradı. Ve bağlanır bağlanmaz bana sulanmaya başladı . 
"Sen anlamazsın ama... 
Hergün biri gelir, biri gider sana kadınları kastediyor . Tarzın marzın, gazetesi, televizyonu,radyosu, zırt pırt İtalya'dasın. Yediğin önünde, yemediğin arkanda, vs... 
Lay lay, lom'uz ya hani... 
"Evet, sen anlamazsın bizim hayatlardan. Ama yine de anlatacağım. Yeni evliyim, bir çocuğum var. Zaten eğitimden yeni dönmüşüm, yorgunum. Bir çay demledik. Çocuk ağlıyor, karım 'Özledim gelsene' diyor. O sırada seni aradık. Tam bağlanmışken, çay taşmaz mı. Ne biçim hayat bu be. Sıkıldım valla". 

- Karını seviyor musun 
- Evet 
- O seviyor mu seni 
- Evet 

Dinle binbaşım dedim. İyi bir askersin belki... 
Belki iyi bir adamsın da... 
Ama çok konuşuyorsun, susss biraz... 
Saydığın bütün bu işleri, ben senin sahip olduklarına sahip olmak için yapıyorum desem şimdi sana... 
Evet, ağlayan bir çocuk, özleyen bir kadın ve biz im demlediğimiz, ama demlenirken taşan çay. 
Sonra da kapattım. 
Sonra mı ne oldu .. 
Bir çocukları daha oldu. 
Binbaşı önce tayin oldu. Sonra terfi etti, sonra yine terfi etti. Hala haftada bir - iki kere arıyor. Allah razı olsun diyor. H l karım özlüyor, h l çocuklar ağlıyor, h l çaylar taşıyor. 
Ve h l mutluyuz. 
Ve seni seviyoruz. 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 





</TEXT>
</DOC>
