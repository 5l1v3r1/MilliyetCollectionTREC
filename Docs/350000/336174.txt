<DOC>
<DOCNO> 336174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/son/sondun19.html </URL>
<DATE> 2005/04/23/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Raffarin AB anayasına "hayır" denilmesi karmaşaya yol açar... 
</HEADLINE>
<TEXT>

     Fransa Başbakanı Jean-Pierre Raffarin, AB anayasasına ''Hayır'' denilmesinin, karmaşaya yol açacağını belirtti. 
     Çin'e resmi ziyarette bulunan Raffarin, Şanghay Üniversitesi öğrencilerine hitaben yaptığı konuşmada, ülkesinde 29 Mayısta yapılacak referandumda, ''Evet'' oyunun düzeni, ''Hayır'' oyununsa karmaşayı getireceğini söyledi. 
     Raffarin, anayasanın reddedilmesinin, tüm üye devletlerin kabul edebileceği yeni bir anayasa hazırlanabilmesi için, 10 yıldan fazla süre gecikmeye neden olacağını ifade etti. 
     AB anayasasının yürürlüğe girmesi için, tüm üye devletlerin desteğini alması gerekiyor. Fransa'da yapılan son kamuoyu yoklamalarında, referandumda ağırlıklı olarak ''Hayır'' oyunun kullanabileceği ihtimalinin gündeme gelmesi, Avrupalı liderleri kaygılandırıyor. 
     
</TEXT>
</DOC>
