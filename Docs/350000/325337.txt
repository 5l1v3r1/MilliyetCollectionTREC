<DOC>
<DOCNO> 325337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/son/sontur12.html </URL>
<DATE> 2005/03/20/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Kahrından öldü 
</HEADLINE>
<TEXT>

     Murat KİBRİTOĞLU DHA 

      ADANA'da, 75 yaşındaki Fatma Altınlarla, en küçük çocuğu 33 yaşındaki Mehmet Altınlarla'nın aniden kaybolması nedeniyle kalp krizi sonucu yaşamını yitirdi. Altınlarla'nın diğer çocukları, annelerinin kayıp kardeşlerine üzüldüğü için kalp krizinden öldüğünü öne sürdü. 
     Bekar olan Mehmet Altınlarla geçen pazar günü, bisikletiyle spor yapmak için evden ayrıldı. Kahvaltı için ekmek de alacağını söyleyen Mehmet Altınlarla eve dönmedi. Ailesinin yaptığı aramalara rağmen bulunamayan Mehmet Altınlarla'nın annesi Fatma Altınlarla da, oğlu kaybolduktan 4 gün sonra yaşamını yitirdi. Doktorların, Kalp yetmezliği sonucu ölüm' raporu verdiği 5 çocuk annesi Fatma Altınlarla'nın diğer oğlu 43 yaşındaki Salih Altınlarla, "Kardeşimin kaybolmasına üzülürken, her gün Mehmetim' diye sayıklayan annem üzüntüsünden, kahrından öldü. Kardeşimden hala bir haber yok. Bilen gören varsa Allah rızası için polise haber versin. Hangisine üzüleceğimizi şaşırdık. Kardeşimin kaybolmasının ardından annemizin ölümü bizi yıktı'' dedi. 
     
</TEXT>
</DOC>
