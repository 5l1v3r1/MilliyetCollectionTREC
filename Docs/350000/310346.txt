<DOC>
<DOCNO> 310346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sontur25.html </URL>
<DATE> 2005/01/28/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Eskişehir'de şüpheli paketten bulaşık süngeri çıktı 
</HEADLINE>
<TEXT>

     Eskişehir'de bir bankaya ait ATM'nin üzerinde unutulan ve bomba imha ekiplerince kontrol edilen paketten, bulaşık süngerleri çıktı. 
     AA muhabirinin aldığı bilgiye göre, Arifiye Mahallesi İkieylül Caddesi'nde Büyükşehir Belediye binasının yanındaki HSCB'ye ait otomatik para çekme kabinindeki ATM'nin üzerinde şüpheli bir paket gören vatandaşlar, emniyet güçlerine haber verdi. 
     Olay yerine gelen polis ve bomba imha ekipleri, önce güvenlik önlemi aldı. İki Eylül Caddesi ile tramvay hattı ulaşıma kapatıldı. 
     Özel kıyafet giyen bir bomba imha uzmanı, paketi çengelli iple ATM kabininden dışarı çekti. 
     Yapılan kontrolde paketten bulaşık süngerleri çıkması üzerine, İki Eylül Caddesi ulaşıma yeniden açıldı. 
     
</TEXT>
</DOC>
