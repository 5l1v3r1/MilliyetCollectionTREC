<DOC>
<DOCNO> 341470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sondun16.html </URL>
<DATE> 2005/05/11/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Kuveyt'ten El Cezire'ye iki yıl sonra izin... 
</HEADLINE>
<TEXT>

     Kuveyt, yayınlarında tarafsızlık ilkesine uymadığı gerekçesiyle 2.5 yıl önce kapattığı El Cezire televizyonunun tekrar ülkeden yayın yapmasına izin verdi. 
     Merkezi Katar’da bulunan El Cezire televizyonunun yetkilisi Said El Enezi, Kuveyt Enformasyon Bakanlığı’ndan bir görevlinin, ülkede tekrar yayın yapabilecekleri haberini verdiğini söyledi. 
     Kuveyt hükümetinin kararının gerekçesinin bilinmediği belirtildi. 
     El Cezire’den bir diğer yetkili de Kuveyt’teki yayın politikalarının değişmeyeceğini bildirdi. 
     Kuveytli yetkililer ise konuyla ilgili açıklama yapmadı. 
     El Cezire televizyonunun Kuveyt’teki yayını, Irak’ın işgalinden önce 3 Kasım 2002’de, haberlerinin tarafsızlık ilkesine uymadığı gerekçesiyle durdurulmuştu. 
     
</TEXT>
</DOC>
