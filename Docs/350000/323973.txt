<DOC>
<DOCNO> 323973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sondun34.html </URL>
<DATE> 2005/03/16/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
12 ülkede çocuk pornosu operasyonu... 
</HEADLINE>
<TEXT>

     Avrupa ve Latin Amerika'daki 12 ülkede düzenlenen ortak operasyonda, çocukların istismar edildiği pornografik fotoğraf ve filmleri internette yayınlayan ve değiş tokuş eden 500'den fazla kişi yakalandı. 
     İspanyol polisine göre, ortak operasyonda İspanya, Fransa, İtalya, İsveç, Hollanda, Şili, Arjantin, Panama, Kostarika, Dominik Cumhuriyeti, Meksika ve Uruguay'da 500'den fazla kişi gözaltına alındı. Ortak operasyonun, Avrupa ve Latin Amerika'daki polis teşkilatlarının işbirliğiyle düzenlendiği belirtildi. 
     Açıklamada, İspanya'da bu tür film ve fotoğrafları internette yayımlayan ve diğer ülkelerdeki kişilerle değiş tokuş ettikleri sanılan 19 kişi gözaltına alındı. 
     İspanya'da operasyon düzenlenen kentler arasında, başkent Madrid, Barselona, Valencia, Alicante, Salamanca, Burgos, Mallorca ve Tenerife yer alıyor. 
     İspanya İçişleri Bakanlığı, geçen ay İspanya'da, kendi çektikleri, çocukların istismar edildiği pornografik fotoğrafları değiş-tokuş eden 18 kişinin yakalandığını açıklamıştı. 
     
</TEXT>
</DOC>
