<DOC>
<DOCNO> 323480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/son/sontur17.html </URL>
<DATE> 2005/03/13/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İzmir'de "Kız kaçırma" yüzünden iki aile birbirine girdi 2 ölü 
</HEADLINE>
<TEXT>

     İzmir'in Bayındır İlçesi'nde ''kız kaçırma'' meselesi yüzünden 2 aile arasında çıkan silahlı kavgada 2 kişi öldü, 2 kişi yaralandı. 
     Alınan bilgiye göre, Bayındır İlçesi Yenice Mahallesi Değirmen Sokak'ta oturan 2 aile arasında ''kız kaçırma'' meselesi yüzünden kavga çıktı. Kavganın büyümesi üzerine Fehmi U. 37 , Murat K. 20 ile Ramazan K'yı 30 tabancayla yaraladı. Dokuz Eylül Üniversitesi Tıp Fakültesi Hastanesi'ne kaldırılan Murat K. kurtarılamadı. Ayağından yaralanan Ramazan K'nın tedavisinin sürdüğü bildirildi. 
     Zanlı Fehmi U., olayın ardından kaçtı. 
     Murat K'nın ölüm haberini alan kardeşi Ömer K. 19 , Fehmi U'nun evine giderek kavgayı yeniden başlattı. Ömer K, Kenan Caruş 45 ile oğlu Erhan Caruş'u 16 vurdu. Torbalı Devlet Hastanesi'ne kaldırılan Erhan Caruş öldü, babasının sağlık durumunun ciddiyetini koruduğu öğrenildi. 
     Zanlı Ömer K. polis tarafından yakalandı. 
     Soruşturmayı yürüten emniyet yetkilileri, kavga eden 2 ailenin akrabaları olan Mehmet Timur ile Havva Çoban'ın 15 Şubat 2004 günü kaçtıklarını, Bursa'nın Mustafakemalpaşa İlçesi'nde resmi nikah kıydıktan sonra Mardin'e gittiklerini, bu nedenle aileler arasında husumet oluştuğunu bildirdi. 
     Bu arada, kaçan Fehmi U'nun arandığı, gözaltındaki Ömer K'nın sorgulamasının sürdürüldüğünü bildirildi. 
     
</TEXT>
</DOC>
