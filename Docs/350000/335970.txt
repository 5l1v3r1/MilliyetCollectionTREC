<DOC>
<DOCNO> 335970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sontur04.html </URL>
<DATE> 2005/04/22/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Yönetmen Reis Çelik'e silahlı saldırı 
</HEADLINE>
<TEXT>

     Yönetmen Reis Çelik ve iki arkadaşı İstanbul İstiklal Caddesi'nde silahlı saldırıya uğradı. Olayda Reis Çelik ile biri turist beş kişi yaralandı. 
     Olay saat 00.15 sıralarında İstiklal Caddesi üzerindeki İmam Adnan Sokak'ın girişinde meydana geldi. 
     Abdurrahman Kurtuluş isimli silahlı kişi, yolda yürümekte olan yönetmen Reis Çelik ve yanındaki Nuri Şölen ile Hakan Haksun'a ateş etmeye başladı. 
     Ateş ettikten sonra kaçmaya çalışan saldırgan, polis tarafından yakalanarak gözaltına alındı. 
     
     Çelik'in durumu ağır 

     Olayda yönetmen Reis Çelik, Hakan Haksun ve Nuri Şölen ile yoldan geçmekte olan Aleksandr Nikolav, Murat Taşkesen ve Necip Ulutaş isimli kişiler yaralandı. 
     Yaralılar Taksim İlkyardım Hastanesi'nde tedavi altına alındı. Durumu ağır olan Reis Çelik, Taksim'deki Alman Hastanesi'ne sevk edildi. Çelik'in ameliyat alındığı belirtildi. 

     
</TEXT>
</DOC>
