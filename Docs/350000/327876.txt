<DOC>
<DOCNO> 327876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sonspo19.html </URL>
<DATE> 2005/03/28/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Mourinho, Portekiz Milli Takımı'nın başına geçmek istiyor 
</HEADLINE>
<TEXT>

     İngiltere Premier Ligi lideri FC Chelsea menajeri Jose Mourinho, Portekiz Milli Takımı'nı çalıştırmak istediğini söyledi. 
     Portekizli menajer Mourinho, yaptığı açıklamada, Portekiz Milli Takımı'nı çalıştırarak, teknik direktörlük görevini tamamlamak istediğini belirtti. 
     Teknik direktörlüğe 13 yıl daha devam etmek istediğini ve bunun 2 ile 4 yılını Portekiz Milli Takımı'nda geçirmek istediğini kaydeden Mourinho, ''Benim için sadece bir zorunluluk var. O da milli takımın başına geçmek''dedi. 
     42 yaşındaki menajer, teknik direktörlük görevinin kendisi istediği zaman teklif edilmesi gerektiğini belirterek, milli takıma ne zaman geçeceğiyle ilgili bir zaman vermedi ve halen Portekiz Milli Takımı teknik direktörlüğünü yürüten Brezilyalı Luiz Felipe Scolari ile ilgili bir değerlendirme yapmadı. 
     Mourinho, İngiltere Milli Takımı'nın teknik direktörlüğüne getirileceği iddiasına ise ''O görev benim değil, bir İngiliz'indir. İngiltere çok iyi bir teknik adama emanettir ve gidip gitmeyeceğine federasyon karar verir. Ben, o görevin İngiliz bir teknik adama ait olduğuna inanıyorum'' diye konuştu. 
     
</TEXT>
</DOC>
