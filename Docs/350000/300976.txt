<DOC>
<DOCNO> 300976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/ekonomi/eko08.html </URL>
<DATE> 2004/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesa Hastanesi yarın açılıyor 
</HEADLINE>
<TEXT>



Mesa Mesken Sanayi, 27 Aralık'ta Mesa Hastanesi'ni Ankara'da hizmete açıyor. Mesa Mesken Sanayi, Mesa Hastanesi ile konut sektöründen sonra sağlıkta da bir kalite referansı yaratmayı hedefliyor. Toplam değeri 45 milyon doları bulan yatırıma Mesa Mesken Sanayi, öz kaynaklarının yanı sıra Dünya Bankası'nın bir kolu olan IFC tarafından da finansman desteği sağladı. 13 bin metrekare alan üzerinde 24 bin metrekare, 5 katlı olarak inşa edilen Mesa Hastanesi 100 yatak kapasiteli. Mesa Hastanesi, Ankara'da hastane olarak inşa edilen tek yapı özel hastane özelliğine de sahip. Ankara Sögütözü'nde hizmet verecek olan Mesa Hastanesi'nin mimari projesi, 1999 yılında çizildi ve aynı yıl Amerikan Mimarlar Odası ve Modern Healthcare Journal tarafından ABD'de verilen Hastane mimarisi ödülünü aldı. 


</TEXT>
</DOC>
