<DOC>
<DOCNO> 343710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonspo03.html </URL>
<DATE> 2005/05/18/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Youla'da para pürüzü 
</HEADLINE>
<TEXT>

     Çalımbay'ın "alınsın" dediği Youla için Cavcav'ın ısrarla 1,5 milyon Euro istemesi, Beşiktaş'ın elini kolunu bağlıyor. 
     Ali Tandoğan hakkında borsaya gönderilen yazıda da, Henüz kesin bir anlaşma yok. Sadece görüşüyoruz’ ifadesi kullanıldı 
     
     Kartal takastan yana 

     Bu sezon hiç bir alanda beklediğini bulamayan ve önümüzdeki yıl üç kulvarda da şampiyonluk hedefleyen Beşiktaş’ın transfer çalışmalarında, parasal anlaşmazlıklar nedeniyle henüz olumlu sonuçlar alınamadı. Gençlerbirliği’nin başarılı forveti Youla ile her konuda anlaşan Siyah - Beyazlılar, başkan İlhan Cavcav’ın 1,5 milyon bonservis bedelinde ısrar etmesi nedeniyle beklemeye koyuldu. Kartal, bu transferi takas yöntemiyle halletmek istiyor. 
     
     Transfer konulu yemek 

     Siyah-Beyazlı ekip, görüşmelerde Başkent ekibine Ahmet Yıldırım, Emre, Berkant ve Fatih Sonkaya’dan ikisini önerdi. Teknik direktör Rıza Çalımbay bu konuda, akşam yemeğinde Futbol Şube Sorumlusu Kıvanç Oktay’a Youla tanıdığım biri. Takıma büyük fayda sağlar. En önemlisi de Türkiye’yi ve Beşiktaş’ı iyi tanıması. İki yabancıdan birini içerden almamız şart. Zira dışarıdan alınan her oyuncu aynı zamada bir risk. İşte Juanfran örneği ortadaö dedi. 
     
     Ve Umut’a yolculuk 

     Oyun kurucu arayışlarını Brezilya, Fransa, Çek Cumhuriyeti gibi ülkelerde sürdüren Beşiktaş’ta, Futbol Yatırımları Sanayi ve Ticaret AŞ’nin borsaya gönderdiği yazıda, Ali Tandoğan ile görüşme yapıldı. Ama şu aşamada kendisiyle transfer konusunda kesinlikle bir anlaşma sağlanmamıştırö ifadesinin kullanılması ise kafalarda soru işaretleri yarattı. Bu arada Ankaragücü’nün golcüsü Umut için de görüşmeler sürüyor. 
     
</TEXT>
</DOC>
