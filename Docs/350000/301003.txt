<DOC>
<DOCNO> 301003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/siyaset/axsiy02.html </URL>
<DATE> 2004/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Zana düğmeye bastı 
</HEADLINE>
<TEXT>


Demokratik Toplum Hareketi, partileşme sürecini halkla tartışarak tamamlayacak. Hareketin hedeflerinin başında, "Kürt kimliğini güvence altına almak" geliyor 

DHA 


Leyla Zana ve arkadaşlarının yanı sıra kapatılan HEP, DEP, HADEP'le DEHAP ve ÖTP yöneticileri ve Abdullah Öcalan'ın 2 avukatının bulunduğu Demokratik Toplum Hareketi DTH , partileşme öncesi Diyarbakır Demirok Tesisleri'ndeki toplantıda halka tanıtıldı. 
DTH'nin ilkeleri başlıklı 12 sayfalık yazılı açıklamada, "DTH partileşme sürecini, halkla birlikte tartışarak, görüş ve önerileri alarak tamamlamak istemektedir" denildi. Hareketin Kürt sorununun demokratik birlik temelinde çözülmesinden yana olduğu ifade edildi. Çözüm için öncelikli hedefler de şöyle sıralandı 
Kürt kimliğinin yasal ve anayasal güvenceye kavuşturularak, cumhuriyetin asli anayasal vatandaşları kabul edilmesi.Kültür hakları yasal güvenceye kavuşturulmalı.Eğitimde Kürtçeye yer verilmesi.Kürtlerin demokratik siyasete katılımının sağlanması. 

</TEXT>
</DOC>
