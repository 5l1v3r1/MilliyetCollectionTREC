<DOC>
<DOCNO> 324231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/guncel/gun10.html </URL>
<DATE> 2005/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızıltepe olayına 'ataerkil' takipsizlik 
</HEADLINE>
<TEXT>


Diyarbakır DHA 

Mardin'in Kızıltepe ilçesinde 21 Kasım 2004'te düzenlenen operasyonda oğlu Uğur Kaymaz'la 12 birlikte öldürülen Ahmet Kaymaz'ın eşi Makbule Kaymaz hakkında örgüt üyesi olduğu iddiasıyla başlatılan soruşturmada takipsizlik kararı verildi. 
Diyarbakır Savcısı Mehmet Ali Pekgüzel'in kararında, Doğu ve Güneydoğu Anadolu'da ataerkil aile yapısının hüküm sürmesi nedeniyle, eşinin isteklerini sorgulamadan yapmak durumunda olan Kaymaz'ın örgüt üyesi sayılamayacağı belirtildi. Pekgüzel, şu değerlendirmelerde bulundu "Yargıtay içtihatlarına göre 'silahlı çetenin sair efradı olmak' suçunun oluşabilmesi için, sanıkların faaliyetlerinde çeşitlilik, yoğunluk ve süreklilik olması, bu şekilde örgütle organik bağ kurulması gerekir. Evde ele geçen malzemeler büyük olasılıkla Ahmet Kaymaz'a aittir. Kuzey Irak'taki peşmergelerin de giydiği bu kıyafetle evde çekilen fotoğrafın örgüt üyeliği ve yardım yataklık suçunun delil olamayacağı anlaşıldı." 


</TEXT>
</DOC>
