<DOC>
<DOCNO> 321194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/yasam/yas11.html </URL>
<DATE> 2005/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
GÜNÜN FOTOĞRAFLARI 
</HEADLINE>
<TEXT>



Onlara tsunami vız gelir 

AP 
Avustralya'nın Altın Sahili, ilginç bir rekor denemesine sahne oldu. 12 metrelik dev bir sörf tahtasına çıkan 47 sörfçü, dalgaları yendi. Rekor denemesi, tsunamizedelere yardım için düzenlenen 'Tsunamirun' isimli organizasyonun bir parçasıydı. 



'Israr etmeyin canım kardeşim' 

HALİL USLU Konya DHA 
Beyşehir'de bisiklet tamircisi Mustafa Yıldırım, motosiklet tamiri yaptırmak isteyenlerden kurtulmak için sonunda 'Bisiklet tamiri yapılır. Motor tamiri yapılmaz. Zaten anlamam' yazılı bir pankart astı. Bu konudaki ısrarlardan bıktığı için astığı pankartı görenlerin çok güldüğünü ifade eden Yıldırım, "Pankart sayesinde rahatladım. Artık motor tamirine gelmiyorlar" dedi. 



Engelli kayakçılara özel 'kayan koltuk' 

DHA 
Kayseri'de antrenör olarak görev yapan Zabıt Bayram, engelli yeğeninden ilham alarak 'engelliler için kayan koltuk' geliştirdi. İki ayağı felç olan Rıfat Bayram ise amcasının geliştirdiği özel koltukla karda keyifli dakikalar geçirdi. 



</TEXT>
</DOC>
