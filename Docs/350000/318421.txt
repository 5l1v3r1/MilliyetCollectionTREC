<DOC>
<DOCNO> 318421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/spor/spo04.html </URL>
<DATE> 2005/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Savaşarak kazanıyoruz' 
</HEADLINE>
<TEXT>



Güneş'in teşhisi 
BORDO - Mavili ekibin teknik patronu Şenol Güneş, zirve yarışının daha centilmence geçmesi çağrısında bulundu. Tecrübeli hoca, Gençlerbirliği maçında Emrah'ın sakatlandığını belirtip, "Son iki haftadır maçlar çok çetin geçiyor. Savaşarak kazanıyoruz. Zirve yarışının seviyeli biçimde devam etmesini istiyoruz. Maç programları değişikliği, sert futbol ve beyanatlarla kamuoyunun kirlendirilmesini istemiyorum ve yapmıyorum da" diye konuştu. 

"İşimize bakıyoruz" 
ÜST üste dört maçı kazandıklarını belirten Şenol Güneş, ilk etapta önlerindeki dört karşılaşmayı da kayıpsız kapatmak istediklerini vurguladı. Güneş gündemdeki şike konuları hakkında da, "Futbol dışında olanlar futbola kaos getirmek istiyorlar. Bu işi temizlemek, bu işin başında olanların görevidir. Biz işimize bakıyoruz. Sadece futbolumuzla gündem yaratmak istiyoruz. Bunları konuşmanın yararı yok. Böyle yaşamaya çalışacağız" dedi. 

Emrah kritik 

DENİZLİSPOR maçının hazırlıklarını sürdüren Karadeniz ekibinde dün sakatlıkları süren Emrah ve Mehmet Yılmaz takımdan ayrı koşu yaptı. Emrah'ın oynamasının zor olduğu, Mehmet'in ise forma giyebileceği bildirildi. Güneş'in, Emrah'ın yerine Özgür'e görev vermesi bekleniyor. Bu arada çift kalede Güneş'in sinirli tavırları dikkati çekti. 


</TEXT>
</DOC>
