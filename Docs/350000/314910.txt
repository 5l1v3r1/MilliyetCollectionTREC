<DOC>
<DOCNO> 314910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/son/sonspo16.html </URL>
<DATE> 2005/02/13/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Makedonya Milli Takım Teknik Direktörü Kanatlarovski, istifa etti... 
</HEADLINE>
<TEXT>

     Makedonya Milli Takımı Teknik Direktörü Dragan Kanatlarovski, görevinden istifa etti. 
     Makedonya Futbol Federasyonu'ndan yapılan açıklamada, Kanatlarovski'nin Futbol Federasyonu Başkanı Haralampie Hadzi-Rosteski'ye istifa gerekçesiyle ilgili ayrıntılı bilgi verdiği belirtildi. 
     44 yaşındaki teknik direktörün geçen hafta Makedonya'da yapılan ve 0-0 biten Andorra maçının ardından istifa kararı aldığı, ancak kararını bugün açıkladığı bildirildi. 
     Geçen yıl ağustos ayında göreve gelen Kanatlarovski, ekim ayında yapılan ve 1-0'lık skorla Andorra'nın tarihinde ilk kez bir resmi maçta kazandığı maçın ardından istifa edeceğini açıklamış, ancak Makedonya Futbol Federasyonu bunu kabul etmemişti. 
     Kanatlarovski yönetiminde 14 maça çıkan Makedonya Milli Takımı, 5 galibiyet ve 5 yenilgi almış, Dünya Kupası elemelerinde ise 1. Grupta 6 maçta topladığı 5 puanla 5. sıraya yerleşmişti. 
     
</TEXT>
</DOC>
