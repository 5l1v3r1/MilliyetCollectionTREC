<DOC>
<DOCNO> 341541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonsiy07.html </URL>
<DATE> 2005/05/11/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Laiklik karşıtlarını yeni TCK'da kurtaramayacak 
</HEADLINE>
<TEXT>

     Laiklik karşıtlarını 1 Haziran’da yürürlüğe girecek Yeni Türk Ceza Yasası da kurtaramayacak. Yeni TCK da yürürlükteki yasadaki gibi halkın bir kesmini, sosyal sınıf, ırk, din, mezhep, cinsiyet veya bölge farklılığına dayanarak alenen aşağılayan kişinin 3 yıla kadar hapisle cezalandırılmasını öngörüyor. 
     Yargıtay Ceza Genel Kurulu, Milli Gazete Yazarı Mehmet Şevki Eygi hakkında, Türk Ceza Yasası’nın 312 2’nci maddesi uyarınca verilen 1 yıl 8 aylık mahkumiyet kararını onadı. 
     Onamaya ilişkin gerekçeli kararda, laiklik karşıtlarına da "yeni TCK" uyarısında bulunuldu. 
     
     YENİ TCK UYARISI 
     Gerekçeli kararda, Eygi’nin yazısında kullandığı sözlerin küçültücü ve aşağılayıcı olmanın da ötesinde açıkça kin ve nefret içerdiği belirtildi. Kararda, bu sözlerin yeni TCK’nın 216’ncı maddesinde de suç olarak kaldığına dikkat çekildi. 
     
     YENİ TCK’DA ALT SINIR 1 YILA ÇIKARILDI 
     765 Sayılı TCK’nın "halkın bir kesmini, sosyal sınıf, 
     ırk, din, mezhep, cinsiyet veya bölge farklılığına dayanarak alenen aşağılama" suçunu düzenleyen 312’nci maddesi, kişinin 6 aydan 3 yıla kadar hapis cezasıyla cezalandırılmasını öngörüyor. Bu suç, 5237 Sayılı TCK’nın 216’ncı maddesinde düzenlendi. Yasanın bu maddesinde cezanın 
     alt sınırı 1 yıla çıkarılıyor. Kişinin, 1 yıldan 3 yıla kadar hapisle cezalandırılmasına hükmediliyor. YGCK’nın içtihat niteliği taşıyan bu kararında yeni TCK’ya atıfta bulunması, laiklik karşıtları için yeni yasayı umut olmaktan çıkardı. 
     
</TEXT>
</DOC>
