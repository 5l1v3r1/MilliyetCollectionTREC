<DOC>
<DOCNO> 329165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/spor/spo16.html </URL>
<DATE> 2005/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da yaz susuzluğu 
</HEADLINE>
<TEXT>


Fransa Ligue 1'de her geçen gün düşen gol ortalaması maçlarda görülen skor seçeneklerini de azalttı 

UĞUR MELEKE 


Maçlar yüzde 67 oranla iki gol ve altında bitiyor. 1-0 22'lik, 0-0 ve 1-1 de 16'lık frekansları ile en çok görülen skorlar. Skorla ilgili tahmin yaparken Fransa'da biraz ketum olmak gerek. 
Yine Ligue 1'de deplasman takımları da ancak yüzde 16 ile kazanabiliyorlar. Tercihlerinizi öncelikle ev sahibi ekipler üzerine yapmalısınız. Bu hafta lider Lyon ve ikinci Marsilya, kendi sahalarında favori. Monaco, Ajaccio deplasmanında kazanmazsa da beraberliği kurtaracaktır. 

Dikkat 
Birçok bahissever, 'banko' olarak görünen ve düşük oranlarda geri dönüşü olan 7-8 maçı alt alta ekleyerek büyük neticeler alabileceğini düşünür. Her biri "1'e 1,20" kazandıran 7 maçın kazandıracağı miktar 3,58 iken, her biri 1,60 veren 4 maçın geri dönüşü 6,55'i buluyor. Böylece bahis oynayan kişinin alacağı risk 7 maçtan 4 maça düşerken, kazanacağı miktar neredeyse iki katına çıkıyor. 

Sistem oynayın 
Tek maçtan kaybetmek klasik bir serzeniştir. Oysa bahis kuponu tek maçtan yitirip kazanılacak biçimde kurulabilir. 
Örneğin, 1'e 2 oranında ikramiye veren 5 maçı kuponunuza oynadınız. Kendinize 1 maç yanılma hakkı tanımak için 'sistem' alanından 4'ü işaretliyorsunuz. Bu şekilde her birinde 4 maç yer alan 5 kupon oluşturmuş oluyorsunuz. Her bir kupon için 1 YTL, toplamda 5 YTL yatırarak, bir maçta yanılmanız halinde kazanacağınız para 16 YTL, hiç yanılmazsınız kazanacağınız miktarsa 80 YTL oluyor. 


</TEXT>
</DOC>
