<DOC>
<DOCNO> 342311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sontur12.html </URL>
<DATE> 2005/05/13/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Lice'de uzaktan kumandalı mayın patlatıldı 
</HEADLINE>
<TEXT>

     Diyarbakır’ın Lice İlçesi’nde, teröristlerce yola döşenen uzaktan kumandalı 2 mayın patlatıldı. 
     Güvenlik güçlerinin arazi taraması yaptığı sırada meydana gelen patlamada ölen ve yaralanan olmadı. 
     Edinilen bilgiye göre, Diyarbakır-Lice Karayolu’nun 4. 
     kilometresindeki Bademlik mevkiinde güvenlik güçlerince arazi arama-taraması yapıldığı sırada büyük bir patlama meydana geldi. Patlamada, şans eseri ölen ve yaralanan olmadı. Yetkililer, terör örgütü PKK tarafından yol kenarına daha önceden yerleştirilmiş uzaktan kumandalı 2 mayının, güvenlik güçlerinin arazi arama tarama yapması sırasında patlatıldığını belirtti. Patlamada ölen ve yaralanan olmadığını kaydeden yetkililer, bölgede operasyonların sürdüğünü bildirdi. 
     
</TEXT>
</DOC>
