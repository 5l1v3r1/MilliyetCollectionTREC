<DOC>
<DOCNO> 327504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/yasam/yas01.html </URL>
<DATE> 2005/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Babalarını öldürüp yaktılar 
</HEADLINE>
<TEXT>


Etimesgut'ta cesedi bulunan İbrahim Sargun'un katili, eşi, oğlu, kızı ve nişanlısı çıktı 

ANKARA Milliyet 

Ankara'nın Etimesgut ilçesinde 19 Mart'ta cesedi bulunan İbrahim Sargun'un, ailesinin kurbanı olduğu ortaya çıktı. 
Sincan'da oturan işçi Sargun'a 45 ait ceset, Elvanköy Taşocakları yolu üzerinde bulundu. Kimliği tespit edilen Sargun'un cinayete gittiği anlaşılınca, eşi Esma 40 , kızı Sultan 18 , oğlu İsmail 19 ve kızının nişanlısı Gani Murat Gül 20 gözaltına alındı. Zanlıların sorguları sonucunda Sargun'un, kızının işsiz nişanlısıyla evlenmesine karşı çıktığı, olay günü de kızıyla nişanlısını uygunsuz durumda yakalayınca tartıştıkları belirlendi. 

İple boğdular 
Tartışma sonrasında zanlıların, hep birlikte Sargun'u iple boğarak öldürdüğü, cesedi de 2 gün boyunca evde sakladıkları anlaşıldı. 
Ailenin cesedi bir süre sonra koktuğu için Elvanköy'deki boş araziye attığı ve tanınmaması için de benzin döküp yaktığı ortaya çıktı. Ayrıca cinayetten sonra karakola başvuran ailenin, Sargun'un kayıp olduğunu bildirdiği tespit edildi. Zanlılar, Sincan Adliyesi'ne sevk edildi. 


</TEXT>
</DOC>
