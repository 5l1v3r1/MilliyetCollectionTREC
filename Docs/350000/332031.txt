<DOC>
<DOCNO> 332031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/son/sonyas07.html </URL>
<DATE> 2005/04/10/ </DATE>
<TIME> 23.51 </TIME>
<AUTHOR>  </AUTHOR>
<HEADLINE>
Sigara içenlerin torunlarıda risk altında 
</HEADLINE>
<TEXT>

     Sigara konusunda yapılan son araştırmalar, hamileyken sigara içen tiryakilerin çocukları gibi torunlarının da risk altında olduğunu ortaya koyuyor. 
     ABD'nin Güney California Üniversitesi Tıp Fakültesi'nde yapılan bir araştırmada, sigara dumanındaki bazı kimyasal maddelerin DNA yapısını değiştirebileceği ve bunun, tiryakilerin çocukları, torunları ve sonraki kuşaklarda risk yaratabileceği belirlendi. 
     Hamilelikleri sırasında sigara içen kadınların çocuk ve torunlarının astım oranlarını inceleyen araştırmacılar, bu kadınların torunlarının, 2.1 kez, çocuklarının da 1.5 kez daha fazla astıma yakalandıklarını tespit ettiler. 
     Hekimler, anneleri ve büyükanneleri hamileyken sigara içenlerin en yüksek risk grubunu oluşturduğunu belirterek, bu çocukların astıma yakalanma risklerinin normalden 2.6 kez daha fazla olduğunu belirlediklerini açıkladılar. 
     5 yaşından önce astıma yakalanan 338 çocuk ile hasta olmayan 570 çocuğun kıyaslandığı araştırmanın sonuçları, ''Chest'' isimli tıp dergisinde yayınlanacak. 
     
</TEXT>
</DOC>
