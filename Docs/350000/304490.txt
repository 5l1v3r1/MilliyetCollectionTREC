<DOC>
<DOCNO> 304490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sontur68.html </URL>
<DATE> 2005/01/07/ </DATE>
<TIME> 21.48 </TIME>
<AUTHOR>  </AUTHOR>
<HEADLINE>
Kuşadası belediyesi'nin 5 çalışanı gözaltına alındı 
</HEADLINE>
<TEXT>

     Aydın'ın Kuşadası İlçesi'nde, belediyede görevli dört zabıta memuru ile Fen İşleri'nde görevli bir memur, Cumhuriyet Savcılığı'nın talimatı doğrultusunda gözaltına alındı. 
     Bazı gazetelerde 6 Temmuz tarihinde yer alan ''pazaryeri rant kavgası'' haberlerini ihbar kabul eden Kuşadası Cumhuriyet Savcılığı, açtığı soruşturma kapsamında, Kuşadası Belediyesi'nde görevli zabıta memurları Hacı U, Uğur S, Halim Ç, Mustafa B ile birlikte Belediye Fen İşleri Sorumlusu Arif E'yi gözaltına aldı. 
     Emniyet Müdürlüğü yetkilileri, zanlıların Cumhuriyet Savcılığı'ndan gelen yazı doğrultusunda gözaltına alındığını belirtirken, Kuşadası Belediyesi yetkilileri, gözaltına alınan beş kişinin ''pazaryeri verme'' karşılığında, pazarcılardan rant sağlamakla suçlandığını ifade etti. 
     
</TEXT>
</DOC>
