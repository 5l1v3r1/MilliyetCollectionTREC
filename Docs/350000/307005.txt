<DOC>
<DOCNO> 307005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/son/sontur25.html </URL>
<DATE> 2005/01/16/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Kütahya'da kurban pazarında kavga... 
</HEADLINE>
<TEXT>

     Kütahya'da, müşteriler ve hayvan satıcıları arasında çıkan kavgada, 2 kişi tabancayla vurularak yaralandı. 
     Alınan bilgiye göre, Kütahya-Eskişehir karayolu yakınında kurulan pazarda, kurbanlık hayvan satıcısı Ahmet Ş, oğulları Mehmet ve Mevlüt Ş. ile müşteri Ahmet 25 ve amcası Mustafa Tiftik 48 arasında kurban alışverişi sırasında tartışma çıktı. Tartışmanın kavgaya dönüşmesi üzerine Ahmet Ş, yanındaki tabanca ile Ahmet ve amcası Mustafa Tiftik'e ateş etti. Vücutlarının çeşitli yerlerinden yaralanan Ahmet ve Mustafa Tiftik, çevredekiler tarafından Kütahya Devlet Hastanesi'ne kaldırıldı. 
     Yaralı Mustafa Tiftik'in sağlık durumunun ciddiyetini koruduğu bildirildi. 
     Güvenlik güçleri, olay yerinden kaçan zanlıların yakalanması için çalışma başlattı. 
     
</TEXT>
</DOC>
