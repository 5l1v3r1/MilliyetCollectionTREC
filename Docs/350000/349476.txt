<DOC>
<DOCNO> 349476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sontur44.html </URL>
<DATE> 2005/06/06/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
Kızılay depremzedelere sıcak yemek dağtımına başladı... 
</HEADLINE>
<TEXT>

     Kızılay tarafından Bingöl’ün Karlıova İlçesi’ndeki depremzedelere sıcak yemek dağıtılıyor. 
     Karlıova İlçesi’nde Yatılı İlköğretim Bölge Okulu bahçesinde Kızılay’ın kurduğu seyyar mutfakta, 3 bin depremzedeye sıcak yemek verildi. 
     Mercimek çorbası, pirinç pilavı ile birlikte 2 ekmek alan depremzedeler, memnuniyetlerini ifade etti. 
     Depremin şokunu atlatmaya çalışan ve evleri hasar gören bazı depremzedeler de yine Kızılay’ın kurduğu çadırların önünde yaktıkları ateşin çevresinde toplandı. 
     Depremde evi ağır hasar gören ve Kızılay’ın dağıttığı çadırlara taşınan 70 yaşındaki depremzede Haşim Kırdemir, AA muhabirine, havanın soğuk olduğunu, bu yüzden çadır önünde ateş yakarak ailesiyle ısınmaya çalıştıklarını söyledi. 
     Devletin, depremin ardından, yardım için seferber olduğunu ifade eden Kırdemir, kış gelmeden kalıcı konutların bir an önce yapımına başlanmasını istediklerin kaydetti. 
     Öte yandan, Karlıova İlçe Jandarma Komutanlığı tarafından mahalle muhtarları aracılığıyla depremzedelere çadır dağıtımının devam ettiği bildirildi. 
     
</TEXT>
</DOC>
