<DOC>
<DOCNO> 305821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonspo01.html </URL>
<DATE> 2005/01/12/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
İspanyol basını Barcelona, Beşiktaş ve Carew ile gizlice anlaştı 
</HEADLINE>
<TEXT>

     Barcelona, Beşiktaş ve Carew ile gizlice anlaştı haberi İspanya ve Norveç’in yüksek tirajlı gazetelerinde yer aldı. 
     
     Barça’nın şartı var 

     Barcelona kulübüne yakınlığı ile bilinen Sport gazetesine göre, tarafların geçen hafta gerçekleştirdiği ilk resmi temasta Carew’in 6 aylığına Barcelona’da kiralık olarak oynaması yönünde anlaşmaya varıldı. Ancak ünlü İspanyol kulübü, uzun bir sakatlık dönemi geçiren Norveçli yıldızın eski formunu yakalamasını şart koştu ve buna ikna olana dek anlaşmanın gizli tutulmasını talep etti... Siyah-Beyazlılar da talebe evet’ yanıtını verdi. Bazı İspanyol futbol otoritelerine göre ise Barça’nın niyeti başka 
     
     Başka bir iddia 

     Beşiktaş, Carew’i mutlaka elinden çıkarmak istiyor, Barcelona da bunu biliyor. O yüzden ortaya garip şartlar sürüp oyalama taktiğini uyguluyorlar. 31 Ocak yaklaştıkça 5 milyon Euro’luk fiyat düşecek. Barcelona’nın asıl niyeti Carew’i bonservisiyle birlikte almak. Norveç’in en büyük gazetesi VG de Sport gazetesini kaynak göstererek, Barcelona Carew’le anlaştı’ başlığı altında haberi manşetten verdi. Carew’in menaceri Per Arne Flod ise Katalan kulübüyle herhangi bir temasının olmadığını belirtti. 
     
</TEXT>
</DOC>
