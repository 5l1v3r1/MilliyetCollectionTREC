<DOC>
<DOCNO> 332228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sonsiy05.html </URL>
<DATE> 2005/04/11/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Mahkuma cinsel ilişki hakkı 
</HEADLINE>
<TEXT>

     Akademisyenler, Yeni Ceza ve Güvenlik Tedbirlerinin İnfazı Hakkında Yasa'da mahkumlara cinsel ilişki hakkı verilmesi yönünde düzenleme yapılmasını istediler. 
     Öneri, Kartal Cezaevi'nde duvarı delerek, cinsel ilişkiye giren iki mahkumu hatırlattı. 
     Akademisyenler, 1 Haziran'da yürürlüğe girecek Yeni Ceza ve Güvenlik Tedbirlerinin İnfazı Hakkında Yasa'nın yeniden gözden geçirilmesini istiyor. İstanbul Üniversitesi Adli Tıp Ana Bilim Dalı Öğretim Üyesi Doç. Dr. Nevzat Alkan, yasada mahkumların cinsel haklarının ele alınmadığına işaret ederek, bu konunun düzenlenmesini istedi. 
     Alkan, Yasa'nın cinsel ihtiyaçlar bakımından eksik bir yasa olduğuna işaret ederken, mahkumların "cinsel ihtiyaçlarını giderme hakkı" ve "eşiyle cinsel ilişki hakkı" bulunduğunu bildirdi. 
     Bu hakların mahkumlara sağlanması gerektiğini belirten Alkan, CGTİK'in İzinler bölümünde özel bir düzenleme yapılarak, mahkumlara eşleriyle beraber olabilmeleri için izin verilebileceğini ifade etti. 
     Alkan, ayrıca, evli olmayan mahkumların da cinsel ihtiyaçlarını giderebilmeleri için ayrıca izin alabilecekleri bir sistemin geliştirilmesi önerisinde bulundu. 
     
     DUVARI DELMİŞLERDİ 
     Kadriye Kübra Sevgi ve Balkan Kardeşler cinayeti sanığı Seylan Çördük, 2003 yılında Kartal Özel Tip Cezaevi'nde cinsel ilişkiye girmiş, Sevgi hamile kalmıştı. Sevgi ve Çördük'ün duvarı delerek, cinsel ilişkiye girdiği iddia edilmişti. 
     
</TEXT>
</DOC>
