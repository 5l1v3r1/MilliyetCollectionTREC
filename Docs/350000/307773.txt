<DOC>
<DOCNO> 307773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sondun36.html </URL>
<DATE> 2005/01/19/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Basayev yurtdışında saklanıyor 
</HEADLINE>
<TEXT>

     Rus gizli servisi FSB, Rusya'daki birçok kanlı eylemden sorumlu tutulan Çeçen lider Şamil Basayev'in yurtdışında saklandığını açıkladı. 
     Radyo Eko Moskova, FSB yetkilisi Sergey Ignatçenko'nun yaptığı açıklamada, Basayev'in yurtdışında saklandığını söylediğini ancak hangi ülkede olduğu konusunda bir bilgi vermediğini kaydettiğini duyurdu. 
     İgnatçenko, Arap militanların Basayev'in saklanmasına yardımcı olduğunu belirterek, Basayev'in zamanının çoğunu yurtdışında geçirdiğini ve Bazen Çeçenistan'a geldiğini söyledi. 
     Ancak, ''Kavkaz-Center'' internet sitesi söz konusu haberleri ''aptallık'' olarak değerlendirerek, Basayev'in yurtdışına gitmediğini ve yurtdışında tedavi görmediğini belirterek, FSB'nin Basayev'in yeri konusunda hiçbir şey bilmediğini ileri sürdü. 
     Kuzey Osetya'nın Beslan kasabasında bir ilköğretim okulunun ilk gününde yapılan baskında çoğunluğu çocuk 300'den fazla kişi hayatını kaybetmiş, bu kanlı eylemin sorumluluğunu Basayev üstlenmişti. 
     
</TEXT>
</DOC>
