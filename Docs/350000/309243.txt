<DOC>
<DOCNO> 309243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sonspo04.html </URL>
<DATE> 2005/01/25/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Son söz Nihat'tan Türkiye'ye dönmem, dönersem Beşiktaş'a giderim 
</HEADLINE>
<TEXT>

     İspanya’da mükemmel gollerine bir yenisini daha ekleyen Nihat Kahveci Burada çok rahatım. Sociedad’dan ayrılsam bile Türkiye’ye dönmeyi düşünmüyorum. Türkiye'ye döneceğim zaman önce Beşiktaş ile masaya otururum" dedi. 
     
     Beni seviyorlar 

     Milli takımımızın gururu, Avrupa’daki gol silahımız Nihat Kahveci, son dönemdeki transfer dedikodularına FANATİK aracılığıyla son verdi. Yıldız oyuncumuz Real Sociedad’da çok mutlu olduğunu söyleyerek Burada o kadar çok gol attım ki, herkes beni çok seviyor. Ancak kulübün maddi sıkıntısı var. Sezon sonu ne olur bilemem. Çok teklif var. Ayrılırsam Avrupa’nın başka bir ülkesine gitmeyi düşünüyorum" ifadesini kullandı. 
     
     Yakında rahatlarız 

     İspanya’da gerçekten çok mutlu olduğunu yineleyen milli oyuncumuz Burada 3 yılda 47 gol atmışım. Bu gurur verici bir olay. Türkiye adına çok seviniyorum. Bazı oyuncuların önünü açmış oldum. Şu an takımım iyi sonuçlar alamıyor ancak İspanya Ligi’nde 2 maçı üst üste kazanırsanız birden üst sıralara tırmanma şansınız var. Önümüzdeki 2 maçımız kendi sahamızda. İkisini de kazanarak rahatlamak istiyoruz. Küme düşmek aklımdan bile geçmiyor" diye konuştu. 
     
     Önce Beşiktaş... 

     Türkiye’ye dönmeye karar verdiğinde ilk tercihinin Beşiktaş olacağını söyleyen Nihat Beni herkes Beşiktaşlı Nihat olarak tanıyor. Dönersem, önce Beşiktaş ile masaya otururum. Anlaşamazsam, başka alternatiflere bakarım. Sonuçta profesyonelim ama Beşiktaş’ın benim kalbimde ayrı yeri vardır. Bana yapılanları asla unutmam. Vefasız biri değilim ama aynı zamanda da iyi bir profesyonelim" diyerek geleceğe dönelik mesajlar verdi. 
     
</TEXT>
</DOC>
