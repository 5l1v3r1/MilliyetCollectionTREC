<DOC>
<DOCNO> 314837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/yazar/guclu.html </URL>
<DATE> 2005/02/13/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Gençlik yavaş da olsa toparlanıyor 
</HEADLINE>
<TEXT>


70'li, 80'li, 90'lı yıllarda darbe üzerine darbe yiyen üniversite gençliğinin, yavaş da olsa kendine güveni geliyor. AB ile uyum çalışmaları çerçevesinde kurulan ve henüz emekleme döneminde olan Türkiye Gençlik Konseyi Girişimi TÜGEK , gelecek için umut veriyor. Hiçbir ideolojinin ya da kurumun tekelinde olmayan, buna karşın 40'ı aşkın sivil toplum örgütünün desteğini alan TÜGEK, kendini şöyle tanımlıyor 
"Gençlikle ilgili kuruluşların, sivil toplum örgütlerinin, üniversite öğrenci konseylerinin, siyasi parti gençlik kollarının ve ilgili yerel örgütlenmelerin iletişimini kolaylaştıran, işbirliği ortamı sağlayan bir üst yapıdır." Peki neden böyle bir kuruma gereksinim var diye sorduğunuzda da cevapları hazır 
Gençlikle ilgili kuruluşların işbirliği içerisinde olması,Ulusal gençlik politikalarının oluşmasına katkıda bulunulması,Uluslararası alanda gençliğin temsil edilmesi. 
Benzeri örgütlenme, AB'ye üye ve aday ülkelerde de var. Amaç, gençliğe yönelik yaptırımları, devlet tekelinden kurtarmak. Türkiye, yine benzer amaçlar için yola çıkan Ulusal Ajans konusunda çok zaman kaybetti. Bakalım bu girişim, nasıl bir mesafe alacak 3 yılda gelinen nokta, çok ileri olmasa da başarısız sayılmaz. Gençler h l kendilerine olan güvenlerini kazanabilmiş değiller. Havanda su dövmeye bayılıyorlar. Üzüm yemek yerine bağcıyla kavga etmeyi sürdürüyorlar... 
İlki Samsun'da, ikincisi Eskişehir'de yapılan, üçüncüsü de önceki gün İstanbul'da başlayıp bugün sona erecek olan 3. Ulusal Toplantı'da, bir de panel gerçekleşti. Oturum başkanlığını ben yaptım. AKP'den Nimet Çubukçu, CHP'den Fikret Ünlü, DYP'den Dursun Akdemir, KADER'den Berna Türkili, Toplum Gönüllüleri Vakfı'ndan İbrahim Betil, TÜGEK'ten Gökalp Ertuğrul ve Mehmet Altan vardı. Öğrencilerin de soru ve yorumları ile katkıda bulunduğu panelde, girişimin devamlılığı ve yaygınlaşması konusunda önemli saptamalar vardı. İşte bazı satırbaşları 
İbrahim Betil Biz yetişkinler, geçmişte büyük yanlışlar yaptık. Gençliği korkulan, ürkülen bir kesim olarak gördük. H l gençlere güvenilmiyor. Örgütlenmeler, ideolojik söylem ve amaçlar bazında değil, projeler çerçevesinde olmalıdır. Somut hedeflerin, birlikteliği olmalıdır. 
Gökalp Ertuğrul Uzun vadeli ve kalıcı gençlik politikaları oluşturulmalıdır. Kadınlar gibi gençler de bir kesim olarak tanınmalı, milletvekili seçilme yaşı 25'e indirilmelidir. 
Berna Türkili Ne gençlik ne de eğitim politikamız var. Katma değer yaratan bir gençlik yetiştiremiyoruz. Zamanlarını ve enerjilerini çok daha doğru kullanmaları gerekiyor. 
Mehmet Altan Toplumsal ilkeler, anne, baba ve devlet tarafından gençlere empoze ediliyor. Gençler de yapıları gereği buna tepki duyuyor. Ama bir süre sonra onlar da topluma uyum sağlıyor. Gençler, önce ekonomik ve hukuki konumlarını güçlendirmeliler. 
Nimet Çubukçu Güdümlü sivil toplum örgütlerinden yana değilim. Önemli olan sadece sizin örgütsel gücünüz değil, toplumun bu konuda geldiği noktadır. Gençliği anlamak zorundayız. Eğitim sistemimiz, gençlerin çok gerisinde. 
Dursun Akdemir Üniversite mezunlarının üçte biri işsiz. Gençler sadece geleceğin değil, bugünün de garantisi olmalıdır. Örgütsüz ve depolitize olmaları, toplumsal sorunların uzağında kalmalarına neden oluyor. Özürlü gençlerin yüzde 98'i, eğitimin çok uzağında. 
Fikret Ünlü Devletin hiçbir zaman gençlik politikası olmadı. Olması da beklenmemeli. Değişim isteği hep gençlerden geldi. Üniversite gençliği sorunlarına kendileri çözüm üretmeliler... 
Özetin özeti Gençlerin kösteğe değil, desteğe ihtiyaçları var. 



</TEXT>
</DOC>
