<DOC>
<DOCNO> 321055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sonspo20.html </URL>
<DATE> 2005/03/05/ </DATE>
<TIME> 20.59 </TIME>
<AUTHOR>  </AUTHOR>
<HEADLINE>
Galatasaray 1 - Beşiktaş 0 
</HEADLINE>
<TEXT>

     Birinci Süper Futbol Ligi'nde Galatasaray Beşiktaş'ı 1-0 yendi. 
     İkinci yarıda daha kötü bir futbol ortaya koyan Beşiktaş, sahada hiçbir varlık gösteremedi. Galatasaray'ın maçın son 26 dakika 10 kişi oynamasından yararlanamayan siyah-beyazlılar, aldıkları mağlubiyetle bu sezon ilk kez bir derbi maçından yenilgiyle ayrıldı. 
     
     İLK YARI 

     7. dakikada ani gelişen Galatasaray atığında Ayhan'ın uzun pasında Koray'dan sıyrılan Necati, ceza sahasına girip topu boş durumdaki Hakan Şükür'e bıraktı. Bu futbolcunun müsait durumda şutunda meşin yuvarlak kaleci Cordaba'dan dönünce, sarı-kırmızılılar mutlak bir golden oldu. 
     26. dakikada Çağdaş'ın uzun taç atışında Tomas'dan dönen topla altı pasın sağ çaprazında buluşan Veysel'in kalabalık arasından yaptığı vuruşta, meşin yuvarlak direkten döndü. Daha sonra ceza alanı üzerinde oluşan karambolde savunmada Song, topu uzaklaştırarak tehlikeyi önledi. 
     29. dakikada Necati'nin ceza sahasının hemen önünde göğsüyle indirdiği topta Conceiçao'nun dönerek vuruşunda, meşin yuvarlak az farkla direğin dibinden auta çıktı. 
     33. dakikada Hakan Şükür'ün pasıyla sol çaprazda buluşan Ayhan'ın vuruşunda top yan ağlarda kaldı. 
     37. dakikada Ergün'ün soldan kullandığı korner atışında Hakan Şükür ceza sahası içinde yükselip topa kafayı vurdu, ancak meşin yuvarlak az farkla auta gitti. 
     42. dakikada Cihan'ın sağdan ortasında Ayhan topun gelişine vurdu. Cordoba, üzerinden aşmak üzere olan topu iki hamlede güçlükle kontrol etti. 
     43. dakikada Ergün'ün soldan ortasında Necati ceza sahasında yükseldi, ancak vuruşunda top yandan auta gitti ve ilk yarı golsüz sonuçlandı. 

     
</TEXT>
</DOC>
