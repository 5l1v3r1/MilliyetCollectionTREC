<DOC>
<DOCNO> 304546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/magazin/amag.html </URL>
<DATE> 2005/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dolmakalem' müdür oldu 
</HEADLINE>
<TEXT>


Sayın Bakanım dizisinde sesiz ve ilginç değişiklik 'Kalem' artık 'Sayın Müdür' 

ALİ'CE Ali Eyüboğlu 

Sanayi ve Ticaret Bakanlığı Özel Kalem Müdürü Mustafa Aydınalp, başrollerini Kenan Işık, Haluk Bilginer, Haldun Dormen ve Ali Sunal'ın paylaştığı 'Sayın Bakanım' adlı dizide sessiz ve ilginç bir değişiklik gerçekleştirdi. 
Dizide şimdiye kadar bakan da müsteşarı gibi 'özel kalem müdürü'ne hep 'kalem' diyordu. Fakat ilginç bir istek üzerine 'Kalem' artık 'Sayın Müdür' oldu. 

'Kalem aşağı, Kalem yukarı' 
Med Yapım'ın ortağı Fatih Aksoy şunları söyledi "Sanayi ve Ticaret Bakanlığı Özel Kalemi arayıp 'Arkadaşlarımız 'Kalem aşağı, Kalem yukarı' diye dalga geçmeye başladı. Bakanlar bize 'Kalem' demez. Değiştirirseniz memnun oluruz' diye ricada bulundu, biz de değiştirdik. Müsteşar ara sıra 'Kalem' diyecek ama 'Bakan' hep 'Sayın Müdür' diye hitap edecek." 

'Bize müdür derler' 
Senaryodaki değişikliğin mimarı olan Özel Kalem Müdürü Mustafa Aydınalp de şöyle konuştu 
"Diziden sonra arkadaşlar 'Ne kalemisiniz Dolmakalem mi, tükenmez kalem mi, yoksa kurşunkalem mi ' diye sormaya başladı. Oysa bakanlar bize 'Sayın Özel Kalem Müdürü', 'Müdür' der ya da ismimizle hitap eder. Senarist Haluk Özenç'le konuştum. Yaptığımız görevle bağdaşmayacak tarzdaki hitabı düzeltmeleri için ricada bulundum. Anlayışla karşıladılar." 


</TEXT>
</DOC>
