<DOC>
<DOCNO> 340718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sontur01.html </URL>
<DATE> 2005/05/08/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
3 aylık bebeğin şüpheli ölümü... 
</HEADLINE>
<TEXT>

     Süleyman ELÇİN KONYA, DHA 

Konya'da, sarılık ve verem aşısı vurdukları 3 aylık bebekleri hastanede ölen aile doktorların 'şüpheli ölüm' raporu vermesi üzerine otopsi yaptırdı. Sağlık durumu iyiyken bir içinde hayatını kaybeden 3 aylık bebeğe yapılan otopsi sonucu Konya Adli Tıp Doktoru, normal ölüm' olarak açıklama yapmasına karşın aileninin bebeğe tatbik edilen iğneler nedeniyle ölebileceğini iddia etmesi üzerine alınan doku örnekleri İstanbul Adli Tıp Kurumu'na da gönderildi. Aile, gelecek otopsi raporunun sonucuna göre, Konya Sağlık Ocağı'ndaki görevliler hakkında suç duyurusunda bulunacaklarını öne sürdü. 
     Konya'da, Yenişehir Mahallesi Hastane Caddesi, Hisar Sitesi'nde oturan Bahattin ve Şerife Acar çifti 3 aylık bebeklerine doktorların tavsiyesine uyarak, Konya 1 Nolu Sağlık Ocağı'nda sarılık ve verem aşısı yaptırdı. Aşı yapıldıktan sonra eve götürülen minik Hasan Hüseyin, yaklaşık 12 saat sonra sabaha karşı ağırlaştı. Ağzından köpükler gelmeye başlayan küçük çocuk, ailesi tarafından Konya Numune Hastanesi'nin Acil Servisi'ne götürüldü. Acil serviste tedavi altına alınan 3 aylık Hasan Hüseyin, yaklaşık yarım saat sonra hayatını kaybetti. Bebeklerinin öldüğüne inanamayan genç çift, hastane önünde birbirlerine sarılarak uzun süre gözyaşı döktü. 
     Acil Servis'teki doktorların Şüpheli Ölüm' raporu vermesi üzerine minik çocuğa otopsi yapıldı. Adli Tıp Doktoru tarafından yapılan otopsi sonucunda akciğerlerde iltihaplanma nedeniyle normal ölüm' açıklamasını alan Bahattin Acar, 3 aylık bebeğinin sarılık ve verem aşılarından ölebileceği iddiasıyla, alınan doku örneklerinin İstanbul Adli Tıp Kurumu'na gönderilmesini istedi. Babanın isteği üzerine küçük çocuktan alınan doku örnekleri İstanbul'a gönderildi. 
     Bebeğinde, hiçbir sağlık problemi olmadığını söyleyen Baba Bahattin Acar, Her bebeğe uygulandığı gibi, biz de bebeğimize verem’ ve sarılık’ aşılarını yaptırdık. Ancak sabaha karşı bebeğimizi ağzı köpüklü bir şekilde hareketsiz yatar durumda bulduk. Onun öldüğüne inanamıyorum. Daha önce de beyin ölümünden 3 aylık bir bebeğimiz daha ölmüştü. Bebeğimiz, 1 Nolu Sağlık Ocağı'nda tatbik edilen aşılardan dolayı ölmüş ise hakkımızı arayacağız. Bebeğimiz, bir dikkatsizliğin kurbanı olmuş olabilirö dedi. 
     Bebek, acılı aileye teslim edilirken Konya polisi, olayla ilgili soruşturma başlattı. Bebek hastalıkları uzmanları ise, verem ve sarılık aşısının bebeklerde genellikle bir ölüm nedeni olamayacağını söyleyerek, Sarılık aşısı ve verem aşısı bebeklerde bazen vücutta şişmelere ve ateşinin yükselmesine neden neden olabilir. Ancak ölüm nedeni olmazö açıklamasında bulundular. 
     
</TEXT>
</DOC>
