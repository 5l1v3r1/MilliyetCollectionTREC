<DOC>
<DOCNO> 305071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sondun40.html </URL>
<DATE> 2005/01/10/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
5 Iraklı asker öldürüldü 
</HEADLINE>
<TEXT>

     Irak'ın kuzeyindeki Musul kentinde ve Samarra yakınlarında düzenlenen iki ayrı saldırıda 5 Iraklı askerin öldürüldüğü, 5'inin yaralandığı bildirildi. 
     Amerikan ordu sözcüsü, Musul'da patlayan bir bombanın Irak ordusuna ait bir aracı havaya uçurduğunu, araçta bulunan 3 askerin öldüğünü, 4'ünün yaralandığını belirtti. 
     Sözcü, patlamanın ardından bir grup isyancının bir caminin çatısından Amerikan askerlerine ateş açtığını, askerlerin karşılık verdiğini, ardından camiye yapılan baskın sonucu 20 kadar şüphelinin gözaltına alındığını kaydetti. 
     Samarra yakınlarında ise isyancıların Iraklı ve Amerikalı askerlerden oluşan bir devriyeye otomatik silahlarla saldırdığı, 2 Iraklı askeri öldürdüğü, birini de yaraladığı bildirildi. 
     Amerikan ordusundan yapılan açıklamada, saldırıda 2 Amerikalı askerin de hafifçe yaralandığı ifade edildi. 
     
</TEXT>
</DOC>
