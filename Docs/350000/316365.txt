<DOC>
<DOCNO> 316365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sondun23.html </URL>
<DATE> 2005/02/18/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Lübnan, Avustralya'ya gdien 6 şüpheliyi arıyor 
</HEADLINE>
<TEXT>

     Lübnan'ın, eski başbakan Refik Hariri'ye düzenlenen suikasttan birkaç saat sonra ülkeden ayrılarak Avustralya'ya giden 6 şüpheliyi aradığı bildirildi. 
     Adalet Bakanı Adnan Addum, ''Saldırıdan birkaç saat sonra 6 kişi Beyrut havaalanından Avustralya'ya gitti, bunlardan bazılarının oturduğu koltukta TNT kalıntıları izleri saptandı'' dedi. 
     Bu bilgileri kimden aldıklarını ve şüphelilerin kimliklerini söylemeyen Addum, ''Bu kişilerin radikal dinci çevrelerle ilişkileri var. Sürdürülen soruşturmanın selameti için daha fazla bilgi veremem'' şeklinde konuştu. 
     Bu arada, Lübnan makamlarının patlayıcı madde ile DNA analizi konularında uzman olan İsviçreli yetkililere başvurma kararı aldığı açıklandı. 
     Saldırıyı, El Cezire'ye gönderilen bir video kasetle ''Büyük Suriye'de Cihad ve Zafer'' adlı daha önce adı duyulmamış bir örgüt üstlenmişti. 
     
</TEXT>
</DOC>
