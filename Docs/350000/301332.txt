<DOC>
<DOCNO> 301332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sonspo10.html </URL>
<DATE> 2004/12/27/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Zaza, 11 sayı attı, Bucks 99-92 kazandı... 
</HEADLINE>
<TEXT>

     ABD Profesyonel Basketbol Ligi'ne NBA TSİ bugün sabaha karşı yapılan 9 maçla devam edildi. 
     Ligde bu sezon çıktığı 22 maçtan 16'sını kaybeden Milwaukee Bucks, sahabında Chicago Bulls'u 99-92 yenerek, 7. galibiyetini aldı. 
     Bucks'ta forma giyen Gürcü asıllı Türk vatandaşı Zaza Pachulia, 35 dakika oyunda kalırken, 11 sayı, 9 ribaunt ve 3 asistlik performansıyla double-double kaçırdı. 
     Doğu Konferansı Merkez Grubu'nda sonuncu sırada bulunan Bucks'ta Michael Redd, Chicago karşısında etkili bir oyun sergilerken, 39 sayı, 8 ribaunt ve 3 asistle takımına galibiyeti getiren isim oldu. Joe Smith, 21 sayı ve 9 ribauntla skora katkı sağladı. 
     Chicago Bulls'ta 19 sayı ve 5 ribauntluk performans sergileyen Ben Gordon'ın yanı sıra Kirk Hinrich, 18 sayı, 3 ribaunt ve 6 asistle oynadı ancak yenilgiyi engelleyemedi. 
     
     PHONEİX SUNS, GALİBİYET SERİSİNE DEVAM EDİYOR 

     Batı Konferansı Pasifik Grubu'nda açık farkla liderliğini koruyan Phoneix Suns, sahasında Toronto Raptors'u 106-94 yenerek, 24. galibiyetini aldı. Ligde aldığı üst üste 11 galibiyetle NBA tarihinin en iyi başlangıç yapan 2. takımı unvanını korumayı başaran Suns'ta Amare Stoudemire, rakip potaya 33 sayı gönderirken, 6'da ribaunt almayı başardı. Shawn Marion, 18 sayı ve 18 ribauntla, Steve Nash ise 18 sayı ve 13 asistle double-double yaparken, Quentin Richardson, 18 sayı, 6 ribaunt ve 2 asistle takımlarının galibiyetinde önemli rol oynadılar. 
     Toronto Raptors'ta ise 19 sayı atan Jalen Rose gibi 18 sayı bulan Chris Bosh da yenilgiyi engelleyemedi. 
     
     LEBRON JAMES, REKOR KIRAMADI 

     NBA Ligi'nde bu sezonun etkili takımlarından Cleveland Cavaliers, seyircisi önünde New Orleans Hornets'i 100-91 yenmeyi başardı. 
     Cavaliers'te LeBron James, 22 sayı, 14 asist ve 9 ribauntla oynadığı maçta 1 ribaunt daha alsa, NBA tarhinin double-trible yapan en genç oyuncusu olacaktı. 18 sayı ve 18 ribauntla oynayan Drew Gooden ve 16 sayı ve 10 asistlik performans sergileyen Jeff McInnis, takımlarına galibiyeti getiren oyuncular oldular. 
     New Orleans Hornets'ta Lee Nailon ve David Wesley'in çabaları galibiyet için yeterli olmadı. 
     Ligde oynanan diğer maçlarda alınan sonuçlar şöyle 
     New York Knicks-Charlotte Bobcats 91-82. 
     San Antonio Spurs-Boston Celtics 107-90. 
     Minnesota Timberwolves-Washington Wizards 109-74. 
     Houston Rockets-Los Angeles Clippers 96-79. 
     Dallas Mavericks-Denver Nuggets 102-88. 
     Golden State Warriors-Sacramento Kings 98-94. 
     
</TEXT>
</DOC>
