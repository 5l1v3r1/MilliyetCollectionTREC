<DOC>
<DOCNO> 321437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sondun22.html </URL>
<DATE> 2005/03/07/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Şok eden rapor On binlerce kadın ve çocuğa tecavüz edildi 
</HEADLINE>
<TEXT>

     İnsan Hakları İzleme Örgütü Human Rights Watch , Demokratik Kongo Cumhuriyeti'nde hükümet askerleri ve gerillaların on binlerce kadın ve çocuğa tecavüz ettiğini bildirdi. 
     Örgütün raporuna göre, çatışmanın her iki tarafındaki savaşçılar büyük çaplı çatışmaların başladığı 1998'den bu yana kitlesel boyutta tecavüz suçu işledi, ancak çok azı cezalandırıldı. 
     Çatışmaların Ocak ayında yeniden şiddetlenmesinden sonra, Ituri bölgesinde 70 bin sivil yaşadığı bölgelerden kaçmak zorunda kaldı ve sık sık tecavüz haberleri gelmeye başladı. 
     Ituri'deki etnik çatışmalarda 1999'dan bu yana 50 bin kişi öldü Sınır Tanımayan Doktorlar örgütü ise kuzeydeki bölgesel başkent Bunia'daki hastanelerinde 2500'den fazla tecavüz kurbanını tedavi ettiklerini, kurbanların yaşının 4 aydan 80 yaşına kadar değiştiğini bildirdi. 
     Örgütün bölgedeki ekibinin başkanı Patrick Barbier, ''2 yıldır buradayız, durum hiç iyileşmedi. Silahlı grupların saldırısının olduğu her yerde tecavüz var'' dedi. 
     
</TEXT>
</DOC>
