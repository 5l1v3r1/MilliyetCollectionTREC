<DOC>
<DOCNO> 314831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/yazar/altan.html </URL>
<DATE> 2005/02/13/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
"At martini Debreli Hasan, dağlar inlesin" 
</HEADLINE>
<TEXT>


NASREDDİN Hoca'ya 
- Hoca, demişler Şarklı bir yazarla, Garplı -yani Batılı- bir yazar arasında ne fark vardır 
Hoca 
- Şarklı yazarlar balıkçılara benzer, demiş. 
- Nasıl yani 
- Balıkçılar nasıl balık tutarak geçiniyorlarsa, Şarklı yazarlar da dillerini tutarak geçinirler... 

Her gece genç karısı, bacakları çok açık uyuduğu için yatağın kıyısına gele gele, ikide birde yataktan düşecekmiş gibi olan olgun koca, karısına 
- Bacaklarını bu kadar açık uyumayı sürdürürsen, sonunda bir gece bağırsakların orandan dışarı çıkıverecek, diyormuş. 
Kadın hiç tınmıyormuş 
Sabahları işe gitmek için erken kalkan olgun koca bir sabah, önceden hazırladığı birbirine bağlı küçük sosislerden oluşan bir hevengi, genç karısının açık bacakları arasına bırakıvermiş ve öyle gitmiş işine... Bir süre sonra da telefon etmiş karısına 
- Nasılsın şekerim, uyanıp kalktın mı 
Karısı 
- Sus sus, demiş nihayet dediğin oldu, bağırsaklarım çıkıverdi oramdan... 
- Ee ben sana söylemiştim... 
- Daha da beteri, çok uğraştım hepsini yeniden içime sokmak için... 
Bazıları bu fıkrayı, Başkan Bush'un Irak politikasını kastederek anlatıyormuş bazıları da, Ankara'nın oligarşik politikalarıyla, Kopenhag kriterlerini uygulama çabaları arasındaki farkı göstermek için... 

İncili Çavuş'a sormuşlar 
- Neden toprakların bütünlüğü böylesine titizlikle savunuluyor da okyanusların, atmosferin, uzayın, galaksilerin bütünlüğü hiç savunulmuyor 
İncili Çavuş 
- Oralarda, demiş başına geçip saltanat sürülecek insan sürüleri yok da, ondan... 
Ve bir ayet okumuş Kuran-ı Kerim'den 
"Tecr er-riyahu b m la teçehünne essefaiynu"... Yani, rüzg r denizlerde gemilere göre, onların -kaptanların- arzusunca esmez... 
İleride tarih karar verecekmiş İncili Çavuş'un doğru bir saptama yapıp yapmadığına... 

Bazı çevrelerde tarihsel kişiliğimizi derinden ilgilendiren bir tartışma başlamış... 
Hz. İsa'nın doğumuna kadar uzanan bir soyağacıyla Türk olduğunu kanıtlayamayanların ne kadar Türk sayılacağı ile Türklerin Moğollara mı, yoksa Arnavutlara mı daha yakınlık duydukları üstüneymiş bu tartışmalar... 
Bilimselliğe de önem veren birkaç tarihçi Türklerin, Moğollardan daha çok Arnavutlara yakınlık duyduklarını iddia ediyor ve bunu şöyle kanıtlıyorlarmış 
- İstiklal Marşımızın güftesini yazmış olan Mehmet Akif'in açık itirafını unutmayalım 
"Bunu benden duyunuz, ben ki evet Arnavut'um, 
Başka bir şey diyemem, işte perişan yurdum." 
Ve ekliyorlarmış 
- Şayet biz Moğollara daha yakınlık duysaydık, şöyle diyen Moğol bir şaire yazdırırdık İstiklal Marşımızı 
"Bunu benden duyunuz ben ki evet bir Moğolum 
Başka bir şey diyemem, sus pezevenk der vururum." 

İstanbul'da 7.4 şiddetindeki bir depreme dayanamayacak kadar çürük inşa edilmiş olan 47 hastaneyle 500 okul varmış resmen açıklandı... 
Ülkemizin temeline dinamit koyan açıklamalar bunlar. O çürük binaları da Türkler yapmadılar mı Türk'ün Türk'ten başka dostu mu var ki Türk, Türk'e kazık atsın 
Lütfen biraz dikkatli olalım arkadaşlar... Yarın o binalar çöktüğünde, altında ezilerek ölenler, yine bu vatanın topraklarına gömülecekler bunu unutmayalım. Çürük binalarımızla da olsa, soyulan bankalarımızla da olsa, ihalelerinde kaşkarikolar çevrilmiş enerji vurgunlarımızla da olsa bu vatan bizim. Ve madem ki bu vatan bizim, içine sıç... Özgürlüğümüz de elbet olacak onun. Sadece üstüne tüy dikerek imajımızı bozmayalım. Bırakın tarih karar versin buna... 

Kopenhag kriterleri değerlendirilirken, emekli diplomatlardan biri şöyle bir fıkra anlatmış 
- Meyhane meyhane dolaşıp iyice zom olmuş bir sarhoş, sağa sola yalpalayarak bir meyhaneye daha girmiş ve bir kadeh şarap söylemiş. Sarhoşun gözleri hafiften kapandığı bir sırada, garson şarabı getirip koymuş önüne. Derken ıslak çuvala dönmüş sarhoşun eli çarpmış kadehe ve kadeh devrilmiş. Sarhoş zor bela ters tuttuğu kadehi kaldırıp bakmış ve 
"- Ne biçim kadeh bu, demiş, ağzını kapalı yapmışlar... 
Sonra da altına bakmış ters tuttuğu kadehin 
"- Kafasız herifler, demiş, altını da açık bırakmışlar... 
Emekli diplomat açıklamamış bu fıkrayla kimi ima ettiğini... 

Cahit Irgat'tan, "İnadına" şiiriyle bitirelim yazıyı 
İnadına mı güzelsin 
Akşam üstleri, 
Demir parmaklıklardan gördüğüm deniz 
İnadına mı fiyakan 
Yan yan gidişin 
Tombul kıçlı gemi 



</TEXT>
</DOC>
