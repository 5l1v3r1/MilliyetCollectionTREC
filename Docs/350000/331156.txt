<DOC>
<DOCNO> 331156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sonsiy29.html </URL>
<DATE> 2005/04/07/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
AKP'li Yarbay, Mumcu için konuştu Yakında ANAP'ı da terkedecek 
</HEADLINE>
<TEXT>

     AK Parti Ankara Milletvekili Ersönmez, Türkkonut 20. Olağan Genel Kurulu'nda yaptığı konuşmada, Genel Kurul'a katılarak bir konuşma yapan ANAP Genel Başkanı Erkan Mumcu'nun sözlerine ilişkin, sadık, açık ve şeffaf olmak gerektiğini ifade ederek, ''Gemi batıyor ve gemiyi ilk siz terk ediyorsunuz'' dedi. ''O arkadaş yakında ANAP gemisini de terk edecek, bundan kimsenin şüphesi olmasın'' diyen Yarbay, şöyle devam etti 
     ''Bu arkadaşın ömrü 10 yıldır terk etmekle geçmiş. Yakında o gemiyi de terk edecektir. 
     Ben parti içinde her şeyi konuşabilen biriyim. Bu arkadaş 2.5 yıldır bakanlık suyu hürmetine tek bir konuya muhalefet olmamış, grup toplantılarında söz alıp Başbakan şu yanlıştır dememiştir. Bu cilali lafların ardında küflü demir var.'' Yarbay, kendisinin de kooperatifçi olduğunu belirterek, ''O arkadaşa gel bizim kooperatife üye ol dedim. O kooperatifçilik komünist işidir, ben üye olmam dedi'' diye konuştu. 
     Burada kooperatifçilerin sorunlarının konuşulması gerektiğini, ancak Mumcu'nun başka şeyler dile getirdiğini belirterek, ''Herkesi niyetiyle baş başa bırakıyorum'' dedi. 
     
</TEXT>
</DOC>
