<DOC>
<DOCNO> 324210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/ekonomi/eko01.html </URL>
<DATE> 2005/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
TL'nin değeri düşer cari açık da azalır 
</HEADLINE>
<TEXT>


Economist Intelligence Unit'in Türkiye raporunda, ekonominin şoklara daha dayanıklı hale geldiği, TL'nin değer kaybedeceği, bunun da cari açıkta düşüşe yardımcı olacağı belirtildi 

EKONOMİ SERVİSİ 

The Economist'i yayımlayan İngiliz The Economist Group'un iş dünyası hakkında bilgi toplayan kolu olan Economist Intelligence Unit'in EIU , Türkiye ekonomisi üzerine hazırladığı rapor açıklandı. AKP'nin 2005 ve 2006 yıllarında da iktidarını sürdüreceğini öngören raporda, hükümetin erken seçime gidebileceği tahmini yapıldı. AKP'nin bir sonraki seçimde de Meclis'teki en büyük parti olacağını ileri süren raporda, gelecek seçimde parlamentoya daha çok parti gireceği ve AKP'nin milletvekili sayısında azalma olacağı belirtildi. Raporda, hükümetin büyüme, enflasyon ve sivil özgürlükler konusundaki icraatları övüldü. 

'Liranın değeri düşer' 
Yeni IMF anlaşmasının önümüzdeki aylarda devreye gireceğini öngören EIU raporunda, Türk ekonomisinin şoklara dayanıklı hale geldiği ancak ekonominin yatırımcı davranışlarına ve dalgalanmalara karşı h l duyarlı olduğu vurgulanarak, hükümetin kamu borcunu azaltmak ve yatırımcıların güvenini sağlamak için sıkı para politikasına devam etmesi gerektiği kaydedildi. 
2006'da Türk Lirası'nın değerinde düşüş beklediğini açıklayan EIU, bu düşüşün, cari açığın yüzde 4 - 5 düzeyinden yüzde 3'e düşmesine yardımcı olacağı yorumunda bulundu. Önümüzdeki 18 ay boyunca liranın zayıflaması beklentisinin devam ettiği belirtilen raporda, 2005 yılında dolar - YTL paritesi 1.34 olarak öngörüldü. Daha önce 1.40 olacağı tahmin edilen paritenin liranın, ocak ve şubatta dolar ile euroya karşı değer kazanmasıyla revize edildiğini de bildirdi. 

'ABD ile gerginlik yaşama riski var' Economic Intelligence Unit'in EIU 2009 yılı sonuna kadar olan dönemi kapsayan raporunda, AB'ye desteğin azalabileceği vurgulanarak, müzakerelerin Ekim 2005'te başlayacağı ve zor geçeceği ifade edildi. Rapora göre, 2010 yılına kadar ekonomide yeni bir kriz ise beklenmiyor. ABD - Türkiye ilişkileri Irak'a asker gönderme tezkeresinin reddedildiği Mart 2003'e oranla daha iyi durumda. Ancak Kuzey Irak'taki gelişmelerin iki ülke arası ilişkilerde gerginlik riski oluşturduğu belirtiliyor. Rapordaki diğer çarpıcı tahminler arasında şunlar bulunuyor 
Güçlü lira' nedeniyle 2005 yılında enflasyon yüzde 8.8 olacak. 2006'da lira değer kaybedecek. Enflasyon hafifçe yükselecek. Büyüme 2005'te yüzde 5, 2006 yılında yüzde 4 olacak.2005 - 2006 yılları arası bütçe açığının düşürülmesi çalışmaları altyapı yatırımlarını kesecek. 2007 - 2009 yılları arası telekom ve enerji özelleştirmeleri artacak.2005 - 2006 yılları arası bankacılık sektörünün devletin borç piyasasına olan çok yüksek güveni kırılganlığı artırıyor. 2007 - 2009 yılları arası banka birleşmeleri ve yabancı banka sayısında artış olacak. 

The Economist'in 5 yıllık Türkiye tahminleri 2004 2005 2006 2007 2008 2009 Reel büyüme 8.0 5.0 4.0 5.7 5.0 5.2 Enflasyon 9.3 7.0 10.2 7.3 5.5 5.4 Dünya ihracatındaki payı 0.75 0.74 0.77 0.72 0.69 0.65 İşsizlik oranı 10.3 10.1 10.1 9.9 9.4 9.2 Cari bütçe açığı -5.3 -4.6 -3.1 -4.2 -3.9 -4.2 Dolar kuru Ortalama YTL 1.43 1.34 1.50 1.61 1.71 1.80 Euro kuru Ortalama YTL 1.77 1.83 2.10 2.17 2.22 2.26 Dolar - euro paritesi Ortalama 1.24 1.37 1.40 1.35 1.29 1.25 Kişi başı milli gelir dolar 4.040 4.780 4.850 5.120 5.250 5.440 Toplam dış borç milyar dolar 153.3 155.8 144.7 136.4 131.8 127.5 Net doğrudan yabancı sermaye milyon dolar 2.400 3.675 5.000 4.875 5.125 Bir saatlik işçi ücreti dolar 2.1 2.5 2.5 2.5 2.5 2.6 Mevduat faizi ortalama 24.3 18.0 22.5 18.0 15.5 14.5 Kredi faizi ortalama 35.0 28.0 33 26.5 24.5 22.5 Harcanabilir gelir artışı 9.2 5.0 3.5 3.8 4.0 4.0 İşgücü verimliliğinde artış 6.0 4.3 3.5 3.2 2.4 2.7 

</TEXT>
</DOC>
