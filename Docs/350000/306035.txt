<DOC>
<DOCNO> 306035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/yazar/asik.html </URL>
<DATE> 2005/01/13/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
YÖK'te ahbaplar... 
</HEADLINE>
<TEXT>


YÖK, İstanbul Üniversitesi Rektörlüğü için, üç aday saptayarak Cumhurbaşkanı A. Necdet Sezer'e sunacak. Bilindiği gibi Cumhurbaşkanı Sezer de bu üç isim arasından birini rektör atayacak... İÜ rektörlük seçiminde ilk üç isim Mesut Parlak 743, Faruk Erzengin 377, Nur Serter 334 şeklinde sıralanıyor. YÖK Başkanı Erdoğan Teziç, seçim öncesinde sınıf arkadaşı Yavuz Alangoya lehinde yoğun kulis yapmıştı. Alangoya, 263 oyla 5. oldu. YÖK'ün şimdi "İlk üç"te yer alan isimlerden birini düşürüp yerine Alangoya'yı ilk üçe koyacağı söyleniyor. Oysa Teziç yönetimi şimdiye dek "ilk üç"ü aynen Cumhurbaşkanı'na sunuyordu. Ahbap - çavuş ilişkileri bir yöntem değişikliği mi yaratacak İnanmak istemiyoruz... 

Çin futbolu... Çin Milli Futbol Takımı, 2006 Dünya Kupası'na katılma hakkını yitirdi. Yitirdiği için hırslandı. Yeni bir program yaptı Çin Futbol Federasyonu... 15 - 19 yaş arasında 27 kişilik bir genç takım oluşturdu. Bu takım yakında Almanya'ya gönderilecek ve iki yıl, evet tam iki yıl Almanya'da çalışarak 2008 yılına hazırlanacak... Takım daha sonra, 4 ay da Güney Amerika'da kalacak... Genç futbolcular, bir yandan futbol antrenmanları ve maçlar yaparken, bir yandan da Almanya'da okula gidecekler. İlginç bir çıkış. 

Bütün topraklara kendiminmiş gibi bakacağım, kendi toprağıma da başkalarınınmış gibi. 
Seneca 

Sarıgül çalışıyor Meslektaşımız Nursun Erel, tedavi için gittiği diş hekiminde sürpriz bir isimle, NATO'nun Afganistan'daki temsilcisi Hikmet Çetin'le karşılaştı. Hikmet Çetin, diş hekiminden çıkarken cep telefonu çaldı. Arayan Mustafa Sarıgül'dü... Nursun Erel meraklandı. Sordu 
- Sayın Sarıgül'le ne konuştunuz efendim 
Hikmet Çetin, soruyu gülümseyerek yanıtladı 
- K bil'e geri dönüyorum ya, iyi yolculuklar abicim demek için aramış. 
Ne diyelim, Sarıgül gerçekten iyi çalışıyor 

Kolakolik olduk Uzun süredir görmediğimiz bir dostla karşılaştık dün... Coca Cola'da çalışıyormuş. Cola konusundaki meraklarımızı giderdi ayaküstü sohbette... 
Mesela... "Cola Turka", pazarın sadece yüzde 8'ini ele geçirebilmiş. Pepsi'nin payı da yine yüzde 8 dolayındaymış. Coca Cola firması, meşrubat pazarının yüzde 65'ini elinde tutuyormuş. Bu orana, Fanta gibi içecekler de dahilmiş... Şaşırtıcı olan... Meyve ve ayran ülkesinde... Gazlı içeceklerin bu kadar yaygın oluşu. Değil mi 

ABD vuracak Amerika, Suriye'yi vurmaya hazırlanıyor... 
Haberi ünlü haber ajansı UPI önceki gün geçti. 
Amerika, Suriye'de Iraklı isyancıların eğitildiği kimi askeri kampları ve bu ülkeden Irak'a geçiş noktalarını vurma planı yapıyormuş. 
Haberin geçtiği saatlerde ABD'nin Merkez Kuvvetler Komutanı Orgeneral Abizaid, Ankara'da "İncirlik Üssü'nü kullanmak" amacıyla görüşmeler yapıyordu. 
Amerika, İncirlik'i neden daha çok kullanmak istiyor 
Hiç kuşkunuz olmasın... Suriye ve İran'ı daha rahat vurmak için. 
Geçen hafta da, Ankara'ya ABD Dışişleri Bakan Yardımcısı Richard Armitage gelmiş, aynı konuyu görüşmüştü. 
Ancak Türkiye'den destek isteyen Armitage, Dışişleri Bakanı Gül'ün Kıbrıs ve PKK ile ilgili isteklerine hiçbir yanıt vermemişti. 
Abdullah Gül, buna rağmen 
- Türkiye - ABD ilişkileri her şeyin üzerindedir, diyerek, karşılıksız hizmette ne kadar cömert olduğunu sergilemişti. 
Bu arada bizim MGK'nın yeni tehdit algılamasının da İran'ı birinci sıraya yükselteceği yolunda haberler geliyor Ankara'dan... 
Amerika iki komşu ülkeyi icat ettiği bahaneler başka ama sömürüye açılmadıkları için vurmak ve Irak gibi dağıtmak istiyor. 
Bizimkiler de ABD'nin fedailiğine teşne görünüyor yine... 
İki tezkere bizi iki kez Ortadoğu'da belanın eşiğine getirdi, tesadüfen kurtulduk. ABD'nin Ankara'daki dostları başımıza yeniden iş açabilir. 

KDVMÖKCKMHK 
Bu bir kısaltma... Açık yazılışı 
"Katma Değer Vergisi Mükelleflerinin Ödeme Kaydedici Cihaz Kullanmaları Mecburiyeti Hakkında Kanun..." 



</TEXT>
</DOC>
