<DOC>
<DOCNO> 322111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sondun07.html </URL>
<DATE> 2005/03/09/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
ABD Dışişleri Bakanlığı Türk hükümetiyle ilişkimiz sağlam ve olumlu 
</HEADLINE>
<TEXT>

     ABD Dışişleri Bakanlığı, Washington ile Türk hükümeti arasındaki ilişkileri ''sağlam ve olumlu'' sözleriyle değerlendirdi. 
     ABD Dışişleri Bakanlığı sözcüsü Richard Boucher, gazetecilerin, son zamanlarda ''Türkiye'de Amerikan karşıtlığı'' konusunda ABD medyasında çıkan yorumları değerlendirmesini istemeleri üzerine, ''basında çıkanlar konusunda spekülasyon yapmayacağım ve bunları size analiz etmeyeceğim'' dedi. 
     Bazı Amerikalı yetkililerin de konuya ilgili daha önce açıklamaları olduğunun hatırlatılması üzerine Boucher, ''Başkaları kendi pozisyonlarını açıklayabilir. Ben, Türk hükümetiyle ilişkimizin oldukça sağlam ve olumlu olduğunu düşünüyorum ve biz bunu bu şekilde görmeye devam ediyoruz'' diye konuştu. 
     
</TEXT>
</DOC>
