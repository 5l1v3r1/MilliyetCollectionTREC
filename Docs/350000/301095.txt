<DOC>
<DOCNO> 301095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/son/sonspo10.html </URL>
<DATE> 2004/12/26/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
En golcü yabancılar Fenerbahçe'de... 
</HEADLINE>
<TEXT>

     Birinci Süper Futbol Ligi'nde 2004-2005 sezonunun ilk yarısında yabancı oyuncuları en çok gol atan takım Fenerbahçe, yabancı oyuncularının kaydettiği gollerin toplam gollere oranı en yüksek takım ise Büyükşehir Belediyesi Ankaraspor oldu. 
     Sezonun ilk yarısını en yakın takipçisi Galatasaray'ın 4 puan önünde lider kapatan Fenerbahçe'nin toplam 42 golünden 31'inde yabancıların imzası bulunuyor. 
     Sarı-lacivertlileri liderliğe taşıyan gollerden 12'sini Alex, 9'unu Nobre, 8'ini Van Hooijdonk, 1'er tanesini de Luciano ve Aurelio attı. Fenerbahçe'de ilk yarıda golle buluşamayan tek yabancı, birçok maçta yedek kalan Fabiano oldu. 
     
     EN YÜKSEK ORAN B.B.ANKARASPOR'DA 

     Sezonun ilk yarısında yabancı oyuncularının gollerinin toplam gollere oranı en yüksek takım ise ligin yeni ekibi Büyükşehir Belediyesi Ankaraspor olarak kayıtlara geçti. 
     Başkent temsilcisinin ilk yarıdaki toplam 23 golünden 18'inde yabancılarının imzası bulunuyor. 
     Jaba'nın 9, Tita'nın 6, Wederson'un da 3 golü, yüzde 78.26'lık oranla B.B.Ankaraspor'u bu istatistikte zirveye taşıdı. 
     Fenerbahçe ise yabancı oyuncularının toplam gollere katkı oranında yüzde 73.80'le ikinci sırada yer aldı. 
     
     YABANCILARI SUSKUN TAKIMLAR 

     Ligin ilk yarısında 4 takım, yabancı oyuncularından gol sevinci yaşayamadı. 
     Galatasaray, Konyaspor, Ankaragücü ve Sakaryaspor'un yabancıları ilk yarıda gol yollarında suskun kaldı. 
     Bu arada Beşiktaş'ın 40 golünden 16'sını, Trabzonspor'un 33 golünden 4'ünü kadrosundaki yabancılar attı. 
     
     EN GOLCÜ YABANCI ALEX 

     2004-2005 sezonunun ilk yarısında en golcü yabancı oyuncu Fenerbahçeli Alex de Souza oldu. 
     Hakem raporuyla, Ankaragücü maçında Nobre'nin attığı gol de hanesine yazılan Alex'in toplam gol sayısı 12'ye yükselirken, Brezilyalı futbolcuyu 9'ar golle takım arkadaşı Nobre ve Büyükşehir Belediyesi Ankaraspor'dan Jaba izliyor. 
     
     EN ŞANSSIZ YABANCI EL SAKA 

     Gençlerbirliği'nden El Saka, ilk yarının en şanssız yabancı oyuncusu oldu. 
     Takımı adına 2 kez rakip fileleri havalandıran savunma oyuncusu El Saka, 2 kez de topu kendi ağlarına yollayarak ilginç bir grafik sergiledi. 
     
     GOLLERİN YÜZDE 29.27'Sİ YABANCILARDAN 

     Sezonun ilk yarısında yapılan 1 maçta filelere giden toplam 446 golden Bu gollerden 2'sini El Saka kendi kalesine attığı için haberde toplam gol sayısı 444 olarak alınmıştır 130'unu takımlarda yabancı statüsünde oynayan futbolcular attı. 
     Yabancıların attığı gollerin toplam gollere olan oranı yüzde 29.27 olarak gerçekleşti. 
     
     YABANCILARIN GOLLERİ 

     Birinci Süper Lig'de 2004-2005 sezonunun ilk yarısında takımları adına fileleri havalandıran yabancı oyuncular ve gol sayıları şöyle 
     Akçaabat Sebatspor Barreto 1 . 
     Beşiktaş Carew 8 , Ahmed Hassan 5 , Pancu 2 , Juanfran 1 . 
     Büyükşehir Belediyesi Ankaraspor Jaba 9 , Tita 6 , Wederson 3 . 
     Çaykur Rizespor Ahmed Salah 2 . 
     Denizlispor Kratochvil 4 . 
     Diyarbakırspor Sylla 1 . 
     Fenerbahçe Alex 12 , Nobre 9 , Van Hooijdonk 8 , Luciano 1 , Aurelio 1 . 
     Gaziantepspor Lazarov 5 , Jaziri 4 , Bouazizi 2 , El Taib 1 . 
     Gençlerbirliği Youla 7 , El Saka 2 , Filip 2 . 
     İstanbulspor Yordanov 3 , Bushaj 1 , Haim 1 . 
     Kayserispor Johnson 5 , Balili 5 , Sinani 1 . 
     Malatyaspor Osterc 4 , M'Bayo 1 , Mkalele 1 . 
     Samsunspor Kaies 7 , Kirita 1 . 
     Trabzonspor Yattara 4 . 
     
</TEXT>
</DOC>
