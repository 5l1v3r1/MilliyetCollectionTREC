<DOC>
<DOCNO> 346717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sonspo07.html </URL>
<DATE> 2005/05/28/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Süper Lig'de kader günü... 
</HEADLINE>
<TEXT>

     Süper Lig’e veda edecek üçüncü takım bugün oynanacak karşılaşmalar sonunda belli olacak. Düşme tehlikesi bulunan Kayserispor, Sakaryaspor ve Diyarbakırspor kaderlerini belirleyecek. 
     
     Diyar’da alarm 
     Düşme potasında bulunan Diyarbakırspor, Samsun maçı hazırlıklarını tamamlayıp geri sayıma geçti. Kırmızı-Yeşilli ekibin menaceri İsmet Yılmaz, Final maçına çıkacağız. Beraberlik bile işimize yaramıyor. Ancak bizim kazanmamız da birşeyi değiştirmiyor. Samsun’u yendikten sonra kulağımızı Kayseri veya Malatya’dan gelecek haberlere vereceğizö diye konuştu. Öte yandan Güneydoğu ekibinde Recep ile Cumhur dışında eksik olmadığı bildirildi. 
     Samsunspor Kerem, Elyasa, Tolga, Kenan, Ayari, Musa, Adnan, Celil, Muhammed, İvanov, Erkan. 
Diyarbakır Fadhel, Burhan, Stavrevski, Talip, Göksel, Sinan D., Jupi, Yasin, Cem Yanık, Yunus, Sinan K. 
Stat 19 Mayıs. 
Saat 16.30. 
Hakem Orhan Erdemir. 
Bilet fiyatları 3-5 YTL. 

     
     Kayseri’ye doping 
     Kayserispor Yönetim Kurulu, Ankaraspor sınavı öncesi, Sarı-Kırmızılı oyuncularının 600 milyar lira tutarındaki maç başı transfer taksitlerini ödedi. Başkan Recep Mamur, idarecilerin de özverisiyle sözlerini tuttuklarını söyledi. Mamur, ligde kalmaları halinde futbolcularına toplam 1 trilyon lira prim vereceklerini de sözlerine ekleyip, Herşey Kayseri içinö açıklamasını yaptı. Bu arada konuk Ankaraspor’da sakat olan Ümit Aydın ve Ümit Karan, Kayseri deplasmanına götürülmedi. 
     Kayserispor Metin A., Murat D., Ali Turan, Brabec, Ergün, Mehmet T., Kamber, Johnson, Bülent, Cem Karaca, Balili. 
Ankaraspor Jevric, Hasan, Ramazan., Aspirilla, Wederson, Musa, Mustafa S., Hürriyet, Erman, Tita, Jaba. 
Stat Atatürk. 
Saat 16.30. 
Hakem Mustafa Çulcu. 
Bilet fiyatları 1-2-10 YTL. 

     
     Sakarya yeminli 
     Bugün Malatyaspor ile deplasmanda karşı karşıya gelecek olan Sakaryaspor, karşılaşmadan zaferle ayrılıp gelecek sezon da Süper Lig’de mücadele etmenin hesapları içinde. Yeşil-Siyahlılar’ın teknik patronu Şaban Yıldırım bütün planlarını 3 puan üzerine kurduklarını dile getirip, Malatyaspor’u yenecek güçteyiz. Artık bu yoldan dönüş yok. Ben oyuncularıma güveniyorum. Süper Lig maceramıza kesinlikle nokta koymayacağızö ifadesini kullandı. Sakaryasporlu futbolcular da maç öncesi genç hocaya galibiyet sözü verdi. 
     Malatyaspor Fevzi, Serkan Ö., Bah, Mehmet B., Eren, Toth, Bilal, Yertek, Murat E., Mehmet A., Osterc. 
Sakaryaspor Recep, Gökhan Gök, Cemil, Aytaç, Abdülkadir, Aydın, Ragıp, Emre, Fatih C., Burak, Ali Cansun. 
Stat İnönü. 
Saat 16.30. 
Hakem Bülent Demirlek. 
Bilet fiyatları 3-5-10 YTL. 

     
     Süper Lig’de Diğer Maçlar 
     Gençlerbirliği - Gaziantepspor 
Stat 19 Mayıs. 
Saat 16.30. 
Hakem Oktay Demiray. 
Çaykur Rizespor - Ankaragücü 
Stat Atatürk. 
Saat 16.30. 
Hakem Süleyman Abay. 

     
</TEXT>
</DOC>
