<DOC>
<DOCNO> 300689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sontur42.html </URL>
<DATE> 2004/12/24/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Muş'ta aç köpeklerin korkusundan halk sokağa çıkmıyor... 
</HEADLINE>
<TEXT>

     Muş Belediye Başkanı Necmettin Dede, aç köpeklerin saldırısına uğramaktan korkan vatandaşın, sokağa çıkamadığını söyledi. 
     Dede, AA muhabirine yaptığı açıklamada, kentte kışın aç kalan köpeklerin şu ana kadar 11 kişiye saldırdığını, saldırıya uğrayan 2 çocuğun da cinsel organının koptuğunu anımsattı. 
     Bu olayların özellikle öğretmen ve öğrencileri tedirgin ettiğini belirten Dede, sayısı giderek artan köpek varlığının yaklaşık bin 500 civarında olduğunu kaydederek, ''Köpeklerin saldırısına uğramaktan korkan halk, dilekçe vererek önlem alınmasını istiyor. Öğretmenler ve öğrenciler okula giderken tedirginlik yaşıyor. Ancak bizim de imkanlarımız kısıtlı. Hayvanseverlerin desteğine ihtiyacımız var'' dedi. 
     Valilik desteğiyle bu kış döneminde oluşturulacak bakımevine sokak köpeklerinin toplanmasının da çok zor olacağını anlatan Dede, ''Bu köpekler, süs köpeği değil. Kışın aç kalınca saldırganlaşan bu köpeklerin yakalanması da çok zor. Artık uyuşturucu iğne kullanarak bu köpekleri yakalamak zorunda kalacağız'' diye konuştu. 
     
</TEXT>
</DOC>
