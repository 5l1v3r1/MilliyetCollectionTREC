<DOC>
<DOCNO> 348292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sonspo18.html </URL>
<DATE> 2005/06/02/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Juanfran eski takımı Celta de Vigo ile anlaştı 
</HEADLINE>
<TEXT>

     Mehmet ÇİFTÇİ İSPANYA, DHA 

BEŞİKTAŞ’ın sorunlu futbolcusu Juanfran, eski takımı Celta de Vigo ile masaya oturarak anlaşma sağladı. 
     Celta’nın bu sezon tekrar İspanyol 1’nci ligine çıkması nedeni ile taraflar arasında yapılan görüşmelerde ilerleme sağlandı. Ülkesinde bulunan Juanfran İspanyol medyasına yaptığı açıklamada Celta takımı ile görüşmeleri doğrulayarak aralarında protokol imzaladıklarını söyledi. Celta de Vigo yöneticilerinin Beşiktaş ile bonservis için pazarlığa oturacaklarını ifade eden Juanfran, kulüpten bir heyetin önümüzdeki hafta İstanbul’a gideceğini belirtti. 
     Beşiktaş’a geçen sezon büyük umutlarla transfer olan Juanfran adaptasyon sorunu yaşamış, Vicente Del Bosque’nin gönderilmesi ile de takımdan ayrılacağını açıklamıştı. İspanyol oyuncunun bonservis bedeli 3 milyon euro’yu buluyor. Juanfran Beşiktaş’tan sezon başına 1 milyon 800 bin euro kazanıyor. İsponyol oyuncunun Celta de Vigo’ya transfer olması halinde Beşiktaş’ın yeni bir yabancı futbolcu alma hakkı doğacak. 
     
</TEXT>
</DOC>
