<DOC>
<DOCNO> 335638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sontur26.html </URL>
<DATE> 2005/04/21/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
İşte 23 Nisan'da Ankara'da trafiğe kapalı yollar... 
</HEADLINE>
<TEXT>

     23 Nisan Ulusal Egemenlik ve Çocuk Bayramı kutlamaları dolayısıyla, 23 Nisan Cumartesi günü bazı yollar trafiğe kapatılacak. 
     Ankara Valiliği'nden yapılan açıklamaya göre, Anıtkabir'de yapılacak törenler dolayısıyla saat 08.00'de Akdeniz Caddesi ve Gençlik Caddesi'nin sağ şeritleri, etkinliklerin sonuna kadar trafiğe kapalı olacak. 
     Atatürkçü Düşünce Derneği'nin saat 09.00'da Ankara Garı'nda başlayıp Birinci Meclis önünde son bulacak yürüyüşü nedeniyle Gar ve Baruthane Kavşağı güzergahı yürüyüş sonuna kadar kapalı kalacak. 
     Çankaya İlçe Milli Eğitim Müdürlüğü'nün etkinlikleri dolayısıyla İncesu Lisesi önündeki cadde saat 08.30-12.00 arasında, Koza Sokağı ise saat 10.00'dan itibaren etkinlik sonuna kadar trafiğe kapalı olacak. 
     Baruthane-Ulus kavşağı arasındaki çift yönlü yol, hazırlıklar dolayısıyla yarın saat 13.00'den itibaren 23 Nisan Cumartesi günü tören sonuna kadar kapatılacak. 
     Ayrıca, 23 Nisan Cumartesi günü saat 09.00'dan itibaren Ulus ve Baruthane kavşakları trafiğe kapalı olacak. 
     
</TEXT>
</DOC>
