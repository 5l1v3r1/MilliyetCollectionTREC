<DOC>
<DOCNO> 342570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sonspo28.html </URL>
<DATE> 2005/05/14/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Samsunspor 0 - B.B. Ankaraspor 0 maç bitti 
</HEADLINE>
<TEXT>

     Birinci Süper Futbol Ligi’de Samsunspor ile Büyükşehir Belediyesi Ankaraspor arasındaki karşılaşma 0-0’lık beraberlikle tamamlandı. 
     Samsunspor’un sahaya "Doğal Yaşlı Ormanlar Yaşayan Geleceğimiz" yazılı bir pankartla çıktığı karşılaşmanın ilk yarısında iki ekip de rakip kale önünde çok fazla etkili olamadı. 
     1. dakikada Kaies, sol taraftan ceza alanına girdikten sonra 
     çaprazdan sert vurdu. Savunma oyuncularının ayak koyduğu top kornere çıktı. 
     9. dakikada Erman’ın sağ taraftan kullandığı köşe atışında, 
     Şenol’un etkisiz kafa vuruşunda, meşin yuvarlak kalecide kaldı. 
     15. dakikada Ümit Aydın, Samsunspor yarı alanında kaptığı topu 
     ceza alanı ön bölgesine dek sürdükten sonra şutladı. Shorunmu topa hakim oldu. 21. dakikada Celil’in sol taraftan geliştirdiği atakta, kale alanına gönderilen topu kaleci Jevriç Samsunsporlu oyunculardan önce kontrol etmeyi başardı. 31. dakikada Celil’in sağ taraftan ceza alanına havalandırdığı topu Jevriç yumrukla uzaklaştırmak istedi. Ceza alanı ön çizgisine yakın bir noktaya düşen topla buluşan Kaies’in vuruşunda, meşin yuvarlak yandan dışarı gitti. İlk yarının kalan bölümlerinde tarafların çabaları gol getirmeyince, bu yarı golsüz sona erdi. 
     
     KÜNYE 

     

.Stat 19 Mayıs. Hakemler Erol Ersoy, Hayati Doğan, Serkan Akal. Samsunspor Shorunmu, Kaies, Celil, Erkan, Adnan, Ayari, Ergin, Kenan, Ivanov, Petkov, Tolga. Büyükşehir Belediyesi Ankaraspor Jevriç, Musa, Erman, Mustafa Sarp, Tita, Ümit Aydın, Savaş, Jaba, Hasan, Mustafa Yalçınkaya, Şenol. Sarı Kart Dk. 41 Savaş Büyükşehir Belediyesi Ankaraspor .      
</TEXT>
</DOC>
