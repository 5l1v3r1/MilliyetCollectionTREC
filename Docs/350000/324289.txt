<DOC>
<DOCNO> 324289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/yasam/yas15.html </URL>
<DATE> 2005/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



SAKARYA 

Çakal'ı 61 kişi arıyor 
DHA 
Bursa'da 2 yıl önce kütüphaneye giderken kaçırılıp tecavüz edildikten sonra boğularak öldürülen üniversite adayı Hediye Handan Çakal'ın cesedinin bulunabilmesi için 61 kişilik ekiple Sakarya Pamukova'daki ormanlık alanda arama çalışması başlatıldı. Pamukova - İznik karayolu üzerinde ve Mekece köyü sınırları içindeki ormanlık bölgede 1 kilometre uzunluğunda 15 metre enindeki alanı tarayan ekipler, burada parçalanmış bir gömlek ve kitap klasörüyle, bir cetvel kabı buldu. Çalışmalara katılan "Zeytin" adlı köpek de bir ağacın altında yarısı toprak içinde kemikler buldu. Ekipler itinayla kemikleri topladı. Kemiklerle defter parçası ve tişört Adli Tıp'a götürdü. 

ADANA 

Görmediği damdan uçtu 
FATİH KARAÇALI Adana DHA 
Çocukluğunda geçirdiği rahatsızlığın ardından kör olan Kemal Turacı 55 , önceki gece malzeme sandığının kopan ayağının tamir için 3 katlı evinin, 3 tarafı 60 santimlik koruma duvarı ile çevrili beton damına çıktı. Testereyle uygun parçayı kesmeye çalışan Kemal Turacı, bu sırada koruma duvarı bulunmayan bölüme yaslandı. Aşağı düşen Turacı can verdi. 

GAZİANTEP 

Yağ kazanı patladı 2 ölü 
DHA 
Gaziantep'in Nurdağı ilçesinde bir yağ fabrikasında kazan patlaması sonucu 2 işçi öldü, 2 işçi de yaralandı. Kahramanmaraş yolu üzerinde bulunan İsmail Tekağaç'a ait Nezir Yağ Fabrikası'nda dün yağ tanklarına ait kazanlardan biri yüksek basınç nedeniyle patladı. Patlama sırasında, işçilerinden Mennan Çelik 26 olay yerinde, fabrika sahibinin oğlu Bilal Tekağaç 26 ise hastaneye götürülürken yolda öldü. Patlamada Hasan Kınal 30 ile kardeşi Musa Kınal 26 ise ağır yaralandı. 



</TEXT>
</DOC>
