<DOC>
<DOCNO> 314631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/yazar/altan.html </URL>
<DATE> 2005/02/12/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Sarmısaklasak da mı saklasak, sarmısaklamasak da... 
</HEADLINE>
<TEXT>


SARMISAĞI gelin etmişler, 40 gün kokusu çıkmamış. Bir sarmısağın gelin olduğunda, kokusunu 40 gün saklaması riyak rlığa mı girer, yoksa kibarlığa mı 
Kaldı ki sarmısak niye gelin oluyor da, güvey olmuyor Sarmısağın cinsiyetini kim incelemiş de, kim karar vermiş dişi olduğuna 
Bunlar ciddi konular arkadaşlar her kafadan bir ses çıkmamalı... 
Bırakalım tarih karar versin, sarmısağın dişi mi, erkek mi olduğuna... 
Nasıl ki bir gün tarih karar verecek, IV. Murat'ın anneannesiyle, Gazi'nin babaannesinin de kim olduklarına... 

Sağını solunu bilmeyenlerin sağ bileğine sarmısak, sol bileğine soğan asmalı, demişler... 
Halt etmişler... 
Sağ kime göre sağ, sol kime göre sol 
Bir çiftleşme sırasında üstteki erkeğin sağı, alttaki kadının solu alttaki kadının sağı, üstteki erkeğin soludur. 
Aşkın sadece gözü kör değil, sağı solu da yoktur. 
Sağı solu var mıydı ulu hakan Yavuz Selim Han'ın 
Devlet büyüklerinin sağı solu olmadığını, en iyi bilenler yazı adamlarıdır... 
Bir de gelinler bilir, kaynanalarının sağı solu olmadığını... 
Sarmısağın hangi bileğe, soğanın hangi bileğe takılacağına da bırakın yine tarihçiler karar versin. 

Sarmısağın kokusu sonradan çıkarmış ortaya... 
Enerji ihalelerindeki değnekçi başı mı sarmısak neden sonradan çıksın ki kokusu 
Soyarken diş diş ayırmaya başladığında, kokusu da başlar çıkmaya sarmısağın banka soymak gibi değildir. 
Neyin kokusu hemen mi, sonradan mı çıkar tarih karar versin ona da... 

Çin'den Ankara'ya sarmısak yağı gönderdiler de ne oldu akılları depreme uğradı Esenboğa Havalimanı'ndaki görevlilerin. 
Boşuna dememişler Türk'e Türk'ten başka dost yok, diye... 
Türk Türk'e hiç sarmısak yağı gönderir mi 
Gerçi bazı Türklerin, bazı Türklere yağcılık yaptığına dair bazı söylentiler de vardır ama onları söyleyenler Türk düşmanları... 
Kahrolsunlar. 
Üstelik yağcılık yapmak demek, sarmısak yağcılığı yapmak demek de değildir. 
Bu böyle biline... 

Kaldı ki bir Hacivat zarafeti içinde, büyüklerinin yanında hafif çeyrek bir duruşla, azıcık arkadan yürüyenlerin 
- Hakkı liniz var beyefendi... 
- ... 
- Çok doğru buyurdunuz sayın bakanım... 
- ... 
- Sayın başkanım, halk gerçekten minnettar size... 
Diye konuşmaları, ne kadar yağcılık sayılabilir 

Gıcırdayan kapıların rezelerine, tavuk tüyüyle birkaç damla makine yağı makine yağı yoksa, zeytinyağı sürenler de "yağcı" mı sayılıyorlar yani 
Hacivat zarafetinin bir gereğidir, büyüklerin de gıcırdamasını engellemek için, kendilerine karşı biraz aşağıdan davranmak... 
Büyüklerimiz de, Washington fazla gıcırdamasın diye, İncirlik Üssü'nden Afganistan'a kadar, gereken olgunluğu göstermiyorlar mı 
Ama sorun Kerkük olduğunda... Hemen uyarılarımız başlıyor ve başlıyoruz not etmeye... 
Okyanusların ötesine doğru uzatıyoruz işaret parmağımızı sallayarak... 

Ama diyeceksiniz ki, Bingöl depreminden sonra inşa edilen yeni yapılar da, bir yıl içinde oturulmaz hale gelmiş... 
Birkaç çürük elma için, sarmısak yağına çevirmeyelim gözü kara, yüreği pek, kazancı yerinde, hesapları derinde olan ve makam sahibi dostlarını ellerinde tespih çevirir gibi çeviren cin zek müteahhitlerimizi... 

Onlar olmasa, 7.4 şiddetindeki bir İstanbul depreminin nelere mal olabileceği bugünkü kadar dikkati çeker miydi 
Her ne kadar "Türk'ün aklı sonradan gelir" gibi, hamasetçilikle asla bağdaşamayacak iğrenç yamukluklara kendini kaptırmış bazı hainler çıksa da sonunda tarih karar verecektir İstanbul'un çürük mü, sağlam mı olduğuna... 

Bu millet ne depremden korkar, ne tsunamiden, ne kardan, ne sel baskınlarından... 
Ve sert adımlarla başı dimdik yürür nurlu ufuklara doğru... 
Geleceğimizi geçmişimizi kahramanlığımızı yiğitliğimizi huzurumuzu demokrasimizi özgürlüğümüzü mutluluğumuzu onurumuzu gururumuzu çağdaşlığımızı uygarlığımızı varlığımızı yokluğumuzu borçlu olduğumuz büyüklerimize, teşekkürlerimizi sunmaya çalışalım 
Boş ver sen Çin'den gelme sarmısağın yağına 
Baş olmak önemlidir soğan başı olsan da. 
Serip yere bağcıyı, gir komşunun bağına 
Kralısın körlerin, biraz şaşı olsan da... 
Alkışlayalım arkadaşlar... 



</TEXT>
</DOC>
