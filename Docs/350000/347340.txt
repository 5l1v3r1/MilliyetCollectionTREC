<DOC>
<DOCNO> 347340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/siyaset/siy01.html </URL>
<DATE> 2005/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz ve Hava'da nöbet değişimi 
</HEADLINE>
<TEXT>


TSK'da Yüksek Askeri Ş ra heyecanı başladı. Deniz Kuvvetleri Komutanı Örnek'in yerine Donanma Komutanı Oramiral Yener Karahanoğlu, Hava Kuvvetleri Komutanı Fırtına'nın yerine de Harp Akademileri Komutanı Orgeneral Faruk Cömert'in geleceğine kesin gözüyle bakılıyor 

Barkın Şık - Ankara 


Türk Silahlı Kuvvetleri'nin TSK komuta kademesinin şekilleneceği Yüksek Askeri Ş ra YAŞ toplantısı ağustos başında yapılacak. 
Toplam 116 general ve amiralin durumlarının görüşüleceği Ş ra'nın ardından 2 yıllık görev süreleri sona ermekte olan Deniz Kuvvetleri komutanı Oramiral Özden Örnek ile Hava Kuvvetleri Komutanı Orgeneral İbrahim Fırtına'nın emekli olmaları bekleniyor. Benzer şekilde Birinci Ordu Komutanı Hurşit Tolon'un da orgenerallikte dördüncü yılını doldurduğu için emekliye ayrılması bekleniyor. 
Hava Kuvvetleri Komutanlığı'na Harp Akademileri Komutanı Orgeneral Faruk Cömert'in, Deniz Kuvvetleri Komutanlığı'na ise Donanma Komutanı Oramiral Yener Karahanoğlu'nun getirilmesine kesin gözüyle bakılıyor. 

Özkök'le 1 yıl daha 
Başbakan Recep Tayyip Erdoğan'ın başkanlık edeceği YAŞ, 1 - 4 Ağustos'ta toplanacak. Ş ra sonrasında Genelkurmay Başkanı Orgeneral Hilmi Özkök ile Kara Kuvvetleri Komutanı Orgeneral Yaşar Büyükanıt, görevlerini bir yıl daha sürdürecekler. 
Görev süresi Ağustos 2006'da dolacak olan Özkök'ten boşalacak Genelkurmay Başkanlığı'na teamül gereği Büyükanıt'ın getirilmesi şaşırtıcı olmayacak. Büyükanıt, yaş haddi nedeniyle bu görevde 2008 yılına kadar ancak 2 yıl kalabilecek. 

1. Ordu'ya Başbuğ 
Bu arada, Orgeneral Tolon'un emekli olmasıyla boşalacak olan Birinci Ordu Komutanlığı'na Orgeneral İlker Başbuğ'un getirilmesi bekleniyor. Tolon'la birlikte 2001'de orgeneralliğe yükselen Oktar Ataman, geçen yıl yaş haddinden emekliye sevk edilmiş ve 3 yıl orgenerallik yapmıştı. Başbuğ'un, Birinci Ordu Komutanı olması durumunda, teamüller işlerse, kendisine önümüzdeki yıl Kara Kuvvetleri Komutanlığı'nın kapısını aralayacak. 
Bu kapının aralanması, 2008 yılında Orgeneral Başbuğ'a bu kez Orgeneral Büyükanıt'ın boşaltacağı Genelkurmay Başkanlığı'nın kapısını açacak. 
Ş rada ayrıca rütbe bekleme süresini tamamlayan Kara Kuvvetleri Komutanlığı'nda 60, Hava Kuvvetleri Komutanlığı'nda 23, Deniz Kuvvetleri Komutanlığı'nda 18, Jandarma Genel Komutanlığı'nda 9 general ve amiralin durumu ele alınacak. 

45 albaya generallik 
Kara, Hava, Deniz Kuvvetleri komutanlıkları ile Jandarma Genel Komutanlığı'nda 45 general ve amiralin kadrosuzluktan emekliye ayrılması, 40 generalin rütbe bekleme sürelerinin birer yıl uzatılması da gündemde bulunuyor. 
TSK'da toplam 45 albay da generallik rütbesine terfi edecek. 

Disiplin dosyaları 
Ş rada personelin disiplin dosyaları da görüşülecek. Aralarında irticai ve bölücü faaliyetlere karışanlar olduğu saptanırsa, TSK ile ilişikleri kesilecek. 

Terfi bekliyorlar 

TSK'da bu yıl bir üst rütbeye terfi sırasında bulunan general ve amiraller şöyle 
KARA KUVVETLERİ Toplam 7 korgeneral terfi sırasında. Birinin orgeneral olması, 3'ünün rütbe bekleme sürelerinin uzatılması, kalan üçünün emekliye sevk edilmesi bekleniyor. 
Korgeneraller Ömer Keçecigil 4. Kolordu Komutanı - temditli , Engin Alan KKK. Lojistik Komutanı - temditli , A. Atilla Işık MSB Müsteşarı , Ergin Saygın NATO TMR , Hasan Iğsız 5. Kolordu Komutanı , Hayrettin Uzun EDOK Komutan Yardımcısı , Zafer Özkan 15. Kolordu Komutanı 
DENİZ KUVVETLERİ Toplam 3 koramiral terfi sırasında. Bir kişi oramiral olurken, birinin rütbe bekleme süresi ise uzatılacak. Oramiralliğe terfi eden komutan otomatik olarak 2007 yılında Deniz Kuvvetleri olma menziline girecek. 
Koramiraller Muzaffer Metin Ataç Kuzey Deniz Saha Komutanı - temditli , Şükrü Taner Ezgü Genelkurmay MEBS Başkanı - temditli , Lütfü Sancar Güney Deniz Saha Komutanı 
HAVA KUVVETLERİ Toplam 3 korgeneral terfi sırasında. Bunlardan biri orgeneralliğe yükselecek, birinin rütbe bekleme süresi uzayacak, biri de emekli edilecek. Orgeneralliğe yükselen komutanın 2007 yılında Hava Kuvvetleri Komutanlığı'nı üstlenmesi şaşırtıcı olmayacak. 
Korgeneraller Aydoğan Babaoğlu Plan Prensip Başkanı - temditli , İsmail Özalp Hava K.K. Lojistik Komutanı , Erdoğan Karakuş Genelkurmay ATASE Başkanı 


</TEXT>
</DOC>
