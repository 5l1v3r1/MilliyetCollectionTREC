<DOC>
<DOCNO> 319973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/soneko31.html </URL>
<DATE> 2005/03/02/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
TMSF, yarın lüks yat ve tekne satacak... 
</HEADLINE>
<TEXT>

     Tasarruf Mevduatı Sigorta Fonu TMSF , Uzan ve Bilgin Grubu'ndan haczedilen lüks yatlar, sürat tekneleri, sandallar ve jet-ski'leri yarın İstanbul'da satışa çıkaracak. 
     TMSF'den yapılan açıklamaya göre, ihalede 2 yat, 2 sürat teknesi, 2 sandal ve 4 jet-ski toplam 5 milyon 410 bin 545 YTL muhammen bedelle satışa sunulacak. 
     İhalede, Hakan Uzan'dan haczedilen İtalyan tasarımı ''M Y Princess'' isimli yat, 3 milyon 390 bin YTL'lik en yüksek muhammen bedel ile alıcı arayacak. Geniş iç mekanı, kendi sınıfındaki yatlara göre sürat üstünlüğü ile dikkat çeken lüks yat içinde salon, master kabin, iki adet kamara, mutfak, banyo ve mürettebat kamaraları bulunuyor. 
     Satışa çıkarılacak deniz araçları içinde yüksek muhammen bedelli diğer lüks yatı ise, Dinç Bilgin'in damadı Clifford Holmes Polley'den haczedilen ''M Y X Press Bilgin'' oluşturuyor. Bu yat için 1 milyon 88 bin YTL'lik muhammen bedel belirlendi. Sea Ray marka ve 1996 yılında inşa edilen yat, ebatlarına göre çok süratli olma özelliğine sahip. 
     TMSF'nin yarın gerçekleştireceği ihalede, teknelerden ''M Y Su'' 438 bin 750 YTL, ''M Y Xtra' 263 bin 250 YTL ile satışa sunulurken, sandallardan ''Boston Whaler-Dauntless 180'' bin 851 YTL, ''Boston Whaler-Outrage 23'' ise 80 bin 865 YTL ile satışa çıkarılacak. 
     İhalede ''Polaris'' jet-ski 15 bin 660 YTL, Seadoo jet-ski 9 bin 788 YTL ve Yamaha jet-ski ise 10 bin 665 YTL muhammen bedelle alıcı arayacak. 
     
</TEXT>
</DOC>
