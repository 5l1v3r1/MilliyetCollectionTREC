<DOC>
<DOCNO> 345598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sondun09.html </URL>
<DATE> 2005/05/25/ </DATE>
<TIME> 00.05 </TIME>
<AUTHOR>  </AUTHOR>
<HEADLINE>
ABD'den Irak ve Afganistan için 45 milyar dolar 
</HEADLINE>
<TEXT>

     Amerikan Temsilciler Meclisi alt komitesi, Irak ve Afganistan için 45 milyar dolarlık ek bütçeyi onayladı. 
     Temsilciler Meclisi’nin Savunma Tahsisleri alt komitesi, kapalı kapılar ardında yaptığı toplantıda, ekim ayının birinde başlayacak yeni mali yılda Savunma Bakanlığı’na Pentagon acil olarak Irak ve Afganistan’da harcanmak üzere 45 milyar dolarlık ek para verilmesini kabul etti. 
     Milletvekilleri, Pentagon’un ekim ve 2006 yılının mart ayları arasında Afganistan ve Irak için daha fazla paraya ihtiyacı olacağını söyledi. 
     Amerikan Kongresi, bu ay başında Afganistan ve Irak için 82 milyar dolarlık yardımı kabul etmişti. 
     Son yapılan yardımla Irak ve Afganistan savaşlarının ABD’ye maliyetinin 300 milyar doları aşacağı, Pentagon’un bütçesininse 408 milyar dolara ulaşacağı bildiriliyor. 
     
</TEXT>
</DOC>
