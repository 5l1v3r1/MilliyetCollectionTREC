<DOC>
<DOCNO> 334103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/magazin/amag.html </URL>
<DATE> 2005/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülben Ergen'e kaset tazminatı 
</HEADLINE>
<TEXT>


Sanatçı, mahrem anlarını bilgisi dışında kameraya kaydeden tavernacı İlyas Atak'a karşı açtığı davayı kazandı. Gülben Ergen, Atak'tan 10 bin YTL alacak 

NEZİH GÜROL 

Gülben Ergen, eski sevgilisi tavernacı İlyas Atak'a 2 yıl önce açtığı tazminat davasını kazandı. Şişli 2. Asliye Hukuk Mahkemesi'nde görülen davada Ergen'in davacı olduğu Atak, 10 bin YTL tazminat ödemeye mahk m oldu. 
Avukatı Aydın Kurban aracılığıyla mahkemeye başvuran Ergen, 20'li yaşlarında, bir yıl birlikte olduğu Atak'ın, özel anlarını gizlice kameraya alarak, onurunu zedelediğini öne sürmüş ve "Mesleki kariyerimi kaybetme tehlikesiyle karşı karşıyayım" demişti. 
Emniyette söz konusu kasedi izledikten sonra ağır bir şok geçirdiği belirtilen Ergen, Atak'tan 200 bini manevi, 50 bini de maddi olmak üzere toplam 250 bin YTL tazminat talep etmişti. 
Atak da, avukatı aracılığıyla mahkemeye sunduğu dilekçesinde, görüntülerin gizli değil, herkesin rahatça görebildiği açı ve mesafeden kaydedildiğini iddia etmişti. 

'Kasedi hırsız çaldı' 
Atak, kasedi 1999'da evine giren hırsızın çaldığını öne sürerek, "Bu nedenle doğrudan suçlu değilim. 200 bin YTL manevi tazminat, maddi çıkar gözetmektir" diyerek kendini savunmuştu. 
Gülben Ergen'in maddi zararını belgelemesi gerektiğini savunan İlyas Atak, "Ergen'in medyada çıkan haberlerden sonra gecelik sahne programı ücreti 30 bin dolara yükseldi. Ulus'ta 1 milyon dolara ev aldı. Bu nasıl zarara uğramak " diyerek tazminatın aşırı zenginleşmeye neden olacağını öne sürüp itirazda bulunmuştu. 



</TEXT>
</DOC>
