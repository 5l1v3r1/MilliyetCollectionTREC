<DOC>
<DOCNO> 309701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sonyas07.html </URL>
<DATE> 2005/01/26/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Mariah Carey'nin albümünün çıkış tarihi ertelendi 
</HEADLINE>
<TEXT>

     Ünlü şarkıcı Mariah Carey'nin ''The Emancipation of Mimi'' adlı yeni albümünün çıkış tarihi ertelendi. 
     Wenn'in haberine göre, Carey'nin Island Def Jam şirketi yetkilileri albümün tanıtımı için daha fazla zamana ihtiyaç duydukları gerekçesiyle albümün çıkış tarihini ileri attı. 
     Müzik marketlerin raflarındaki yerini Mart ayında alması planlanan ''The Emancipation of Mimi'' adlı çalışmanın 12 Nisan'da piyasaya çıkacağı duyuruldu. 
     Sanatçının uzun süredir stüdyoda çalışmalarını sürdürdüğü ve Snoop Dogg, Kanye West ve Jermaine Dupri gibi sanatçılarla birlikte çalıştığı albümü daha çıkmadan olumlu sinyaller vermeye de başladı. Albümden çıkan ilk parça olan ''It's Like That'', Billboard Hot 100 listesine numaradan girerek Carey'nin son 5 yılda elde ettiği en önemli başarılardan birine imza atmasını sağladı. 
     Bu parçanın klibi, ''Kızıl Ejder-Red Dragon'' ve ''Rush Hour'' adlı filmlerin yönetmeni Brett Ratner tarafından çekilecek. Klip çekimlerine gelecek hafta başlanacağı bildirildi. 
     
</TEXT>
</DOC>
