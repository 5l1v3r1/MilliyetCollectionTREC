<DOC>
<DOCNO> 310232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/soneko17.html </URL>
<DATE> 2005/01/28/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
2004'te kurulan - kapanan şirketler... 
</HEADLINE>
<TEXT>

     Türkiye'de geçen yıl, 40 bin 919 yeni şirket ve kooperatif, 43 bin 261 de işyeri kuruldu. 
     2004'te, bir önceki yıla göre yeni kurulan şirket ve kooperatif sayısı yüzde 26.8, yeni kurulan ticari unvanlı işyeri sayısı ise yüzde 30.9 oranında artış gösterdi. 
     Devlet İstatistik Enstitüsü DİE , 2004 yılında kurulan-kapanan şirket ve ticaret unvanlı işyeri istatistiklerini açıkladı. 
     2003 yılında yeni kurulan şirket ve kooperatif sayısı 32 bin 259, yeni kurulan ticaret unvanlı işyeri sayısı ise 33 bin 29 idi. 
     Geçen yıl, 2003'e göre, kapanan şirket ve kooperatif sayısı yüzde 40.9 artışla 5 bin 436'dan 7 bin 660'a, kapanan ticaret unvanlı işyeri sayısı da 13 bin 229'dan 18 bin 555'e yükseldi. 
     Öte yandan, geçen yıl kurulan şirketlerin toplam sermayesi 4 katrilyon 820 trilyon 973 milyar 401 milyon lira olurken, 2004'de 41 bin 326 şirket 30 katrilyon 630 trilyon 949 milyar 36 milyon lira sermaye artırımında, 17 şirket 32 trilyon 925.9 milyar lira sermaye azaltımında bulundu. Sermayesi 182 trilyon 590 milyar 831 milyon lira olan 174 şirket, statüsünü değiştirdi ve sermayesi 18 trilyon 938 milyar 58 milyon lira olan 7 bin 660 şirket kapandı. 
     
</TEXT>
</DOC>
