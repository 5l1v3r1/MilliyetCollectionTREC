<DOC>
<DOCNO> 329782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/guncel/gun04.html </URL>
<DATE> 2005/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hocalardan, ortak 'iletişim' kitabı 
</HEADLINE>
<TEXT>


HABER MERKEZİ 

Bir grup öğretim üyesinin "Türkiye'de Kitle İletişimi" adı altında yayımladığı ortak kitapta, medya her açıdan analiz edildi. 
Editörlüğünü Gazi Üniversitesi'nden Prof. Nilgün Gürkan Pazarcı'nın yaptığı kitap, Turhan Kitabevi'nce yayımlandı. Pazarcı, kitaptaki "Türkiye'de Medya - Siyaset Etkileşimi" başlıklı makalesinde, örnek olay olarak, göbeği açıkta bırakan kıyafetle gelen birinin alınmadığı Gaziantep Öğretmenevi'nde çarşaflı bir kadının görüntülenmesi üzerine çıkan haberleri irdeledi. Kitapta Süleyman İrvan'ın "Gazetecilik Etiği", Mustafa Sönmez'in "Medyada Erozyon ve Ekonomik Nedenler", Ümit Atabek'in "Teknoloji ve Medya", Dilruba Çatalbaş'ın "Türkiye'de Kamu Hizmeti Yayıncılığının Açmazları ve Geleceği", Gülseren Şendur Atabek'in "Basın Fotoğrafçılığı", Erdal Dağtaş'ın "Türkiye'deki Medya Ortamında Magazin Kavramı ve Magazinleşme Eğilimleri" başlıklı makaleleri yer alıyor. 


</TEXT>
</DOC>
