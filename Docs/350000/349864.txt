<DOC>
<DOCNO> 349864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/spor/spo13.html </URL>
<DATE> 2005/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Neslihan Demir yuvada kaldı 
</HEADLINE>
<TEXT>


Yurtdışından gelen teklifleri geri çeviren milli voleybolcu, Vakıfbank Güneş Sigorta ile nikah tazeledi 


Milli voleybolcu Neslihan Demir, yurtdışından gelen teklifleri reddederek takımı Vakıfbank Güneş Sigorta ile sözleşmesini bir yıl daha uzattı. İtalya, İspanya ve Japonya'dan gelen teklifleri geri çeviren 21 yaşındaki genç yıldız, takımında kalmaya karar verdi. 
Bu arada yeni sezon çalışmalarına hız veren Eczacıbaşı, Kanada Milli Takımı'nın 23 yaşındaki smaçörü Stacey Louise Gordon'u renklerine kattı. Gordon, 2004 - 2005 sezonunda Amerika Kolej Ligi'nde "En Değerli Oyuncu" seçildi. 
Öte yandan Bayan Milli Takımı ve Eczacıbaşı'nın yıldız sporcusu 29 yaşındaki Mesude Kuyan, sezon sonunda kulübünden ayrıldıktan sonra, eski sakatlığının tekrarlaması nedeniyle Milli Takım kadrosundan da affını istedi. 
Türkiye'yi Şampiyonlar Ligi'nde temsil edecek Emlak TOKİ de antrenör Hüseyin Doğanyüz ile sözleşme yeniledi. 



</TEXT>
</DOC>
