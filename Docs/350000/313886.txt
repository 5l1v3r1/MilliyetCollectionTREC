<DOC>
<DOCNO> 313886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sontur02.html </URL>
<DATE> 2005/02/09/ </DATE>
<TIME> 02.06 </TIME>
<AUTHOR>  </AUTHOR>
<HEADLINE>
Hakkari'de yola döşenen c4 imha edildi 
</HEADLINE>
<TEXT>

     Hakkari-Çukurca karayolunda, terör örgütü PKK Kongra-Gel tarafından yola döşendiği anlaşılan 15 kilo C4 patlayıcı imha edildi. 
     Alınan bilgiye göre, Hakkari-Çukurca karayolunun Üzümcü ve Olgunlar köyü arasındaki bölümde patlayıcı madde olduğunu fark eden güvenlik güçleri, bomba imha uzmanları çağırdı. 
     Olay yerine gelen uzmanlar, daha önce terör örgütü PKK Kongra-Gel tarafından, yağ tenekesi içine yerleştirilmiş ve yola döşenmiş 15 kilo C4 patlayıcı buldu. 
     Toprak altından çıkarılan patlayıcı, yol bir süre trafiğe kapatılarak imha edildi. 
     Olgunlar ve Üzümcü köyü arasındaki karayolunda özellikle askeri araçların geçiş yaptığı ve bu nedenle buraya patlayıcı döşendiği bildirildi. 
     Hakkari Valisi Erdoğan Gürbüz,''Bu düzenek terör örgütü tarafından yapılmıştır. Sık kullanılan bir karayolumuz. Ancak güvenlik güçleri durumu erken fark ederek bir faciayı önledi'' dedi. 
     
</TEXT>
</DOC>
