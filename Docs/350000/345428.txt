<DOC>
<DOCNO> 345428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/sonspo48.html </URL>
<DATE> 2005/05/24/ </DATE>
<TIME> 20.40 </TIME>
<AUTHOR>  </AUTHOR>
<HEADLINE>
Milan dev maçın hazırlıklarını tamamladı. Antremanı Maradona'da izledi 
</HEADLINE>
<TEXT>

     Avrupa Şampiyonlar Ligi finalinde yarın Liverpool ile karşılaşacak AC Milan, maçın hazırlıklarını tamamladı. 
     Teknik direktör Carlo Ancelotti yönetiminde Atatürk Olimpiyat Stadı’nda yapılan ve yaklaşık 1 saat süren antrenmana, 3’ü kaleci toplam 24 futbolcu katıldı. 
     Ancelotti, antrenman öncesinde futbolcularıyla saha ortasında kısa bir toplantı yaparken, konuşması sonrası futbolcuların teknik direktörü alkışlamaları dikkati çekti. Antrenmanda depar ve top kapma çalışmasının ardından, kanat organizasyonları üzerinde duruldu. 
     Kanatlardan ortalarda Shevchenko, Kaka, Inzhaghi ve Seedorf şut attı. Özellikle Seedorf’un isabetli vuruşlar yaptığı görüldü. 
     
     MARADONA ANTRENMANI İZLEDİ 

     AC Milan’ın yaptığı antrenmanı, dünyaca ünlü eski futbolcu Arjantinli Diego Armando Maradona da izledi. 
     Stada gelmesiyle birlikte büyük ilgi gören Maradona’nın etrafı basın mensupları tarafından çevrildi. Medya mensupları, görüntü alabilmek için uzun süre Maradona’nın etrafından ayrılmadı. 
     Antrenmanı, 300’e yakın basın mensubu izledi. 
     
</TEXT>
</DOC>
