<DOC>
<DOCNO> 341535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonsiy01.html </URL>
<DATE> 2005/05/11/ </DATE>
<TIME> 02.45 </TIME>
<AUTHOR>  </AUTHOR>
<HEADLINE>
Validen eski yöneticilere İçmişler şarabı gitmişler 
</HEADLINE>
<TEXT>

     DHA 

      TEKİRDAĞ Valisi Ahmet Özyurt, kentteki derslik açığı konusunda eski yöneticileri eleştirdi. Tekirdağ'da 1074 derslik açığı olduğunu belirten Vali Özyurt, Bu ihtiyaç şimdi çıkmadı. Daha önce de vardı. Milli Eğitim Bakanlığı’na yıllık gönderilen raporlarda hiçbir bilgi yok. Bir şey istemeyince kim ne verecek Trakya’da en geri kalmış kent Tekirdağ’dır. Bu zamana kadar hiç değilse 50 derslik yapsaydınız. İçmişler şarabı gitmişler. Tekirdağ’a hiç bir şey yapmamışlarö dedi. 
     Haydi kızlar okula’ kampanyasına ililişkin toplantı düzenleyen Vali Özyurt, Tekirdağ’da eğitim düzeyinin düşük olduğunu ve bunu düzeltmek için çaba gösterdiğini söyledi. Vali Özyurt, kentte 1074 dersliğe ihtiyaç olduğunu belirterek, Bu ihtiyaç şimdi çıkmadı. Daha önce de vardı. Milli Eğitim Bakanlığı’na yıllık gönderilen raporlarda hiçbir bilgi yok. Bir şey istemeyince kim ne verecekö dedi. 
     Tekirdağ’ın varlıklı bir kent olduğunu ancak bu kadar varlıklı olmasına karşın üniversite sınavlarında 49'uncu sırada olduğunu belirten Vali Özyurt, Bu çocuklara yazık değil mi Afyon 19'uncu sıradayken üzülüyordum, kahroluyordum. Tekirdağ’a geldim ki 49'uncu sıradayız. Bu sene inşallah daha geriye düşmeyiz. Bunca yıl deprem nedeniyle boşaltılan Şarköy’deki ilköğretim okulunun yerine bir okul yaptırılmış. Onu da mecbur oldukları için yaptırmışlar. Sosyo- ekonomik düzeyi gelişmiş ve 15'inci sırada olan bir il için bu rakam malesef hepimizi üzüyorö diye konuştu. 
     
     GERİ KALMIŞ KENT 
     Trakya’da en geri kalmış kentin Tekirdağ olduğunu belirten Vali Özyurt sözlerini şöyle sürdürdü 
     Hatta Anadolu’nun bir çok ilinden de geri kalmış bir iliz. Atatürk cumhuriyeti ulusunun yarattığı çocuk böyle mi olmalı Hiç yapılmazsa her yıl yüz yeni derslik yapılmalı. Bu zamana kadar hiç olmazsa senede 50 derslik yapsaydınız. İçmişler şarabı gitmişler. Tekirdağ’a hiç bir şey yapmamışlar. Bizim yaptığımız derslikler benim değil, Tekirdağlıların başarısıdır. Burada faturayı kendime kesmek istemiyorum. Ama çorbada bizim de tuzumuz var tabiiki.ö Yaptığı çalışmaların yanı sıra eskiden gelen eksikliklerle sürekli boğuştuğunu ve derslik ihtiyacının her geçen gün arttığını ifade eden Vali Özyurt, kendinden önce görev yapan valileri kastederek Yöneticiler bu güne kadar bu işe önem vermemişler. Kimseyi kötülemek için söylemiyorum. Kendi meslektaşlarımı da suçlamak istemiyorum ama ortada bir gerçek var. Bu kadar açığa rağmen bir inşaat mı yapılır Ankara’ya bu eksiklikleri rapor etseydin, envanterleri gönderseydinö diye konuştu. 
     Vali Özyurt, göreve geldiğinden bu yana yapımını plana aldırdığı 352 derslikten 198'ini hizmete soktu. 175 dersliğin de inşaatı devam ediyor. Derslik açığının büyük bir sorun oluşturduğu ve 17992 ilköğretim ile 8372 ortaöğretim öğrencisinin okuduğu Tekirdağ merkezindeki ilköğretim okullarında 2228, ortaöğretimlerde de 904 derslik bulunuyor. 
     
     VERGİ ÖDEYECEĞİNE OKUL YAP 
     Konuşurken sık sık öfkelendiği gözlenen Vali Özyurt, kentin sorunlarının Ankara'ya aktarılmadığını belirtti, Milli Eğitim Bakanı ile görüşmesini de gündeme getirerek şunları söyledi 
     Sayın Bakan'la yaptığım görüşmede Tekirdağ ile ilgili hiç bir şey göremedim. Milli Eğitim Bakanlığı’na yıllık gönderilen raporlarda hiçbir bilgi yok. Bir tek rapor, Milli Eğitim'de derslik açığı problemi olduğunu göstermiyor. Siyasiler dahi bilmediklerini söylüyorlar. Ankara’ya vergi veriyoruz. Vergi sıralamasında 59'uncu sırada geliyoruz. Yahu Ankara’ya gönderme, şuraya bir okul yap. Adın yaşasın. İnsanlar unutulunca ölür. Unutulmamak ve ölmemek için bir eser bırak. Vergiden de düş. Ankara’ya gidince sana bir hayrı mı var Böyle şeyleri devletin valisi olarak ben söylüyorum. Söylememem gerekiyor ama söylüyorum.ö 
     
     ÖNCEKİ VALİLER 
     Tekirdağ'da Vali Ahmet Özyurt'tan önce, 2003- 1999 yıllarında Cemalettin Sevim, 1999- 1996 yıllarında Zeki Şanal, 1996- 1992 yıllarında Şenol Engin, 1992- 1991 yıllarında Memduh Oğuz, 1991- 1990 yıllarında Lütfü Tuncel, 1990- 1988 yıllarında Oğuz Kağan Köksal, 1988- 1985 Süleyman Oğuz, 1985- 1981 yıllarında Fethi Aytaç valilik yaptı. 
     
</TEXT>
</DOC>
