<DOC>
<DOCNO> 319500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/spor/spo15.html </URL>
<DATE> 2005/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Son duruşma 

CEZA kurulu tarafından 2 yıl müsabakalardan men cezasına çarptırıldıktan sonra Merkez Ceza Kurulu'na itiraz eden Süreyya Ayhan bugün son duruşmasına çıkacak. Saat 14.30'da başlayacak olan duruşmaya avukatı Günay Işık ve Yücel Kop ile birlikte katılacak olan milli atlet cezanın indirilmesini isteyecek. 

Program değişti 

SÜPER Lig'de daha önce 6 Mart Pazar günü oynanacağı duyurulan İstanbulspor - Samsunspor maçı 5 Mart Cumartesi gününe alındı. Zeytinburnu Stadı'nda oynanacak olan kritik 90 dakika saat 14.00'de başlayacak. 

Zirve teşhisi 

A Milli Takım'ın eski Teknik Direktörü Sepp Piontek, Ay - Yıldızlı takımın zirvede kalmayı başaramadığını söyledi. Piontek, "Dünya Kupası'ndaki başarı tekrarlanamadı. Zirvede kalmak zordur. Ukrayna finalleri garantiledi. Ancak bence Türkiye ikincilik için en güçlü favori" yorumunu yaptı. 

Son anda yattı 

MALEZYA'DA elde edilen büyük başarı sonrasında ülkemize alınan 2010 Dünya Basketbol Şampiyonası için teminat son dakikada yatırıldı. Şampiyonanın yapılacağı yıla kadar her yıl ödeme yapılması gereken para için Vakıflar Bankası 4 milyon 600 bin dolar teminatı son dakikada FİBA'ya gönderdi. 

Potada dün 

Bayanlar 
Fenerbahçe - Erdemirspor 68 - 62 

Filede dün 

Bayanlar 
Eczacıbaşı - Emlak Bankası 3-0 


</TEXT>
</DOC>
