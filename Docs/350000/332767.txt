<DOC>
<DOCNO> 332767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/ekonomi/eko03.html </URL>
<DATE> 2005/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası, AKP ile 'yenilendi' 
</HEADLINE>
<TEXT>


Merkez Bankası Meclis üyeliklerine Vehbi Çıtak ve Lokman Gündüz seçildi. Dünkü genel kurul ile AKP hükümeti döneminde Banka Meclis üyelerinin tümü değiştirilmiş oldu 

ANKARA Milliyet 

Merkez Bankası'nın dün yapılan genel kurulunda görev süresi dolan Banka Meclisi üyeleri Nevbahar Şahin ile Doğan Sevim'in yerine Vehbi Çıtak ve Lokman Gündüz seçildi. 
Gündüz ve Çıtak, 1 Mayıs 2005'ten itibaren üç yıl süre ile görev yapacaklar. Banka Meclis'ine seçilen Başbakanlık Müsteşar Yardımcısı Çıtak, 1958'de Bilecik'te doğdu. Ankara Üniversitesi Hukuk Fakültesini bitiren Çıtak, müsteşar yardımcılığı görevinden önce Başbakanlık Kanunlar ve Kararlar Genel Müdürlüğünde daire başkanıydı. 
Halen Beykent Üniversitesi İktisadi ve İdari Bilimler Fakültesi Muhasebe Finansman Anabilim Dalında yardımcı doçent olarak görev yapan Gündüz de 1968 doğumlu. Boğaziçi Üniversitesi Siyaset Bilimi ve Uluslararası İlişkiler Bölümünü bitirdikten sonra Marmara Üniversitesi Uluslararası Bankacılık Bölümünde yüksek lisans ve doktora yaptı. 
Ziraat Bankası'nda da çalışan Gündüz, halen Yapı ve Kredi Bankası denetim kurulu üyeliği görevinde de bulunuyor. 
Banka Meclisi, Başkan Guvernör ile genel kurulca seçilen altı üyeden oluşuyor. Banka Meclisi üyelerinin görev süresi üç yıl ve her yıl üyelerin üçte biri yenileniyor. Dünkü genel kurul ile AKP hükümeti döneminde banka meclis üyelerinin tümü yenilenmiş oldu. 

Döviz faizinden zarar 
Öte yandan Merkez Bankası'nın 2004'teki 509.7 trilyon liralık zararının kaynağı yabancı para işlemleri oldu. 
Banka geçen yıl, TL işlemlerden 395 trilyon liralık net k r elde ederken özellikle yurtdışındaki Türk vatandaşlara açılan kredi mektuplu ve süper döviz hesaplarına ödediği faizler nedeniyle yabancı para işlemlerinden 905 trilyon lira zarar etti. 
Banka, TL işlemler kapsamında devlet iç borçlanma k ğıtlarından oluşan portföyünden 3 katrilyon lira faiz geliri elde ederken açık piyasa işlemleri ve bankalararası para piyasası işlemleri için 1.5 katrilyon lira faiz ödemesi yaptı. 

'Sürdürülebilir büyümeye geçilemedi' Merkez Bankası Başkanı Süreyya Serdengeçti genel kurulda yaptığı konuşmada ekonominin henüz sürdürülebilir bir büyüme sürecine girmediğini vurguladı. Serdengeçti, bunun altında kayıt dışı ekonominin büyüklüğü, tasarruflar ve sermaye birikiminin yetersizliği ile verimlilik artışlarının kalıcı olmamasının yattığını söyledi. 
Kronik enflasyon döneminden çıkmış olmakla birlikte henüz fiyat istikrarının kalıcı olarak sağlandığı bir döneme girilmediğini belirten Serdengeçti, "H l düşen enflasyon sürecini yaşamaktayız. Yine de alınan mesafe büyüktür ve önemli kazanımlar elde edilmiştir" dedi. 


</TEXT>
</DOC>
