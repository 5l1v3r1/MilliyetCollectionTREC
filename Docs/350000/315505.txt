<DOC>
<DOCNO> 315505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sontur11.html </URL>
<DATE> 2005/02/15/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
'Manda' diyen arkadaşını vurdu 
</HEADLINE>
<TEXT>

     Cem BAKIRCI DHA 

      ERZURUM'un Çat İlçesi'ne bağlı Ağa Köy'de çobanlık yapan 16 yaşındaki Ö.A., kendisine Manda' diyen arkadaşı 17 yaşındaki Sait Narin'i av tüfeğiyle vurarak yaraladı. Mahkemede, 7 yıl hapis istemiyle tutuklu olarak yargılanan Ö.A., "Onu sadece korkutmak istemiştim. Av tüfeğinin tetiğine farkında olmadan dokunmuşum'' dedi. 
     Olay, geçen Ocak ayında Çat'a bağlı Ağa Köyü'nde meydana geldi. Kazım Akın'ın çoban olan oğlu Ö.A.'ya köy meydanında karşılaştığı arkadaşı Sait Narin, Manda' diye hitap etti. Buna çok sinirlenen Ö. A., babası Kazım Akın'a ait ruhsatlı av tüfegini alarak tekrar yanına geldiği Sait Narin'in ayaklarına ateş etti. Yaralanan Narin, Erzurum Numune Hastanesi'nde tedavi gördü. 
     Olaydan sonra yakalanarak tutuklanan Ö.A. hakkında kasten adam yaralamak' suçundan Erzurum 1'inci Ağır Ceza Mahkemesi'nde 7 yıl hapis istemiyle dava açıldı. Ö.A., önceki gün yapılan duruşmada, "Arkadaşımı yaraladığım için çok üzgünüm. Bir anda sinirlendim. Onu sadece korkutmak istemiştim. Av tüfeğinin tetiğine farkında olmadan dokunmuşum'' diye ifade verdi. 
     Mahkeme heyeti, Ö.A.'nın tutuklu durumunun devamına karar verirken dosyadaki eksikliklerin tamamlanması için duruşmayı erteledi. 
     
</TEXT>
</DOC>
