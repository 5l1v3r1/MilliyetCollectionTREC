<DOC>
<DOCNO> 300123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/yasam/ayas.html </URL>
<DATE> 2004/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
54 bin sahte bilet bulundu 
</HEADLINE>
<TEXT>


İstanbul'da yapılan baskında, yılbaşı özel çekilişine ait 504 milyar lira tutarında, 54 bin adet sahte milli piyango bileti ele geçirildi... 

ERDAL KILINÇ İstanbul 

Zeytinburnu'nda bir matbaaya baskın düzenleyen Mali Polis, gerçeğiyle sadece mor ışıkta ayırt edilen çeyrek, yarım ve tam olarak basılmış 54 bin sahte piyango bileti buldu. Polis, konuyla ilgili olarak matbaacı Tayfur Dalkıran ile Seyfettin Çiçek'i gözaltına aldı. 
Operasyonda, biletlerin basımında kullanılan 3 çinko kalıp, 17 adet film, 1 adet ofset baskı makinesi, 260 adet boş vergi alındısı da ele geçirdi. 

Bir kişi aranıyor 
Bir matbaada çalışan Dalkıran'ın, patronunun verdiği anahtarı çoğaltıp, daha çok geceleri çalışarak biletleri bastığı anlaşıldı. Dalkıran, "Ceylan olarak tanıdığım bir kişi sahte piyango işine girip giremeyeceğimi sordu. Ben de kabul ettim. 2.5 milyar liraya anlaştım" dedi. Polis, gözaltına alınan iki zanlının dışında Ceylan isimli kişiyi yakalamak için çalışmalarını sürdürüyor. 

Farkı nasıl anlayacaksınız 

Gerçek bilet ışığa tutulduğunda bilet k ğıdının dokusu içinde beyaz renkli MP amblemli filigranı vardır.Biletin sol alt bölümünde bulunan güvenlik numarası iki parmak arasında gezdirildiğinde rakamların kabarık olduğu hissedilmelidir.Mor ışık olarak da tabir edilen ultraviyole UV ışıkta, mavi ve açık yeşil renkli parlayan ve kesik çizgiler şeklinde dağılımı bulunan elyaflar 3mm. bulunmaktadır. Biletin arkasında bayi satış mührü bulunmalıdır. Biletin pürüzsüz veya k ğıdının örselenmemiş olmasına dikkat edilmelidir. 


</TEXT>
</DOC>
