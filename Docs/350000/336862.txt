<DOC>
<DOCNO> 336862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/siyaset/siy11.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tepkisiz Belçika'ya 'bayrak' notası 
</HEADLINE>
<TEXT>


BRÜKSEL Milliyet 


Türkiye, Belçika'ya bir nota vererek, Brüksel'de önceki gün yapılan bir Ermeni gösterisi sırasında Türk bayrağı yakılmasını kınadı. Brüksel'de, "Ermeni soykırımının" yıldönümü gerekçesiyle Türkiye Büyükelçiliği önünde düzenlenen bir gösteride, Türk bayrağı yakılmıştı. Alınan yoğun güvenlik önlemlerine rağmen Belçika polisi bu eylem karşısında tepkisiz kalmıştı. Türkiye'nin Brüksel Büyükelçiliği'nin Belçika Dışişleri Bakanlığı'na dün ilettiği notada, bayrak yakma eyleminin resmi güvenlik birimlerinin gözleri önünde cereyan ettiğine dikkat çekildi ve bu birimlerin tepkisizliğinden duyulan rahatsızlık dile getirildi. 



</TEXT>
</DOC>
