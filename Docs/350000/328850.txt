<DOC>
<DOCNO> 328850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sondun22.html </URL>
<DATE> 2005/03/31/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Darbe sonrası ilk seçim... İlk turda hiçbir aday kazanamadı 
</HEADLINE>
<TEXT>

     Orta Afrika Cumhuriyeti'nde askeri yönetimi sona erdirecek devlet başkanlığı seçiminin ilk turunda hiçbir aday salt çoğunluğu alamayınca, seçim ikinci tura kaldı. 
     Merkezi Seçim Komisyonu, kesin resmi sonuçlara göre, 2 yıl önce askeri darbeyle iktidarı ele geçiren şimdiki Devlet Başkanı Francois Bozize'nin 13 Mart'ta yapılan seçimde en çok oyu alan aday olduğunu açıkladı. 
     Bozize'nin ilk turda oyların yüzde 43'ünü aldığı, ancak bu oranın salt çoğunluk barajını geçmeye yetmediği belirtildi. Diğer aday Martin Zinguele'nin ise yüzde 23. oy aldığı kaydedildi. 
     Komisyon, adayların ilk turda yüzde 50'yi geçmeyi başaramaması nedeniyle 1 Mayıs'ta seçimlerin ikinci turunun yapılacağını bildirdi. 
     Orta Afrika Cumhuriyeti'nde bir dizi darbe girişiminde bulunan eski Genelkurmay Başkanı Bozize, Mart 2003'te iktidarı ele geçirerek kendisini devlet başkanı ilan etmişti. Dönemin devlet başkanı Ange-Felix Patasse komşu ülke Kamerun'a sığınmıştı. 
     
</TEXT>
</DOC>
