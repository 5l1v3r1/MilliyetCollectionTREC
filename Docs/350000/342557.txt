<DOC>
<DOCNO> 342557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sonspo15.html </URL>
<DATE> 2005/05/14/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Beşiktaş, galibiyet serisini sürdürmek istiyor... 
</HEADLINE>
<TEXT>

     Beşiktaş, İstanbulspor ile yarın yapacağı karşılaşmayı da kazanarak, ligdeki galibiyet serisini sürdürmüyi hedefliyor. 
     Birinci Süper Lig’de son 5 maçını da kazanan siyah-beyazlılar, İstanbulspor’u da yenerek, üstüste 6. galibiyeti hedefliyor. 
     Ligin 26. haftasında Diyarbakırspor ile deplasmanda berabere kalan siyah-beyazlılar, daha sonraki Ankaragücü, Fenerbahçe, Konyaspor, Çaykur Rizespor ve Samsunspor maçlarını kazandı. 
     
     9 FUTBOLCU YOK 
     Beşiktaş’ta 9 futbolcu, cezaları ve sakatlıkları nredeniyle İstanbulspor karşısında forma giyemeyecek. 
     "Kara Kartallar"da, sakatlıkları bulunan İbrahim Üzülmez, Juanfran, Ahmet Dursun, Ali Güneş, Emre Aşık, Sergen Yalçın ve Berkant Göktan ile sarı kart cezalısı durumda olan Mustafa Doğan ile İbrahim Akın, İstanbulspor karşısında görev alamayacak. 
     
     MAÇ İZMİT’TE 
     Siyah-beyazlıların, İstanbulspor’un cezası nedeniyle İzmit İsmetpaşa Stadı’nda yarın saat 19.00’da yapılacak karşılaşmaya şu muhtemel 11 ile çıkması bekleniyor 
     Cordoba, İbrahim Toraman, Ronaldo, Ahmet Yıldırım, Çağdaş, Ahmed Hassan, Tayfur, Koray, Tümer, Veysel ve Carew. 
     Digitürk 90. kanaldan naklen yayınlanacak karşılaşmayı, hakem Oktay Demiray yönetecek. 
     
     3 FUTBOLCU KART CEZASI SINIRINDA 
     Beşiktaş’ta, 3’er sarı kartı bulunan 3 futbolcu ceza sınırında bulunuyor. 
     Siyah-beyazlılarda Tayfur, Ronaldo ve Çağdaş, İstanbulspor maçında kart görmeleri durumunda gelecek hafta yapılacak Kayserispor karşılaşmasında forma giyemeyecek. 
     
</TEXT>
</DOC>
