<DOC>
<DOCNO> 308457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sonspo03.html </URL>
<DATE> 2005/01/22/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Galatasaray'da işler sıkı tutuluyor... 
</HEADLINE>
<TEXT>

     Galatasaray, bundan sonra maçlardan bir gün önce kampa alınacak. Ayrıca futbolculara, Beşiktaş derbisine kadar konuşma yasağı getirildi. 
     
     İşler sıkı tutuluyor 
     Sezonun ilk yarısını Fenerbahçe’nin 4 puan gerisinde ikinci tamamlayan Galatasaray’da, sert tedbirler alındı. Teknik direktör Gheorghe Hagi, bugünkü Bursaspor maçının önemine dikkat çektiği konuşmasında, Güzel bir oyunla birlikte turu istiyorum. Bu mücadele, lig öncesi son ciddi sınavımız olacak. Çünkü Bursaspor, eski çalıştırdığım takım ve bu nedenle bize karşı çok istekli olacaklar. Şunu hiç bir zaman unutmayın, nasıl başlarsak öyle devam ederizö dedi. 
     
     6 Mart’a dek sürecek 
     Türkiye Kupası’ndan hemen sonra lig karşılaşmalarının başlayacağını belirten Rumen teknik adam, özellikle ilk 6 haftanın çok önemli olduğunu söyleyerek, bir dizi yasaklar koydu. Bundan sonra her maçtan bir gün önce takımı kampa alacak olan genç çalıştırıcı, ayrıca futbolculara koyduğu konuşma yasağından kesinlikle taviz vermeyeceğini açıkladı. Kısıtlamalar, 6 Mart 2005 tarihinde Ali Sami Yen Stadı’nda yapılacak Beşiktaş derbisine kadar sürecek. 
     
     Birazcık daha dişinizi sıkın’ 
     Galatasaraylı yöneticiler, dün öğleden sonra yapılan idmandan sonra futbolcularla akşam yemeği yedi. Florya Metin Oktay Tesisleri’ndeki buluşmada bayramlaşma töreni de gerçekleşti. İdareciler, 4 aydır paralarını alamayan Sarı-Kırmızılılar’a, Biraz daha dişinizi sıkın, fedakarlık yapınö dedi. Teknik Direktör Gheorghe Hagi oyuncuların alacaklarının ligin ikinci yarısı başlamadan önce ödenmesini isterken, yönetim takıma dağıtmak için para arıyor. 
     
</TEXT>
</DOC>
