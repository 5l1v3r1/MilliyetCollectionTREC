<DOC>
<DOCNO> 323349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/spor/spo15.html </URL>
<DATE> 2005/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Eşref şaşırttı 

SEDAT HARDAL 

ATİNA 2004'te çekiç atmada bronz alan Eşref Apak, Mersin'deki Avrupa Atmalar Kış Şampiyonası'nda kendini fazla zorlamayacağını söyledi. Bugün 13.15'ten itibaren piste çıkacak olan Apak, "Madalya alamazsam kimse hayal kırıklığı yaşamasın. Programımı Dünya Şampiyonası'na göre yapıyorum" dedi. 28 ülkeden 179 sporcunun katıldığı şampiyonada dün erkekler disk atmada Ercüment Olgundeniz 59.27'lik derecesiyle altıncı oldu. 

Bravo Özdemir 

BULGARİSTAN'IN başkenti Sofya'da başlayan Uluslararası Büyükler Nicola Petrov Grekoromen Güreş Turnuvası'nın ilk gününde sporcularımız bir altın, iki bronz aldı. 12 ülkeden 150 sporcunun mücadele ettiği turnuvada 55 kiloda Bayram Özdemir zirveye çıkarken, 66'da Selçuk Çebi ve 84'te de Muhammed Yücedağ bronza ulaştı. 

Tekvandoda 5 madalya 

AZERBAYCAN'IN başkenti Bakü'de devam eden Avrupa Gençler Tekvando Şampiyonası'nın ikinci gününde tatamiye çıkan sporcularımız 1 altın, 3 gümüş ve 1 bronz madalya kazandılar. Bayanlar 55'te Meltem Mert, finalde Hırvat rakibini 11-3 yenerek altın madalyanın sahibi oldu. 44'te Nilay Hande Kocadağ, 49'da Zeynep Kirez, erkekler 48'de Fırat Pozan gümüş madalyada kalırken erkekler 63'te Gökalp Yıldız bronz elde etti. 

Ne k r, ne zarar 

ADANA'DA yapılan Tekerlekli Sandalye Basketbol Avrupa Şampiyonası ikinci gününü Adana Engelliler bir galibiyet, bir de yenilgi ile kapattılar. Sabah Rus Baski'yi 46-44 deviren temsilcimiz, akşam da Hollanda'dan Devedo'ya 55-49 mağlup oldu. 

Halil'den gol 

SON haftalarda sergilediği performansla dikkatleri üzerine çeken Halil Altıntop, bu hafta da takımı Kaiserslautern'i galibiyete taşıdı. Monchenglandbach önünde 45. dakikada attığı golle üç puanı getiren Halil, 90'da yerini Kosowski'ye bıraktı. Emre'nin 90 dakika forma giydiği maçta ise Inter, deplasmanda Lazio ile 1-1 berabere kaldı. 

TV'de bugün 

13.00 Kayseri - Bursa TRT1 
15.00 Tekel - G.Saray Kanal 1 
16.00 Milan - Sampdoria TV8 
16.00 Ankara- Beşiktaş Lig TV 
16.10 Barcelona - A.Bilbao NTV 
18.30 Schalke 04 - B. Münih NTV 
19.00 F.Bahçe - G.Birliği Lig TV 
21.30 Chievo - Juventus TV8 
22.00 A. Madrid - Valencia NTV 

Bayanlar basketbolda dün 

Botaş - Mersin Bş. Bld. 82 - 84 
Galatasaray - Erdemir 54 - 72 
Migrosspor - Beşiktaş 64 - 71 

Potada bugün 

Erkekler Ligi 
Haldun Alagaş Salonu 
15.00 Tekelspor - Galatasaray 
Balıkesir Kara Ali Acar Salonu 
16.00 Banvit - Darüşşafaka 


</TEXT>
</DOC>
