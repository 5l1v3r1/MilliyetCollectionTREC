<DOC>
<DOCNO> 316988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sonspo20.html </URL>
<DATE> 2005/02/20/ </DATE>
<TIME> 18.02 </TIME>
<AUTHOR>  </AUTHOR>
<HEADLINE>
Trabzon, Ziya Doğan'ı üzdü 0-1 
</HEADLINE>
<TEXT>

     Birinci Süper Futbol Ligi'nde Trabzonspor, deplasmanda Gençlerbirliği'ni 1-0 yendi. 
     Maçın ikinci yarısına Trabzonspor, ilk yarıya oranla daha iyi başladı ve Fatih ile de golü buldu. Gol sonrasında bordo-mavililer maçın da kontrolünü de eline aldı. 
     Gençlerbirliği ise yediği golün şokuyla sahada organize olamadı ve ikinci devrede hiçbir varlık gösteremedi. 
     
     İLK YARI 

     6. dakikada Ali Tandoğan'ın sağ taraftan penaltı noktasına gönderdiği topa kalecinin çıktığını görmeyen Emrah, ters bir vuruş yaptı. Ancak meşin yuvarlak direğin yanından kornere çıktı. 
     14. dakikada Ali Tandoğan'ın sol taraftan kullandığı köşe atışından gelen topa Mustafa Özkan altıpas içerisinde kafayı vurdu. Filelere gitmekte olan topa kaleci Petkoviç müdahale ederek, kornere gönderdi. 
     19. dakikada D'Haene'nin kaleciye hatalı geri pasında topu kapan Youla, kaleci Petkoviç ile karşı karşıya kaldığı pozisyonda vuruşunu yaptı. Ancak top yan ağlarda kaldı. 
     38. dakikada Trabzonspor ceza alanına gelen uzun pasta D'Haene topa yükselmeyince, bu futbolcunun üzerinden Mustafa Özkan topa kafayı vurdu. Meşin yuvarlak ileri çıkan kaleci Petkoviç'i geçtikten sonra üstten auta çıktı. 
     45. dakikada Szvmkowiak'ın uzun mesafeli pasında ceza alanı içinde topla buluşan Celaleddin'in yakından sert vuruşunda, kaleci Ömer topu ayaklarıyla köşeden kornere çeldi ve maçın ilk yarısı golsüz eşitlikle sona erdi. 
     

     
</TEXT>
</DOC>
