<DOC>
<DOCNO> 340345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/magazin/amag.html </URL>
<DATE> 2005/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelinliğini önce defilede giydi 
</HEADLINE>
<TEXT>


Dilek Hanif defilesi için ABD'den İstanbul'a gelen Güzide Duran, bu yaz yapılacak düğününde giymesi için hazırlanan gelinlikle podyuma çıktı 

Deniz Altuntaş 

Modacı Dilek Hanif, Hilton Convention Center'da düzenlediği defilede hem yeni koleksiyonunu tanıttı hem de bağışlarla Meme Vakfı'na para topladı. Güzide Duran'ın başmanken olduğu defilede Cansu Dere, Sinem Güven, Bilge Kara ve Sema Şimşek de podyuma çıktı. 
Defile için ABD'den gelen Güzide Duran, düğününde giymesi için Dilek Hanif'in hazırladığı gelinlikle podyuma çıkarak evlilik provası da yapmış oldu. 

Armani defilesine çıkacak 
Ortaya atılan iddiaların aksine İlker İnanoğlu ile ilişkisinin çok güzel gittiğini anlatan Duran, "Birbirimize deliler gibi şığız. Düğünü bu yaz İstanbul'da yapmayı planlıyoruz. Ama şimdilik Türkiye'ye dönmeyi düşünmüyorum. En az 5 yıl daha Amerika'dayım" dedi. 
Son olarak Replay kataloğu için modellik yapan Duran, önümüzdeki eylül ayında, New York moda gösterisi kapsamında Armani ve Calvin Klein defilelerine çıkacağını da sözlerine ekledi. 


</TEXT>
</DOC>
