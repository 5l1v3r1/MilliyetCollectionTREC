<DOC>
<DOCNO> 325594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sonsiy24.html </URL>
<DATE> 2005/03/21/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
AKP'li Çömez'den DEHAP Genel Başkanı'na mektup... 
</HEADLINE>
<TEXT>

     AK Parti Balıkesir Milletvekili Turan Çömez, DEHAP Genel Başkanı Tuncer Bakırhan'a bir mektup gönderdi. 
     Çömez, mektubunda, DEHAP öncülüğünde düzenlenen Nevruz kutlamaları çerçevesinde bir dizi etkinliklere tanık olunduğunu belirterek, şu ifadelere yer verdi 
     ''Baharı müjdeleyen bu günde, sevgi ve kardeşlik mesajları beklentisi içerisinde olan Türk ulusu, ne yazık ki üzüntü ve utanç verici görüntülere tanık olmuştur. 
     Bölücübaşı lehine atılan sloganlar, tüm ulusun birlik ve bütünlüğünün simgesi Türk bayrağımızın yakılma girişimleri, inanıyorum ki Genel Başkanı olduğunuz DEHAP'ın taraftarlarınca da rahatsızlıkla izlenmiştir. Biz bu yaşananları nefretle kınıyoruz ve demokratik, laik, sosyal hukuk devleti olan Türkiye Cumhuriyeti'nde politika üreterek bu ülkeye katkı sağlama çabasında olduğuna inandığım sizlerin de yaşanan bu manzarayı kınamanızı bekliyoruz. Bu duygularla, çok eski tarihlerden beri kutlaya geldiğimiz Bahar Bayramı Nevruz'un tüm ulusumuza sevgi, barış, esenlik ve kardeşlik dolu günler getirmesini diliyorum.'' 
     
</TEXT>
</DOC>
