<DOC>
<DOCNO> 311258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/yazar/zbirand.html </URL>
<DATE> 2005/02/01/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
CHP'yi yine Baykal kurtarabilir 
</HEADLINE>
<TEXT>


CHP kurultayı, beklentilerin aksine Deniz Baykal'a muhalefetin küçümsenemeyecek kadar yoğun olduğunu gösterdi. Sarıgül'ün bu oranda oy alacağı tahmin edilmiyordu. 
Deniz Baykal sayı üstünlüğü ile kazanmış görünse dahi, umarım durumunun zorluğunu görüyordur. 
CHP bir liderlik sorununu çözmek için Kurultay'a gitmişti ancak, bırakın sorun çözmeyi parti kurultay'dan daha da sorunlu çıktı. Baykal şu an için yeterli sayıyı almış ve kazanmıştır. Ancak Sarıgül, Baykal'ı fena yaraladı. Bundan sonra, kan kokusunu alan tüm rakipleri Baykal'ın peşinden koşacaklardır. Sonuç alana kadar kovalayacaklardır. Bu arada da, olan CHP'ye olacaktır. Kendi iç kavgasıyla uğraşmaktan, doğru dürüst bir muhalefet yapamayacak ve erime süreci hızlanabilecektir. 

ABD İSTESE, BAYKAL ÇOKTAN GİTMİŞTİ 
CHP'yi yine de Deniz Baykal kurtarabilir. Bunun kolay olmadığını biliyorum, ancak Baykal'daki sağduyunun bunu başarabileceğine inanmak istiyorum. 
Herşeyin başında, Baykal'ın ABD komplosu ve medya tuzağı saplantılarından kurtulması gerekiyor. Dış ilişkilerle uğraşanlar, ABD'nin kimi ne zaman devirmek istediğini ve istediği zaman da, neler yaptığını az da olsa bilirler. ABD Baykal'ı gerçekten devirmek istese, şimdiye kadar bu işi bitirmişti bile. 

MEDYA BAYKAL'DAN SOĞUDU 
Gelelim, medya tuzaklarına Doğrudur, meyda Deniz Baykal'dan soğudu ve sıkıldı. CHP'nin giderek nasyonel sosyalist kokan yaklaşımları da liberal medya'nın kuşkularını arttırdı. Deniz Baykal ağıyla kuş tutsa, kendini büyük medya'ya beğendiremez. 
Oysa eskiden Deniz Baykal sevilirdi. Ne zaman ki partinin başına tekrar geri döndü, ilişkiler farklılaşmaya başladı. Sinirli, gazeteciyi paylamaktan kaçınmayan bir liderle karşılaşıldı. Bunda mutlaka medya'nın da vebali vardır, ancak fatura Deniz Baykal'a çıkarıldı. 
Ancak unutmayalım ki, medya herşeye hakim değildir. Baykal isterse, bugünkü gidişi değiştirebilir. 

BUNDAN SONRA NE BEKLEMELİYİZ 
Artık olanlar oldu. 
CHP değilde bir başka parti olsa, lider konumundaki kişi karşılaştığı hasara rağmen durumu belki kurtarabilir, ancak CHP'de zordur. 
CHP'liler artık liderlerinden farklı bir yaklaşım bekleyeceklerdir. 
Kim ne derse desin, parti içinde bugün, Deniz Baykal deneyiminde ve yeteneğinde başka bir lider adayı yoktur. Partili hala Baykal'ı sevmek ve kucaklamak istemektedir. 
Liderlerinden bekledikleri de, biraz daha paylaşım, biraz daha sıcaklık, biraz daha sevgi 
Deniz Baykal'ın iki seçeneği var. 
Biri, eski Baykal gibi davranmak. 
Yani, etrafından hiçbir muhalif ses duymamak. Ağzını açanı partiden ihraç ettirmek. CHP'yi daha milliyetçi çizgiye çekmek vs vs 
Veya yepyeni bir yaklaşımla ortaya çıkıp, hepimizi şaşırtmak. Farklı görüşleri kucaklamak, parti içi demokrasiyi işletmek 
Böyle bir değişim olabilir mi, yoksa biz mi rüya görüyoruz Partiye demokrasi getirilince, her kafadan bir ses mi çıkar, parti yönetilemez bir duruma mı girer 
Bilmiyorum, ancak Deniz Baykal'dan CHP'yi kurtarmasını bekliyoruz. Zira partide böyle bir değişim yaşanmazsa, ilerde hem Deniz Baykal'ın değiştiğini, hem de partinin eridiğini görebiliriz. O zaman da çok yazık olur 

Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com yayınlanmaktadır. 



</TEXT>
</DOC>
