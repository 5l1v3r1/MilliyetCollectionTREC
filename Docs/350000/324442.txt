<DOC>
<DOCNO> 324442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sonsiy20.html </URL>
<DATE> 2005/03/17/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
CHP'li Anadol Erdemir'i haraç mezat satamazsınız 
</HEADLINE>
<TEXT>

     CHP Grup Başkanvekili Kemal Anadol, Ereğli Demir Çelik Fabrikasının Erdemir yüzde 46'sının blok satış yöntemiyle elden çıkarılacağını belirterek, "Hükümeti şimdiden uyarıyoruz, Türkiye'nin gururu olan bu kuruluşu haraç mezat satamazsınız" dedi. 
     Anadol, Erdemir'in dünya demir çelik üretiminde sürekli olarak ilk üç sırada yer alan ve Türkiye'nin ulusal gururu olan bir kuruluş olduğunu belirtti. 
     Erdemir'in bu ay sonunda genel kurulunun yapılacağını ve şu andaki yönetiminin de Özelleştirme İdaresi tarafından atandığını ifade eden Anadol, "Bu yönetimin CHP ile alakası yok. Kaldı ki bu yönetim, ortaya çıkan rakamlar açısından Erdemir tarihinin en başarılı yönetimi. Eğer bu yönetimi değiştirirseniz, Türkiye'yi böyle bir garabetle karşı karşıya bırakırsanız, bizde bu yönetimi blok satışa evet diyecek, uzaktan kumandalı yönetim olarak tanıyacağız" dedi. 
     Anadol, hükümete yakınlığıyla bilinen Albayrak şirketine satılan Balıkesir Seka Kağıt fabrikasından da yargı kararlarına karşın mal çıkarımının ve yağmanın sürdüğünü, fabrikada yasaların geçerli olmadığını ifade etti. 
     
</TEXT>
</DOC>
