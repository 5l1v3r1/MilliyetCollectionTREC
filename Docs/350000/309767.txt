<DOC>
<DOCNO> 309767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/spor/bbas.html </URL>
<DATE> 2005/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğa avcısı Efes 57-72 
</HEADLINE>
<TEXT>


Bu yıl Euroleague'de İspanyol takımlarına karşı büyük üstünlük kuran Lacivert - Beyazlılar, Estudiantes'ten sonra Real Madrid'i de sahasında ezdi geçti, grup liderliği şansını devam ettirdi 


10. galibiyeti 
EFES Pilsen, Euroleague A Grubu'ndaki 12. maçında, İstanbul'da yendiği Real Madrid'i evinde de devirdi, 10. galibiyetini alarak liderlik mücadelesinde önemli bir adım attı. Karşılaşmanın ilk iki çeyreğinde iyi savunmasını, hücumda da Prkacin ve Ermal'in sayılarıyla bütünleştiren Lacivert - Beyazlılar, devreyi 37 - 30 önde kapadı. 

Son çeyrekte coştu 
ÜÇÜNCÜ çeyrekte rakibinin müthiş seyirci desteğiyle uyguladığı baskıya karşın oyundan düşmeyen, Domercant ve Ender'in de skora katkısıyla üstünlüğünü sürdüren Efes, son periyoda 51 - 50 önde girdi. Son çeyrekte Prkacin'in skorda sürüklediği Lacivert - Beyazlılar, Real Madrid'in strese girmesinden de faydalanarak kritik hücumlardan sayıyla döndü ve çok önemli bir galibiyet elde etti. 

Maçın karnesi 
HAKEMLER Cazzaro İtalya , Jungebrand Finlandiya , Jovcic Sırbistan Karadağ 
REAL MADRİD Bennett 6 9, Sonko 4 2, Bueno 6 11, Bullock 7 11, Fotsis 4 2, Burke 4 4, Gelabale 3 2, Stojic 3 , Reyes 4 4, Herreros 7 12 
EFES PİLSEN Solomon 7 9, Prkacin 9 23, Nikolic 6 4, Ermal 8 16, Domercant 7 10, Kecman 5 , Ender 8 10, Mustafa 5 , Kaya 5 
1.PERİYOT 17 - 13 R.Madrid , 2.PERİYOT 37 - 30 E.Pilsen , 3.PERİYOT 51 - 50 E.Pilsen , MAÇ SKORU 72 - 57 E.Pilsen 
BEŞ FAUL Reyes 36.09 , Burke 39.27 
ÜÇ SAYI Herreros 3 , Bullock, Solomon, Domercant 2 , Bennett, Ender 1 

Ülkerspor - Benetton 

EUROLEAGUE C Grubu'nda 17 puan ve averajla 2. sırada yer alan Ülkerspor bugün aynı puanla averajla üçüncü durumda bulunan İtalyan'ın Benetton Treviso takımını konuk edecek. Abdi İpekçi Spor Salonu'ndaki maç 19.40'da başlayacak ve karşılaşmayı SKY Türk canlı olarak verecek. 

Fener'de işlem tamam 72-85 

Liderliği garantiledi 
FIBA Erkekler Avrupa Ligi A Grubu'nda mücadele eden Fenerbahçe, deplasmanda İsrail temsilcisi Hapoel Galil Elyon'u 85 - 72 yendi, 11. maçında 9. galibiyetini kazandı. İsrail'in Kfar Blum kentinde yapılan maçta Sarı - Lacivertliler birinci periyodu 23 - 17, devreyi de 44 - 38 önde geçti. Karşılaşmanın ikinci yarısında da üstünlüğünü sürdüren temsilcimiz maçtan 13 sayı farkla galip ayrılarak grup liderliğini garantiledi. 
Maçın karnesi 
HAKEMLER Voreadis Yunanistan , Banica Romanya , Stojovski Makedonya 
HAPOEL GALİL ELYON Ohayon 4 3, Gordon 4 5, Santana 7 14, Cherna 3 , Chimol 4 1, Eliyahu 7 17, Mizrahi 7 12, Kazarnovski 7 19, Marko 4 1 
FENERBAHÇE Emre 6 3, Ömer 8 22, Erdal 7 12, Rasim 6 6, Booker 7 17, Mrsic 7 17, Salyers 7 8, Barış 6 
1. PERİYOT 23 - 17 Fenerbahçe , 2.PERİYOT 44 - 38 Fenerbahçe , 3. PERİYOT 64 - 50 Fenerbahçe , MAÇ SKORU 85 - 72 Fenerbahçe 


</TEXT>
</DOC>
