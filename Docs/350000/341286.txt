<DOC>
<DOCNO> 341286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonspo34.html </URL>
<DATE> 2005/05/10/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Atletizm... Hannover Yarı Maratonu'nda Damla Yenigelen birinci oldu 
</HEADLINE>
<TEXT>

     Almanya’da düzenlenen Uluslararası Hannover Yarı Maratonu’nda Damla Yenigelen, birinciliği elde etti. 
     Damla Yenigelen, yarı maratoda 1.21.34.00’lık derecesiyle ilk sırada yer alırken, erkeklerde Ahmet Yavuz, 1.07.35.00 ile ikinciliği kazandı. 
     Maratonda ise 2.23.34.00’lık derece elde eden Furgan Boyan 5., yarı maratona katılan diğer atlet Lale Öztürk ise 1.27.55.00’lık derecesiyle yine 5. sırada yer aldı. Erkeklerde Münir Cura da 2.40.23.00 ile maratonu 12. sırada tamamladı. 
     Öte yandan Almanya’nın Mainz kentindeki Uluslararası Gutenberg Mainz Maratonu’nda yarışan Türk atletlerden Fecri İdin, 2.27.35.00 ile 5. olurken, bayan maratonculardan Yeter Gülal ve Gülşen Aşıkoğlu varış 
     çizgisini birlikte geçerek 2.48.58.00 ile 5. ve 6. sırada kaldılar. 
     Yarışmalarda Türk Milli Takımı’nın kafile başkanlığını yapan Zeki Öztürk, sezon başlangıcı sayılan dönemde yapılan bu yarışmalarda, Türk atletlerinin derece olarak Akdeniz Oyunları barajının biraz gerisinde kaldıklarını, ancak oyunlara dek hazır duruma geleceklerini söyledi. 
     Öztürk, bu yarışlardaki dereceleri, sezon başı ve yarışlar sırasında hava koşullarının elverişsizliğinin de olumsuz yönde etkilediğini kaydetti. 
     
</TEXT>
</DOC>
