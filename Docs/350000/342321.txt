<DOC>
<DOCNO> 342321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sontur23.html </URL>
<DATE> 2005/05/13/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Kredi kartı borcu evden kaçırdı 
</HEADLINE>
<TEXT>

     Mersin’de bir lokanta işletmecisi, kredi kartlarının biriken 20 bin YTL’lik borcunu ödeyemeyince, eşini ve iki çocuğunu terk ederek, kayıplara karıştı. 
     Alınan bilgiye göre, Mersin’de, kiraladığı tekne içinde lokanta işleten Turhan Hantaş 28 , 4 ayrı bankanın kredi kartlarından toplam 20 bin YTL borçlandı. 
     Ailesine, sürekli biriken borçları nedeniyle sıkıntıda olduğunu aktaran ve bunalıma giren Turhan Aktaş, yaklaşık 20 gün önce "işyerine gidiyorum" diyerek ayrıldığı evine bir daha dönmedi. 
     Baba Selahattin Hantaş 52 , oğlunun kredi kartı borçları nedeniyle evinden uzaklaştığını ifade ederek, şunları söyledi 
     "Oğlumdan aradan geçen süre içinde haber alamadım. Hayatından da endişe ediyoruz. Başvurmadık yer bırakmadık ama bir sonuç alamadık. 
     Umarım eşini ve 2 çocuğunu düşünerek evine geri döner. Bilinçsizce kullanılan ve faizlerle her ay artan kredi kartı borçları çok sayıda aile gibi bizi de sıkıntıya soktu." Anne Mühbet Hantaş da oğlunun son günlerde sürekli gergin ve sinirli bir halde olduğunu belirterek, "yüklü bir borcu olduğunu söyleyip duruyordu. Biz moral vermeye çalışıp, işlerinin düzelip, borçlarını ödeyeceğini söylerken, birden ortadan kayboldu" dedi. 
     Turhan Hantaş’ın eşi Herdem Hantaş 26 ise eşine seslenerek, "Beni düşünmüyorsan iki çocuğumuz için geri dön" mesajı verdi. 
     
</TEXT>
</DOC>
