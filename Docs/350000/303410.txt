<DOC>
<DOCNO> 303410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sonspo06.html </URL>
<DATE> 2005/01/04/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Pleşan'da anlaşma var, kontenjan yok 
</HEADLINE>
<TEXT>

     Pleşan'ın kulübüyle anlaşma sağlandı. Sözleşme süresi, alacağı para bile belirlendi. Ancak yabancı kontenjanı boşaltılamıyor. 
     
     Anlaşma tamam, imza yok 
     Galatasaray’da transfer karmaşası içinden çıkılmaz bir hale geldi. Şampiyonluk yarışında daha iddialı bir konuma gelebilmek için kadroyu bir ya da iki yabancıyla takviye etmeyi planlayan Sarı - Kırmızılı ekip, ilk ismi günler öncesinden belirledi Mihaita Pleşan. Cim Bom, orta saha oyuncusunun kulübü Universitate Craiova’yla anlaşma sağladı. Rumen futbolcuyla da sözleşme süresi, alacağı para gibi detaylar konuşuludu. Ancak beklenen imzalar bir türlü atılamadı. 
     
     Gökşen durumu özetledi 
     Pleşan’ın Sarı-Kırmızılı formayı giymesinin önündeki engeller bir türlü aşılamıyor. Kadrosunda halen altı yabancı bulunan ve eldeki oyunculardan en az birini göndermesi gereken yönetim, henüz Saidou’yu ikna edebilmiş değil. Conceiçao’ya da kulüp bulunamıyor. Yaşadıkları sıkıntıyı anlatan yönetici Fatih Gökşen ise, Saidou’ya teklifler var. Conceiçao için de arayıştayız. Eldeki yabancıları göndermeden kimseyi alamayızö diyerek durumu özetliyor. 
     
</TEXT>
</DOC>
