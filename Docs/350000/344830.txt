<DOC>
<DOCNO> 344830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/son/sonspo03.html </URL>
<DATE> 2005/05/22/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Sakaryaspor yeniden umutlandı... 
</HEADLINE>
<TEXT>

     Sakaryaspor, Akçaabat Sebatspor’u yenerek ligde kalmak için yeniden umutlandı. 
     Sakaryaspor Kulüp Başkanı Selahattin Aydın, AA muhabirine yaptığı açıklamada, Akçaabat Sebatspor karşısında stresli bir futbol oynadıklarını ancak galip gelmeyi başardıklarını söyledi. Elde edilen galibiyetin kendilerini puan cetvelinde bir üst sıraya taşıdığını ifade eden Aydın, şunları söyledi 
     "Geçtiğimiz hafta kaybettiğimiz avantajı yeniden elde ettik. Biz kazanırken, rakiplerimiz ise puan kaybetti. İyi bir avantaj yakaladık ve bunu korumalıyız. Ligde kalabilmek için elimize fırsat geçti. 
     Geride kalan haftalarda kaybettiğimiz puanlar futbolcular üzerinde baskı oluşturmuştu. Bunu atlattık ve yakalanan şansı değerlendirmeliyiz. Gelecek hafta Malatyaspor’u da yenerek ligde kalacağız. Artık rakiplerin değil, kendi maçımızın sonucu bizim için büyük önem taşıyor." Sakaryaspor, Malatyaspor maçının hazırlıklarına yarın başlayacak. 
     
</TEXT>
</DOC>
