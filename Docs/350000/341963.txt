<DOC>
<DOCNO> 341963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sontur03.html </URL>
<DATE> 2005/05/12/ </DATE>
<TIME> 03.30 </TIME>
<AUTHOR>  </AUTHOR>
<HEADLINE>
Kocasını döven kadın, boşanma için 17 bin YTL aldı 
</HEADLINE>
<TEXT>

     Bahri KARATAŞ DHA 

      İZMİR'de boşanma davası açan işadamı Eşref Hakan Tokatlıoğlu'nu sokak ortasında dövüp, yüzünü tırnakladığı iddiasıyla evden 6 ay uzaklaştırma cezası alan Tülin Tokatlıoğlu, sonunda eşiyle protokol yapıp boşandı, 17 bin YTL tazminat ve nafaka aldı. 
     45 yaşındaki Eşref Hakan Tokatlıoğlu, 16 yıllık eşi bir çocuğunun annesi 42 yaşındaki Tülin Tokatlıoğlu'ndan şiddetli geçimsizlik gerekçesiyle boşanmak için geçen yıl Ağustos ayında İzmir 3'üncü Aile Mahkemesi'nde avukatı Gökhan Uluhan, aracılığıyla dava açtı. Bu dava sürerken Tülin Tokatlıoğlu, ayrı yaşadığı eşiyle telefonla konuşup son kez yüzyüze konuşmak için Alsancak İngiliz Kilisesi önünde buluşmak istediğini söyledi. Gıda ithalat ihracat şirketi sahibi Eşref Hakan Tokatlıoğlu, Kilise önüne geldiğinde iddiaya göre Tülin Tokatlıoğlu, eşine saldırıp tekme tokat vurmaya ve yüzünü tırnaklamaya başladı. Vatandaşların müdahalesiyle ayrılan karı koca karakola götürüldü. Yaralanan ve 7 gün iş göremez raporu verilen Eşref Hakan Tokatlıoğlu, eşinden şikayetçi oldu. 
     Eşref Hakan Tokatlıoğlu, 4320 sayılı Ailenin korunması’ kanundan yararlanmak istediğini belirtip avukatı aracılığıyla savcılığa dilekçe verdi. Tokatlıoğlu, Eşim benden nefret ettiğini, öldüreceğini söyledi. Tekme ve tokatla vurup, tırnaklarını koluma geçirdi, yüzümü tırmaladı. Bir daha rahatsız etmesini istemiyorum. Bu yüzden Ailenin Korunması Kanunu'dan yararlanmak istiyorum. Yoksa bu kadın beni öldürecekö dedi. 
     Tülin Tokatlıoğlu ise, eşiyle barışmak için konuşmaya gittiğini, kendisine hakaret edince dayanamadığını öne sürdü. 3'üncü Aile Mahkemesi Hakimi Hayri Ayhan, Tülin Tokatlıoğlu'nun eşi Eşref Hakan Tokatlığlu ve çocuğu B.T., ile aynı çatı altında yaşayan diğer aile bireylerine karşı, şiddete veya korkuya yönelik davranışlarda bulunmasının önlenmesi için 6 ay eve yaklaşmama cezası verdi. 
     Uzaklaştırma haberi gazetelere çıkınca Tülin Tokatlıoğlu, bu kez eşi ve avukatlarını telefonla arayıp hakaret ve küfür ettiği iddia edildi. Bunun üzerine Eşref Tokatlıoğlu, avukatları Hakan Koca ve Gökhan Uluhan vasıtasıyla boşanma davasının görüldüğü mahkemeye eşinin iletişim araçları ile haksız saldırılara devam ettiğini ve bu yüzden ruh sağlığının bozulduğunu, işlerini yapamadığını belirtip, bunların önlenmesini istedi. 
     Eşref Hakan Tokatlıoğlu, İşyerime gidemez hale geldim. Tedbir kararına rağmen beni günde 70 kez telefon ile arayarak rahatsız etmekte, küfürler etmekte ve küfürlü mesajlar çekmekteö diyerek 20 bin YTL tazminat istedi. 
     Tülin Tokatlıoğlu da avukatları aracılığıyla boşanma davasanın görüldüğü mahkeme dosyasına cevap dilekçesi verdi. Tülin Tokatlıoğlu, Boşanmak için 5 bin YTL tazminat. 500 YTL iştirak ve 600 YTL yoksulluk nafakasıö istediğini belirtti. Geçtiğimiz gün yapılan boşanma davası öncesi iki taraf boşanmak için protokol yaptı. Protokole göre Hakan Tokatlıoğlu eşi Tülin Tokatlığolu'na 5 taksitle verilmek üzere toplam 5 bin YTL tazminat, 24 ay boyunca aylık 500 YTL'den toplam 12 bin YTL nafaka ödemeyi, çocuğunun velayetinin kendisine verilmesini talep etti. 
     Hakim Hayri Ayhan, tarafların yaptığı protokolu aynen uyguladı. Tülin Tokatlığolu'na nafaka ve tazminat toplam 17 bin YTL verilmesine, çocuğun da velayetinin babaya verilmesine karar verip duruşmayı bitirdi. Hakan Tokatlığolu, eşine karşı açtığı 20 bin YTL manevi tazminat davasında da vazgeçti. 
     
</TEXT>
</DOC>
