<DOC>
<DOCNO> 330155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sontur04.html </URL>
<DATE> 2005/04/04/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Marmaris'te dört restoran yandı 
</HEADLINE>
<TEXT>

     Yangın söndürme çalışmaları sırasında Marmaris Belediye Başkanı Ali Acar ile işyeri sahipleri arasında arbede çıktı. 
     "Hollywood Bodrum Yes Sir" ve "Beatless" isimli iki restoranda başlayan yangın sonunda dört ahşap restoran tamamen yandı. 
     İşyeri sahipleri beş dakika uzaklıkta bulunan itfaiyenin yangına geç müdahale ettiğini iddia etti. 
     Restoran çalışanları ve işyeri sahipleri, itfaiye ekiplerinin geç kalmasının kasıtlı olduğunu iddia ederek, olay yerinde inceleme yapmaya gelen Marmaris Belediye Başkanı Ali Acar'ın üstüne yürüdü. Polisin araya girmesiyle olay, büyümeden engellendi. 
     Çıkan yangın sonunda ölen olmadı. İşyerlerinde ise yaklaşık bir trilyonluk maddi hasar olduğu tahmin ediliyor. 
     
</TEXT>
</DOC>
