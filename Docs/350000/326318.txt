<DOC>
<DOCNO> 326318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sonsiy25.html </URL>
<DATE> 2005/03/23/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
İnternette TCK geyikleri 
</HEADLINE>
<TEXT>

     ADANA DHA 

1 NİSAN'da uygulamaya konulacak yeni Türk Ceza Yasası'nın basınla ilgili ağır cezalar içeren bölümlerine tepkiler sürerken, bu konuda İnternet'te de, ilginç mesajlar dolaşmaya başladı. 
     Yeni yasayla birlikte gazetecilerin birçok şeyi yazamayacağı komik şekilde anlatılan mesajlarda, katil, hırsız, hortumcu, tecavüzcü, kadın satıcısı, uyuşturucu satıcısı, dolandırıcı ve diğer suçlular için yeni tanımlar yapıldı Akif Kökçe tarafından derlenen ve geçtiğimiz Pazar günü yazarımız Melih Aşık'ın "Açık Pencere" köşesinde yeralan komik tarifler şunlar 
     Mesajlarda, "1 Nisan'da yürürlüğe girecek yeni Türk Ceza Yasası'yla basın mensupları, hırsıza hırsız, hortumcuya hortumcu diyemeyecek. Peki bu muhteremleri gazeteler okura nasıl anlatacaklar '' diye sorulduktan sonra karşılıkları şöyle sıralandı 
     Hırsız Kaynak arayışı içinde olan girişimci vatandaş. 
     Hortumcu Hortumun emiş özelliğini parasal alana uygulayan buluş adamı. 
     Rüşvetçi Benim memurum işini bilir felsefesinin masum müridi. 
     Sahtek r Bir şeyin aynısını yapma derdindeki yaratıcı insan. 
     Kalpazan Merkez Bankası fahri çalışanı. 
     Tecavüzcü Güzellikler karşısında çaresiz kalan yiğit. 
     Holigan Döner bıçakla gezen spor düşkünü. 
     Kaçakçı Var oluşunu sınırlar ötesinde arayan macera tutkunu gezgin. 
     Kapkaççı Kadınların çantasında ne olduğunu çok merak eden macera tutkunu kişilik. 
     Uyuşturucu satıcısı Mutluluk peşindeki insanları hatır için madde bağımlısı yapan dost. 
     Kadın satıcısı Dostlarını birbiriyle tanıştırıp yüzdesini alan güzel huylu insan. 
     Kiralık katil Para ile kişiliğini satmayan mütevazı yaratık. 
     Yankesici Cebimizdekilere ilgi ve tutkuyla yandan yaklaşan muzip. 
     Dolandırıcı Saf vatandaşlara şaka yapan komik ruhlu masum. 
     Mafya Yasaların olmadığı bir toplumda işlerin daha kolay yürüdüğünü ispata yönelik özel kuruluş. 
     Sömürücü İşçiye iş verip para vermeyen güzel müteşebbis. 

     
</TEXT>
</DOC>
