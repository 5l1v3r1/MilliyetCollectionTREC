<DOC>
<DOCNO> 329512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/guncel/axgun01.html </URL>
<DATE> 2005/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşam Boyu Sophia 
</HEADLINE>
<TEXT>


Lütfi Kırdar, Sophia Loren'in 'Yaşam Boyu Başarı Ödülü'nü aldığı muhteşem bir geceye sahne oldu. Candan Erçetin'in konseriyle renklenen gecede, Lavanta Kokulu Kadınlar filminin gösterimi de yapıldı 

Alin Taşçıyan 

İstanbul Film Festivali'nin açılış törenleri genellikle Emek Sineması'nda düzenlenirdi. Ancak, bu kez Lütfi Kırdar Kongre ve Sergi Sarayı tercih edilmişti. Gerekçe, son derece şık ve güzeldi elbette... "Sophia Loren Yaşam Boyu Başarı Ödülü"nü almak üzere İstanbul'a gelecekti. Ve geldi de... "Ama ne geliş." 
İstanbul'da genellikle kültür sanat servisleri muhabirlerinin rağbet ettiği festival açılışı tam bir şova dönüştü. Öte yandan tören, öylesine kusursuz hazırlanmıştı ki getirilecek her tür eleştiri haksızlık olurdu. Festival, eskiye oranla resmiyetten sıyrılmış, adeta bir müzikal gösteriye dönüşmüştü. Genellikle törenlerin en sıkıcı yanı olan konserler, bu kez akış içerisinde birer birer şarkıların sunulduğu biçimde düzenlenmişti. Ve Candan Erçetin, ait olduğu filmden görüntüler eşliğinde film şarkılarını sunarken, bir yandan da ödüller dağıtıldı. Türk sinemasının üç ayrı daldan ustası besteci Nedim Otyam, yönetmen Yavuz Turgul ve aktör Tarık Akan, ödüllerini Hülya Avşar'ın elinden aldı. 

Kasırga gibi geldi 
Salona gelişi bile kasırgayı andıran Sophia Loren, ödülünü bütün zerafetiyle İstanbul Kültür ve Sanat Vakfı Yönetim Kurulu Başkanı Şakir Eczacıbaşı'nın elinden aldı. Loren şöyle dedi "Çok duygulandım. Harika bir resepsiyon. Kendimi öyle sevgiyle kuşatılmış hissediyorum ki çok çok teşekkür ederim. İstanbul Film Festivali'ne bana bu şahane ödülü verdiği için minnettarım. Onu, 2 Oscar'ımın arasına koyacağım. 
Çok kalabalık izleyici grubunun katıldığı açılış töreninde İstanbul Valisi Muammer Güler, Büyükşehir Belediye Başkanı Kadir Topbaş, sanat ve iş dünyasından çok sayıda ünlü kişilik salonu coşku ile doldurdu. Renkli, sıcak ve coşkulu atmosferde geçen açılış töreninin ardından, yönetmen Charles Dance'nin bizzat sunduğu "Lavanta Kokulu Kadınlar" filmi gösterime sunuldu. 

'Sizin için ne ifade ediyorum ' 

CNN Türk'te, Sophia Loren'le Mehmet Ali Birand arasında ilginç bir diyalog vardı... 

İSTANBUL Milliyet 
Sophia Loren, CNN Türk'te Mehmet Ali Birand'ın sunduğu Manşet programına katıldı. İstanbul ile ilgili izlenimlerini aktaran Loren, "Arkadaşlarım, 'Çok güzel bir şehir. Mutlaka gidip görmelisin. Büyüleyici' demişlerdi. Sabah uyandığımda perdeleri açtım. Gerçekten muhteşem bir manzarayla karşılaştım." dedi. 

'En güzel kadın' 
Söyleşide Birand ile Loren arasında şu ilginç diyalog geçti 
Birand Bir diva imajınız var. Sürekli aşk hik yelerine karıştığınız, farklı hayatlar sürdüğünüz düşünülür. Bizim için bambaşka bir şeysiniz. 
Loren Sizin için ne ifade ediyorum peki 
B Röportajı ben mi yapıyorum, siz mi 
L Bunu sormak istiyorum. 
B Benim kuşağım için hayatımızda gördüğümüz en güzel kadın olarak ortaya çıktınız. Daha sonra olgunlaştınız. Dedik ki, 'Bu sadece güzel bir kadın değil.' Evet, güzel dudakları var, başka bir şey de var. Daha sonra olgunlaştınız. Orada gerçek oyuncu, aktris ortaya çıktı. 
L İşte ben de oyum zaten. 


</TEXT>
</DOC>
