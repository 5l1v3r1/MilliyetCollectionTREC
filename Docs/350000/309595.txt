<DOC>
<DOCNO> 309595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sonspo10.html </URL>
<DATE> 2005/01/26/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Futbolcuların burcu Oğlak 
</HEADLINE>
<TEXT>

     Birinci Süper Futbol Ligi'nde oynayan futbolcuların çoğu, pratik, sakin ve negatif toprak grubunun işkolikleri olarak tanınan oğlak burcunda doğmuş. 
     Ligde yer alan 18 takımda top koşturan toplam 430 futbolcudan 48'i, 12 burç içinde işine en çok önem veren ve ''işkolikler'' olarak tanımlanan, aynı zamanda sorumluluk sahibi, disiplinli, organize, inatçı, üretken ve hesaplı oğlak burcunda bulunuyor. 43 futbolcu manevi değerleri ağır basan, hassas, romantik, idealist, gizemli, sezgileri güçlü, kararsız ve özverili insanların burcu balık, 42'si yine toprak grubunda yer alan boğa ve başaktan. Boğa burcundan, duyarlı, maddeye düşkün, güvenilir, istikrarlı, sabırlı, azimli, başak burcundan ise düzenli, dakik ve çalışkan, seçici, ayrıntıcı, titiz, düzenli, eleştiren ve kuruntulu insanlar çıkıyor. 
     Ligde 37 futbolcu ise konuşkan, akıllı ve pozitif hava grubunun en çok konuşan burcu ikizlerde doğmuş. İkizler aynı zamanda zeki, uyanık, değişken, huzursuz insanların burcu olarak da tanınıyor. 
     Doğum tarihlerine bakıldığında 36 futbolcunun, enerjik, hevesli ve pozitif ateş grubunun en girişimci, enerjik, dikkafalı ve saldırgan özelliklere sahip koç ile yaratıcı, akılcı, yenilikçiliğinin yanı sıra lakayt bir yapıya sahip olan kova burcunda doğduğu görülüyor. 
     Ateş grubunun otoriter, hükmedici, büyüklük kompleksi olan ve dikkat çekmekten hoşlanan burcu aslana mensup futbolcu sayısı ise 35. Yine ateş grubunun ''filozofları'' olan, ileri görüşlü, iyimser ve cömert yay burcundan da 33 futbolcu bulunuyor. 
     12 burç içinde sayısal olarak futbolcuların en az bulundukları burçların ise yengeç, terazi ve akrep olduğu göze çarpıyor. 
     
     3 BÜYÜKLER 
     Birinci Süper Futbol Ligi'nin 3 büyükleri Galatasaray, Fenerbahçe ve Beşiktaş'ta ise futbolcuların çoğunluğu boğa ve balık burcunda doğmuş. 
     Bu takımlarda 10'ar futbolcu boğa ve balık burcunda yer alırken, bunları, ikizler, başak, yay, oğlak 6 , akrep 5 , yengeç, terazi 4 , aslan, kova 3 ve koç 2 izliyor. 
     Takımlara ayrı ayrı bakıldığında Galatasaray'da başak burcundan 4, boğa, oğlak ve balık burcundan 3'er, ikizler, yengeç, aslan ve terazi burcundan 2'şer, koç, akrep ve yay burcundan 1'er, Fenerbahçe'de boğa, ikizler burcundan 4'er, akrep burcundan 3, yengeç, başak, yay ve oğlak burcundan 2'şer, koç, kova ve balık burcundan 1'er, Beşiktaş'ta balık burcundan 5'er, boğa ve yay burcundan 3'er, terazi, oğlak ve kova burcundan 2'şer, aslan ve akrep burcundan 1'er futbolcu bulunuyor. 
     Galatasaray'da kova, Fenerbahçe'de, ezeli rakibi Galatasaray'ın da simgesi olan aslanın yanısıra terazi, Beşiktaş'ta ise ikizler, yengeç ve başak burcunda futbolcu yok. 
     Titiz ve düzenli, aynı zamanda eleştiren insanların burcu olan başağın yoğun olduğu Galatasaray'ı akıllı, yaratıcı yönük yüksek, kova burcunda doğan Rumen teknik direktör Gheroghe Hagi çalıştırıyor. Galatasaray takımında Hagi'nin burcu kovadan ise hiçbir futbolcu bulunmuyor. 
     Boğa ve ikizlerin çoğunlukta olduğu Fenerbahçe'nin başında ise cinselliğe düşkün ve sezgileri güçlü olan akrep burcu insanı Alman teknik direktör Christoph Daum var. Duygusal ve özverili insanların burcu balıkların sayıca üstün olduğu Beşiktaş'ın başında ise disiplini seven, inatçı ve oğlak burcundan olan İspanyol Vincente Del Bosque yer alıyor. 
     
</TEXT>
</DOC>
