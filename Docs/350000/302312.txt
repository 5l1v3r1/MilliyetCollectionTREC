<DOC>
<DOCNO> 302312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sonyas09.html </URL>
<DATE> 2004/12/30/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Makyaj yapmayan kadını işten atan patron haklı bulundu 
</HEADLINE>
<TEXT>

     ABD'de bir istinaf mahkemesi, makyaj yapmadığı için işten çıkarılan kadının ayrımcılık iddiasını reddetti. 
     Yıllarca çalıştığı kumarhanedeki işinden çıkarılan 49 yaşındaki Darlene Jespersen'in açtığı davaya bakan San Francisco mahkemesi, ruj ve rimelin, kadın ayrımcılığı malzemesi olmadığına hükmetti ve makyaj yapmadığı için işten çıkarıldığını iddia eden davacının şikayetini haksız buldu. 
     Mahkeme belgelerine göre, Bayan Jespersen, kumarhane yönetiminin kadın personel için zorunlu hale getirdiği makyaj yüzünden kendisini ''hasta, aşağılanmış ve tecavüze uğramış'' hissettiğini söyledi. Makyajın ''barda çalışmasını zorlaştırdığını ve izzet-i nefsinin kırılmasına neden olduğunu'' söyleyen Jespersen'in davasına bakan üç yargıçtan ikisi, şikayet sahibini haksız buldu. Mahkeme, kumarhane sahiplerinin makyaj talimatının, kadınlara ayrımcılık yapıldığı anlamına gelmediğine hükmetti. 
     Kumarhanede çalışan erkekler de saçlarını kısa kestirmek, makyaj yapmamak ve tırnak temizliğine dikkat etmek zorundalar. 
     
</TEXT>
</DOC>
