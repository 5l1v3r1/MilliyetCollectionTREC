<DOC>
<DOCNO> 330591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/siyaset/siy05.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye, içişlerine müdahale ettirmedi' 
</HEADLINE>
<TEXT>


CNN Türk'e konuşan Suriye Devlet Başkanı Esad, "Sezer'in kendisine ve ulusuna saygısı olmasaydı, Suriye'ye gelme kararı almazdı" dedi 

HABER MERKEZİ 


Suriye Devlet Başkanı Başar Esad, Cumhurbaşkanı Sezer'in bu ay içinde ülkesine yapacağı ziyaretin ABD'nin itirazlarına rağmen gerçekleştiğini belirterek, "Sayın Sezer kendine, vermiş olduğu kararına, halkına ve ulusuna saygısı olan bir başkan olmasaydı bu ziyaret gerçekleşmezdi" dedi. CNN Türk'ten Gürkan Zengin'e özel bir röportaj veren Esad, Türkiye - Suriye ilişkileri ve bölgesel sorunlarla ilgili açıklamalarda bulundu. Esad'ın yanıtları özetle şöyle 
TÜRKİYE - SURİYE İLİŞKİLERİ Ülkenize yaptığım ziyaretten sonra Türklerle kardeş olduğumuzu anladım. Duruma ve konjonktüre göre müttefik oluyorsunuz, bazen de dost olmakla yetiniyorsunuz. 
SEZER'İN ZİYARETİ Bence bu ziyaretin önemi ABD'nin itirazına rağmen gerçekleşmesi. Türkiye bağımsız, egemen ve kendi çıkarlarını koruyan bir ülke olarak, başka hiçbir ülkeye kararına müdahale etme fırsatı vermedi. 
ABD TEHDİDİ Ebu Gıreyb'de olanlar demokrasi mi Demokrasiyi getirmek için Irak'ı işgal edenler bugün Iraklılara su ve elektrik vermekten aciz. Irak ile başladılar, Suriye'yi tehdit ediyorlar. Türkiye'nin içişlerine karışmayı deniyorlar. Bölgedeki tüm ülkeler tehdit altında. Birlikte hareket ederek uluslararası arenada varlığımızı kanıtlamalıyız. 
IRAK ABD'nin Irak'taki varlığından korkmuyoruz. Çünkü denizden de gelip bizi vurabilir. En büyük tehlike Irak'ın parçalanması. Irak'ta başka devletler, hatta devletçikler doğabilir. Tüm bunlar direkt olarak Suriye ve Türkiye için büyük tehlike arz eder. 



</TEXT>
</DOC>
