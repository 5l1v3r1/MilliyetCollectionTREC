<DOC>
<DOCNO> 305672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/yasam/yas01.html </URL>
<DATE> 2005/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem fırtınası 
</HEADLINE>
<TEXT>


Körfez'de dün 5.1'lik depremle başlayan deprem fırtınasında 48'in üzerinde sarsıntı oldu. Halk, geceyi sokaklarda geçirdi 

MuĞla DHA 

Gökova Körfezi, 3 - 4 Ağustos 2004'te bölgeyi sarsan deprem fırtınası ve 21 Aralık 2004'te Ula'yı sallayan 5.1'lik deprem sonrası yine hareketlendi. 
Önceki gün saat 05.57'de, merkez üssü Marmaris olan 2.9 büyüklüğündeki sarsıntıyı, Ula merkez üslü hafif depremler izledi. Ve ardından, dün sabaha karşı saat 01.48'de, merkez üssü Milas'a bağlı Bozalan köyü olan 5.1 büyüklüğündeki deprem tüm körfezi etkiledi. 

3 'balkon' yaralısı 
Milas ve köylerinde paniğe yol açan sarsıntı, diğer ilçelerle Denizli'de de hissedildi. Yaklaşık 15 saniye süren depremde halk sokaklara döküldü. 
Saat 06.35'te kaydedilen 4.7 büyüklüğündeki depremle birlikte, bölgede orta ve hafif şiddette 48'i aşkın deprem kaydedildi. Uzmanlar 3 - 4 gün sürecek depremlerin bölgeyi rahatlatacağını söyledi. Halka geceyi sokakta geçirten sarsıntılarda, Milas'ta yataktan düşen Sevi Aytak 38 , balkonlardan atlayan Oğuz Dündar 15 , İzzet Barış 34 ve bileği kırılan Bünyamin Özer 40 yaralanarak hastanelere kaldırıldı. 




</TEXT>
</DOC>
