<DOC>
<DOCNO> 319724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sontur17.html </URL>
<DATE> 2005/03/01/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Oğlunu ve kızını tabancayla yaraladı 
</HEADLINE>
<TEXT>

     Konya'da bir kişi, oğlu ve kızını tabancayla vurarak, yaraladı. 
     Alınan bilgiye göre, merkez Selçuklu İlçesi Kılıçaslan Mahallesi'nde Ahmet A, oğlu Fatih A. 6 ile kızı Fatma A'yı 7 , Konya Numune Hastanesi'ne yaralı olarak getirdi. 
     Karın boşluğundan giren kurşunla ağır yaralanan Fatih A, yoğun bakıma alındı. Kolunu sıyıran kurşunla hafif yaralanan Fatma A'nın ise sağlık durumunun iyi olduğu bildirildi. 
     Baba Ahmet A, polise verdiği ifadede, ''temizlediği tabancasının yanlışlıkla iki kez ateş alması sonucu'' uyumakta olan çocukları Fatih A. ve Fatma A'nın, isabet eden kurşunlarla yaralandığını söyledi. 
     Ahmet A'nın yapılan muayenesinde alkollü olduğunun belirlendiği bildirildi. 
     Şüpheli baba, Konya Emniyet Müdürlüğü Asayiş Şube Müdürlüğü'nde sorguya alındı. 
     
</TEXT>
</DOC>
