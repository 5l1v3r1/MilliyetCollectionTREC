<DOC>
<DOCNO> 338156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sonsiy17.html </URL>
<DATE> 2005/04/29/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Gül Petrole yapılan zammı yansıtsaydık benzin fiyatı 5-6 misli olurdu 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, ''Petrole yapılan zammı daha öncekiler gibi halka yansıtsaydık, şimdi benzinin fiyatı 5-6 misli daha pahalı olurdu'' dedi. 
     Gül, AK Parti Kayseri Kadın Kolları Kongresi'nde yaptığı konuşmada, benzin zamlarını hükümetin belirlemediğini söyledi. 
     Hükümetleri işbaşına gelmeden Türkiye'nin 14 dolara ithal ettiği petrolün şimdi 60 dolar olduğunu belirten Gül, şöyle devam etti 
     ''Gazetelerde görüyorsunuz 'Benzine zam yapıldı'. Benzine zammı kim yapıyor Türkiye petrol çıkartıyor mu, üretiyor mu Yok. Dışardan alıyoruz. Nereden ödeyeceğiz Bunu bile yansıtmıyoruz. Televizyonlar, gazeteler diyor ki, 'Petkim'in çıkışına yüzde 10 zam yapıldı, bu halka yüzde 1 yansıtıldı'. Halka yansıtmıyoruz. Daha öncekiler gibi halka yansıtsaydık, şimdi benzinin fiyatı 5-6 misli daha pahalı olacaktı. 14 dolara aldığımız petrolün şimdi 60 dolara alırsak nereden ödeyeceğiz Ya vergileri artıracağız, ya maaşları kısacağız'' Yolsuzluğu kestikleri, bir işi daha az insanla yapıp, daha az masraf ettikleri, faizleri düşürdükleri için 35 yıl sonra enflasyonun tek rakamlı olduğunu, faizlerin yüzde 15'e düştüğünü anlatan Gül, ''Öncekiler yüzde 70 faizle borç alırken, AK Parti hükümeti yüzde 15 faiz ödüyor. Geri kalan para da yollara gidiyor, hastanelere gidiyor, maaş zamlarına, mazot yardımına, gübre yardımına gidiyor. İnşallah bunlar daha da iyi olacak. Halka daha çok yardım yapılacak''dedi. 
     
     ''ÇOCUKLARIMIZ BİZİ GÖRMEDEN BÜYÜYOR...' 
     AK Parti iktidarının bunları yapmasında en büyük katkının kadınların olduğunu belirten Bakan Gül, şöyle devam etti 
     ''Sizler, bizler için kapı kapı dolaşıp AK Parti'yi Kayseri'de, Konya'da, İstanbul'da, Türkiye'de iktidar yapmasaydınız bunlar olmayacaktı. 3 yıl önceki acıları bugün de çekmeye devam edecektik. Çok daha kötü günler olacaktı. Çünkü, savaş oldu. Savaşın olmadığı ortamda Türkiye'yi yaşanamaz yapmışlardı. Şimdi bakın gece-gündüz hepimiz koşturuyoruz. Ne başbakanımız, ne ben, ne arkadaşlarım evimizde durmuyoruz. Çocuklarımız bizi görmeden büyüyor. Siz bize bu sorumluluğu verdiniz, biz de bunun hakkın vermek için çalışıyoruz. Günü geldiğinde inşallah hepimiz milletin önünün alnımız açık çıkmak için çalışıyoruz.'' 
     
     BAKAN GÜÇLÜ'NÜN KONUŞMASI 
     Tarım ve Köyişleri Bakanı Sami Güçlü de kamuoyunun hükümetlerine olan güveninin artarak sürdüğünü söyledi. 
     Bu güveni ülkenin her yerinde görmenin mümkün olduğuna belirten Güçlü, ''Ekonomik gelişmeler, toplumsal barış uluslararası itibarımızı da artırdı. Türkiye kendi coğrafyasında çok dikkatli izleniyor. Türkiye siyasi istikrar ve ekonomik gelişmeler sayesinde içerde büyürken dışarıda da örnek alınıyor'' diye konuştu. AK Parti hareketinin doğduğu günden bugüne dek kadınların büyük desteğini gördüğünü ifade eden Güçlü, ''Görevimiz gereği sürekli kırsal kesimdeyiz. Her yerde kadınların büyük ilgisi var. Şehirli kadınlarımız, hem kendi sorunlarını, hem de köylü kadınların sorunlarını çözme sorumluluğu taşıyorlar'' dedi. 
     
     GERİATRİ MERKEZİ 
     Gül, Sağlık Bakanlığı'na bağlı kuruluşlar arasında ilk kez Kayseri Devlet Hastanesi bünyesinde kurulan Geriatri Merkezi'nin de açılışını yaptı. 
     Genelikle bu tür ilklerin başkentte ya da İstanbul, İzmir gibi büyük kentlerde olduğunu belirten Gül, şöyle devam etti 
     ''İlk kez böyle bir eserin Anadolu'nun ortasında Kayseri'de açılması bizi çok mutlu ediyor. Türkiye'nin örnek alıp başka şehirlere taşıyacağı modern bir hastanenin ilk kez Kayseri'de hizmete açılması hepimiz için gurur vericidir. Yaşlılara sadece saygı ve hürmet göstermek değil, onlara en çok ihtiyaç duydukları yıllarda, en iyi şekilde sağlık hizmeti verebilmek hepimiz için önemlidir.'' Vali Nihat Canpolat da sağlık alanında Türkiye'de bir ilke imza atmanın gururunu yaşadıkları belirterek, yeni hizmete açılan merkezde yaşlılara hak ettikleri şartlarda tedavi ve bakım hizmeti verileceğini kaydetti. 
     Açılışın ardında merkezde incelemelerde bulunan Gül, tedavi gören hastalarla da bir süre sohbet etti. 
     
</TEXT>
</DOC>
