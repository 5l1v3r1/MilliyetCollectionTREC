<DOC>
<DOCNO> 323264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sontur29.html </URL>
<DATE> 2005/03/12/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Hırsız otomat yerine zile basınca yakalandı... 
</HEADLINE>
<TEXT>

     İzmir'in Balçova İlçesi'nde, hırsızlık için girdiği evden çıkarken, apartman otomatı yerine, kapı ziline basan kişi, ev sahibi tarafından yakalandı. 
     Alınan bilgiye göre, Çamlıca Sokak'taki Osman Demirtaş'a ait eve hırsızlık yapmak için salon penceresinin camını zorlayarak giren Cemal Özgün 22 , evdeki cep telefonunu ve bazı giyim eşyalarını aldı. 
     Evden çıkarken apartman otomatı yerine yanlışlıkla kapı ziline basan Özgün, uyanan ev sahibi tarafından yakalanacağını anlayınca, tornavidayla karşılık vermek istedi. 
     Ev sahibi Osman Demirtaş ve oğlu Orhan Demirtaş tarafından etkisiz hale getirilen Özgün, olay yerine gelen polis ekiplerine teslim edildi. 
     Zanlının, sorgulamasının ardından çıkarıldığı mahkemece tutuklandığı bildirildi. 
     
</TEXT>
</DOC>
