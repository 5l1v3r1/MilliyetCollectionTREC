<DOC>
<DOCNO> 345095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sonspo37.html </URL>
<DATE> 2005/05/23/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
A Milli Basketbol Takımı'nda Kerem Öztoprak kadrodan çıkartıldı... 
</HEADLINE>
<TEXT>

     A Milli Erkek Basketbol Takımı aday kadrosu, 2005 Avrupa Şampiyonası hazırlıklarını 13 kişiyle sürdürdü. 
     Abdi İpekçi Spor Salonu’nda Bogdan Tanjeviç yönetiminde gerçekleştirilen çalışma, basın mensuplarına kapalı tutulurken, millilerin kondisyoner Paolla Bellati idaresinde halter çalışması yaptıkları açıklandı. 
     Çalışmaya, Cevher Özer, Rıfat Aydemir, Reha Öz, Hakan Köseoğlu, Hidayet Türkoğlu, Emre Bayev, Ersan Özsever, Enes Yoldaş, Murat Göktaş, Ümit Türkoğlu, Barış Özcan, Volkan Çetintahra ve Hüseyin Demiral katıldı. 
     Türkiye Basketbol Federasyonu’nun resmi internet sitesinde yapılan açıklamada, sakatlığı tam olarak geçmeyen ve 3 hafta dinlendirilecek olan Kerem Öztoprak’ın, kadrodan çıkartıldığı kaydedildi. 
     
</TEXT>
</DOC>
