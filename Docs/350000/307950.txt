<DOC>
<DOCNO> 307950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/guncel/gun90.html </URL>
<DATE> 2005/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Masa başı haberi 

Güneydoğu Asya'daki tsunami faciası için tüm dünyada kampanyalar düzenlenerek yardım toplandı. Yıllık geliri kişi başı 3000 dolar olan halkımız da, yeteri kadar duyarlı olmamakla suçlandı. Şu ana kadar 6 milyon dolar kadar bir para toplanmış durumda. Bir de Amerika'ya bakmak lazım. Orada hem büyük şirketler hem de halk, olaya son derece duyarlı yaklaşarak, milyonlarca dolar toplandı. Ford, Exxon, Time Warner, Altria, UPS, AT T, Home Deport 250'şer milyon dolar, Microsoft, Coca Cola ve Goldman Sachs ise 100'er milyon dolar ile bu bağış kampanyasına katıldılar. Şu ana kadar 90'ı aşkın şirket 25,5 milyon dolar bağışlamış durumda... 
ABD'de devlet de büyük, şirketler de...Kişi başı gelir 20 bin doların üzerinde...Şartları değişsek, en az 1 milyar bağış yapardık...ABD, yardım söz konusu olunca, hiçbir fedakarlıktan kaçınmaz Irak'a "yardım" etmek ve "özgürlük ve demokrasi getirmek" adına, şu ana kadar 150 milyar dolar harcadı, gıkını çıkarmadı...Helal olsun ABD'ye... 
Editörün Notu Bu haber, hiç araştırılmadan, televizyonda "Kuşum Aydın-Semra-Ata" seyrederek yazılar yazan bir arkadaş tarafından yazılmıştır. Yukarıda miktarı geçen bağışların, ABD Başkanı Bush'un yemin töreni için yapıldığı anlaşılmıştır. ABD'deki demokrasi anlayışı bir acayiptir. Başkana ya da eşine 250 dolardan fazla hediye verilememekte, ama milyonlarca dolar bağışlanabilmektedir. Olayı fazlaca kurcalamaya da gerek yoktur, Irak'tan sonra sıranın İran'a gelmemesi için dua etmekte fayda vardır... 

Girinti Problemi 
"Bizim ailemize gelecek kız benim kraterlerime uymalı..." b b b b 
</TEXT>
</DOC>
