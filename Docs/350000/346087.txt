<DOC>
<DOCNO> 346087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sonspo12.html </URL>
<DATE> 2005/05/26/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Steviç Fenerbahçe’de yaşadığım günleri unutamam 
</HEADLINE>
<TEXT>

     Senad OK İSTANBUL DHA 

      FENERBAHÇE’nin eski oyuncusu Miroslav Steviç, Türkiye’yi özlediğini ve ileride Türkiye’de teknik adam olarak çalışmak istediğini söyledi. 
     Şampiyonlar Ligi final maçını izlemek için İstanbul’a gelen Yugoslav futbolcu, 35 yaşında olduğunun altını çizerek, Şu anda Almanya İkinci Lig takımlarından Unterachting forması giyiyorum. Yaşım ilerlemiş durumda. Futbolu bıraktıktan sonra teknik adam olarak çalışmak istiyorum. Özellikle Türkiye’de çalışmak bana heyecan verirö dedi. 
     Türkiye’de bir sezon oynadığını ve çok güzel günler geçirdiğini söyleyen Steviç, Fenerbahçe’de çok güzel günler geçirdim. Bunları hiçbir zaman unutamam. Burada eski takım arkadaşlarım Tuncay, Serhat ve Menajer Volkan Ballı ile görüştüm. Fırsat bulursam Samandıra’ya gitmek istiyorum. Bu sezon Fenerbahçe hak ederek şampiyon oldu. Kendilerini tebrik ediyorum. Diğer takımlara göre çok geniş bir kadrosu var. Gelecek sezon Avrupa kupalarında başarılı olacaklarına inanıyorum. Çünkü Fenerbahçe çok büyük bir kulüp ve bunu hak ediyorö dedi. 
     Daum’un da çok önemli bir teknik adam olduğunu söyleyen Steviç, Ben Almanya’da uzun süredir futbol oynuyorum. Kendisi Almanya’nın en önemli teknik adamlarından. Fenerbahçe kendisi ile uzun vadeli çalışırsa çok daha başarılı olurö diye konuştu. 
     
</TEXT>
</DOC>
