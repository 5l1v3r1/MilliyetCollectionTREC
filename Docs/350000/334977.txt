<DOC>
<DOCNO> 334977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/ekonomi/eko05.html </URL>
<DATE> 2005/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, 'gelir dağılımı adaleti'nde 55'inci... 
</HEADLINE>
<TEXT>


Gelir dağılımı adaletinde ABD'den daha iyi durumda olan Türkiye, 'adaletsizlik' listesinde 55'inci sırada yer alıyor. Dünyada gelir dağılımının en adaletli olduğu ülke Danimarka 


Dünyanın en hızlı büyüyen ekonomileri arasında bulunan Türkiye, gelir dağılımı en bozuk ülkeler arasında 55. sırada. Aynı zamanda AB ülkelerine kıyasla gelir dağılımı en bozuk ülke durumunda. 
Dünya Bankası'nın Dünya Kalkınma Göstergeleri 2005 raporunda yer alan verilere göre, Türkiye'de nüfusun en yoksul yüzde 20'lik kesiminin gelirden aldığı pay yüzde 6.1'de kalırken en zengin yüzde 20'nin aldığı pay ise yüzde 46.7 düzeyinde. Yine nüfusun en yoksul yüzde 10'u gelirden yüzde 2.3 pay alırken, en zengin yüzde 10'un aldığı pay yüzde 30.7'ye çıkıyor. En zengin ile yoksul arasındaki gelir farkı da 13 kata ulaşıyor. 

En adaletsiz Namibya 
Sıfıra doğru indikçe gelir dağılımındaki adaleti, 100'e yaklaştıkça da adaletsizliği gösteren Gini katsayısı'na göre sıralamada, Türkiye 124 ülke içinde gelir dağılımı en adaletsiz 55'inci ülke oldu. 
Verilere göre gelir dağılımı en bozuk ülke Namibya, en iyi ülke ise Danimarka. ABD 40.8 olan Gini katsayısıyla gelir dağılımı Türkiye'den daha bozuk ülkeler arasında yer alıyor. 
Verilere göre gelir dağılımı Türkiye'den daha bozuk herhangi bir Avrupa Birliği, AB'ye aday ya da Avrupa ülkesi bulunmuyor. Avrupa'daki ülkeler gelir dağılımının en adaletli dağıtıldığı ülke grubunu oluşturuyor. 

Türkiye'de gelir AB ülkelerinden çok daha kötü dağılıyor Dünya sırası Ülkeler Gini kat sayısı En yoksul yüzde 10'un payı En sengin yüzde 10'un payı 1. Nambiya 70.7 0.5 64.5 49. ABD 40.8 1.9 29.9 55. Türkiye 40.0 2.3 30.7 60. Portekiz 38.5 2.0 29.8 64. Estonya 37.2 1.9 28.5 73. İngiltere 36.0 2.1 28.5 74. İtalya 36.0 2.3 26.8 75. İrlanda 35.9 2.8 27.6 77. Yunanistan 35.4 2.9 28.5 83. Polonya 34.1 3.1 26.7 84. Letonya 33.6 2.8 26.1 91. Fransa 32.7 2.8 25.1 93. İspanya 32.5 2.8 25.2 97. Litvanya 31.9 3.2 24.9 101. Hollanda 30.9 2.5 22.9 105. Avusturya 30.0 3.1 23.5 110. Slovenya 28.4 3.6 21.4 111. Almanya 28.3 3.2 22.1 114. Finlandiya 26.9 4.0 22.6 115. Macaristan 26.9 4.0 22.2 118. Slovakya 25.8 3.1 20.9 120. Çek Cum. 25.4 4.3 22.4 121. Belçika 25.0 2.9 22.6 122. İsveç 25.0 3.6 22.2 124. Danimarka 24.7 2.6 21.3 


</TEXT>
</DOC>
