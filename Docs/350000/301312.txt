<DOC>
<DOCNO> 301312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sonsiy11.html </URL>
<DATE> 2004/12/27/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
TBMM Genel Sekreteri Koca Hakkında Soru Önergesi... 
</HEADLINE>
<TEXT>

     CHP Niğde Milletvekili Orhan Eraslan, TBMM Genel Sekreter Yardımcısı Ali Osman Koca'nın fuhuş için yer sağlayan bir otele Turizm İşletme Belgesi verdiği gerekçesiyle mahkum edilmesini bir soru önergesi ile TBMM gündemine getirdi. 
     Eraslan, önergesinde, TBMM Başkanı Bülent Arınç'a, dosyası Yargıtay aşamasında bulunan Ali Osman Koca'nın bir yıl hapis ve ağır para cezasına mahkum olduğunu bilip bilmediğini sordu. 
     Arınç'tan, TBMM'nin saygınlığını korumak amacıyla ne gibi bir işlem yapmayı düşündüğünü de açıklamasını isteyen Eraslan, önergesinde, ''Mahkumiyet, sonuçları itibariyle memuriyetten çıkarmayı gerektirmese bile sadece fuhuş için yer temin eden otele hem de çeşitli uyarılara rağmen Turizm İşletme Belgesi vermekten çekinmeyen şahsın TBMM'de önemli bir görevde olmasını TBMM'nin ululuğu ile nasıl bağdaştırmaktasınız '' sorusuna yer verdi. 
     
</TEXT>
</DOC>
