<DOC>
<DOCNO> 314830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/yasam/yas15.html </URL>
<DATE> 2005/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk'a Mektup Yarın Milliyet'le bedava 
</HEADLINE>
<TEXT>



İşte o mektuplardan birkaç satır 
Adı her zaman Sartre'la anılan Simone de Beauvoir, sevgilisi Nelson Algren'e şöyle cevap veriyor "Bana gönderdiğin çiçekleri büyük bir iştahla yiyorum." 
Abidin Dino, eşi Güzin'e bir mektubunda, "Ne iğne, ne hap, ilaçların ilacı sensin" diye yazıyor. 
Freud, Martha'sına yazdığı mektupların birinde, "Bu zavallı adamı, ne kadar mutlu ettiğini unutma" diyor. 
I. Abdülhamid, haremindeki Ruhşah'a yalvararak mektuplar yazıyor ve "Ruhşah'ım, Hamid'in sana kurban olsun" sözleriyle yakarıyor. 
Kafka nişanlıyken, evli olan sevgilisi, Milena'ya aşkının büyüklüğünü anlatmak için "Adımı yitirdim" diye yazıyor. 
Meçhul bir sevgili, diktatör Adolf Hitler'e gönderdiği aşk mektubunda "Benim tatlı Adolf'um" diye hitap ediyor. 


</TEXT>
</DOC>
