<DOC>
<DOCNO> 313767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sondun56.html </URL>
<DATE> 2005/02/09/ </DATE>
<TIME> 20.17 </TIME>
<AUTHOR>  </AUTHOR>
<HEADLINE>
Rusya hükümete güven oyu vermedi... 
</HEADLINE>
<TEXT>

     Rusya'da hükümet aleyhinde verilen güvensizlik önergesi için yapılan oylamada, muhalefet partileri hükümeti düşürmek için yeterli sayıyı bulamadı. 
     Parlamentonun alt kanadı Duma'da yapılan oylamaya 136 milletvekili katıldı. 112 milletvekili önergenin aleyhinde, 20'si lehinde oy kullandı. 4 milletvekili çekimser kaldı. 
     Hükümetin düşürülebilmesi için 450 sandalyeli parlamentoda 226 milletvekilinin oyu gerekiyordu. İktidardaki Birleşik Rusya Partisi milletvekillerinin büyük bir çoğunluğu oylamaya katılmamayı tercih etti. 
     Muhalefet milletvekilleri, Başbakan Mihail Fradkov kabinesinin göreve başladığı Mart 2004 tarihinden beri ülkede işlerin iyi gitmediğini savundular. 
     Komünist Parti, emekli ve gazilere yönelik sosyal hakların iptalinin ardından başlayan gösterilere destek vermiş ve hükümetin düşürülmesi için imza toplamıştı. 
     
</TEXT>
</DOC>
