<DOC>
<DOCNO> 331984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/son/sonspo10.html </URL>
<DATE> 2005/04/10/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Denizlispor 3 - Çaykur Rizespor 0 
</HEADLINE>
<TEXT>

     Birinci Süper Futbol Ligi'ndeki Denizlispor-Çaykur Rizespor maçı, Denizlispor'un 3-0 galibiyetiyle sona erdi. 
     7. dakikada Ersen Martin kafayla topu Timuçin'e indirdi. Timuçin kaleye 3 metre mesafeden topa dokunamayınca defans oyuncuları kalecilerine kafayla pas vererek tehlikeyi önledi. 
     10. dakikada Serhat, mükemmel bir kafa pasıyla topu ceza alanına giren Ömer Rıza'ya verdi. Rıza'nın zor pozisyonda vurduğu top kalenin üzerinden avuta çıktı. 
     20. dakikada Mikka orta alandan aldığı topu bekletmeden ceza alanına girmekte olan arkadaşı Serhat'a verdi. Serhat, sağ ayağının içiyle yerden bir vuruş yaparak Denizlispor'u öne geçiren golü attı 1-0. 
     38. dakikada Timuçin yaklaşık 30 metreden kullandığı serbest vuruşta topu Abraham'a aktardı. Ömer Rıza, Abraham'ın aşırtma vuruşuyla verdiği pasla kaleciyle karşı karşıya kaldı ve yaklaşık 1 metreden topu ağalarla buluşturdu 2-0. 
     Karşılaşmanın, ilk yarısında başka gol olmayınca Denizlispor ilk yarıyı 2-0 önde kapattı. 
     Maçı Milli Takımlar Teknik Direktörü Ersun Yanal da izledi. 

     
</TEXT>
</DOC>
