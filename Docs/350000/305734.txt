<DOC>
<DOCNO> 305734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sondun36.html </URL>
<DATE> 2005/01/12/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Almanya'da aşırı dincilere b askın 
</HEADLINE>
<TEXT>

     Alman polisi, bu sabah erken saatlerde Ulm, Freiburg, Frankfurt am Main, Düsseldorf, Bonn ve başkent Berlin'de aşırı dinci bir grubun ev, dükkan ve camilerinde arama yaptı. 
     Ulm savcılığı düzenlediği basın toplantısında, baskınlarda 11 kişinin tutuklandığını ve 11 kişinin de geçici olarak gözaltına alındığını belirtti. 
     Savcılık, tutuklananlardan birinin Pakistan'da El-Kaide kampında eğitim gördüğünün belirlendiğini açıkladı. 
     Almanya'nın beş eyaletinde yapılan baskınlara 700 polisin katıldığı, toplam 57 mekanın arandığı ve 10 sahte pasaport ele geçirildiği kaydedildi. 
     Aşırı dinci grubun bir isminin olmadığı belirtilirken, bu kişilerin El Tevhit ve El Ensar gibi aşırı örgütlerle ilişkileri bulunduğu, ancak bu ilişkilerin terör örgütü niteliği taşıyacak düzeyde olmadığı bildirildi. 
     Grubun sahte belge düzenlediği, aşırı dinci örgütleri desteklediği ve Almanya'ya yasadışı yollardan insan getirdiği ifade edildi. 
     Gözaltına alınan kişilerin, Tunus, Cezayir, Mısır, Fas, Bulgaristan ve Alman asıllı olduğu belirtildi. 
     
</TEXT>
</DOC>
