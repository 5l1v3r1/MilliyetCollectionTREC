<DOC>
<DOCNO> 329915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/son/sonspo10.html </URL>
<DATE> 2005/04/03/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Çaykur Rizespor Şok bir gol yiyerek galibiyeti koruyamadık... 
</HEADLINE>
<TEXT>

     Birinci Süper Futbol Ligi'nde Gençlerbirliği ile sahasında 1-1 berabere kalan Çaykur Rizespor'un genel kaptanı Yılmaz Zehiroğlu, şok bir gol yiyerek galibiyeti koruyamadıklarını söyledi. 
     Zehiroğlu, AA muhabirine yaptığı açıklamada, Gençlerbirliği maçının mücadele yönünden çok kaliteli geçtiğini belirterek, ''İki takım da canla başla mücadele etti. Maçın son anlarında gol attık. Galibiyetle maçı bitirebileceğimizi düşünürken, bu kez kalemizde golü gördük. Şok bir gol yiyerek galibiyeti koruyamadık'' dedi. 
     Çok zorlu geçen maçta 3 puan alamamanın üzüntüsünü yaşadıklarını ifade eden Zehiroğlu, ''Futbolun içinde her sonuç var. İlerdeki haftalara bakacağız. Denizlispor maçında kaybımızı telafi etmeye çalışacağız'' diye konuştu. 
     
</TEXT>
</DOC>
