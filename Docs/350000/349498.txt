<DOC>
<DOCNO> 349498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sonyas18.html </URL>
<DATE> 2005/06/06/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Danimarka'da orgazm akademisi 
</HEADLINE>
<TEXT>

     Avrupa’nın ilk orgazm akademisi Kopenhag’da açıldı. Akademide, kadınlara vücutlarını, cinsel organlarını iyi tanımaları, fantezi kurma ve orgazm dersleri verilecek. 
     Akademiye kayıt olan kadınlar, bir defaya mahsus 3300 kron ücret ödeyecek ve haftada iki kez orgazm derslerine katılacaklar. 
     Dersler sırasında konuşulanlardan veya bir kelimeyi kullanmaktan utananlar olursa, ceza olarak kumbaraya 5 kron para atacak. Akademiyi açan orgazm uzmanı’ Pia Struck, 2001 yılından beri orgazm kursları verdiğini, talebin artması üzerine bir akademi açma ihtiyacı duyduğunu belirtti. 
     Daha önce verdiği kurslara, siyasetçilerle eşlerinin, sosyal pedagogların, anne ve kızlarının birlikte katıldığını söyleyen Struck, şunları kaydetti 
     İlk dersimizde, kursa katılan bir kadın cinsel organını normalden 5 kez daha fazla büyüten bir aynayla seyredecek. Çünkü çocukluk ve gençlik yıllarında hiçbir kadın cinsel organına dikkatli bir şekilde bakmaz. Yani cinsel organını iyi tanımaz. Kadınların orgazm olmamasında suç erkeklerde değil, kendilerindedir. Her kadın orgazm olabilir. Ama birçoğu dergilerde, televizyonlarda 16 yaşındaki genç kızları görünce kendilerine güveni yitiriyor.’ 
     
</TEXT>
</DOC>
