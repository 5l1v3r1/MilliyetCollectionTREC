<DOC>
<DOCNO> 327631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/son/sonyas04.html </URL>
<DATE> 2005/03/27/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Los Angeles Türk yönetmeni konuşuyor 
</HEADLINE>
<TEXT>

     Alper NAKRİ LOS ANGELES, DHA 

      DEVLET Tiyatroları Sanatçısı Aclan Büyüktürkoğlu, dün Los Angeles'taki ilk kez sergilediği Norman Barasch'in 'Standing by' bekleyiş adlı oyunuyla izleyiciler ve eleştirmenlerden tam not aldı. 
     'The Matrix Theatre'da sahnelenen oyunda uçakta karşılaşan 2 gencin hayatta risk almadan bir yere gelinemeyeceğini anlamaları komik bir şekilde işleniyor. Eleştirmenlerin farkl tarzını övgüyle karşıladığı Aclan Büyüktürkoğlu, DHA'ya yaptığı açıklamada bir Türk olarak Los Angeles'ta oyun sahnelemekten çok mutlu olduğunu vurguladı. Yüksek Yerler' adlı filmiyle sinemaya da girmeye hazırlanan Türk yönetmen, büyük projelerle Hollywood'ta da adından söz ettirmek istediğini kaydetti. Büyüktürkoğlu tiyatroyu ilk aşkı olarak gördüğünü ve asla bırakmayacağını da ifade etti. 
     
     ANKARA'DAN HOLLYWOOD'A 
     Amerikan Film Enstitüsü'nü bitiren ilk Türk öğrenci olan Büyüktürkoğlu, Ankara'da yönettiği ve oynadığı birçok tiyatro oyunundan sonra Hollywood'daki ilk tiyatro deneyimini Kafka'nın Duruşma adlı eseri ile yaşamıştı. Oyun 4 ay boyunca kapalı gişe oynadı. Los Angeles'ın bir çok yerel dergi ve gazetesinde övgü ile bahsedilen oyun en iyi sahne dekorasyonu dalında da ödüle aday gösterilmişti. Dergilerdeki yorumlarda Türk yönetmenin bakış açışının Amerikalılardan çok daha farklı olduğu ve oyuna ilgi kattığına yer verilmişti. 
     
</TEXT>
</DOC>
