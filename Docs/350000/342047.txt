<DOC>
<DOCNO> 342047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/ekonomi/eko07.html </URL>
<DATE> 2005/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalekalıp, keskin nişancı tüfeği üretti 
</HEADLINE>
<TEXT>



Kalekalıp, Müşterek Taarruz Uçağı Joint Strike Fighter - JSF projesi kapsamında ilk uçak parçalarının üretimini tamamlayarak teslimatı gerçekleştirdi. Kalekalıp Savunma ve Havacılık Direktörü Murathan Toprak, projenin büyüklüğünün 200 milyar dolar olduğunu belirtirken "Bu uçak F-15, F-16'ların yerini alacak ve önümüzdeki 40 yılın uçağı olacak" dedi. 
Bir yılı aşkındır üzerinde çalıştıkları, tamamen Türk mühendislerinin tasarımıyla oluşturulan 50 kalibre keskin nişancı tüfeği hakkında da bilgi veren Toprak, 1.8 kilometre menzili bulunan tüfeğin hafif zırhlı araçları durdurmak için kullanılacağını söyledi. Toprak "Üç ülkeden talep var. Hatta bir ülke bin tane tüfek talep etti" dedi. 
Kale Grubu Şirketleri İcra Kurulu Başkanı Zeynep Bodur Okyay da savunma ve havacılıkta ciddi yatırım yaptıklarını belirtti. Global pazarlarda yer almayı düşündüklerini vurgulayan Okyay, robotik otomasyon, simülasyon yazılımı, havacılık ve enerjide büyüyeceklerini de sözlerine ekledi. 


</TEXT>
</DOC>
