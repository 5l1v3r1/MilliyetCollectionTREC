<DOC>
<DOCNO> 311336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/soneko34.html </URL>
<DATE> 2005/02/01/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Rakamlarla Yapı ve Kredi Bankası... 
</HEADLINE>
<TEXT>

     Yapı ve Kredi Bankası, 1944 yılında Türkiye Cumhuriyeti'nin ilk özel bankası olarak Kazım Taşkent tarafından kuruldu. 
     1980'de Çukurova Holding bünyesine giren Yapı Kredi, sektörde pek çok yeniliğe imza attı. 
     Türkiye Bankalar Birliği verilerine göre, 30 Eylül 2004 tarihi itibariyle 24 katrilyon 579.7 trilyon lira toplam aktifleri ile Türkiye'nin 5. büyük bankası olan Yapı Kredi'nin, toplam kredileri 7.8 katrilyon, toplam mevduatı 14.6 katrilyon, toplam özkaynakları 4.2 katrilyon, bilanço dışı yükümlülükleri 55.7 katrilyon lira düzeyinde bulunuyor. 
     Ödenmiş sermayesi 752 trilyon 345 milyar lira, dönem karı 8 trilyon 2 milyar lira olan Yapı Kredi, 408 şube ve 10 bin 600 personel ile hizmet veriyor. 
     Yüzde 42'si halka açık olan Yapı Kredi'nin, satışa ilişkin sözleşme uyarınca, Çukurova Şirketler Grubu'na dahil 13 şirketteki yüzde 44. ve TMSF mülkiyetindeki yüzde 12.89 oranındaki hisseleri Koç Finansal Hizmetler'e devredilecek. 
     
     PİYASA DEĞERİ 4.2 MİLYAR YTL 
     Yapı ve Kredi Bankası'nın, İMKB'de işlem gören hisselerine göre 28 Ocak Cuma günü kapanış itibariyle piyasa değeri 4.2 milyar YTL düzeyinde bulunuyor. 
     Yapı ve Kredi Bankası hisselerinin satışı büyük grupların ilgisini çekerken, Koç Holding iştiraklerinden olan ve yüzde 50'si İtalyan UniCredito'ya ait bulunan Koç Finansal Hizmetler A.Ş. ile Çukurova Holding A.Ş. arasında Çukurova Şirketler Grubu'nun Yapı ve Kredi Bankası'nda sahip olduğu hisselerin satın alınmasına ilişkin münhasır görüşmeler yapılması konusunda bir protokol ve görüşmelerin ardından da dün hisse devri sözleşmesi imzalanmıştı. 
     Yapı Kredi'nin bankacılık, sigortacılık, yatırım ve finansal hizmetler, iletişim ve bilgi teknolojileri, hizmet ve kültür sanat alanlarında iştirakleri şunlar 
     
     Bankacılık 
     ''Yapı Kredi Bank Deutschland A.G., Yapı Kredi Moscow, Banque De Commerce Et De Placements S.A., Yapı Kredi Bank Netherland N.V. 
     
     Sigortacılık 
     Yapı Kredi Sigorta A.Ş., Yapı Kredi Emeklilik A.Ş. 
     
     Yatırım ve Finansal Hizmetler 
     Yapı Kredi Holding B.V., Yapı Kredi Yatırım A.Ş., Yapı Kredi Faktoring A.Ş., Yapı Kredi Finansal Kiralama A.0., Yapı Kredi Portföy Yönetimi A.Ş., Yapı Kredi Bank-Koray Gayrımenkul Yatırım Ortaklığı A.Ş., Yapı Kredi Yatırım Ortaklığı A.Ş. 
     
     İletişim ve Bilgi Teknolojileri 
     A-Tel Pazarlama ve Servis Hizmetleri A.Ş., Digital Platform İletişim Hizmetleri A.Ş., Fintur Technologies B.V., Turkcell İletişim Hizmetleri A.Ş., Turkcell Holding A.Ş., Süper On-Line Uluslararası Elektronik Bilgilendirme ve Haberleşme Hizmetleri A.Ş. 
     
     Hizmet 
     Bankalararası Kart Merkezi A.Ş., Kredi Kayıt Bürosu A.Ş. 
     
     Kültür ve Sanat 
     Yapı Kredi Kültür-Sanat Yay. Tic. ve San. A.Ş.'' 
     
</TEXT>
</DOC>
