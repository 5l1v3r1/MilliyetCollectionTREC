<DOC>
<DOCNO> 323058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/guncel/gun02.html </URL>
<DATE> 2005/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Darüşşafaka yönetimi istifa etsin' 
</HEADLINE>
<TEXT>


Yolsuzluk iddiaları mezunların tepkisini çekerken, Darüşşafaka Yönetim Kurulu Üyesi Ömer Eskin, "Bunun bir rüya olmasını isterdim. Yetkililer, sorumluların peşine düşsün" dedi 

SİBEL KAHRAMAN İstanbul 

Darüşşafaka'daki yolsuzluk iddiaları, mezunların tepkisini çekti. Darüşşafakalılar, konunun cemiyet tarafından belgeleriyle birlikte kamuoyuna açıklanması gerektiğini belirterek, gerekirse yöneticilerin istifa etmesi gerektiğini söyledi. 
Talha Çamaş Darüşşafaka 1969 mezunu, Visitur A.Ş. Yönetim Kurulu Başkanı "Kurumun böyle bir olayla anılması üzücü. Biz bağışlarla yetiştik, bizden sonrakiler de. Hayırseverlerin kafasında endişe doğacak. İşletmeci yasadışı faaliyetlerde bulunuyorsa ve bu bilinerek gereken yapılmıyorsa çok yanlış... Cemiyet yönetimi iddia edilen konularla ilgili kamuoyunu aydınlatmalı, gerekiyorsa da istifa etmeli."Davut Ökütçü Darüşşafakalılar Derneği ve İktisadi Kalkınma Vakfı Başkanı "Cemiyetten tatmin edici açıklama istedik. Tatmin edici yanıtlar alınmazsa konunun takipçisi olacağız... Cemiyetle mezunlar derneğinin organik bağı yok. Durumu değerlendirmek üzere Yönetim Kurulu'nu topluyorum... Darüşşafaka 140 yıllık bir kurumdur. Hata varsa cezasını hatalı olanlar çekmeli."Ömer Eskin Darüşşafakalılar Derneği Yönetim Kurulu Üyesi "10 yaşından itibaren Darüşşafaka'da okudum. Ekmeğini yedik, suyunu içtik. Okul bağışla yaşıyor. Kendimizi okula, topluma borçlu hissediyoruz. Olaylar çok tatsız. Altından neler çıkar bilmiyorum. Bir rüya olmasını isterdim. Yetkililer, sorumluların peşine düşsün." 


</TEXT>
</DOC>
