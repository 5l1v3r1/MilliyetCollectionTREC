<DOC>
<DOCNO> 315295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/yasam/axyas02.html </URL>
<DATE> 2005/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Lodos aldı götürdü 
</HEADLINE>
<TEXT>


Tabelalar, bekçi kulübeleri, otobüs durakları bile uçtu. Kamyonlar, minibüsler devrildi. 150 kişi de karbonmonoksit gazından zehirlendi. Hepsinin tek nedeni vardı Bursa'daki lodos 

DOĞAN HABER AJANSI 

Bursa'da da önceki gece saatteki hızı 80 kilometreyi aşan lodos nedeniyle vatandaşlar zor anlar yaşadı. 150 kişi karbonmonoksit gazından zehirlenerek hastanelere kaldırıldı. Reklam tabelaları park halindeki otomobillerin üzerine düşerken, bir kamyonet yan yattı, bir otobüs durağı yerinden çıkarak uçtu Elektrik tellerinin kopması nedeniyle de kentin bazı kesimlerine elektrik verilemedi. İşte lodosun ettikleri 
Vatan Erzurumlu 27 , kamyonetinden paket indirirken, tıp merkezi önündeki bekçi kulübesi şiddetli lodos nedeniyle havalandı. Prefabrik kulübenin kamyonetle arasına sıkıştırdığı Erzurumlu, vatandaşların yardımıyla hastaneye kaldırıldı. 

Dalgadan devrildi 
220 yolcusuyla Bandırma - İstanbul seferine çıkan Piyale Paşa deniz otobüsü, Fener Adası'nı geçtikten sonra fırtınaya yakalandı. Deniz otobüsü, kalkışından 1 saat sonra Bandırma'ya geri dönmek zorunda kaldı.Çanakkale-Ecebat arasında sefer yapan araba vapurundaki mobilya yüklü bir kamyon, lodos ve dalga nedeniyle sefer sırasında yana devrildi. 

Etkisini azaltıyor 
Devlet Meteoroloji İşleri Genel Müdürlüğü ise lodosun, bugün yurdun iç ve batı kesimlerinde etkili olduktan sonra yurdu terk edeceğini açıkladı. Hava sıcaklığı lodosla birlikte bütün yurtta artmaya devam edecek. 


</TEXT>
</DOC>
