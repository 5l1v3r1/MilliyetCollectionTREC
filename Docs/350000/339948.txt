<DOC>
<DOCNO> 339948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sontur14.html </URL>
<DATE> 2005/05/05/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Annesini uyutup sevgilisiyle kaçtı 
</HEADLINE>
<TEXT>

     Neşet KARADAĞ DHA 

      MERSİN'de istemediği birisiyle nişanlandırılınca, annesi Semra G.'yi çayına koyduğu uyku hapı ile uyutup 18 yaşındaki sevgilisi Ozan Ergün Azrak ile kaçan lise öğrencisi 16 yaşındaki E.Ö.G., havaalanında yakalanıp ailesine teslim edildi. E.Ö.G., gözaltına alındıktan sonra mahkemeye çıkartılan sevgilisi lehine tanıklık yaptı. E.Ö.G., Ozan'ı seviyorum. Kendi isteğimle birlikte oldukö dedi. 
     Pirireis Mahallesi'nde oturan lise ikinci sınıf öğrencisi E.Ö.G., yaklaşık iki yıl önce sahilde gezerken işsiz olan Ozan Ergün Azrak ile tanıştı. E.Ö.G. ile Azrak kısa sürede birbirlerine aşık olup, evlilik hayalleri kurmaya başladı. E.Ö.G., annesi 44 yaşındaki Semra G. tarafından istemediği bir başkasıyla nişanlandırılınca çılgına döndü. Bunalıma giren E.Ö.G., 7 Ocak 2004'de sevgilisi Azrak ile kaçmak için plan yaptı. 
     
     ANNESİNİ UYUTTU 
     İnternet üzerinden Siirt'te kiralık ev tutan liseli kız, annesi Semra'yı da kaçmasına engel olmaması için çayına koyduğu uyku hapı ile uyuttu. Evdeki 200 milyar liraya yakın para ve ziynet eşyaları ile özel eşyalarını alıp sevgilisi Azrak ile buluştu. İki sevgili Siirt'e uçakla gitmek için Adana Havalimanı'na bilet almaya gitti. Bilet alırlarken yaşlarının küçük olduğunu fark eden polislerce şüphe üzerine yakalandılar. 
     Çocuk Şubesi'nde gözaltında bulundurulan E.Ö.G. annesine teslim edilirken Azrak ise sevk edildiği Adliye'de nöbetçi mahkemede tutuklandı. 
     Adana 2'nci Ağır Ceza Mahkemesi'nde 15 yaşını bitirmemiş mağdurenin rızasıyla ırzına geçmek, kaçırmak ve alı koymak’ suçlarından hakkında 13 yıla kadar ağır hapis cezası istemiyle dava açılan Azrak, E.Ö.G. ile birbirlerini sevdiklerini, evlenmeyi düşündüklerini söyledi. Azrak, Birlikte kaçmayı teklif etti. Kendisini sevdiğim için Siirt'e gitmeye karar verdik. Havaalanında polisler bizi yakaladı. E.Ö.G.'yı zorla kaçırmadım. Kendi isteğiyle birlikte oldukö dedi. 
     
     SEVGİLİDEN SÜRPRİZ 
     Azrak'ın bugünkü duruşmasına sevgilisi E.Ö.G. da sürpriz bir şekilde tanık olarak katıldı. Annesinin haberi olmadan evden kaçarak mahkemeye geldiğini söyleyen E.Ö.G., Ozan ile birbirlerini sevdiklerini belirtti. Liseli kız, Annem beni bir başkasıyla nişanlayınca Ozan'a Kaçalım’ diye ısrar ettim. Kaçarken yakalandık. Ozan ile iki yıldır kendi isteğimle ilişkiye girdim. Evlenmeyi düşünüyoruzö dedi. 
     Mahkeme heyeti Azrak'ın tutuksuz yargılanmasına karar verirken, duruşmayı eksik evrakların tamamlanması için erteledi. E.Ö.G. ve Azrak duruşmanın ardından birlikte Adliye'den ayrıldı. 
     
</TEXT>
</DOC>
