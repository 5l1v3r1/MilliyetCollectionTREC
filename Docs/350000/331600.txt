<DOC>
<DOCNO> 331600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/ekonomi/eko05.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Holding 724 trilyon k r etti 
</HEADLINE>
<TEXT>


İSTANBUL AA, İZMİT DHA 

Sabancı Holding, 2004 yılında 724 milyon YTL 724 trilyon TL net k r elde etti. Sabancı Holding'den yapılan açıklamada satışların 11,6 milyar YTL, faaliyet karının 2,4 milyar YTL, net k rın da 724 milyon YTL olarak gerçekleştiği bildirildi. Açıklamada, geçen yıl finans dışı satışların 2003 yılına göre yüzde 21, faaliyet gelirlerinin de yüzde 36 oranında arttığı, Sabancı Holding'in varlıkları toplamının 43 milyar YTL, özkaynaklarının ise 6,2 milyar YTL olduğu kaydedildi. 
Bu arada Sakıp Sabancı, ölümünün birinci yıldönümünde İzmit'te anıldı. Sabancı Holding'e ait fabrikaların bulunduğu Kentsa Kompleksi'ndeki törene Kocaeli Valisi Erdal Ata, Kocaeli Büyükşehir Belediye Başkanı İbrahim Karaosmanoğlu, Sabancı Holding Yönetim Kurulu Başkanı Güler Sabancı, Sakıp Sabancı'nın kızları Dilek ve Sevil Sabancı, işadamları ve çalışanlar ile bir grup öğrenci katıldı. 
Enerjisa Yönetim Kurulu Üyesi ve Kocaeli Sanayi Odası Başkanı Yılmaz Kanbak, saygı duruşunun ardından yaptığı konuşmada, "Sakıp Sabancı Türk halkının moral hocasıydı" dedi. 

'Başarıyı ve kaliteyi severdi' 
Konuşmaların ardından Sakıp Sabancı'nın hayatını anlatan film gösterildi. Bu sırada Dilek ve Sevil Sabancı'nın gözyaşlarını tutamadığı görüldü. Törenin ardından işçilerle bir süre sohbet eden Güler Sabancı, "Onun en önemli özelliği insanlığıydı. Kentsa'yı, başarıyı ve kaliteyi çok severdi" dedi. 
Kızı Sevil Sabancı ise babasının ölümünün üzerinden bir yıl geçmesine rağmen h l unutamadığını belirtti. Sevil Sabancı, "Onu çok özlüyoruz" dedi. 


</TEXT>
</DOC>
