<DOC>
<DOCNO> 309247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sonspo08.html </URL>
<DATE> 2005/01/25/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Pancu'dan isyan .. 
</HEADLINE>
<TEXT>

     Konya önünde de sadece 14 dakika şans bulabilen Daniel Pancu şaşkın "Ben her açıdan hazırım. Neden oynatılmadığımı hocama sorun." 
     
     Damgasını vurmuştu 
     Siyah-Beyazlı formayı sırtına geçirdiği ilk sezonda 31 maçta oynadı, 7 gol attı. 100. yılda kazanılan şampiyonlukta büyük pay sahibi olduğu aşikardı. 2003-2004’te 23 karşılaşmada mücadele etti, 5 gol kaydetti. Takımın tel tel döküldüğü ikinci yarıda bile ayakta kalan birkaç isimden biriydi. 22 Avrupa mücadelesinde ter akıttı, rakip ağları 8 kez havalandırarak Kartal tarihine adını altın harflerle yazdırmayı başardı. Mircea Lucescu gitti, o kaldı. Ancak Del Bosque döneminde eski günlerini mumla arattı. 
     
     Kulübede 3. adam 
     Bu sezon 8 lig maçında 2 gol attı. Çok iyi geçirdiği devre arası kampı sonrası banko oynayacağını düşündüğü Türkiye Kupası sınavında yedek soyundu. 76. dakikada, son değişiklik yapılarak sahaya sürülen Daniel Pancu hem şaşkın hem de kırgın... Rumen yıldız, içinde bulunduğu duruma anlam veremiyor Ben formda ve hazırım. Ama gerisi teknik heyetin işi. Kim neden oynuyor, kim neden oynamıyor, bunu hocaya sorun. Çok üzgünüm. Çünkü geçen sezonki gibi yine büyük bir çöküntü yaşıyoruz.ö 
     
</TEXT>
</DOC>
