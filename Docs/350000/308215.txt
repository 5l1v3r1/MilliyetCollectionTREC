<DOC>
<DOCNO> 308215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/son/sondun23.html </URL>
<DATE> 2005/01/21/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Şaron, Filistin'in Kurban Bayramı'nı kutladı 
</HEADLINE>
<TEXT>

     İsrail Başbakanı Ariel Şaron, Filistin Devlet Başkanı Mahmud Abbas'a ve Filistin Başbakanı Ahmed Kurey'e Kurban Bayramı dolayısıyla tebrik mesajı gönderdi. 
     Müzakerelerden sorumlu Filistinli Bakan Saib Erakat, Şaron'un, Abbas'a gönderdiği mesajda, kendisiyle barış için çalışabileceğini ifade ederek, ''Bölgede barışa ulaşılabilir'' dediğini aktardı. 
     Abbas ile Kurey'in de Şaron'a teşekkür ettiğini belirten Erakat, Filistinli liderlerin, adil ve tam bir barış için kendisiyle çalışabileceklerini ilettiklerini . 
     Şaron, Filistin'in efsanevi lideri Yaser Arafat'ın ölümünden sonra yerine geçecek kişinin belirlenmesi için 9 Ocak'ta yapılan başkanlık seçiminin galibi Abbas ile görüşeceğini açıklamış, ancak tarih vermemişti. 
     
</TEXT>
</DOC>
