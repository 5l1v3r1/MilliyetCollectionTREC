<DOC>
<DOCNO> 307625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sonyas10.html </URL>
<DATE> 2005/01/18/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Okumuş erkek daha fazla dayak atıyor 
</HEADLINE>
<TEXT>

     Kerem KURUL DHA 

      Trakya Üniversitesi Edirne Tıp Fakültesi'nde konferans veren İstanbul Tıp Fakültesi Psikiyatri Anabilim Dalı öğretim üyesi Prof. Dr. Şahika Yüksel, üniversite mezunu erkeklerin eşlerine hiç eğitim almayan erkeklerden daha fazla şiddet uyguladıklarını söyledi. 
     TRAKYA Üniversitesi Edirne Tıp Fakültesi Psikiyatri Anabilim Dalı tarafından düzenlenen Aile İçi Şiddet’ konulu konferansta konuşan Prof. Dr. Şahika Yüksel şunları söyledi 
     Kadınlara uygulanan şiddetin eğitim düzeyi ile hiçbir alakası yok. Üniversite mezunlarının yüzde 24’ü kadınlara şiddet uygularken, bu oran hiç eğitim almamışlarda yüzde 2’lerde kalıyor. Ekonomik yokluklar ve ataerkil toplum yapımız kadınlara uygulanan şiddeti tetikliyor. Balayında bile şiddet uygulayan erkekler var. Genellikle şiddet evliliğin ilk 14 ayı içinde kendisini gösteriyor. Kadınların 3’te 2’si ayda en az bir kez şiddete maruz kalıyor. Uygulanan şiddet sonucu kadınların 4’te 3’ünde yaralanma meydana geliyor. Erkeklerin 3’te 1’i ise kadınları döverken sopa, kemer gibi aletler kullanıyor.’ Prof. Yüksel, şiddet deyince işin içine namus cinayetleri, aile içi cinsel şiddet, kadınların zorla çalıştırılması ve duygusal şiddetin de girdiğini belirtti. Hamile kadınlara uygulanan fiziksel şiddetin düşüklere, ölü bebek doğumlarına neden olduğuna dikkat çeken Prof. Yüksel, sözlerini şöyle sürdürdü 
     Şiddet uygulanan kadınlarda düşünce kapasitesinde bozulma, intihar eğilimi, aşırı öfke ve öldürme eğilimi, kendine güvensizlik gibi belirtiler görülüyor. Böyle bir durumda hemen profesyonel yardıma başvurulmalıdır. Yoksa ruhsal sorunlar ileride kişileri intihara kadar götürebilir.’ 
     
</TEXT>
</DOC>
