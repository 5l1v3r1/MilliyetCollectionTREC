<DOC>
<DOCNO> 301310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sonsiy09.html </URL>
<DATE> 2004/12/27/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Gökçek İsteyen otobüs zammına iptal davası açabilir 
</HEADLINE>
<TEXT>

     Ankara Büyükşehir Belediye Başkanı Melih Gökçek, ulaşım fiyatlarına yapılan zammın iptali için Belediye'ye dava açmak isteyenlere bedava avukat olanağı sağlayacak olan Milli Demokrat Halkın Partisi MDHP Genel Başkanı Yusuf Erikel'e seslenerek, "İsteyen herkes dava açabilir" dedi. 
     Ulaştırma Koordinasyon Merkezi UKOME 'nin geçen hafta Ankara'da ulaşım fiyatlarına yaptığı yüzde 33'lük zam tartışılıyor. 
     CHP Ankara Milletvekili Yılmaz Ateş'in tepkisinin ardından, MDHP Genel Başkanı Yusuf Erikel'da yapılan zamma tepki gösterdi. Belediye'ye iptal davası açmak için çalışma başlattıklarını söyleyen Erikel, dava açmak isteyen Ankaralı'lara da bedava avukat olanağı sağlayacaklarını bildirdi. 
     
     GÖKÇEK'TEN TEPKİ 
     Öte yandan Erikel'e tepki gösteren Ankara Büyükşehir Belediye Başkanı Melih Gökçek ise ANKA'ya konuyla ilgili bilgi verdi. Gökçek, isteyen herkesin dava açma özgürlüğü bulunduğunu söyleyerek, "Karar alındı artık. Değişen bir şey olmayacak. Yasalar UKOME'ye zam yapma yetkisi veriyor. Biz maliyetleri tüm samimiyetimizle açıkladık. Yapılan zammın miktarının belirlenmesinde buradan hareket edildi" dedi. 
     Gösterilen her tepkiye göre hareket etmelerinin mümkün olmadığını söyleyen Gökçek, "Açılacak davalar ile ilgili bir çalışmamız olmayacak" dedi. 
     
</TEXT>
</DOC>
