<DOC>
<DOCNO> 301965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sontur04.html </URL>
<DATE> 2004/12/29/ </DATE>
<TIME> 00.50 </TIME>
<AUTHOR>  </AUTHOR>
<HEADLINE>
CHP İzmir İl Disiplin Kurulu Başkanı'nın annesi bıçaklanarak öldürüldü 
</HEADLINE>
<TEXT>

     CHP İzmir İl Disiplin Kurulu Başkanı avukat Ülkü Caner'in annesi Hatice Caner 72 bıçaklanarak öldürüldü. 
     AA muhabirinin aldığı bilgiye göre, Hatice Caner'in Abdülhak Hamit Sokak'taki evine gelen yakınları, kapısı açık haldeki eve girdiklerinde yaşlı kadının kanlar içindeki cesediyle karşılaştılar. 
     Olayın haber verilmesi üzerine eve gelen güvenlik güçleri, Hatice Caner'in vücuduna aldığı çok sayıda bıçak darbesiyle öldüğünü belirlediler. Cinayetin kim veya kimler tarafından ne amaçla işlendiği henüz kesinlik kazanmadı. 
     
     2 KİŞİ ARANIYOR 

     Olayla ilgili olarak 2 kişinin arandığı öğrenildi. Zanlılardan birinin, öldürülen Hatice Caner'in 72 , torunu olduğu öne sürüldü. Olay, dün akşam saatlerinde Balçova Abdülhak Hamit Sokak Vardar apartmanında meydana gelmişti. Hatice Caner 72 , evinde, çok sayıda bıçak darbeleriyle öldürülmüş olarak bulunmuştu. 
     Annesinin cesedini bulan Güzelbahçe Sağlık Ocağı doktorlarından Ertuğrul Caner 51 , şunları söyledi 
     ''Kız kardeşim Elife, akşam saatlerinde annemin evine telefon açmış. Kendisinden haber alamadığını bana söyledi. Saat 21.00 sıralarında eve geldim. Dış kapının açık, iç kapının üzerinde anahtar gördüm. İçeriye girdiğimde, annemi kanlar içinde salonda buldum. Daha sonra olayı, güvenlik güçlerine bildirdim. Annem, burada yalnız yaşıyordu. Kesinlikle yabancılara kapıyı açmazdı. Evlatları olarak sık sık kendisini arardık.'' 
     
     '' HANGİSİNE YANAYIM '' 

     Annesinin ölümüyle bitkin hale gelen CHP İl Disiplin Kurulu Başkanı avukat Ülkü Caner, olayla ilgili olarak basın mensuplarına şunları söyledi 
     ''Almanya'dan misafir olarak gelen eniştem Hüseyin Gökmen ile ablam Gülay Gökmen'le birlikte annemde oturduk. Saat 14.30 sıralarında eniştemi ve ablamı havaalanına yolcu etmek üzere evden ayrıldık. 
     Olayı, ağabeyim bana telefonla bildirdi. Evden son olarak saat 16.30'da kız kardeşim Elife ile yeğenim Ç.C. 19 ayrılmışlar. Elife'nin akşam saatlerinde eve telefon açıp annemden haber alamaması üzerine olay ortaya çıktı. Cinayet zanlısı olarak 2 kişi aranıyor. Bunlardan birisi yeğenim Ç.C., diğeri ise ismini bilmediğim bir arkadaşı. 
     Yeğenim Ç.C'nin, Karşıyaka'daki evlerine gittiğinde üzerinde kanlı elbiseler bulunduğu, boynunda ise tırnak izleri olduğunu yengem Saime Caner telefonla bildirdi. 
     Yeğenim, ölen ağabeyim Türker Caner'in oğludur. Çınarlı Endüstri Meslek Lisesi Sıhhi Tesisat Bölümü öğrencisi. Psikolojik rahatsızlığı var. Annem kendisini çok severdi. Onun için bankada hesap dahi açtırmıştı. Şimdi ben hangisine yanayım.'' Olayın ortaya çıkmasından sonra CHP İl Başkanı Alaattin Yüksel, İzmir Büyükşehir Belediye Başkanı Aziz Kocaoğlu, Güzelbahçe Belediye Başkanı Ertan Avkuran ve Balçova Belediye Başkanı Mehmet Ali Çalkaya, eve gelerek Ülkü Caner ve yakınlarına başsağlığı dilediler. 
     Cinayetle ilgili olarak başlatılan soruşturmanın sürdürüldüğü kaydedildi. 
     
</TEXT>
</DOC>
