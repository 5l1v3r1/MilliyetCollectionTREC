<DOC>
<DOCNO> 346730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sonspo20.html </URL>
<DATE> 2005/05/28/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Samsunspor 0 - Diyarbakırspor 1 Maç bitti 
</HEADLINE>
<TEXT>

     Birinci Süper Lig’de Samsunspor ile Diyarbakırspor arasındaki karşılaşma Diyarbakırspor’un 1-0 üstünlüğü ile sona erdi. 
     Genellikle orta alan mücadelesi şeklinde geçen ilk yarıda iki takım da rakip kale önlerinde çok fazla etkili olamadılar. 
     10. dakikada Samsunspor ceza alanının sağ tarafından Göksel’in 
     kullandığı serbest vuruşta topla buluşan Stravreski gelişine vurdu, meşin yuvarlak yandan auta gitti. 15. dakikada Göksel, sağ taraftan ceza alanına ortaladı, Elyasa rakip oyunculardan önce hakim olduğu topu kornere atarak tehlikeyi savuşturdu. 21. dakikada Samsunspor ceza alanına gönderilen topu iyi takip eden Jupi’nin kafa vuruşunda meşin yuvarlak direğin üstünden dışarı gitti. 31. dakikada sol taraftan gelişen Samsunspor atağında Adnan’ın ceza alanına görderdiği topla buluşan Musa’nın etkisiz vuruşunda Fadhel topu kolaylıkla bloke etti. 39. dakikada gelişen Samsunspor atağında Erkan’ın sağ çaprazdan sert vuruşunda top kalecide kaldı. Karşılaşmanın kalan bölümlerinde taraflar gol atmayı başaramayınca ilk yarı golsüz sona erdi. 
     
     İKİNCİ YARI 

     50. dakikada gelişen Samsunspor atağında ceza alanı dışından Celil 
     sert vurdu, top direğin üstünden dışarı gitti. 
     53. dakikada konuk ekip aradığı golü buldu. Sağ taraftan Göksel’in 
     ceza alanına gönderdiği topu iyi takip eden Eser, kale alanı ön çizgisi üzerinde kafa ile meşin yuvarlağı ağlara göndererek takımını 1-0 öne geçirdi. 
     69. dakikada sol taratan Musa’nın kullandığı köşe vuruşunda topu 
     önünde bulan Celil vurdu, meşin yuvarlak kalecide kaldı. 
     85. dakikada Celil’in sağ taraftan ceza alanına gönderdiği topa 
     Erkan dokundu, meşin yuvarlak yandan dışarı gitti. 
     90. dakikada sol taraftan gelişen Diyarbakırspor atağında kaleci 
     ile karşı karşıya kalan Serdar’ın vuruşunda top direğin üstünden dışarı gidince, karşılaşma da 1-0 rakip takımın üstünlüğü ile sona erdi. 
     
     KÜNYE 

     

Stat 19 Mayıs. Hakemler Orhan Erdemir xxx, Birol Budan xxx, Orkun Aktaş xxx. Samsunspor Kerem xx, Elyasa xx, Celil xxx, Erkan xx, Adnan xx, Muhammet xx Dk. 61 Volkan x , Ayari xx Dk. 85 İskender x , Musa xx, Kenan xx, İvanov xx, Tolga xx. Diyarbakırspor Fadhel xx, Burhan xxx, Stravreski xx Dk. 57 Cem Beceren xx , Talip xx, Göksel xxx, Sinan Demircioğlu xx Dk. 67 Serdar x , Yasin xx, Jupi xx, Cem Yanık xx, Eser xxx Dk. 76 Yunus xx , Sinan Kaloğlu xx. Gol Dk. 53 Eser. Sarı Kart Dk. 58 Eser, Dk. 87 Fadhel Diyarbakırspor .      
</TEXT>
</DOC>
