<DOC>
<DOCNO> 301500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/yazar/dundar.html </URL>
<DATE> 2004/12/28/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Sarıkamış Yeni bir dönüm noktası 
</HEADLINE>
<TEXT>

19 Aralık 1914 gecesi Enver Paşa Köprüköy'deki kararg hından İstanbul'daki eşi Naciye Sultan'a şu satırları yazıyordu 
"Naciye, güzel melek 
Ben yakında avdeti umarken şimdi zuhur eden bir hal beni daha bir müddetçik buraya bağladı. 3. Ordu Kumandanı Hasan İzzet Paşa orduyu idare için kendisinde cesaret göremediğini söylüyor. .. Hep umduğum adamlar böyle çıkıyor. Şimdilik 3. Ordu'yu ben idare edeceğim." 
Hasan İzzet Paşa, Enver Paşa'nın Harp Akademisi'nden strateji hocasıydı. Ama saraya damat olan Enver, alay, tümen, kolordu, ordu komutanlıklarında bulunmadan Almanların desteğiyle başkomutan vekilliğine atanmıştı. Şimdi de tecrübesizliğinin ve rekabet hırsının verdiği ataklıkla imk nsızı istiyordu 
Rus ordusu Sarıkamış'ta kuşatılıp yok edilecekti. 

Plan, Alman patentliydi. 
Alman ordusu Polonya cephesinde Ruslarla savaştaydı. Sarıkamış cephesi açılırsa Ruslar bazı birliklerini Polonya'dan Kafkaslara çeker diye umuyorlardı. 
Osmanlı ordusu, bir Alman generalin komutasındaydı. 
Enver ve ordusu onun emirlerini uygulayacaktı. 
Ancak 3. Ordu Komutanı Hasan İzzet Paşa, "Bu karda kışta, teçhizatsız birlikleri savaşa sürmenin cinayet olacağı" kanısındaydı. 
Enver Paşa'ya bu görüşünü açınca tokat gibi bir cevap aldı 
"Eğer hocam olmasaydınız, sizi idam ettirirdim." 
Ve Enver Paşa hocasını İstanbul'a yollayıp ordunun başına geçti. 
Yayımladığı bildiride "Başarı giysilerle değil, her askerin kalbindeki yiğitlik ve cesaretle kazanılır" dedi. 
Eşine yazdığı mektuplar "Allah kısmet eder de şu Moskofları bir ezersem, o vakit cicimi açık alınla kucaklarım. .. Müsaade et, her tarafını emip öpeyim de Enver'ini ömrünce unutma" diye bitiyordu. 

Enver Paşa sonunda Naciye'sine ve cepheden telgrafla sıhhatini sorduğu köpeğine kavuştu, ama tipi altında yalınayak Allahuekber Dağlarına sürdüğü 90 bin asker, bir daha evini göremedi. 
Koca ordunun tek kurşun atamadan kara gömüldüğü günlerde, İstanbul gazeteleri Genel Kararg h'ın zafer bildirisini yayımlıyordu 
"Ordumuz Sarıkamış'a dek ilerleyerek kesin başarı kazanmıştır." Bkz Alptekin Müderrisoğlu, "Sarıkamış Dramı", Kastaş Y., 2004 
İşin aslı anlaşıldığında İstanbul basınında bu kez de "Ermenilerin düşmanla ittifak yapıp orduyu arkadan vurduğu"na dair yazılar başlayacak ve hezimetin sorumlusu olan İttihat Terakki 5 ay sonra, 90 yıldır Türkiye'yi uğraştıran ünlü tehcir kararını çıkaracaktı. 

Enver Paşa, o belalı aralık gecesi hocasına kulak kabartıp harek tı bahara ertelese, Türkiye tarihi bambaşka gelişebilirdi. 
Yapmadı. 
Ve Sarıkamış faciası bir dönüm noktası oldu. 
Şimdi 90 yıl sonra "şanlı tarihimiz"de pek söz edilmeyen bu trajedinin ilk kez ve "Genelkurmay'ın himayesinde" anılıyor olması çok önemli... 
Bu, Sarıkamış'ı yeniden bir dönüm noktası haline getirebilir ve o hezimetle başlayan hatalar zincirini daha net görmemizi ve soğukkanlılıkla yeniden değerlendirmemizi sağlayabilir. 



</TEXT>
</DOC>
