<DOC>
<DOCNO> 343543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/spor/spo15.html </URL>
<DATE> 2005/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
HERKES tenis oynadı 
</HEADLINE>
<TEXT>


MURAT AKBAŞ 


Herkes İçin Spor Federasyonu'nun, İstanbul Tenis Kulübü'nde düzenlediği halka açık tenis turnuvasını Ayhan Akgül ve Haluk Özgerçek çifti kazandı. Turnuvada ikinciliği Osman Aydın - Orkun Yozgat elde ederken, üçüncülük kürsüsüne ise Erdinç Dinç - Ali Kemal Yarımbıyık çifti ile Salih Aygün - Nuri Sayan çiftleri çıktı. Turnuvanın en centilmen bayan sporcusu Burcu Yazıcı'ya madalyasını Herkes İçin Spor Federasyonu Başkanı Göksel Ersoy verdi. En centilmen erkek tenisçi seçilen Hava Harp Okulu'ndan Alim Kocaman ile Kuleli Askeri Lisesi'nden Serhat Varol'a da madalyalarını İstanbul Tenis Kulübü Müdürü Erdem Akyüz taktı. Başkan Göksel Arsoy, "3 yıldır 55 şehirdeki organizasyonlarla herkesi spora teşvik ediyoruz. Sağlıklı bir yaşam için spor şart" dedi. 


</TEXT>
</DOC>
