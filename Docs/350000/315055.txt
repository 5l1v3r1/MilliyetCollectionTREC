<DOC>
<DOCNO> 315055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sondun31.html </URL>
<DATE> 2005/02/14/ </DATE>
<TIME> 19.06 </TIME>
<AUTHOR>  </AUTHOR>
<HEADLINE>
Hariri, Suudi bağlantısı nedeniyle öldürülmüş... 
</HEADLINE>
<TEXT>

     Lübnan'ın eski Başbakanı Refik Hariri'nin öldürülmesini, El Cezire televizyonuna gönderdiği bir video kasetle daha önce adı duyulmamış dinci bir grup üstlendi. 
     Video kasette, Suriye, Lübnan, Ürdün ve Filistin'i de kapsayacak şekilde ''Büyük Suriye'de Zafer ve Cihad grubu'' olarak kendilerini tanıtan grup, Hariri'yi Suudi Arabistan ile ilişkileri nedeniyle öldürdüğünü açıkladı. 
     Bir kişi tarafından okunan grup açıklamasında, ''Suudi Arabistan'daki mücahit kardeşlerimizin hatırı için, bu rejimi destekleyenleri infaz etmeye karar verdik'' denildi. 
     Açıklamada, ''tiran'' olarak nitelendirilen Hariri'yi kendilerinin öldürdüğü belirtilerek, bunun ''kafirlere, tiranlara, hainlere yönelik bir dizi şehitlik operasyonunun başlangıcı'' olduğu belirtildi. 
     
</TEXT>
</DOC>
