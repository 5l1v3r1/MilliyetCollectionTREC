<DOC>
<DOCNO> 333647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sondun52.html </URL>
<DATE> 2005/04/15/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Irak'ta Ulema Birliği'nden direnişçilere af çağrısı... 
</HEADLINE>
<TEXT>

     Irak'ta Ulema Birliği üyesi Ahmed Abdülgaffur El Semaraye, Devlet Başkanı Celal Talabani'ye direnişçilere af sözünü yerine getirmesi çağrısında bulundu. 
     El Semaraye, cuma hutbesinde, ''Talabani, gözaltındaki tüm Iraklıları serbest bırakmalıdır'' dedi. El Semaraye, ayrıca Talabani'den ABD Savunma Bakanı Donald Rumsfeld'in baskılarına boyun eğmemesini istedi. 
     Talabani, iki hafta önce devlet başkanı olarak yemin ettikten sonra direnişçilere af çağrısında bulunmuş, ''yeni Irak'la bütünleşebilmeleri için asilere fırsat verilmesini'' önermişti. 
     Irak'a bu hafta başında sürpriz bir ziyarette bulunan Rumsfeld ise, Irak güçleri isyancıları bozguna uğratacak hale gelinceye dek Amerikan varlığının mevcut politikalarının sürdürülmesi ve Irak ordusunun siyaset dışı tutulması konusunda Irak yönetimini uyarmıştı. 
     
</TEXT>
</DOC>
