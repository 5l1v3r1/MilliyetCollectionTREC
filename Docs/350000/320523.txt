<DOC>
<DOCNO> 320523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sonyas18.html </URL>
<DATE> 2005/03/03/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Kültür Sanat... Evcimen Kabil, Maya Sahnesi'nde... 
</HEADLINE>
<TEXT>

     Tony Kushner'in yazdığı, çeviri ve oyunculuğunu Nihal Geyran Koldaş'ın yaptığı, Metin Deniz'in yönettiği Evcimen Kabil adlı oyun, Maya Sahnesi'nde tiyatroseverlerle buluşuyor. 
     Oyun, 5 ve 12 Mart'taki sunumuyla son bulacak Evcimen Kabil 1.Bölüm Batılı bir kadının tarih boyunca sömürülen Doğudan Batı adına bir nevi af dileyişi. Afganistan tarihi ile kendi kişisel dünyasını kaçınılmaz bir biçimde içiçe geçirerek tarihsel bir hesaplaşma yaşaması. Hayatı yalnızca kitaplardan öğrenen bir kadının, Afganlı bir mülteci ile düşsel karşılaşması odağında aşk, sevgisizlik, korkaklık, vicdan, gizem, aşinalık, çürüme, suçluluk duygusu ve atalet gibi kavramlara şiirsel bir yolculuğu anlatılıyor. 
     
     Kushner, Pulitzer’ı almıştı 

     Tony Kushner geçtiğimiz yıllarda Angels in Americaö adlı oyunu ile Amerika ’nın en önemli edebiyat ödülü olan Pulitzer’ı almıştı. Geçtiğimiz aylarda ise TV’ye uyarlanmış ve Grammy’ler toplamış versiyonu CNBC’de yayınlandı. 

Ayrıntılı bilgi için www.mayasanat.com 
     
</TEXT>
</DOC>
