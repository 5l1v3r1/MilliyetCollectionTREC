<DOC>
<DOCNO> 346665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sondun20.html </URL>
<DATE> 2005/05/28/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Bild gazetesi, CDU Genel Başkanı Merkel'in eşini tanıttı... 
</HEADLINE>
<TEXT>

     Alman Bild gazetesi, olası erken genel seçimlerde başbakan olması gündeme gelen Hıristiyan Demokrat Birlik Partisi CDU Genel Başkanı Angela Merkel’in 50 eşi Prof. Joachim Sauer’i 55 tanıttı. 
     "Angela Merkel’in yanındaki adam - İlk Başbakan kocası mı olacak " başlığıyla verilen haberde, Sauer’in 25 yaşında doktorasını tamamladığını, 36 yaşında da profesör olduğu belirtildi. 
     Sauer’in eski Doğu Almanya’daki DDR komünist rejimi sık sık eleştirdiği için eski Doğu Alman Gizli Servisi STASI tarafından izlendiği ifade edilen haberde, Sauer ile Merkel’in tanıştıktan 14 yıl sonra evlendikleri, Sauer’in kamuoyunda görünmekten hoşlanmadığı kaydedildi. 
     İlk evliliğinden 2 çocuğu olan Sauer’in en büyük şikayetinin yoğun işlerinden dolayı Merkel’i sık sık görememek olduğu belirtilen haberde, Sauer’in aynı zamanda Merkel’in en önemli siyasi danışmanlarından biri olduğu ifade edildi. 
     
</TEXT>
</DOC>
