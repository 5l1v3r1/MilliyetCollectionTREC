<DOC>
<DOCNO> 335105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sondun39.html </URL>
<DATE> 2005/04/20/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Yeni Papa'nın kitaplarına hücum... Harry Potter'ı geçti... 
</HEADLINE>
<TEXT>

     Yeni Papa 16. Benediktus'un kitapları, doğum yeri Almanya'da çok satan kitaplar listelerinin birinci sırasına yerleşti ve son Harry Potter kitabını tahtından etti. 
     İnternetten kitap satışı yapan Amazon'un Almanya versiyonundaki çok satan kitaplar listesinde ilk dört sıraya yeni Papa'nın kitapları otururken, en çok satan 10 kitaptan 7'sini Papa'nın kitapları oluşturuyor. 
     Birinci sırada ise ''Dünyanın Tuzu'' Salz der Erde var. Kitap, yeni Papa'nın yaklaşık 10 yıl önce verdiği çok uzun bir röportajın metni. Ratzinger'in bu kitabı, henüz papa seçilmediği salı günü öğleden sonra, ilk 100 kitap arasında bile bulunmuyordu. 
     Yeni Papa'nın kitapları sırayı altüst etmeden önce, Harry Potter'ın temmuz ayında çıkacak son kitabı birinci sıradaydı, ancak şimdi yeni Papa'nın 4 kitabının ardından 5. sıraya düştü. 
     Papa'nın 7 kitabı ve Harry Potter'ın dışında ilk on arasında Dan Brown'ın iki romanı var. 
     Brown'ın bütün dünyada çok satan ''Da Vinci'nin Şifresi'' adlı romanı, Vatikan tarafından ''Hıristiyan inancına hakaret ettiği'' gerekçesiyle kınanmıştı. 
     Ratzinger'in bir hafta önce yayınlanan ''Altüstoluş Zamanında Değerler Werte in Zeiten des Umbruchs adlı son kitabı da tükendi. 
     Papa'nın yayıncısı, 3 binlik ilk baskısı biten kitabın 20 binlik ikinci baskısını yapmayı planlıyor. 
     Berlin'deki kitapçılarda ise Papa'nın kitapları bitmek üzere. 
     
</TEXT>
</DOC>
