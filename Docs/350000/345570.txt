<DOC>
<DOCNO> 345570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/yasam/yas04.html </URL>
<DATE> 2005/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
19 yıl sonra Şehir Tiyatroları sahnesinde 
</HEADLINE>
<TEXT>


Tiyatrocu Haldun Dormen, yönetmenliğini üstlendiği "Kantocu" adlı müzikalle, İstanbul Büyükşehir Belediyesi Şehir Tiyatroları'na geri döndü 

Yasemin Bay 

Türk tiyatrosunun ustalarından Haldun Dormen, tam 19 yıl sonra "Kantocu" isimli müzikalle tekrar İstanbul Büyükşehir Belediyesi Şehir Tiyatroları'nda. "Kantocu"nun müziklerini Serpil Günseli, müzik direktörlüğünü ise Selim Atakan üstleniyor. Müzikal, Maltepe Üniversitesi, Marmara Eğitim Vakfı'nda düzenlenen Uluslararası Kültür Bayramı kapsamında 26 Mayıs'ta saat 19.00'da izlenebilecek. Haziran ayı içerisinde turneye çıkacak olan müzikal, yeni sezonda da sahnelenecek. 

'Afife bir sembol' 
Oyunda neden dönem olarak 1923'leri seçtiniz 
O yıllarda bize yol açan birtakım insanlara saygı duruşu gibi görüyorum ben bu oyunu. Kantocular, biz tiyatroculara olmasa da birtakım insanlara yol açtılar yine de. Bütün kantocular, o komik-i şehirler geçmişte kaldı, isimleri bile anılmıyor artık. Bir de başka önemli bir noktaya değinmek istiyorum. Ermeni kıyımından bahsediliyor. Bir tarafta Ermeni katliamı olmuşsa şayet, İstanbul'da da Ermeni sanatçılar baş tacı ediliyor. Bir de bunu göstermek istedim oyunumla. Onları da anıyoruz oyunda. Oyunun Cumhuriyet'in ilanından birkaç ay önce başlayıp Cumhuriyet'ten birkaç ay sonra bitmesi hoşuma gitti. Atatürk'ün Müslüman kadınlara sahneye çıkma izni vermesini de aksettirmek istedim oyunda. Ama bence modern bir aşk hik yesi. 

Oyunun konusunu okuduğumuzda Afife Jale aklımıza geliyor. Siz, Afife Tiyatro Ödülleri'nin doğmasına neden olan kişisiniz. Oyunu yazarken Afife Jale'ye bir gönderme yaptınız mı 
Afife Tiyatro Ödülleri'ni gerçekleştirirken yalnız Afife'ye değil, sahneye çıkmış ilk kadınlara da bir saygı duruşunda bulunmak istedik. Afife bir sembol. Bize yol açan, Türk kadınına yol açan insanlar da orada onore ediliyor. Bence unutmamız lazım bazı şeyleri. Bu oyunla onu da biraz perçinliyorum. 

Türk filmlerini de hatırlatıyor oyun. Nostaljik bir tadı var. 
Özellikle Türk filmleri düşünülerek yapılmadı ama onun havası varsa memnun olurum. Ben bir aşk hik yesi anlatıyorum. Nostaljik bir havası var, evet. Ona çok dikkat ettim, çünkü nostalji bence çok hoş bir şey. Birçok insanın da hoşuna gidiyor. 

Ülkemizde müzikallerin durumunu nasıl buluyorsunuz 
Bence müzikallere muhakkak bir ilgi var. Bu kadar pahalı müzikaller yapılıyor ve insanlar da gidiyor. Mesela "Mucizeler Komedisi" o kadar tutmamasına rağmen insanlar gitti yine. Öte yandan "Yıldızların Altında" hem beğenildi hem de dolu dolu oynadı. Ve de hoştu, tam müzikal olmamasına rağmen. 

'Şarkı söylemesi şart' 

Günümüzde müzikal tanımını doğru olarak yapabiliyor muyuz 
Müzikal, bir hik yeyi müziğin ve dansın katkısıyla anlatmaktır. Durup dururken şarkı söylemek ya da burada çok iyi bir dans olur diye dans etmek değil. "Yıldızların Altında" için müzikli oyun diyorum. Oradaki şarkılar, eski tanınmış şarkılar olduğu için söyleniyordu. Konuya uysa da karakteri ileriye götürecek şarkılar ve danslar değildi. "Mucizeler Komedisi"ni beğenmedim. Müzikal değildi. 15 dakika müzik yoktu. Baş aktör Şener Şen şarkı söylemiyordu. Sesi iyi olmayabilir ama şarkı söylemesi şart müzikal oyun için. 


</TEXT>
</DOC>
