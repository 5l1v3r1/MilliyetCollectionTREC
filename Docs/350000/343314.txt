<DOC>
<DOCNO> 343314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/soneko36.html </URL>
<DATE> 2005/05/17/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Benzinin rafineri çıkışında indirim... 
</HEADLINE>
<TEXT>

     Petrol fiyatlarındaki gerileme etkisini gösterdi. Benzinlerin rafineri çıkış fiyatları, yarından geçerli olmak üzere indirildi. 
     İndirimin pompa fiyatlarına, yüzde 1.3 oranında yansıması bekleniyor. 
     A.A muhabirinin edindiği bilgiye göre, süper benzinin çıplak metreküp rafineri çıkış fiyatı, yüzde 4.8 oranında indirimle 514.65 YTL’den 490.20 YTL’ye düştü. 
     Dağıtım şirketlerini ilgilendiren "vergili" rafineri çıkış fiyatı ise yüzde 1.3 oranında azalarak, metreküpte 2 bin 233.33 YTL’den 2 bin 204.48 YTL’ye geriledi. 
     Aynı şekilde kurşunsuz benzinin çıplak rafineri çıkış fiyatı yüzde 4.8 ucuzlayarak, metreküpte 1 YTL’den 505.57 YTL’ye indi. 
     Kurşunsuz benzinde indirim, "vergili" rafineri çıkışında yüzde 1.3 olurken, metreküp fiyatı 2 bin 236.10 YTL’den 2 bin 206.09 YTL’ye düştü. 
     Tüpraş’ın gerçekleştirdiği indirimin ardından, dağıtım firmalarının pompa fiyatlarını belirleyip açıklamaları bekleniyor. 
     
     PETROLÜN VARİL FİYATINDA DÜŞÜŞ 
     Öte yandan Nisan ayında 58.28 dolara kadar çıkan petrol fiyatları dün, son 3 ayın en düşük değerine inmişti. 
     Batı Teksas türü petrolün fiyatı dün, son üç ayın 18 Şubat’tan bu yana en düşük değeri olan 47.60 dolardan işlem görürken, fiyatlar bugün de buna yakın seyretmişti. 
     Petrol stoklarının artması ve yavaşlayan talebin ardından petrol fiyatları, Londra Borsası’nda bugün de Batı Teksas petrolde varil başına 48. dolar, Brent türü Kuzey Denizi petrolde ise varili 49.27 dolardan işlem görmüştü. 
     
</TEXT>
</DOC>
