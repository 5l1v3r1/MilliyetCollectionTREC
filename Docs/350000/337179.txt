<DOC>
<DOCNO> 337179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sonyas19.html </URL>
<DATE> 2005/04/26/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Atom bombasının mucitlerinden Morrison öldü 
</HEADLINE>
<TEXT>

     Atom bombasının mucitlerinden Amerikalı bilim adamı Philip Morrison öldü. 
     Massachusetts Institute of Technology MIT , emekli fizik profesörü Morrison'un, geçen cuma günü 89 yaşında uykusunda yaşama veda ettiğini bildirdi. 
     Evrende başka bir yerde ''zeka üzerine kurulu'' yaşam olup olmadığını da araştıran Morrison, nükleer silahlar çağını açan Manhattan Projesi'nin grup lideriydi. 
     Morrison, 14 Temmuz 1945'te New Mexico'da ilk atom bombasının denenmesine tanıklık etmiş ve bu olayla ilgili olarak ''Olağanüstü ve korkutucu bir şey yaptığımızı biliyorduk'' açıklamasını yapmıştı. 
     Japonya'nın Nagazaki kentine atılan atom bombasının hazırlanmasına yardım eden ve Japonya'nın İkinci Dünya Savaşı sonunda teslim olmasının ardından hasar tespiti için gönderilen ekipte yer alan Morrison'un, silahsızlanma konusundaki fikirleri, komünizm sempatizanı olduğu yönünde suçlamalara yol açmıştı. Morrison, 19 yılında ABD Senatosu İç Güvenlik Alt Komitesi'nde ifade vermeye çağrılmıştı. 
     Morrison, 1950'lerde kuramsal astrofizik alanına yoğunlaşmaya başlamış ve 1959'da Guiseppe Cocconi ile birlikte başka dünyalardaki yaratıklardan gelen ''radyo sinyalleri''ni ayırt etmeyi hedefleyen bir araştırma önermişti. 
     
</TEXT>
</DOC>
