<DOC>
<DOCNO> 311499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonyas17.html </URL>
<DATE> 2005/02/01/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Ölüleri yakmayıp mahçesindeki mahzenlere doldurunca... 
</HEADLINE>
<TEXT>

     ABD'nin Georgia eyaletinde ölüleri yakmayıp evinin arka bahçesindeki mahzenlere doldurarak çürümeye terk eden bir ölü yakıcı 12 yıl hapis cezasına çarptırıldı. 
     CNN'nin haberine göre, Lafayette kenti yakınlarındaki eski krematoryum görevlisi Ray Brent Marsh'e, evinin arka bahçesinde cesetlerini çürümeye terk ettiği 334 kişinin yakınları büyük tepki gösterdi. 
     Duruşmada annesinin cenazesinin yakıldığını sanan ancak daha sonra gerçeği öğrenen Letha Shropshire, ''Arka bahçende cesetler olduğunu bile bile nasıl yemek yedin, nasıl uyudun '' diye tepkisini dile getirdi. 
     Natasha Mann adlı bir başkası da, Marsh'ın cehennemde bunun hesabını vereceğine inandığını söyleyerek, ''Belki babamı öldürmedin ama diğer cesetlerle onu bir mahzene koyarak kalbimin bir bölümünü öldürdün'' diye konuştu. 
     Yargıç tarafından 12 yıl hapis ve 20 bin dolar para cezasına çarptırılan Marsh ise bu tepkiler karşısında sadece özür dilemekle yetindi ve başka yanıt veremeyeceğini, ancak tüm ailelere daha fazla bilgi veren birer mektup göndereceğini söyledi. 
     Marsh'ın ölüleri yakmak yerine evinin arkasına getirip mahzenlere doldurduğu, yakınlarına da cenazelerin külleri yerine çimento verdiği belirtiliyor. 
     Cenazeleri yakılmayan ölülerin yakınları ayrıca, Marsh'ın krematoryumuna ölüleri gönderen cenaze şirketine dava açtı. 
     
</TEXT>
</DOC>
