<DOC>
<DOCNO> 339103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/yasam/axyas02.html </URL>
<DATE> 2005/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Korku Burnu'nda ölüm kalım savaşı 
</HEADLINE>
<TEXT>


Köpekbalığı avlamak için denize açılan ABD'li 2 genç, açık denize sürüklendi. Gençler, 6 gün boyunca açlık, susuzluk ve köpekbalıklarıyla mücadele etti 

DIŞ HABERLER SERVİSİ 

ABD'nin Güney Carolina eyaletine bağlı Sullivans Adası'ndan 24 Nisan'da köpekbalığı avlamak için denize açılan 2 genç, akıntıyla açık denize sürüklenince kendilerini büyük bir maceranın içinde buldular. Geçtiğimiz cumartesi günü balıkçılar tarafından, denize açıldıkları yerden 160 kilometre uzakta, Cape Fear Korku Burnu açıklarında bulunan Josh Long ve Troy Driscoll'un, su kaybı ve güneş çarpması nedeniyle bitkin düştükleri, ancak iyi oldukları belirtildi. 

'Sürekli dua ettik' 
17 yaşındaki Long, denizde kaldıkları süre içinde sürekli Tanrı'ya dua ettiklerini ve kurtulma umutlarını hiç yitirmediklerini söyledi. İlk gün sahile dönmek için yüzmeyi denediklerini, ancak akıntı ve çevrelerindeki köpekbalıkları nedeniyle başarısız olduklarını belirten Long, geceleri tek bir battaniyeye sarınarak ısınmaya çalıştıklarını ifade etti. 

'Denizanası yedi' 
15 yaşındaki arkadaşı Driscoll'un karnını doyurmak için denizanası yediğini söyleyen Long, hasta olmaktan korktuğu için sadece deniz suyu içti. Long'un babası Eddie Long da, yetkililerin kendilerini çocuklarının öldüğü fikrine alıştırmalarını söylediği, ama umutlarını kaybetmediklerini kaydetti. 




</TEXT>
</DOC>
