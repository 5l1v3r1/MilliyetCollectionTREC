<DOC>
<DOCNO> 315048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sondun24.html </URL>
<DATE> 2005/02/14/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Berlin'de öldürülen Türk kadının 3 kardeşi gözaltına alındı 
</HEADLINE>
<TEXT>

     Almanya'nın başkenti Berlin'de 7 Şubat'ta sokak ortasında öldürülen Hatun Sürücü'nün 23 cinayetiyle ilgili olarak Sürücü'nün 3 kardeşi gözaltına alındı. 
     Berlin Savcılığı'ndan yapılan açıklamada, Sürücü'nün gözaltına alınan kardeşlerinin, haklarında tutuklama kararı çıkartılması amacıyla Tiergarten Sulh Mahkemesi'ne sevk edildikleri bildirildi. 
     Öldürülen Sürücü'nün kardeşlerinin masum olduklarını söyledikleri kaydedildi. 
     Açıklamada, Sürücü'nün öldürüldüğü silahın arandığı, görgü tanıklarına da ihtiyaç duyulduğu belirtildi. 
     Berlin polisi de Sürücü'yü öldüren kişinin kesin olarak tespit edilebilmesi için vatandaşlardan yardım isteyerek, genç kadının katilinin cinayetten sonra 246 numaralı otobüsle olay yerinden uzaklaştığının tahmin edildiğini ve üzerinin yaprak ve çamurla kirlenmiş olabileceğini kaydetti. 
     Polis, cinayet günü 246 numaralı otobüste böyle bir kişiyi görenlerden 030 4664911701 numaralı telefona başvurmalarını istedi. 
     
</TEXT>
</DOC>
