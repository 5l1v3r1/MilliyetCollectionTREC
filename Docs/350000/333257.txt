<DOC>
<DOCNO> 333257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sondun16.html </URL>
<DATE> 2005/04/14/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
10 milyar dolarlık gecikme 
</HEADLINE>
<TEXT>

     Kanada hükümeti, Kyoto iklim sözleşmesindan doğan yükümlülüklerini yerine getirebilmek için 2012 yılına kadar 10 milyar Kanada doları yatırım yapacağını açıkladı. 
     Hükümet, sera etkisi yaratarak yeryüzünün ısınmasına yol açan gazların emisyonunu bu süre zarfında 270 megaton azaltacak. Bu amaçla geniş kapsamlı bir plan açıklandı. 
     Kyoto sözleşmesini 2002 yılında onaylayan Kanada, sera gazlarını, 2008-2012 yılları arasında 1990 yılına göre yüzde 6 azaltacak. Oysa aslında bu gazların emisyonu 1990 seviyesini 2003'te yüzde 24 aşıyordu. 
     Kyoto sözleşmesine karşı çıkan muhalif Muhafazakar Parti'nin azınlık hükümetini devirme tehditleri, bu planın hayata geçirilip geçirilmeyeceği konusunda şüphe doğuruyor. 
     Çevreci gruplar da planı eleştirdiler ve bundan doğacak mali yükün, büyük sanayi şirketleri yerine sade vatandaşların sırtına yıkıldığını belirttiler. 
     
</TEXT>
</DOC>
