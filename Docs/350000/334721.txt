<DOC>
<DOCNO> 334721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sondun12.html </URL>
<DATE> 2005/04/19/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
'Sessiz tsunami' uyarısı .. 
</HEADLINE>
<TEXT>

     Almanya Ekonomik İşbirliği Bakanı Heidemarie Wieczorek-Zeul, her gün dünyada önlebilir hastalıklardan 30 bin kişinin öldüğünü belirterek, dünya liderlerini, ''sessiz tsunami'' diye adlandırdığı bu felakete karşı acilen önlem almaya çağırdı. 
     Wieczorek-Zeul, BM'de düzenlediği basın toplantısında, BM Genel Sekreteri Kofi Annan'ın Eylül ayında toplanmasını istediği zirvenin, BM'nin 2015'e kadar kalkınmayı hızlandırma ve ağır yoksulluğu yarı yarıya azaltma hedeflerine nasıl varılacağını belirleme konusunda bir fırsat olduğunu söyledi. 
     Alman Bakan, kendisinin de 2000 BM Milenyum Zirvesi'nde bulunduğunu, o zirvede bütün BM üyelerinin bu hedefler üzerinde uzlaştığını belirtti. 
     Bunun kendisi için siyasi bir motivasyon olduğunu belirten Wieczorek-Zeul, ''Her gün dünya çocuklarını etkileyen sessiz tsunami skandalına son vermeliyiz. Her gün 30 bin çocuk önlenebilir hastalıklardan ölüyor ve bu artık var olmaması gereken bir skandal. Hareket geçmek zorundayız'' dedi. 
     
</TEXT>
</DOC>
