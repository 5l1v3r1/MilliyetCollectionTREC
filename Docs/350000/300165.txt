<DOC>
<DOCNO> 300165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sondun22.html </URL>
<DATE> 2004/12/23/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
ABD Felluce'yi bugün de bombaladı 
</HEADLINE>
<TEXT>

     Amerikan savaş uçakları ile tanklarının, Felluce'de bazı mevzileri bombaladığı ve direnişçilerle Amerikan deniz piyadeleri arasında çatışmalar çıktığı bildirildi. 
     Görgü tanıkları, Amerikan F-18 savaş uçaklarının şehrin güneyindeki mahallelerde bulunan bazı hedefleri vurduklarını, ayrıca tank ve topçu ateşi sesleri duyduklarını söyledi. 
     Direnişçilerle Amerikan deniz piyadeleri arasında çatışma çıktığı bildirilirken, çatışmaların neden patlak verdiği konusunda bir açıklama yapılmadı, ancak Amerikalı yetkililer her iki taraftan da kayıp olduğunu belirtti. 
     Amerikan güçlerinin 8 Kasım'da Felluce'de direnişçilere karşı başlattığı saldırıların ardından, 250 bin ila 300 bin Felluceli evlerini terk etmişti. Kaçan sivil halktan 2 bin kişilik ilk bölümü bugün evlerine dönüş yapıyordu. 
     
</TEXT>
</DOC>
