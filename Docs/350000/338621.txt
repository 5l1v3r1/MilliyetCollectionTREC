<DOC>
<DOCNO> 338621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/yazar/dundar.html </URL>
<DATE> 2005/05/01/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Provokatörün dönüşü 
</HEADLINE>
<TEXT>


"-Merhaba abi " 
"-Merhaba Hazır mıyız bugün için .." 
"-Hazırız abi... Kızıl bayrakları hazırlattım. İyi para kaldırdık kızıl bayrak satışından..." 
"-Maskeliler hazır mı " 
"-Konuştuk. Tam öğle vakti saldıracaklar. Cam çerçeve kalmayacak. Bir de Türk bayrağı yakma işi örgütledik. Nevruzda bizim ufaklıkların yaptığının benzeri... Tuttu o iş..." 
"-Tamam, televizyonları aramayı unutma..." 
"-Unutur muyum abi... Öğlen saldırtacağız ki, 13.00 bültenine yetiştirelim. Duyan gelecek." 
"-Türk bayrakları hazır mı " 
"-Hazır abi, öğlen piyasaya süreceğiz. Elimizde 100 bin bayrak var." 
"-Nevruzdan sonra satmamış mıydık onları .." 
"-Yok abi, bir kısmını Trabzon'a göndermiştim. Ama linç işi beklediğim kadar büyümedi. Bu sefer daha çok satış bekliyoruz." 
"-Dernekle konuş. 'Her eve bir bayrak' seferberliği organize etsinler. Toplu satış yaparız." 
"-Elimizde epey Nutuk da arttı. Onları da bizim korsanlara dağıtalım istersen." 
"-Dağıt. 19 Mayıs geliyor bu arada..." 
"-Hazırlanıyoruz abi, iki arkadaş gece büstü kıracak." 
"-Bizim büstler hazır mı " 
"-Atölye gece gündüz çalışıyor. 'Her okula bir büst' afişleri de hazır. Büste saldırının ertesi günü kampanyayı başlatacağız. Asıl büyük voliyi oradan vuracağız." 
"-Çok üst üste geldi, millet kıllanmasın .." 
"-Yok be abi... Görmüyor musun, tek haber yetiyor milleti ayaklandırmaya..." 
"-Aslında şu türban işine de bir el atsak..." 
"-Nasıl abi .." 
"-Ne biliyim, şöyle yeşil bayrakla bir yürüyüş filan... Hem yeşil, hem kırmızı satarız." 
"-İstersen bu cuma çıkışına örgütlerim." 
"-O zaman ben 10. Yıl Marşı CD'leri sipariş vereyim. Cumartesiye hazır olsun." 
"-İyi fikir abi. Yalnız marşı biraz gündeme taşımamız lazım." 
"-Bizimkilerle konuş. Barda bir Kürtçe türkü isteme işi ayarlasınlar. 
Kavga çıkarıp müşterilere marşı söyletsinler." 
"-Tamam abi, bu gece hallederiz. Sen haberi hazırlat." 
"-Anlaştık. Tişört siparişini verdin mi 
"-Verdim. Yarısını 'Hedef AB' diye basıyorlar, diğer yarısını 'Kahrolsun AB' diye... Üniversitelere dağıtacağız." 
"-Hadi oğlum, fırsat bu fırsat... Eski günlere döndük yine..." 
"-Nihayet be abi, nihayet .." 



</TEXT>
</DOC>
