<DOC>
<DOCNO> 341056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/ekonomi/aeko.html </URL>
<DATE> 2005/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı Kredi satıldı, ön şart Sandığın devri 
</HEADLINE>
<TEXT>


Yapı Kredi Bankası'nın YKB satışında imzalar atıldı. Anlaşmada devir işleminin kesinleşebilmesi için YKB Mensupları ve Emekli Sandığı Vakfı'nın, kamu sosyal güvenlik sistemine devri ön şart olarak konuldu 

EKONOMİ SERVİSİ 

Koç Grubu ile Çukurova arasında Yapı Kredi Bankası'nın YKB yüzde 57.4 hissesinin satışına ilişkin sözleşme imzalandı. Satış anlaşmasına göre, hisse devir işleminin gerçekleşmesi için, 'YKB Mensupları Yardım ve Emekli Sandığı Vakfı'nın, kamu sosyal güvenlik sistemine alınması', satışın tamamlanması için 'ön şart' olarak konuldu. 
31 Ocak'ta, Koç Finansal ile Çukurova Grubu arasında, YKB'nin satışına ilişkin 'hisse devir sözleşmesi' imzalanmasından sonra başlayan süreçte, 3.5 aylık 'derin inceleme' tamamlandı ve dün geç saatler itibariyle satış anlaşmasına imzalar atıldı. 
Dün sabah duyurulan açıklamaya göre, öncelikle resmi kurumlara bildirimler yapılarak, izin alınacak. Sözleşmede sadece, 'YKB Mensupları Yardım ve Emekli Sandığı'nın ilgili mevzuatın öngördüğü şartların yerine getirilmesi koşuluyla, kamu sosyal güvenlik sistemine alınması için yetkili makamlarca gerekli kararların alınması hisse devir işleminin tamamlanması' ön şart olarak sözleşmeye konuldu. 
Sandığın devri'nin 'ön şart' olmasının, hem aktüeryal dengesinin emekli sayısı, aktif çalışan dengesi iyi olmamasının yaratacağı mali yük, hem de sosyal güvenlik kuruluşlarının tek çatı altında toplanmasını amaçlayan yeni tasarının bu tür sandıkların tasfiyesini öngörmesi nedeni ile sözleşmeye konulduğu belirtiliyor. 




Sandık açığını banka kapatıyor YKB'nin satışında tek 'ön şart' olarak konulan YKB Mensupları Yardım ve Emekli Sandığı Vakfı'nın, trilyonlarca liralık zarar riski bulunuyor. Bankanın 2004 yıl sonu bilançosunda, Çalışma Bakanlığı tebliği çerçevesindeki Vakıf aktüer raporuna göre, bilançosu yüzde 15 teknik faize reel faiz göre 56 trilyon lira fazla teknik fazla veriyor. Ancak bilanço verileri yüzde 10 faize göre hesaplandığında vakfın 116 trilyon lira açığa çıkıyor. 
YKB bağımsız denetim raporuna göre, vakıftaki açığı YKB'nin 2005'te kapatması gerekiyor. Reel faizlerin yüzde 10 - 12 arasında bulunmasından hareket eden uzmanlar, "Vakfın durumu, bilançodaki yüzde 10'luk hesaba daha yakın görünüyor. Yani vakıf zarara daha yakın. Banka da bu açığı kapatmak zorunda kalacaksa yeni alıcı sırtında böyle bir kambur almak istemeyecektir" diyor. 
YKB Emekli Sandığı Başkan Yardımcısı Murat Türkvar ise "Sandığın her hangi bir açığı yok. Zararda değil. Anlaşmada böyle bir ön şart var. Ancak ne olacağı konusunda bir yasanın çıkması gerekiyor" dedi. Türkvar, sandığın devrinin kendileri için iyi olup olmayacağının ise 'yakında görüleceğini' belirtti. 

Değeri 2 milyar 21 milyon euro Anlaşmada YKB'nin yüzde 100'ü için 2 milyar 21 milyon euro 2.6 milyar dolar değer belirlendi. İlk sözleşmede değeri 2 milyar 50 milyon euro olarak belirlenmişti Buna göre, satılacak yüzde 57.4 hissenin değeri 1.2 milyar euroya 1.5 milyar dolar denk geliyor. Bu fiyat, YKB'nin Turkcell Holding ve Turkcell İletişim'deki hisselerinin 28 Ekim 2004'te hisse devir işleminin tamamlandığı tarihten geriye doğru Turkcell hisselerinin İMKB'deki 30 günlük ortalama ağırlıklı fiyatı arasındaki farka göre yapılacak ayarlamaya tabi olacak. 
YKB'nin borsada oluşan piyasa değeri 6 Mayıs cuma günkü Borsa kapanışı itibariyle 4 milyar YTL'yi 2.330 milyon euro aşıyor. Satılan hisselerin yüzde 44.53'ü 13 Çukurova şirketine ait. Kalan yüzde 12.89'u ise TMSF'nin elinde. Bu hisselerin değeri de satış fiyatına göre 260 milyon euro 340 milyon dolar. 

Parayla borçlarını ödeyecek Hisse devir bedelinin büyük bir bölümü ile Çukurova'nın YKB'ye borçları ödenecek. Bu mahsup işleminden sonra kalan borçları bakiyeleri incelenecek ve yeniden yapılandırılacak. Çukurova'nın YKB'ye borçları 2 milyar dolar düzeyindeydi. 
Çukurova'nın Pamukbank'ın TMSF'ye alınmasıyla YKB'deki payını, satarak bankacılıktan çekilmesi gerekiyordu. Pamukbank'ın fona devri ile yüzde 10 civarındaki YKB hissesi de TMSF'ye geçmişti. Ayrıca, Çukurova'nın YKB'deki diğer hisseleri de, grubun bankaya olan borçları karşılığında rehnedilmişti. 

Turkcell hisselerini devredecek Çukurova'ya YKB'nin Turkcell İletişim ve Turkcell Holding'de sahip olduğu hisseleri alma hakkı verilecek. Çukurova Grubu, YKB'nin Fintur Technologies, Digital Platform İletişim Hizmetleri, Superonline Uluslararası Elektronik Bilgilendirme ve Haberleşme Hizmetleri'nde sahip olduğu hisseleri de satın alabilecek. Çukurova Turkcell'in yüzde 27'sini TeliaSonera'ya satmıştı. Bu hisseleri alıp, TeliaSonera'ya devredecek. 

Küçük yatırımcıya çağrı var YKB satışında imzaların atıldığına ilişkin açıklamadan sonra Koç Holding'ten aynı konuya ilişkin Borsa'ya gönderilen açıklamada, ek olarak Sermaye Piyasası Kurulu'ndan SPK gerekli izinlerin alınmasını ve devir işleminin tamamlanmasını takiben, sözleşme konusu hisseler dışında kalan halka açık YKB hissedarlarına yönelik çağrıda bulunulacağı bildirildi. Bu çağrı YKB hisselerinin borsada işlem gören yüzde 42'sini ilgilendiriyor. 

Koçbank-YKB için birleşme sinyali Koç Finansal'ın 'Koçbank ve Yapı Kredi arasında operasyonel anlamda güçlü bir uyum gördüğü' ifade edilen açıklamasında, bu birleşik grubun güçlü bir dağıtım ve üretim platformunun yanı sıra finansal hizmetlerin çoğu stratejik alanında lider kuruluşlardan biri olacağı belirtildi. İki finansal kuruluş arasındaki 'uyum'la ilgili değerlendirme, Koçbank ile YKB'nin birleştirilmesi olasılığının da gündemde olduğu, şeklinde değerlendirildi. 


</TEXT>
</DOC>
