<DOC>
<DOCNO> 301952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sonspo33.html </URL>
<DATE> 2004/12/29/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Magath Bundesliga'daki teknik direktör ücretleri düşük... 
</HEADLINE>
<TEXT>

     Almanya Birinci Futbol Ligi'nde Bundesliga ilk yarıyı lider tamamlayan Bayern Münih'in teknik direktörü Felix Magath, Bundesliga'da teknik direktörlere ödenen parayı düşük bulduğunu açıkladı. 
     Magath, Sport-Bild dergisine verdiği demeçte, kendisine verilen ücret konusunda bir sıkıntısı olmadığını belirtirken, futbolcularla karşılaştırıldığında teknik direktörlerin az para aldığını kaydetti. 
     Ücret düşüklüğünün yanı sıra teknik direktörlere verilen yetkilerin azlığından da şikayet eden Magath, takım çalıştırmada bunun sorun oluşturduğunu belirtti. 
     Felix Magath, Bayern Münih'ten yıllık olarak aldığı yaklaşık 3 milyon dolarla, birinci ligdeki 18 takımın başında görev yapan teknik direktörlerden en yüksek ücret alanı olarak biliniyor. 
     
</TEXT>
</DOC>
