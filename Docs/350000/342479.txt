<DOC>
<DOCNO> 342479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sondun03.html </URL>
<DATE> 2005/05/14/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Özbekistan'da gösteriler tekrar başladı... 
</HEADLINE>
<TEXT>

     Özbekistan’ın Andican kentinde önceki gün çıkan olaylar, güvenlik kuvvetlerinin kontrolü sağladığının açıklanmasının ardından bu sabah tekrar başladı. 
     Özbekistan'da dün çıkan ve 9 kişinin öldüğü isyanın ardından ortam yine gerildi. Ayaklanmaya sahne olan Andican kentinde, bu sabah güvenlik güçleri ile isyancılar arasında şiddetli çatışmalar çıktı. 
     Fransız AFP ajansı, Andican'da meydana gelen çatışmalarda Özbek askerlerinin zırhlı araçlardan otomatik silah ve top mermisiyle ateş ettiğini duyurdu. 
     Fergana vadisindeki Andiçan kentinde, 1000 kadar kızgın göstericinin bu sabah erken saatlerde toplandığı bildirildi. 
     Göstericilerin, polisin ateş açması sonucu öldüğü belirtilen 6 kişinin cesedini teşhir ettikleri belirtildi. 
     Gösteri alanında güvenlik kuvvetlerinden herhangi bir birime henüz rastlanmazken, eylemciler, hükümeti, çocuk ve kadınlara bilinçsizce ateş açıldığı gerekçesiyle sert bir şekilde protesto etti. 
     Gerginlik üzerine Andican’a giden ve dün başkent Taşkent’e dönen Cumhurbaşkanı İslam Kerimov’un bugün bir basın toplantısı düzenlemesi bekleniyor. 
     Andican’da aşırı dincilikle suçlanan 23 kişinin yargılanmasının protesto edilmesiyle başlayan olaylarda, 50’den fazla kişinin, polisin ateş açması sonucu öldüğü iddia ediliyor. 
     Andican’da resmi binaları işgal eden ve bir meydanda toplanan göstericilerin tümünün bölgeden çıkarıldığı, güvenlik kuvvetlerinin kontrolü ele geçirdiği belirtmişti. 

     
</TEXT>
</DOC>
