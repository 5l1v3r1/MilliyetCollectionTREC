<DOC>
<DOCNO> 318358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sonyas21.html </URL>
<DATE> 2005/02/24/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
"Türk hamlesi" Rus sinemalarında.. 
</HEADLINE>
<TEXT>

     Boris Akunin'in kaleme aldığı ve Plevne Savaşını konu alan ''Türk Hamlesi'' adlı kitap, Canik Fayzıyev yönetiminde sinemaya uyarlandı. 
     Rus sinema tarihinin en pahalı ve iddialı yapımlarından biri olarak gösterilen film, Rusya'da 364 sinemada gösterime girdi. 
     Akunin'in 1877 yılında geçen olayları konu alan ''Türk Hamlesi'' isimli romanından uyarlanan film, tarih içerisinde gezinen bir kurguya sahip. Filmde, Türk casusu Enver Efendi'nin Sultan Abdülhamit'in talimatıyla yanlış istihbarat yaymak için Rus hatlarına sızması ve Plevne Savaşı çevresinde gelişen olaylar konu ediliyor. 
     
     PLEVNE SAVAŞI'NI KONU ALIYOR 
     Akunin'in sinemaya uyarlanan romanı, aşk, savaş ve polisiye-macera türünde yazılmış... 
     Plevne Savaşı ve etrafında gelişen olayları konu alan romanın her yeni bölümü, dünya gazetelerinde bu savaş hakkında çıkan haberlerle başlıyor. Gazete haberleri ile tarihin gerçeklik boyutuna daha da yaklaşan Akunin, diyalogların arasına serpiştirdiği sözlerle savaşın yıkıcılığı ve gereksizliğini de vurguluyor. 
     
</TEXT>
</DOC>
