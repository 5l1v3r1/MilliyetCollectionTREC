<DOC>
<DOCNO> 303495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sonyas07.html </URL>
<DATE> 2005/01/04/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Depremde kurtarılan 3 kız kardeş, 1'er saat arayla doğum yaptı 
</HEADLINE>
<TEXT>

     Ergün AYAZ, Ebru DOĞAN İZMİT Kocaeli , DHA 

KOCAELİ nin Körfez İlçesi'nde 17 Ağustos Marmara Depreminde oturdukları 6 katlı binanın çökmesi sonucu enkaz altında kalan ve güçlükle kurtarılan 3 kız kardeş, büyük tesadüf eseri aynı hastanede 1 er saatlik aralıklarla sezaryenle doğum yaptı. 2 si kız, 1 i erkek bebekler bir anda SSK İzmit Hastanesi nin maskotu haline geldi. 
     Marmara Depremi'nde Körfez İlçesi'nin 95 Evler semtinde oturan 27 yaşındaki Gamze Irmak, 24 yaşındaki Ayşegül Öztürk ve 22 yaşındaki Hale Kandemir, 6 katlı binanın çökmesi sonucu enkaz altında kaldı. Bir gün enkaz altında kalan üç kız kardeş, daha sonra arama kurtarma ekipleri tarafından enkaz altından çıkarıldı. 3 kız kardeşten en büyüğü Gamze Irmak 2000 yılında evlendi. 31 yaşındaki Teknik Ressam Ayhan Irmak ile evli olan Gamze'nin daha önce çocuğu olmadı. Ortanca kardeş Ayşegül Öztürk ise, 2001 yılında mermer ticareti yapan Ayhan Irmak ile evlendi. Bu evlilikten şu anda 3 yaşında olan bir kızları dünyaya geldi. Küçük kız kardeş Hale Kandemir ise 2002 yılında Erkan Kandemir ile yaşamını birleştirdi. 
     Büyük tesadüf eseri aynı dönemde hamile kalan 3 kız kardeş, doğum sancıları başlayınca birlikte SSK Kocaeli Hastanesi'ne getirildi. Dün öğle saatlerinde 3 kız kardeşi muayenne eden Jinekolog Op. Dr. Ahmet Doğruöz, doğumların sezaryenle yapılmasına karar verdi. 
     Gamze Irmak, Ayşegül Öztürk ve Hale Kandemir, jnekolog Op. Dr. Ahmet Doğruöz ve ekibi tarafından yine büyükten başlayarak sezaryene alındı. 3 kız kardeş yaklaşık 1 saat arayla bebeklerini dünyaya getirdi. Gamze Irmak'ın dünyaya getirdiği 3.5 kilo ağırlığındaki kız olan bebeğe Elvin', Ayşegül Özürk'ün dünyaya getirdiği 2 kilo 700 gram ağırlığındaki erkek olan bebeğe Utku', Hale Kandemir'in 2 kilo 600 gram olarak dünyaya getirdiği kız olan bebeğe de Suden' adı verildi. 
     Birer saat arayla anne olan üç kız kardeşin eşleri de hastanede büyük heyecanla doğumu beklerken, sezaryeni gerçekleştiren Jinekolog Operatör Dr. Ahmet Doğruöz, ilk kez böyle bir olayla karşılaştığını belirterek, bunun büyük bir tesadüf olduğunu söyledi. 
     
</TEXT>
</DOC>
