<DOC>
<DOCNO> 337854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sontur15.html </URL>
<DATE> 2005/04/28/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Öğrencilerin okuldaki F.Bahçe-G.Saray tartışması cinayetle bitti 
</HEADLINE>
<TEXT>

     Hüseyin TÜCCAR - Bülent CİVANOĞLU DHA 

BURSA'da Fenerbahçe ile Galatasaray taraftarı iki ilköğretim okulu öğrencisinin tartışması, yakınlarının da katılmasıyla kavgaya dönüştü. 17 yaşındaki T.Ç.'nin bıçakla yaraladığı aynı yaştaki L.A.'nın, kaldırıldığı hastanede beyin ölümü gerçekleşti. Yakalanan T.Ç. Emniyet Müdürlüğü Çocuk Şubesi'ne götürüldü. 
     Merkez Osmangazi İlçesi'nde bağlı Hürriyet Mahallesi’ndeki Hürriyet İlköğretim Okulun 8'inci sınıf öğrencilerinden Galatasaray taraftarı 15 yaşındaki O.A., En büyük Cimbom’ diye slogan atınca, Fenerbahçeli arkadaşı 14 yaşındaki B.P. Benim yanımda kimse Cimbom’ diye bağıramazö diyerek tepki gösterdi. Tartışan öğrenciler araya arkadaşlarının girmesiyle ayrılıp evlerine gitti. O.A. ile B.P. olayı yakınlarına anlattı. Bugün okul çıkışı O.A.'yı korumak için dayısının oğlu lise öğrencisi 17 yaşındaki L.A., B.P.'yi korumak için de kuaförde çalışan yakını 17 yaşındaki T.Ç. okula geldi. 
     Okul önünde O.A. ile B.P. yeniden tartışmaya başlayınca, araya giren L.A. müdahale etti. L.A. bu sırada B.P.'ye tokat atınca, B.P.'yi korumak için gelen T.Ç. üzerinde bulunan ve kelebek’ tabir edilen bıçakla L.A.'ya saldırdı. Kalbinden bıçaklanan L.A., olay yerine çağırılan 112 Acil Servis ambulansla Uludağ Üniversitesi Tıp Fakültesi Hastanesi’ne kaldırıldı. Doktorlar, tüm müdahalalerine karşın kurtaramadıkları L.A.'nın beyin ölümünün gerçekleştiğini söyledi. 
     Bu arada görgü tanıklarının ifadelerini alan polis, olaydan sonra kaçan T.Ç.’yi çalıştığı kuaför salonunda gözaltına aldı. T.Ç., Çocuk Şube Müdürlüğü’ne getirilirken, olayla ilgili soruşturma başlatıldı. 

     
</TEXT>
</DOC>
