<DOC>
<DOCNO> 306413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sondun40.html </URL>
<DATE> 2005/01/14/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Milletvekili, eşcinsel haklarını korumak için bir erkekle evlenecek 
</HEADLINE>
<TEXT>

     Rusya'nın Başkortostan özerk cumhuriyetinden milletvekili Edvard Murzin'in, erkek eşcinsel haklarını gündeme getirmek ve desteklemek için bir erkekle evlenmeyi planladığı bildirildi. 
     Moskovskiy Komsomolets gazetesinde çıkan haberde, Başkortostanlı milletvekilinin yakında Moskova'da nüfus müdürlüğüne giderek bir erkekle evlenmeyi planladığını duyurdu. 
     Ufa Başpiskoposu, Murzin'in bu girişimini kınayarak, Murzin'i ''şeytanın avukatlığını yapmak ve ruhani ahlaksızlığı yaymaya çalışmakla'' suçladı. 
     Murzin, Moskovkiy Komsomolets'e yaptığı açıklamada, ''Bizim evliliğimiz formalite evliliği. Ben herhangi cinsel bir azınlığa ait değilim, ama Rusya'daki homoseksüel ve lezbiyenlerin hakları için mücadele etmeye hazırım. İki erkeğin resmi bir şekilde evlenmesi girişimi cinsel ayrımcılığa yönelik protesto'' diye konuştu. 
     
</TEXT>
</DOC>
