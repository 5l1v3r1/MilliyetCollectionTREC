<DOC>
<DOCNO> 324433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sonsiy11.html </URL>
<DATE> 2005/03/17/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
CHP'den Kapusuz'un "Sezer'in yerinde olsam gitmezdim" sözüne eleştiri... 
</HEADLINE>
<TEXT>

     CHP Genel Başkan Yardımcısı Onur Öymen, Cumhurbaşkanı Ahmet Necdet Sezer'in Suriye'ye yapacağı gezinin, öngörülen tarihte gerçekleştirileceğinin hükümet tarafından basına duyurulup duyurulmayacağını sordu. 
     Öymen, Dışişleri Bakanı Abdullah Gül tarafından yanıtlanması istemiyle TBMM Başkanlığı'na verdiği önergede, AK Parti Grup Başkanvekili Salih Kapusuz'un, Cumhurbaşkanı Sezer'in Suriye'ye yapacağı resmi geziye ilişkin olarak basında yer alan, ''Ben, Sayın Cumhurbaşkanı'nın yerinde olsam gitmezdim'' değerlendirmesinin, Cumhuriyet hükümetlerinin izlediği ilkeli yaklaşıma ters düştüğünü ileri sürdü. 
     Öymen, şu sorunun yanıtlanmasını istedi 
     ''Hükümet, sayın Cumhurbaşkanımızın Suriye'ye yapmayı öngördüğü resmi ziyaretin öngörülen tarihte gerçekleştirileceğini, basına açıklamayı düşünmekte midir '' 
     
</TEXT>
</DOC>
