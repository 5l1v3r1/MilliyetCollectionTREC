<DOC>
<DOCNO> 329245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sondun42.html </URL>
<DATE> 2005/04/01/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Nepal'de siyasi liderlerin ev hapsi bitti 
</HEADLINE>
<TEXT>

     Nepal'de bir siyasi parti liderinin ev hapsine son verildi ve 257 siyasi tutuklu serbest bırakıldı. 
     İçişleri Bakanlığı, Nepal Kongre Partisi başkanı Girija Prasad Koirala'nın ev hapsi cezasına son verildiğini bildirdi. 
     Nepal'deki en büyük siyasi parti olan Nepal Kongre Partisi, 1 Şubat'ta yönetime el koyan Nepal Kralı Gyanendra'ya karşı yapılan protesto gösterilerinin başını çekiyor. 
     Bakanlık, monarşi karşıtı gösterilerde gözaltına alınan ya da ev hapsi cezasına çarptırılan 257 siyasi tutuklunun da serbest bırakıldığını açıkladı. 
     Nepal'de Kral Gyanendra, ''monarşi karşıtı komünist başkaldırının üstesinden gelmek ve siyasetçiler arasındaki yozlaşmanın kökünü kazımak'' için hükümeti görevden almış ve olağanüstü hal ilan etmişti. 
     
</TEXT>
</DOC>
