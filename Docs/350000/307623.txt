<DOC>
<DOCNO> 307623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sonyas08.html </URL>
<DATE> 2005/01/18/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
'15 metrelik dalga' grubunun ismi tsunamiden önce iyiydi ama... 
</HEADLINE>
<TEXT>

     Alternatif rock türünün yeni, ancak ümit veren isimlerinden Amerikalı ''50 Foot Wave'' 15 Metrelik Dalga grubu, isminin şanssızlığını yaşıyor. 
     Asya'yı vuran ve 170 bine yakın insanın öldüğü tsunami felaketinden önce grup için her şey iyi giderken, felaket sonrası CD satışları bıçak gibi kesildi ve grup üyeleri neredeyse lanetli durumuna düştü. 
     Rock sahnesinde uzunca bir süre ''Throwing Muses'' adlı grup ile görünen 50 Foot Wave'in kurucusu şarkıcı Kristin Hersh, ''Bundan bir ay önce öyle güzel bir isimdi ki... Bu şanssızlığımızı anlayamıyorum'' diyor. 
     Mart ayında çıkardığı Sörf-punk türü ''Golden Ocean'' adlı albümü, tsunami felaketinden bir hafta önce rock eleştirmenlerine gönderen Los Angeleslı grup, felaketten önce gayet başarılı bir satış ve konser grafiği çizerken, şu anda hiçbir beklentisi kalmamış durumda. 
     ''İsimlerini insan kulağı için en düşük seslerden oluşan seslerden seçerken böyle bir şanssızlığa uğrayacaklarını düşünmediklerini'' söyleyen grup üyeleri, ''Tsunaminin insanların beyninde bıraktığı iz zamanla belki silinir'' diye düşünüyor. 
     
</TEXT>
</DOC>
