<DOC>
<DOCNO> 322352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/guncel/gun02.html </URL>
<DATE> 2005/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte rakıdan 5 ölüm daha 
</HEADLINE>
<TEXT>


Hastanede tedavi gören 4 kişi öldü. Ölü bulunan PTT işçisinin cesedi de sahte rakı şüphesiyle Adli Tıp'a kaldırıldı 

GÖKHAN KARAKAŞ, OSMAN KARA 

İstanbul'da sahte rakı ölümleri dün peş peşe geldi. 2 Mart'ta Beykoz'da bulunarak Paşabahçe Devlet Hastanesi'ne getirilen Orhan Çanur 35 dün öldü. 
Bakırköy Regata'da bir barda içtiği sahte rakıdan zehirlenen 25 yaşındaki Bayram Sırma da hayatını kaybetti. Sırma, son 4 gündür Gaziosmanpaşa Özel Hastanesi'nde tedavi görüyordu. Halkalı'da bir müzikholde içtiği sahte rakı nedeniyle zehirlenen Ekrem Atıcı 37 da, Kartal Eğitim ve Araştırma Hastanesi'nde hayatını kaybetti. Gaziosmanpaşa'da Dem Restaurant'da içtiği sahte rakı nedeniyle zehirlenen Sezai Palavan da 41 Samatya Eğitim ve Araştırma Hastanesi'nde öldü. 
Beykoz'da PTT işçisi Atilla Öztürk 41 , ölü bulundu. Başucunda rakı şişesi bulunan Öztürk'ün cesedi, Adli Tıp Kurumu'na kaldırıldı. 

Rakı toplatma 15 günde tamam 

EKONOMİ SERVİSİ 

Mey içki CEO'su Galip Yorgancıoğlu, piyasadaki rakıların değişiminin 10 - 15 günde tamamlanacağını belirterek, "Günde 250 bin 70 cc'lik şişe değiştiriyoruz. Sarı kapaklı Yeni Rakı'ları dağıtacağız. Toplam 110 bin satış noktasına ulaşmamız gerekiyor ve bu lojistik olarak kolay değil" dedi. Beşiktaş'taki ana dağıtıcı Günbak AŞ'nin deposunda basın toplantısı yapan Yorgancıoğlu, imha işleminin de bütün şişeler toplandıktan sonra ana depolarda vergi mevzuatına uygun olarak vergi denetmenleri gözetiminde, sayım yapıldıktan sonra gerçekleşeceğini kaydetti. 


</TEXT>
</DOC>
