<DOC>
<DOCNO> 346003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sondun40.html </URL>
<DATE> 2005/05/26/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Amerikalı General Ham "Zerkavi ölse de Irak'ta El Kaide çökmez" 
</HEADLINE>
<TEXT>

     Amerikalı General Carter Ham, El Kaide liderlerinden Ebu Musab Zerkavi’nin öldürülmesi halinde bile Irak’ta El Kaide’nin çökmeyeceğini söyledi. 
     General Carter Ham, yaptığı açıklamada, Amerikan ordusunun Zerkavi’nin ağır yaralı olduğu ve yerine vekil atandığı yönündeki haberleri doğrulamadığını ya da yalanlamadığını belirtti. 
     Ham, "Zerkavi’nin önemli biri olduğu kesin, ama örgütü büyük ve tek kişi tarafından temsil edilmiyor. Ortadan kaybolması, El Kaide’nin Irak’taki faaliyetlerini engellemez" dedi. 
     Zerkavi ile ilgili haberleri yakından takip ettiklerini belirten Amerikalı General, "Bizi ilgilendiren Zerkavi’nin nerede ve ne durumda olduğu" diye konuştu. 
     
</TEXT>
</DOC>
