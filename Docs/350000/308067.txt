<DOC>
<DOCNO> 308067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sonspo12.html </URL>
<DATE> 2005/01/20/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Diyarbakırspor'a 2 yeni transfer... 
</HEADLINE>
<TEXT>

     Diyarbakırspor, Brezilyalı Lopez ve gurbetçi Önder Çengel ile sözleşme imzaladı. 
     Kulüp binasında düzenlenen törende Brezilya'dan transfer edilen Marlon da Saouza Lopez kendisini Diyarbakrsporlu yapan 1.5 yıllık sözleşmeye, İsviçre'nin Grasshopers takımından gurbetçi Önder Çengel ise 3.5 yıllık sözleşmeye imza attı. 
     Önder Çengel, Diyarbakırspor'da olmaktan mutlu olduğunu ifade ederek, başarılı olacağına inandığını söyledi. 
     Lopez ise ilk kez Türkiye'ye geldiğini ve Diyarbakırspor'da oynayacağı için mutlu olduğunu belirtti. Lopez, bir soru üzerine Fenerbahçe'de oynayan Brezilyalı Alex, Fabiano ve Aurelio'yu tanıdığını ve bunlara karşı kendi ülkesinde forma giydiğini kaydetti. 
     Asbaşkan Mustafa Alpaslan ise Lopez ve Önder Çengel'in transferiyle forvette yaşadıkları sıkıntının sona erdiğini belirterek, ''Transferimiz sürecek. Ligde ilk 10 takım arasında yer almak istiyoruz'' dedi. 
     Alpaslan, Büyükşehir Belediyesi Ankarasporlu Ramazan Tunç'un transferi için görüşmelerin sürdüğünü sözlerine ekledi. 
     İmza töreninde alt yapıdan sorumlu asbaşkan Mesut Çiçek ve kulüp menajeri İsmet Yılmaz da hazır bulundu. 
     
</TEXT>
</DOC>
