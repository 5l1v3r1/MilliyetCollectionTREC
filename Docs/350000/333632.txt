<DOC>
<DOCNO> 333632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sondun36.html </URL>
<DATE> 2005/04/15/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Yunanistan Parlamentosu Avrupa Anayasası'nı 19 Nisan'da oylayacak 
</HEADLINE>
<TEXT>

     Yunanistan parlamentosunun Avrupa Anayasası'nı 19 Nisan Salı günü oylayacağı bildirildi. 
     Parlamentonun bugün yapılacağı açıklanan oylama işlemini, anamuhalefet PASOK ve anayasanın onaylanmasına karşı çıkan muhalefet partileri Sol İttifak SYN ve Yunanistan Komünist Partisi'nin KKE , anayasa için referandum yapılması önerisini getirmeleri üzerine salı gününe ertelediği açıklandı. 
     Yunanistan Parlamentosu iç tüzüğü gereği, parlamento aritmetiği nedeniyle kabul olası görünmediği bildirilen öneri üzerinde 3 gün genel görüşme yapıldıktan sonra oylama yapılacak. 
     Bu arada Atina Haber Ajansı ANA , iktidardaki Yeni Demokrasi Partisi YDP ve PASOK'un daha önce anayasanın onaylanmasına desteklerini açıkladıklarını hatırlattı. 
     
</TEXT>
</DOC>
