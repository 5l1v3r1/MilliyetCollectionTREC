<DOC>
<DOCNO> 340005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/ekonomi/eko02.html </URL>
<DATE> 2005/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Etisalat da Avea'dan şik yetçi 
</HEADLINE>
<TEXT>


Telekom özelleştirmesinde iddialı şirketler arasında yer alan Birleşik Arap Emirlikleri'nden Etisalat da ihaleden çekilen İspanyol Telefonica gibi Avea'daki belirsizlikten şik yetçi 


Türk Telekom ihalesinde teklif vermeye hazırlanan bir konsorsiyumda yer alan Emirates Telecommunications Corporation Etisalat International Üst Yöneticisi Obaid Saeed Bin Mes'har, ihalede son teklifi verebilmeleri için Avea'nın pozisyonu konusunda açık bir yanıta ihtiyaçları bulunduğunu söyledi. Böylelikle Telefonica'nın çekilme sebebi olarak açıkladığı 'Avea', adı ihalede iddialılar listesinde ön sıralarda yer alan Etisalat için de verilecek teklifin önünde bir engel olarak açıklanmış oldu. 

'İki operatör olmaz' 
Özelleştirme sürecine son güne kadar devam etmek istediklerini ve teklif vermek için Avea'nın pozisyonu ile ilgili açık bir yanıta ihtiyaçları olduğunu belirten Mes'har, Avea'nın ortağı İtalyan şirketinin ihaleyi kazanması halinde bir sorun olmadığını, ancak kaybederse ve kendileri kazanırsa, hisseleri İtalyan şirketinden almak zorunda kalacaklarını, bunu istemediklerini belirtti. 
Mes'har, aynı alanda faaliyet gösteren iki operatörün bir şirketi yönetemeyeceğini sözlerine ekledi. 




</TEXT>
</DOC>
