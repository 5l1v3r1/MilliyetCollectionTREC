<DOC>
<DOCNO> 321786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sondun43.html </URL>
<DATE> 2005/03/08/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Mashadov'un öldürülmesi... Zakayev "Direniş sürecek" 
</HEADLINE>
<TEXT>

     Rusya'nın öldürüldüğünü açıkladığı bağımsızlık yanlısı Çeçen lideri Aslan Mashadov'un yurt dışındaki temsilcisi Ahmet Zakayev, Çeçenistan'da direnişin süreceğini söyledi. 
     AFP'ye demeç veren Zakayev, Mashadov'un Moskova tarafından açıklanan ölümünü ne doğrulayabileceğini, ne de yalanlayabileceğini belirterek, ''Ancak direniş sürecek. Bunda şüphe yok'' dedi. 
     Londra'dan telefonla demeç veren Zakayev, Cehar Dudayev'in de Ruslar tarafından öldürüldüğünü hatırlatarak, ''Bu daha önce de olmuştu'' dedi. 
     ''Dudayev'in yerine Mashadov geçmişti'' diyen temsilci, Mashadov'un yerine de başka birinin geçeceğini belirtti. 
     Rus İnterfaks ajansına açıklamada bulunan bir Rus albayı, Mashadov'un Tolstoy-Yurt'ta öldürüldüğünü duyurmuştu. 
     
</TEXT>
</DOC>
