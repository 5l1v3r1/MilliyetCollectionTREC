<DOC>
<DOCNO> 335843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sondun32.html </URL>
<DATE> 2005/04/22/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Yeni Papa'ya Türkiye cevabı Katılıma AB karar verir 
</HEADLINE>
<TEXT>

     Almanya Cumhurbaşkanı Horst Köhler, yeni Papa 16. Benediktus'un Türkiye'nin AB'ye katılımına itirazları konusunda, ''Buna AB'nin karar vermesi gerektiğini'' söyledi. 
     Köhler, resmi bir ziyaret amacıyla geldiği Finlandiya'nın başkenti Helsinki'de, Finlandiya Cumhurbaşkanı Tarja Halonen ile görüşmesinden sonra düzenlenen ortak basın toplantısında, ''Papa'nın bu düşüncesi, bize zarar vermeyecektir. 
     Papa'nın, Avrupa'nın Hıristiyan kökleri olduğunu vurgulamasından memnunum. Ancak Avrupa ayrıca, hümanizm gibi diğer değerlere de dayalı'' dedi. 
     Halonen de, AB vatandaşlarının ne düşündüğünün önemli olduğuna katıldığını söyledi. 
     Papa'nın görüşünün bir etkisinin olacağını belirten Halonen, ancak ABD ve Asya halkının fikirlerinin de etkisinin olacağını kaydetti. 
     
</TEXT>
</DOC>
