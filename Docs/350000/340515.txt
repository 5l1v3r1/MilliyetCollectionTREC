<DOC>
<DOCNO> 340515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sontur01.html </URL>
<DATE> 2005/05/07/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Alkollü müşteriler, pompacıları bıçakladı... 
</HEADLINE>
<TEXT>

     İzmir’in Çiğli İlçesi’nde, alkollü müşteriler, benzin istasyonunda pompa görevlisi 2 kişiyi bıçakla yaraladı. Otomobille kaçarken, polis aracına çarpan zanlılar, 2 polis memurunun da yaralanmasına neden oldular. 
     AA muhabirinin aldığı bilgiye göre, 35 AE 5712 plakalı otomobille Anadolu Caddesi’nde bulunan Opet Benzin İstasyonu’na gelen 3 kişi, yakıt aldıktan sonra ücret ödemedi ve pompacı Aycan Çalı 27 ile Zafer Türkdoğan’dan 32 para istedi. 
     Alkollü oldukları belirtilen müşterilerle pompacılar arasında tartışma çıktı. Kavgaya dönen olayda, Aycan Çalı ile Zafer Türkdoğan, boğazlarından bıçaklandı. Saldırganlar geldikleri otomobille olay yerinden kaçtı. 
     Yaralı pompacılar, ambulansla Karşıyaka Devlet Hastanesi’ne kaldırıldı. Türkdoğan’ın tedavisi yapılıp taburcu edilirken, Çalı, Ege Üniversitesi Tıp Fakültesi Hastanesi’ne sevk edildi. Çalı’nın sağlık durumunun iyi olduğu öğrenildi. 
     Öte yandan, akaryakıt istasyonundan kaçan 3 saldırganın bulunduğu otomobil, güvenlik güçlerince takibe alındı. Saldırganlar, Çiğli Egekent-1 girişinde trafik ışıklarında polis aracına çarparak kaza yaptı. Zanlılardan Hakan B. 24 yakalanırken, diğer 2 kişi kaçtı. 
     Polis aracında bulunan polis memuru Levent Şenoğlu ayağından, Uğur Topgül ise kolundan yaralandı. Karşıyaka Devlet Hastanesi’ne götürülen polisler tedavi edildi. Her ikisinin de sağlık durumlarının iyi olduğu öğrenildi. 
     
</TEXT>
</DOC>
