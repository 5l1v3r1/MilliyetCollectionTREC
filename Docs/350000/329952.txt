<DOC>
<DOCNO> 329952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/son/sonyas05.html </URL>
<DATE> 2005/04/03/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
İşte kadın ve erkeğin en çok kullandığı isimler... 
</HEADLINE>
<TEXT>

     Murat SANDIKÇI DHA 

NÜFUS ve Vatandaşlık İşleri Genel Müdürlüğü'nün verilerine göre ülkemizde kadın ve erkekler arasında en çok ortak kullanılan adın Yaşar' olduğu saptandı. Yaşar'ı ise Ayhan, İsmet ve Dursun adları takip etti. 
     Nüfus ve Vatandaşlık İşleri Genel Müdürlüğü'nün www.nvi.gov.tr' adresli internet sitesinde açıklanan verilere göre Türkiye'de kadın ve erkekler arasında en çok ortak kullanılan adlar sıralandı. 
     Buna göre 244 bin 556 erkeğin ve 52 bin 108 kadının kullandığı 'Yaşar' adı ilk sırayı aldı. Bunu ikinci sırada 'Ayhan' adı takip etti. 143 bin 879 erkek 'Ayhan' adını taşırken, 'Ayhan' adlı kadınların sayısı ise 25 bin 696 olduğu saptandı. 
     Ortak kullanılan bu isimleri ise İsmet ve Dursun takip etti. Ülkemizde adı 'Dursun' olan kadınların sayısının da 42 bin 237 olduğu vurgulandı. 
     Nüfus ve Vatandaşlık İşleri Genel Müdürlüğü'nün yaptığı bir başka araştırmaya göre ülkemizde en çok kullanılan ilk 5 soyad ise, 'Yılmaz, Kaya, Demir, Şahin ve Çelik' olarak sıralandı. 
     En çok kullanılan ilk beş erkek adı da, 'Mehmet, Mustafa, Ahmet, Ali, Hüseyin' kadın adı olarak ise, 'Fatma, Ayşe, Emine, Hatice, Zeynep' diye saptandı. 
     İstanbul, Ankara ve İzmir'de de Fatma ve Mehmet adlarının en yaygın tercih edildiği tespit edildi. 

     
</TEXT>
</DOC>
