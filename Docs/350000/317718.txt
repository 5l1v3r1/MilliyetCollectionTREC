<DOC>
<DOCNO> 317718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/ekonomi/eko11.html </URL>
<DATE> 2005/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sosyal güvenlik reformu hemen, şimdi' 
</HEADLINE>
<TEXT>


ANKARA Milliyet 

Dünya Bankası Türkiye Temsilcisi Andrew Vorkink, Türkiye'nin önündeki zorlu konuların en büyük ve karmaşık olanının sosyal güvenlik reformu olduğunu söyledi ve "Türkiye'nin sosyal güvenlik reformunun zamanı şimdi, bugün" dedi. 
Türkiye İşveren Sendikaları Konfederasyonu'nun TİSK düzenlediği seminerde konuşan Vorkink, reform sırasında pazarlıklar yapılacağını ve alınacak kararlardan herkesin mutlu olmayacağını belirterek, "Hem kazananlar hem de kaybedenler olacak" dedi. Vorkink, Dünya Bankası olarak hükümete reform için finansman ve global uygulama tecrübelerini paylaşarak yardıma hazır olduklarını söyledi. 
Çalışma Bakanı Murat Başesgioğlu da reformla ilgili taslakların önümüzdeki haftalarda Başbakanlık'a gönderileceğini bildirdi. 


</TEXT>
</DOC>
