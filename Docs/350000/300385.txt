<DOC>
<DOCNO> 300385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/dunya/dun01.html </URL>
<DATE> 2004/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye satarsa silaha sarılırız 
</HEADLINE>
<TEXT>


İSTANBUL Milliyet 


KKTC Başbakan Yardımcısı ve Dışişleri Bakanı Serdar Denktaş, "Türkiye bizi gözden çıkarırsa, Kıbrıslı Türkler silahlı direnişe geçebilir" dedi. Best FM'de canlı yayımlanan "Sesli Gazete" programında Mithat Bereket'in sorularını yanıtlayan Serdar Denktaş, "Bir kısım insanımızda şüpheler var" dedi ve şüpheyi, "Acaba, AB için Türkiye bizi satar mı, satmaz mı " sözleriyle ifade etti. Denktaş şöyle konuştu 
"Bence, böyle bir satış olmaz. Ama diyelim ki oldu. Türkiye, hakikaten çok sıkıştı ve AB'ye girmesi çok daha iyidir diye düşündü. Kıbrıs'taki haklarından vazgeçti. O durumda olacak olan şudur Kıbrıslı Türk, kendi hakkından vazgeçmeyecektir, direnişe geçecektir. Ama iş o noktaya gelirse, ki gelmeyecektir, ondan eminim, o takdirde Kıbrıslı Türk kendi haklarını korumak için burada, Filistin Kurtuluş Örgütü FKÖ usulü bir direnişe geçebilir." 
Serdar Denktaş, Mithat Bereket'in, "Yani silahlı bir direnişe başlayabiliriz diyorsunuz, öyle mi " sorusuna, "O bile gündeme gelebilir" yanıtını verdi. 


</TEXT>
</DOC>
