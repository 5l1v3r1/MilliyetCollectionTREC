<DOC>
<DOCNO> 341014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sontur24.html </URL>
<DATE> 2005/05/09/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Erzurum’a kar yağdı 
</HEADLINE>
<TEXT>

     DHA 

      BALKANLAR üzerinden gelen kötü hava koşulları, Erzurum kent merkezine kar yağışına yolaçarken, Kars’ın Kağızman ilçesinde iki dakika kadar süren hortum, kaymakamlık binası ile caminin minaresini uçurdu. 
     Meteoroloji Bölge Müdürlüğü’nden alınan bilgiye göre, Balkanlar üzerinden gelen hava sisteminin etkisi altında bulunan Doğu’da olumsuz koşullar devam ediyor. Gece ısının sıfırın altında 2 dereceye kadar düştüğü Erzurum’a bugüne kar yağışı altında girdi. Yer yer tipi şeklinde olan ve yarım saat kadar devam eden kar yağışı, en çok okula gitmek için yola çıkan öğrencileri etkiledi. Yoğun kar yağışı nedeniyle ulaşımda aksamalar meydana geldi. Doğu’daki elverişsiz hava koşullarının hafta ortasına kadar devam edeceği belirtildi. 
     
     KAĞIZMAN’DA HORTUM 
     Kars’ın Kağızman İlçesi’nde bugün saat 10.30 sıralarında iki dakika kadar süren hortum, hasara yol açtı. Kağızman Kaymakamı Aylin Kırcı Duman, İki dakika kadar süren hortum, kaymakamlık binası ile bazı evlerin çatısını uçurdu. Kağızman merkezdeki Büyük Cami’nin minaresi yıkıldı. Çatılardan düşen malzemeler, araçlarda hasar meydana getirdi. Yaralı ve can kaybı yok. Önlem olması açısından ilçe merkezinde elektrikleri kestirdik. Hasar tesbit çalışmalarına başlanacakö dedi. 
     Öte yandan Kars’ın Arpaçay ilçesine bağlı Melikköy yaylasına yıldırım düştü. Sağanak yağmurun ardından düşen yıldırım, 150 büyükbaş hayvandan 40’ına isabet etti. Adı tesbit edilemeyen çoban yıldırımdan yara almadan kurtulurken, 40 büyükbaş hayvan telef oldu. 
     
</TEXT>
</DOC>
