<DOC>
<DOCNO> 323532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/guncel/gun02.html </URL>
<DATE> 2005/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni yaşama doğru 
</HEADLINE>
<TEXT>


1 Nisan'da AB'yle uyumlu Ceza Kanunu geliyor .. 

Gökçer Tahincioğlu 

Türkiye 1 Nisan'dan itibaren, yıllardır alıştığı, toplumsal hayatı büyük ölçüde şekillendiren yasalara "elveda" diyerek, AB'ye uyum kriterleri ekseninde hazırlanan yeni yasalarla yaşamaya başlayacak. 
Büyük tartışmalarla hazırlanan yeni Türk Ceza Kanunu TCK , Ceza Muhakemesi Kanunu CMK ve Ceza İnfaz Kanunu CİK , yaşama farklı bir şekil verecek. İşte yeni TCK'deki başlıca düzenlemeler 

HOLİGANA 25 YIL HAPİS 
Bir fiilin olası sonuçlarını öngörerek yapanlar, örneğin maçlarda olay çıkaranlarla, çürük bina inşa eden müteahhitler 25 yıla kadar hapisle cezalandırılabilecek.Ruhsatsız ve imara aykırı inşaat yaptıran ve yapanlar 5 yıl hapisle yargılanacak.Dikkatsizlik sonucu çocuğunu kaybetmek gibi cezayı gereksiz kılacak mağduriyet yaşayana ceza verilmeyecek.Hamile hayat arkadaşını terk eden, ailesinden birine gerekli bakım yükümlülüğünü yerine getirmeyen, suçu görüp yetkililere bildirmeyen 1 yıla kadar ceza alacak. 

TACİZCİ ADALET DİVANI'NA 
Organını satan ya da aracılık edene 5, organ ticaretine 15 yıla kadar hapis var.Komünist, faşist gibi ifadeler hakaret sayılacak, 3 yıla kadar hapis cezası getirecek.Çocuk pornosu alan, satan imal edenler 10 yıla, çocuklara müstehcen resim gösterenler 2 yıla kadar hapisle yargılanacak. Soykırım, nüfusun belli bir bölümüne karşı şiddetli davranış, müebbet hapis, göçmen kaçakçılığı ve insan ticareti 12.5 yıl hapis ve 1 milyon YTL parayla cezalandırılacak. Çocukların cinsel istismarı, zorla hamile bırakma, insanlığa karşı suç sayılacak, Uluslararası Ceza Adalet Divanı'nda yargılama yapılabilecek. 

'YATAKLIK' ARTIK DAHA ZOR 
Örgüte yardım, yataklık, örgüt üyeliği gibi 15 yıla kadar hapisle cezalandırılacak.Propaganda yapmak üzere, para veya yarar kabul edilmişse "temel milli yararlara aykırı hareket edilmiş" sayılacak. Çok tartışılan bu maddeye göre, Kıbrıs veya Ermeni sorunlarında devlet politikasına aykırı harekete, 10 yıla kadar hapis verilebilecek.Suçtan dolayı pişman olan ve doğacak zararın oluşmasını engelleyen "etkin pişmanlıktan" faydalanıp indirimli ceza alacak.İşkence ya da kötü muameleye maruz kalacak yabancı ülkesine iade edilmeyecek.12 yaşından küçüklerin ceza sorumluluğu olmayacak. 

POLİS DİKKATLİ OLACAK 
Zor kullanma yetkisi bulunan kamu görevlisi, ölçü dışına çıkarsa, kasten yaralamadan 3 yıla kadar ceza alacak.Suçtan kaynaklı malvarlığını yurtdışına çıkartan kişiye 5 yıl hapis verilecek.Devlet, suçu önlemek için ahlaki eğilim, cinsel yaşam, sendikal bağlantıya ilişkin bilgi depolayabilecek.Seks shoplar yasal olacak.Mesleki hakları eylemler için göreve gelmeyen memura indirimli ceza verilecek ya da hiç verilmeyecek. 

İŞKENCEYE AĞIR CEZA 
İntihara azmettiren 2'den 5 yıla kadar hapis istemiyle, çocukları intihara azmettiren ise kasten öldürmekten yargılanacak.İnsan üzerinde bilimsel deney yapan kişi hakkında 1 yıldan 3 yıla kadar hapis cezası istenecek.Yaralı ve zor durumdakilere işkence yapanlar yaşlı-hasta 1 yıla kadar hapis cezası alacak.İşkenceye 3 yıldan 12 yıla kadar ceza verilecek. Suç, çocuğa, hamile kadına karşı işlenirse ceza 15 yıla kadar çıkacak. Kalıcı etkilerde ceza katlanacak. Ölüm halinde müebbet hapis cezası verilecek. Amir de memur gibi ceza alacak.Hamileliğin 10. haftasından sonra kürtaj yapılamayacak. Yapana 4, yaptırana 1 yıla kadar hapis cezası verilecek. Rıza dışında çocuk düşürten 10 yılla yargılanacak.Tecavüz sonucu hamile kalanlar, 20 haftaya kadar kürtaj yaptırabilecek.Vücut dokunulmazlığını ihlal edene 7 yıl, zorla cisim sokana 12 yıla kadar hapis verilecek. Evliler de eşlerini bu nedenle şik yet edebilecek. 

KAPKAÇA 7 YIL HAPİS 
Kapkaç suçu nitelikli hırsızlık sayılacak, 3 - 7 yıl arası hapisle cezalandırılacak.Meşru savunmada mazur görülebilecek bir heyecan, korku veya telaş söz konusuyla faile ceza verilmeyecek. Ancak aşırı ve orantısız tepki gösteren ceza alacak.Kalabalık mek nlarda gerekli uyarı işaretini koymadan iş yapanlara 6 aya kadar ceza verilebilecek.Alkollü ya da başkaları için tehlikeli olabilecek şekilde araç kullanan da 2 yıl hapisle yargılanacak. 

KADINA DA TACİZ CEZASI 
Çocukları cinsel yönden istismar edene 8, eylemi cisim sokarak yapana 10 yıla kadar hapis cezası verilecek. Suçu aileden biri işlemişse ceza artacak.Taciz suçunu kadın da işleyebilecek ve 2 yıl ceza alacak.15 - 18 yaş arası gençlerle cinsel ilişki kuranlar, mağdurdan 5 yaş büyükse şik yet şartı aranmaksızın 1 yıl 2 aydan 4 yıla kadar hapisle cezalandırılacak. Aynı yaşlardaki gençlerden biri diğerini şik yet ederse, 2 yıla kadar ceza verilecek.Bir kimseye istememesine rağmen ısrarla telefon açan, gürültü yapan da 1 yıla kadar hapisle yargılanacak.Bir kimsenin ölümünden sonra hatırasına hakaret edene 2 yıla dek ceza verilecek.Kişiler arası haberleşmenin gizliliğini ihlal eden 2 yıl, konuşmaları rıza dışında kaydedene 6 ay ceza gelecek. Kişilerin kişisel verilerini kaydeden 3, bunları yayan 4 yıl ceza alacak. 

ÇALINTI MAL ALAN YANDI 
Banka boşaltanların yargılandığı nitelikli dolandırıcılık suçunu işleyenlere 2 yıldan 7 yıla kadar hapis ve dolandırılan para miktarı ne kadar olursa olsun, en fazla 500 bin YTL 500 milyar para cezası verilecek.Şifreli kanalı para ödemeden izleyene 6 aydan 2 yıla kadar ceza verilecek. Çalıntı mal alan 3 yıla kadar hapisle yargılanacak.Döviz bürosu gibi 'özel izinli' yerlerde suç işlenmesi halinde izin iptal edilecek.Çevre için zararlı atıkları kasten bırakana 2, bunları ülkeye sokana 3 yıla kadar ceza verilecek.Uyuşturucu kullanma yöntemlerini öğretenler 7, kullananlar 2 yıl hapis yatacak. Kullanıcı, tedavi görürse ceza almayacak. 

SAHTE RAKICIYA HAPİS 
Sağlık için tehlikeli maddeleri tüketime sunanlara 1 yıla kadar hapis geliyor. Bu kişiler, tüketime sundukları mal, sahte veya taklitse, bu nedenle de cezalandırılacak.Mevcut TCK'nin 312. maddesinde düzenlenen, halkın bir kesimini diğer bir kesimi aleyhine kin ve düşmanlığa tahrik etme fiilinde, bundan sonra "açık ve yakın tehlike" koşulu aranacak ve suçlu 3 yılla cezalandırılacak. Halkın bir kesimini aşağılayana da 1 yıla kadar ceza verilecek.Uçak kaçırana 10, kara aracını kaçırana 3, deniz ve demiryolu aracını kaçırana 5 yıla kadar ceza verilecek. 

TEŞHİR CEZASI 
Alenen cinsel ilişki, teşhircilik 1 yıla kadar hapisle yargılanacak.Porno hayvan ve ölülerle yapılan ilişki dahil kayıt yapan, bunları satana da 4 yıl hapis cezası verilebilecek.Çocukları fuhuşa teşvik edene 4 yıldan 10 yıla, bir kimseyi fuhuşa teşvik edene ise 2 yıldan 4 yıla kadar hapis cezası verilecek.Çocuğa kumar oynatana 1, dilencilik yaptırana 3 yıla kadar ceza verilecek.İmam nik hı cezası 3 yıldan 6 aya inecek. 'Birden çok eş'e ise 2 yıla kadar ceza uygulanacak.Aynı evde yaşadığı kişiye kötü muamele yapana 1 yıla kadar ceza var.Hacker'lar izinsiz bilişim sistemine girenler 1 yıla, bu şekilde girdiği sistemi bozanlar 5 yıla kadar hapisle yargılanacak. 

'TÖRE'DE AF YOK 
Çocukları suçta araç olarak kullanan kişiye verilecek ceza artacak. Suça azmettiren, işleyenle aynı cezayı alacak.1 yıldan az hapis cezalarında hükümlü cezaevine konulmayacak, adli para cezası, zararın giderilmesi, ehliyetin geri alınması, kamuya yararlı bir işte çalışma gibi tedbirlerden biri uygulanacak. 2 yıldan az hapis cezaları, hükümlünün eğitim programına devam gibi koşullarla ertelenebilecek.Kasten suç işleyenler, seçme ve seçilme ehliyeti ve diğer siyasi haklardan yoksun bırakılacak.Töre saikiyle adam öldürene, ağırlaştırılmış müebbet hapis cezası verilecek. 

YARIN 
Yeni Ceza Muhakemesi Kanunu CMK ve Ceza İnfaz Kanunu CİK neler getirecek 



</TEXT>
</DOC>
