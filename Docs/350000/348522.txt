<DOC>
<DOCNO> 348522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sondun29.html </URL>
<DATE> 2005/06/03/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Aşk ideoloji tanımadı Sosyalist ve muhafazakar milletvekilleri evleniyor 
</HEADLINE>
<TEXT>

     İspanyol parlamentosunda, iktidardaki Sosyalist İşçi Partisi PSOE milletvekili Meritxell Batet ile muhafazakar Halk Partisi PP milletvekili Jose Maria Lassalle Ruiz'in evlenme kararı almaları, aşkın ideoloji tanımadığını gösterdi. 
     Geçen yıl yapılan genel seçimlerde ilk kez milletvekili seçilerek parlamentoya giren Ruiz 39 ve Batet 32 , çok farklı görüşleri savunsalar da kalplerinin sesine hayır diyemediler. 
     Parlamento salonuna girdiklerinde birbirlerine aşık oldukları söylenen milletvekilleri, ''özel yaşam'' diyerek basına açıklama yapmadı. 
     El Mundo gazetesi, geçen aralık ayında meclis salonundayken Ruiz'in ''konuşmamız lazım'' diyerek bayan milletvekili Batet'e telefonla mesaj gönderdiğini ve ilk buluşmada aşkın başladığını yazdı. Evlenme kararı alan çiftin Madrid'de birlikte düğün alışverişi yaparken görüldüğü ve böylece gizli aşkın ortaya çıktığı belirtiliyor. 
     Birkaç aydır nişanlı olan milletvekili çiftin, ağustos ayında evlenecekleri duyuruldu. 
     
</TEXT>
</DOC>
