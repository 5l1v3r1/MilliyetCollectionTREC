<DOC>
<DOCNO> 320435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sontur07.html </URL>
<DATE> 2005/03/03/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Şaşkın hırsız polis merkezine saklanmak istedi 
</HEADLINE>
<TEXT>

     SİNAN TOROS İstanbul 

Atatürk Havalimanı'nda aşırı alkollü bir yolcunun para ve cep telefonunu çalan ve kendisini farkeden vatandaştan kaçmaya çalışan bir hırsız, saklanmak için polis merkezine yönelince yakayı ele verdi. 
     İç Hatlar Terminali dün fıkra gibi bir hırsızlık olayına sahne oldu. Bodrum'a gitmek isteyen Mehmet Akif Şentürk, önceki gün saat 03.30 sıraları aldığı alkolün de etkisiyle sigara içme salonunda sızıp kaldı. Bu sırada Şentürk'ün yanına yaklaşan Erdoğan Yanmış 38 , elbisesindeki 300 YTL ve cep telefonunu alarak uzaklaştı. Yanmış'ı farkeden bir vatandaş, zanlı durumuna düşmemek için peşinden koşmaya başladı. Takip edildiğini gören Yanmış, izini kaybettirmek için önündeki binaya yöneldi. Gizlenmek için seçtiği binanın polis merkezi olduğunu bilmeyen Yanmış, kendisini farkeden görevli polislerce kıskıvrak yakalandı. Yanmış, adliyeye götürülüşü sırasında gazetecilere, "Üç ay sonra çıkacağım. Çıktıktan sonra da cinayet işleyeceğim diye konuştu. 
     
</TEXT>
</DOC>
