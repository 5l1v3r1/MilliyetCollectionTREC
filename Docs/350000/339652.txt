<DOC>
<DOCNO> 339652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sontur15.html </URL>
<DATE> 2005/05/04/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Din dersi öğretmeni öğrencisinin sözlerine kızıp dayak attı 
</HEADLINE>
<TEXT>

     Ümit KILIÇ ARDAHAN, DHA 

      ARDAHAN Yatılı İlköğretim Bölge Okulu YİBO 7 C sınıfı öğrencisi Menderes Avşar, din dersi öğretmeni Abdülrahim Çınar tarafından dövüldü. Öetmen Abdülrahim Çınar hakkında soruşturma açıldığını belirten Ardahan Milli Eğitim Müdürü Hasan Dal, Öğrencinin kabahati ne olursa olsun dayak atılamazö dedi. 
     YİBO’da dün sabah dersinde meydana gelen olayda, iddiaya göre Din Dersi öğretmeni Abdülrahim Çınar, çöplükten bulduğu bir gazetede çıplak kadın fotoğraflarını gösterdi ve günah’ olduğunu belirtti. Öğretmenin konuşmasının arasına giren Menderes Avşar, Öğretmenim, siz de çöplükten bulduğunuz her şeyi bize örnek olarak gösteriyorsunuzö dedi. 
     
     BABASI ŞİKAYETÇİ OLDU 
     Öğrencisinin bu eleştirisine sinirlenen Abdülrahim Çınar, Avşar’ı arkadaşlarının önünde dövmeye başladı. Burnu kanayan Avşar, dersten çıkarak Ardahan 1 Nolu Sağlık Ocağı’na gitti. Sağlık Ocağı’nda yapılan tedavinin ardından Avşar, tekrar okuluna döndü. Öğrencinin babası Mehmet Avşar, oğlunun öğretmen tarafından dövüldüğünü duyunca okula geldi. Okul yöneticileri ile görüşen Mehmet Avşar, oğlunu döven öğretmen Çınar hakkında Öğretmen kulak çeker ama öğrencisini kan- revan içinde bırakamazö diyerek şikayetçi oldu. 
     YİBO Din Dersi Öğretmeni Abdülrahim Çınar, öğrencisini niçin dövdüğünü soran gazetecileri, Size ne Hesap mı vereceğim ö diyerek okuldan ayrıldı. Okul Müdürü Nail Gündüz de olayın büyütülmemesini isteyerek, Öğretmenin ifadesini aldım. Kısa sürede gereği yapılacaktır. Konunun üzerine giderseniz öğretmene yazık olurö dedi. 
     Din Dersi öğretmeni Abdülrahim Çınar'ın derslerde çok sinirli olduğunu belirten 7 C sınıfı öğrencilerinden Ebubekir Bingöl ile Halis Yıldız, Öğretmenimiz çok sinirli. Küçük bir olayda bile çok sinirlenip bizi dövüyorö iddiasında bulundular. 
     Milli Eğitim Müdürü Hasan Dal da, öğretmen hakkında soruşturma başlatıldığını belirtti. Milli Eğitim Müdürü Dal, Kabahati ne olursa olsun öğrenciye dayak atılamaz. Öğretmenin ifadesini almaları için müfettiş görevlendirdim. Gereken yapılacaktırö dedi. 
     
</TEXT>
</DOC>
