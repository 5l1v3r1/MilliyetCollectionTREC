<DOC>
<DOCNO> 314781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/guncel/gun01.html </URL>
<DATE> 2005/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kozinoğlu'na araba gönderdim' 
</HEADLINE>
<TEXT>


Milliyet, 'enerji yolsuzluğu' ifadelerini ele geçirdi. İşadamı Selçuk, "MİT'çi Kozinoğlu'nu tanırım. Bunlar komplo" dedi. EÜAŞ Genel Müdür Yardımcısı Üst de, "Selçuk'un bürosunda bakanlar okey oynardı" diye konuştu 

TÜRKER KARAPINAR 

Milliyet, Enerji Bakanlığı ihalelerine yönelik yolsuzluk operasyonunun kilit ismi Ezgi İnşaat'ın sahibi İbrahim Selçuk ile EÜAŞ Genel Müdür Yardımcısı Servet Üst'ün ifadelerini ele geçirdi. EÜAŞ Genel Müdür Vekili Önder Piyade, Üst ve Selçuk'un da aralarında bulunduğu 13 zanlı, dün savcılıkta ifade verdi. Selçuk, ifadesinde şunları söyledi 
KOZİNOĞLU GÖRÜŞMESİ DOĞRU MİT'çi Kaşif Kozinoğlu ile yaptığım telefon görüşmeleri doğru. Çocuğunun Bilkent'teki mezuniyet toplantısı için araç istedi. Ben de şoförümü gönderdim. Şoför 2 saat sonra döndü. Kozinoğlu veya Çakıcı ile bağlantım yok.SİYASİ KOMPLO Ben enerji ihalesi almadım. Büroma bakanlar, milletvekilleri gelir. Bu siyasi komplonun amacı, son zamanlarda kabinede yapılacağı söylenen değişiklik. Birine yakın oluyorsunuz, diğerleri hazmedemiyor.KADINLA GÖRÜŞTÜM AMA Enerji Bakanı'nın basın danışmanı Tolga Erpolat'ı tehdit etmedim, takım elbise de almadım. O da piyon. Özel Kalem Müdür Yardımcısı Cemalettin isimli şahsa da 3 bin dolarlık saat göndermedim. Önder Piyade'nin oğluna 2.5 ne olduğu belirtilmiyor vermedim. İstanbul'da Üst ve Piyade'ye bir otelde yer ayırttığımı ve kadın temin ettiğimi hatırlamıyorum. Maya isimli kadınla konuştum ama, konuyla ilgili değil. Swiss Otel'de Piyade'ye verilmek üzere bıraktığım zarfı bana, kardeşi Öner verdi.KAYA'YI TANIRIM ARAM şirketinin sahibi AKP Milletvekili Cemal Kaya'yı tanırım. İhaleye girmesiyle ilgili konuşma yaptığımı hatırlamıyorum. O milletvekili, benim yardım istemem lazım. ERTELEME KONUŞMADIM Piyade ile Tunçbilek ihalesinin ertelenmesini konuştuğumu da hatırlamıyorum. Enerji Bakanlığı Özel Kalem Müdürü Rennan Cicioğlu'ndan BOTAŞ'ın iştiraki şirkete güvenlik görevlisi alınması talebim oldu. 

Üst ise, sorulara şu yanıtları verdi 
OKEY ARKADAŞI Haftada ya da iki haftada bir Selçuk'un bürosuna gittim. Milletvekilleri, bakanlar da gelir. Yemek yenir, okey oynanır. FERNAS'ın sahibi Muzaffer Nasıroğlu'nu tanırım. SİYASİLER BASKI YAPTI Selçuk'u 1992'den beri tanırım. AKP'li Kaya'nın almak istediği Karkamış Barajı Hizmet Yoluyla İşletilmesi ihalesinde, teklifler sırasında üst komisyon başkanıydım. İhale, bakanlıktan ve siyasilerden gelen baskılarla iptal edildi. Kaya'nın lisansının olmadığını sonradan öğrendik.FATURA ŞİRKETTEN, ALTIN SELÇUK'TAN İstanbul'da otel faturamı AKSA Holding ödedi, ben de sonra parayı iade ettim. Bir düğüne giderken Selçuk'tan parası karşılığı iki altın aldım Selçuk da ifadesinde olayı teyit ediyor . Büromdaki Rolex saati hatırlamadığım bir arkadaşım verdi. 

Rüşvet üçgeni 

Enerji Bakanlığı'nın EÜAŞ ve BOTAŞ ihalelerinin, Ezgi İnşaat'ın sahibi İbrahim Selçuk, Cengiz Hasmer ve Aslan Turancı tarafından organize edildiği saptandı. Selçuk'un işyerinde yapılan aramada ele geçirilen bir ajandada ise, siyasilerin yanı sıra çok sayıda vali, emniyet ve TSK mensubunun isimleri bulundu. Çok geniş çevresi olan Selçuk'un "garsoniyer" adı altındaki bir evde "hatırlı" arkadaşlarını ağırladığı iddia edildi. 


EL İŞARETİYLE ANLAŞTILAR 


SERDAR ÖZSOY 

Yakınlarıyla görüştürülmeyen zanlılardan bazıları cama yaklaşarak, kaç kişinin sorgusunun tamamlandığını, kaçının beklediğini el işaretleriyle dışarıdakilere anlatmaya çalıştı. 



</TEXT>
</DOC>
