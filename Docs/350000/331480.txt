<DOC>
<DOCNO> 331480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sonsiy15.html </URL>
<DATE> 2005/04/08/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
"Cola ve Pepsi'ye verilmeyen tatlandırıcı izni Ülker'e neden verildi " 
</HEADLINE>
<TEXT>

     CHP İzmir Milletvekili Kemal Anadol, Başbakan Recep Tayyip Erdoğan'a, ''Coca Cola ve Pepsi şirketlerine tatlandırıcı üretmeleri için izin verilmezken, Ülker Grubu'na izin verilmesi ya da faaliyetlerine göz yumulması sizce haksız rekabet değil midir '' diye sordu. 
     Anadol, TBMM Başkanlığı'na sunduğu soru önergesinde, ''Coca Cola ve Pepsi markalarıyla meşrubat üreten şirketlerin, Şeker Kurulu ile Sanayi ve Ticaret Bakanlığı'na tatlandırıcı üretim izni için başvurduklarının, ancak bu başvurularının reddedildiğinin'' ilan ve gazete haberleriyle kamuoyuna duyurulduğunu ifade ederek, bu iddiaların gerçek olup olmadığının açıklanmasını istedi. 
     Kemal Anadol, ''Cola Turka'' adlı meşrubatı üreten Ülker Grubu'nun kendi tatlandırıcı ihtiyacını karşılayan fabrikayı kurarken gerekli iznin alınıp alınmadığını eğer bir izin alınmışsa tarihini ve gerekçesini de sordu. 
     Anadol, önergesinde ayrıca, şu sorulara yer verdi 
     ''Ülker Grubu eğer izinsiz tatlandırıcı üretiyorsa, bunun bir yaptırımı söz konusu mudur Yaptırımı yoksa, Coca Cola ve Pepsi şirketleri de izinsiz olarak bu faaliyette bulunabilirler mi 
     Coca Cola ve Pepsi şirketlerine tatlandırıcı üretmeleri için izin verilmezken, Ülker Grubu'nun tatlandırıcı üretmesine izin verilmesi ya da bu faaliyetine göz yumulması, sizce haksız rekabet değil midir Ülker Grubu'nun, diğer şirketlerden ayrıcalıklı olarak, tatlandırıcı üretimi faaliyetinde bulunabilmesinde, Başbakan Erdoğan ile şirketin bir dönem ortaklığının ve yakın ilişkilerinin etkisi var mıdır '' 
     
</TEXT>
</DOC>
