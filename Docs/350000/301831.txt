<DOC>
<DOCNO> 301831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sondun27.html </URL>
<DATE> 2004/12/29/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
2004 'felaket' bir yıl oldu 
</HEADLINE>
<TEXT>

     2004, sigorta şirketleri açısından sektörün doğal felaketlerden ötürü en kabarık faturayı ödediği yıl oldu. 
     Dünyanın önde gelen Alman reasürans şirketi Münih Re tarafından verilen rakamlara göre, 2004'ün belli başlı doğal felaketleri ve bunların mali faturaları, şöyle sıralanıyor 
     -Güneydoğu Asya'yı geçen pazar vuran deprem ve dev deniz dalgaları, kesinlik kazanmamakla birlikte onmilyarlarca dolarlık hasara yol açtı. Sigorta şirketlerinin ödeyeceği miktar henüz bilinmiyor. 
     Ölü sayısı da henüz belli değil, şu anki rakam yaklaşık 70 bin. 
     -Ekim sonunda Japonya'nın orta kesimlerini sallayan depremde 28 milyar dolarlık hasar meydana geldi. Sigorta şirketleri, bunun 450 milyon dolarlık bölümünü üstlendi. Depremde 39 kişi öldü. 
     -ABD ve Karayipleri vuran kasırgalar, yaz sonunda 56 milyar dolarlık hasar verdi. Bunun 28,5 milyar dolarını sigortalar ödedi. Kasırgalarda 2 binden fazla insan öldü. 
     -Japonya, Güney Kore ve Guam adasını yaz sonunda hallaç pamuğu gibi atan tayfunlarda 10,5 milyar dolarlık hasar meydana geldi. 5 milyar doları şirketler karşıladı. 
     -Çin'deki sellerde yaklaşık 8 milyar dolarlık hasar ortaya çıktı. Bin kişinin öldüğü sellerde sigorta şirketlerinin ödemesi gereken pay açıklanmadı. 
     -Yazın Hindistan, Nepal ve Bangladeş'teki su baskınları, 5 milyar dolarlık hasara yol açtı. Sigorta şirketlerine düşen ödeme belirlenmedi. Sellerde yaklaşık 2 bin kişi öldü. 
     
</TEXT>
</DOC>
