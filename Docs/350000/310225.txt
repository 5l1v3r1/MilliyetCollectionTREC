<DOC>
<DOCNO> 310225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/soneko10.html </URL>
<DATE> 2005/01/28/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Bir kişiye iş yaratmanın maliyeti 90 bin dolar 
</HEADLINE>
<TEXT>

     Türkiye'de bir kişiye iş yaratmanın maliyeti ortalama 90 bin doları geçiyor. Bir kişiye iş yaratacak yatırımın gerçekleştirilebilmesi için yapılması gereken, ermaye malı ithalatı tutarı da 50.8 bin dolar olarak hesaplandı. 
     ANKA'nın Hazine Müsteşarlığı verilerinden yaptığı belirlemeye göre, 2004 yılında teşvik belgesine bağlanan yatırımların tutarı 21 katrilyon 495 trilyon lira oldu. 2004 yılı için ortalama 1 milyon 422.3 bin lira olan döviz kuru dikkate alındığında, yatırımların dolar bazında ise 15 milyar 112 milyon dolara denk geldiği belirlendi. 
     Geçen yılki teşvikli yatırımlar kapsamında 167 bin 640 kişilik istihdam yaratılması öngölüyor. Buna göre, söz konusu projeler kapsamında yaratılacak her bir kişilik istihdamın maliyeti ortalama 90.1 bin dolara 128 milyar lira denk geldi. 
     
     2003'TE MALİYET 95.6 BİN DOLARDI 
     2003 yılındaki teşvikli yatırımlar kapsamında bir 
     kişiye iş yaratmanın maliyeti 95.6 bin doları buluyordu. 
     Bir kişilik istihdam için gereken ortalama yatırım tutarı 1999'da 87.6 bin dolar, 2000'de 75.8 bin dolar, 2001'de 88.3 bin dolar, 2002'de ise 73.2 bin dolar düzeyinde 
     oluşmuştu. 
     
     SEKTÖRLERE GÖRE MALİYET 
     Ağırlıklı olarak teknoloji-yoğun nitelikteki yatırımları içeren enerji sektöründe, 2004 yılında bir kişiye iş için gereken ortalama yatırım tutarı 652.9 bin dolar olarak gerçekleşti. 
     İstihdam başına ortalama yatırım tutarı imalat sanayiinde 93.3 bin dolar, hizmetler sektöründe 83.5 bin dolar, madencilik sektöründe .8 bin dolar, tarımda ise 40.7 bin dolar olarak hesaplandı. 
     
     ORTALAMA İTHALAT 
     2004 yılında teşvik belgesine bağlanan yatırımlar 
     kapsamında, her bir kişilik istihdam için 50.8 bin dolarlık ithalat gerektiği belirlendi. Bir kişiye iş için gereken ortalama sermaye malı ithalatı tutarı, enerji sektöründe 447.2 bin dolar, imalat sektöründe 59.7 bin dolar, hizmetlerde 33.7 bin dolar, madencilikte 23.9 bin dolar, tarımda 13.7 bin dolar oldu. 
     
</TEXT>
</DOC>
