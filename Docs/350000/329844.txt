<DOC>
<DOCNO> 329844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/yazar/pulur.html </URL>
<DATE> 2005/04/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse... 
</HEADLINE>
<TEXT>


TİLKİ ormanda dolaşırken, bakmış bir kartal havada ters uçuyor, şaşırmış 
"Hey kartal niye öyle ters uçuyorsun " 
Kartal şaşırmış 
"Bir de akıllıyım diye geçinirsin, memlekette reform başladı, buna yeniden yapılanma da diyorlar. Herkes değişik bir şey yapıyor, ben de ters uçuyorum " 
Tilki cin ya, onun da bir şeyler yapıp reformlara uyum sağlaması, yeniden yapılanmaya ayak uydurması lazım 
Ne yapsın 
"Madem kartal ters uçuyor, ben de geri geri yürürüm. Reform nedir görsünler, yeniden yapılanma nasıl olurmuş anlasınlar " demiş... 
Başlamış geri geri yürümeye. Yürümüş, yürümüş, arkasını görmediği için ayının inine girmiş. Ayı, kış uykusunu bozdu, diye tilkiyi bir güzel pataklamış. Tilki dışarıya fırlamış, bakmış kartal h l ters uçuyor, bağırmış 
"Ulan başlarım senin reformundan da, yeniden yapılanmandan da, ayının elinden canımı zor kurtardım " 
Kıssadan hisse... 
Havadaki hesap, karaya uymaz 

GENÇ oyuncuyu seyreden arkadaşları bakmışlar, her fırsatta güzel kadının elini öpüyor... 
Sormuşlar 
"O ne yahu, ha bire kadının elini öpüyorsun " 
Gülmüş 
"Eee, bir yerden başlamak lazım " 
Kıssadan hisse... 
Hayat böyledir işte, önce elinizi öperler... 
Sonrası malum 

SADRAZAM sefere çıkacak. Devletin ileri gelenlerini toplamış, ne yapmalı, ne etmeli, diye soruyor. Herkes aklına geleni söylüyor, biri ise "ıspanağa narh konmasını" önermiş, herkes dönüp bakmış... 
Yine sıra o adama gelmiş 
"Efendim ıspanağa narh koyun " 
Üçüncü defa yine aynı öneri 
"Ispanağa narh koyun " 
Sefere çıkmadan bir gün önce sadrazam, yerine kimi vekil bırakmış, biliyor musunuz Ispanağa narh koyun diyen adamı 
"Niçin " diyenlere gerekçesini açıklamış 
"Baksanıza adam ıspanağa narhtan başka şey bilmiyor, yerime bir başkasını koysam, mühür elden gider " 
Kıssadan hisse... 
"Türkiye'de lider yetişmiyor " diyenlere selam 

OYUNCU sahnede tirat okurken sık sık "Bana bir at bulun, krallık sizin olsun " diye bağırıyormuş... 
Seyircilerden biri bağırmış 
"Eşek olmaz mı " 
Oyuncu tiradını kesmiş 
"Olur, buyurun " 
Kıssadan hisse... 
Her role talip olmayın, sonra buyurun derler 

PERŞEMBE gecesi Okan Bayülgen'in "Herkes bunu konuşuyor " programının konukları karikatürcülerdi, biri de Ramize Erer... 
Kadın karikatürcü, erkek meslektaşları kadar konuşkan değildi. Oysa Okan Bayülgen programına katılıp da konuşmayanları sevmez... 
Bunu diline dolayınca Ramize Erer öyle bir cevap verdi ki 
"Ben karikatürcüyüm, karikatür değilim " 
Kıssadan hisse... 
Sanırız Okan Bayülgen kıssadan hisseyi çıkarmıştır. 

BİR ufak tariz de bizden... 
"Hüdaverdi"yi çizenin yerli mi, yabancı mı olduğunu bilememek genç karikatürcülerden bazılarına ve Okan Bayülgen'e yakıştı mı Üstelik rahmetli Sezgin Burak, meşrutiyet döneminin çizeri değildi bereket programda Semih Balcıoğlu vardı da.... 
Bir de Okan Bayülgen, sahnede rol çalar gibi, konuşmacıların ağzından laf çalmasa... 



</TEXT>
</DOC>
