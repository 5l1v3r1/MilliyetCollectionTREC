<DOC>
<DOCNO> 329249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sondun46.html </URL>
<DATE> 2005/04/01/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Ukrayna ve Gürcistan'dan Akayev'e Kiev daveti 
</HEADLINE>
<TEXT>

     Ukrayna ve Gürcistan, Kırgızistan'ın devrik lideri Askar Akayev'i, geçici hükümetle görüşmeler için Kiev'e çağırdı. 
     Akipress'in haberine göre, Kırgız milletvekili Taşkul Kereksizov, dün Bişkek'te temaslarda bulunan Ukrayna Dışişleri Bakanı Boris Tarasyuk ile Gürcistan Dışişleri Bakanı Salome Zuraboşvili'nin, Kırgızistan'ın geçici hükümet yetkilileri ile Akayev arasında görüşmelerin Kiev'de yapılmasını istediklerini açıkladı. 
     Meclis tarafından Akayev ile görüşme için tayin edilen milletvekili grubunun başkanı Kereksizov ise iki bakanın bu çağrılarının Akayev tarafından kabul edilemeyeceğini ifade ederek, ''Ancak Kiev, Akayev için sakıncalı olabilir. Çünkü Akayev, Kırgızistan'dan önce bu ülkelerde yapılan devrimlere karşı çıkmış ve bunları sert bir şekilde eleştirmişti'' diye konuştu. 
     
</TEXT>
</DOC>
