<DOC>
<DOCNO> 320059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sonspo24.html </URL>
<DATE> 2005/03/02/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Alman Pilot Micheal Schumacher cimri çıktı... 
</HEADLINE>
<TEXT>

     Dünyanın en çok kazanan sporcuları arasında yer alan Alman otomobil yarışçısı Micheal Schumacher'in, çocuklarına verdiği harçlıkta çok cimri davrandığı ortaya çıktı. 
     Ferrari ile pistlerde üstüste 6. dünya şampiyonluğuna koşan Michael Schumacher'in, 8 yaşındaki kızı Gina Maria ve 6 yaşındaki oğlu Mick'e haftalık olarak yalnızca 2 Avro harçlık verdiği belirtildi. 
     Yıllık yaklaşık 80 milyon dolarlık geliriyle dünyanın en fazla kazanan sporcuları arasında yer alan Schumacher, Stern dergisine verdiği ropörtajda, konuyla ilgili olarak, ''Çocukların, paranın ve zenginliğin otomatik olarak gelmediğini öğrenmeleri gerekir'' dedi. 
     Kendi çocuklarının diğerlerinden herhangi bir farkı olmadığını belirten Alman pilot, ''Verdiğim harçlığı isterlerse biriktirebilir isterlerse de harcayabilirler'' ifadesini kullandı. 
     Babasının torunlarına mini araba aldığını kaydeden ünlü pilot, bu arabayla Gina Maria ve Mick'in iyi birer sürücü olarak yetiştiklerini sözlerine ekledi. 
     
</TEXT>
</DOC>
