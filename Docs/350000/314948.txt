<DOC>
<DOCNO> 314948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/astro/index.html </URL>
<DATE> 2005/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Somut düşünceler 
</HEADLINE>
<TEXT>


Bugün orijinal düşünceleri sağlam biçimde hayata geçirebiliriz. Yeni adımların eşiğinde olanlar grup çalışmalarında da destek alabilir. Fikirlerimize sıkı sıkıya sarılabileceğimiz bir gündeyiz. 
Koç'lar bugün olumlu adım atabilecek durumdalar. Maddi konularda ekonomik davranmaları gerektiğini bilmeliler. Harcamalarında abartıdan uzak kalmalılar. Boğa'lar dikkat çekici olabilecekleri bir günde. Kendilerini rahat ifade edebilir ve duygusal alanda yeni şanslar yaratabilirler. Yeni planları onlara fayda sağlayacak düzeyde görünüyor. İkizler bugün çekimser olabilir. Parasal endişeleri nedeniyle huzursuzluk duyuyorlar. Yapıcı bir bakış açısıyla olayları akışına bırakmalılar. Yengeç'ler bugün verimli günlerindeler. Sosyal konuların ağırlıkta olduğu ortaklaşa işlerin içinde yer alınabilir. Değişik planlarını uygulamak çok kolay. Aslan'lar biraz çabayla çok şeyi yoluna koyabilecek. İş hayatında dikkatli olmaları gereken konular da bulunuyor. Artan sorumluluklar ihmal edilmemeli. Başak'lar var olan engelleri kolay bir şekilde aşacaklar. Düşüncelerini çok kolay ortaya koyabilecekleri olanaklar bulunuyor. Yolculuklar için uygun bir gün olabilir. 
Terazi'ler ortaklaşa konularda yeni girişimler yapabilecekler. Yeni kazançlar olası görünüyor. Duygusal alanda ise rahat olmalılar. Akrep'ler evlilik ve ortaklıkla ilgili konularda şanslı bir gündeler. Bu alanda duygular ön plana çıkarılarak pozitif sonuçlar elde edilebilir. Anlaşmalardan olumlu sonuçlar alınabilir. Yay'lar ayrıntı içeren konulardan sıkılabilir. Günlük işlerde planlı ve programlı olmaları halinde sorumluluklar çok kolay yerine getirilebilir. Oğlak'lar için yaratıcılıklarını ve kişisel isteklerini ortaya koyma zamanı. Aşk hayatında yeni heyecanlar var. Hayattan keyif almaları onlar için zor olmamalı. Kova'lar duygusal konuların onları huzursuz edeceği bir günde. Evle ilgili konularda daha fazla çaba göstermek durumunda kalabilirler. Kendilerine dönerek zamanlarını hoş değerlendirmeye bakmalılar. Balık'lar için hareketli ve hızlı bir gün olacak. Zihinsel konularda verimli olmaya çalışmaktan yanalar. Yeni haberler onları sevindirecek. 


</TEXT>
</DOC>
