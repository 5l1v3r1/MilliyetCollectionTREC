<DOC>
<DOCNO> 311146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sontur51.html </URL>
<DATE> 2005/01/31/ </DATE>
<TIME> 21.39 </TIME>
<AUTHOR>  </AUTHOR>
<HEADLINE>
TOKİ banka önünde sabahlatıyor... 
</HEADLINE>
<TEXT>

     Toplu Konut İdaresi TOKİ tarafından Düzce'nin Nalbanoğlu Köyü mevkiinde yaptırılan konutlardaki son 9 daireyi almak isteyen 50 vatandaş, 2 gündür Ziraat Bankası'nın önünde sabahlıyor. 
     AA muhabirinin edindiği bilgiye göre, Nalbanoğlu Köyü yakınlarında TOKİ tarafından yaptırılan 547 daireden 8'si satıldı. Bodrum kat olması nedeniyle TOKİ'nin elinde kalan 9 daire yarın, Ziraat Bankası aracılığıyla 5 bin YTL peşin, aylık 250 YTL taksitlerle 20 yıl vadeli satılacak. 
     Banka yetkililerinin dairelerin ilk gelen 9 kişiye satılacağını açıklaması üzerine yaklaşık 50 vatandaş, 2 gündür banka önünde bekliyor. 
     Ev sahibi olmak isteyen İrfan Er, AA muhabirine yaptığı açıklamada, cumartesi gününden beri sırada olduğunu belirterek, ''Banka ilk gelen 9 kişiye daireleri satacak. Bu nedenle yarın sabah 09.00'daki satışa kadar soğukta kalmayı göze aldık'' dedi. 
     Cavit Turna ise satış sisteminin yanlış olduğunu ifade ederek, ''Satış, kurayla yapılmalıydı. Vatandaşlar sabaha kadar arabaların içinde battaniyeye sarılarak bekliyor, bazı bayanlar dayanamayıp ayrıldılar'' diye konuştu. 
     
</TEXT>
</DOC>
