<DOC>
<DOCNO> 302757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/son/sondun12.html </URL>
<DATE> 2005/01/02/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
New York Times Kürtler'in Kerkük'ü ele geçirmesini ABD önlüyor 
</HEADLINE>
<TEXT>

     İhsan DÖRTKARDEŞ DHA 

NEW York Times Gazetesi, Kuzey Irak'ta, Irak'taki diğer bölgeden çok farklı bir havanın egemen olduğunu, Kürt grupların Kerkük'ü ele geçirme arzusunun ABD tarafından önlendiğini yazdı. 
     Gazetenin muhabiri Richard Opell'in haberinde, Kürt bölgesinde hızla yeni binalar inşa edildiği, Kürt polis ve milislerin yoğun güvenlik önlemleri aldığını ve 80 bin kişilik peşmerge gücünün Irak ordusundaki askerlerden daha disiplinli ve eğitimli olduğu belirtildi. Kuzey Irak'ta Irak yerine Kürt bayraklarının dalgalandığı kaydedilen haberde Kerkük ile ilgili şöyle denildi 
     "Kerkük'le ilgili mücadelenin en önemli nedenlerinden birisi petrol. Kürt liderler petrol gelirlerinin denetimini özerkliklerini daha da sağlamlaştırmak açısından çok önemli görüyor. Kürtler yıllardır haklarını alamadıkları gerekçesiyle Irak'ın petrol gelirlerindeki paylarının artırılması için merkezi hükümete baskı yapıyor. Ayrıca denetimleri altındaki bölgelerde yabancı petrol şirketleriyle anlaşmalar yaparak Bağdat'taki liderleri kızdırıyorlar. Irak'ın bütün petrollerinin denetimini bir egemenlik hakkı olarak gören merkezi yönetim ise, yabancı firmaları resmi temsilcileri dışında kimseyle anlaşma imzalamamaları konusunda uyarıyor. Kürtler'in Kerkük'ü ele geçirme girişimlerini ABD önlüyor.'' 
     
     TALABANİ, KERKÜK SEÇİMLERİNE KATILMIYOR 

     Bu arada Celal Talabani önderliğindeki Kürdistan Yurtsever Birliği KYB 30 Ocak'ta Irak genelinde yapılacak seçimlere Kerkük'te katılmayacaklarını açıkladı. Talabani'nin sözcüsü Azad Cundiyani, Kerkük'ü en önemli sorun olarak gördüklerini belirtirken, şöyle dedi 
     "Irak hükümeti seçimlerden önce Irak devleti geçici idari anayasasının 58'inci maddesini Saddam yönetimi döneminde evlerinden sürüldükleri öne sürülen Kürtler dönmesi kastediliyor yerine getirinceye kadar seçimlere katılmayacağız ve bu da Kerkük'ün bir Kürdistan şehri olduğu ve böyle kalacağı konusunda açık bir ifadedir.'' 

     
</TEXT>
</DOC>
