<DOC>
<DOCNO> 321488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/soneko22.html </URL>
<DATE> 2005/03/07/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
S P 1 milyar dolarlık hibenin kaldırılması Türkiye'nin notunu etkilemez 
</HEADLINE>
<TEXT>

     Uluslararası kredi derecelendirme kuruluşu Standard and Poor's Sand P Türkiye analisti Faruk Soussa, ABD'nin daha önce Türkiye'ye vermeyi öngördüğü, 1 milyar dolarlık hibenin yürürlükten kaldırılmasının, Türkiye'nin kredi notunu olumsuz etkileyemeyeceğini söyledi. 
     Faruk Soussa, ABD'nin daha önce Türkiye'ye vermeyi öngördüğü, ancak Afganistan ve Irak'taki harcamalar için kullanılmasına kararlaştırılan 1 milyar dolarlık hibenin yürürlükten kaldırılmasının, Türkiye ekonomisine etkileri konusundaki sorusunu yanıtladı. 
     S and P'nin, Türkiye'ye verdiği BB - notunun, Hükümet'in, IMF programı, Avrupa Birliği'ne üyelik müzakereleri ve uygulanan makro ekonomik politikaların bir yansıması olduğunu belirten Faruk Soussa, Türkiye ekonomisine etki edecek unsurların bunlar olduğunu ifade etti. 
     1 milyar dolarlık hibenin yürürlükten kaldırılmasının, Türkiye'nin kredi notunu olumsuz etkileyemeyeceğini belirten Soussa, bu kararın, piyasaların zaten beklentileri içinde bulunduğunu belirterek, Türk Hükümeti'nin finansman kaynaklarının çoğaldığını vurguladı. 
     
     ABD HİBESİ... 
     ABD tarafından Türkiye'de devam eden ekonomik reform sürecinin desteklenmesi amacıyla vermesi gündeme gelen 1 milyar dolarlık hibe konusunda Türkiye'ye tahsis edilen kaynağın, ''Türkiye'nin artık ihtiyacı kalmaması sebebiyle farklı alanlara aktarılması önerisinin gündeme getirildiği'' bildirilmişti. 
     ABD Temsilciler Meclisi Tahsisler Komitesi, Beyaz Saray'ın, Türkiye için ayırdığı 1 milyar dolarlık yardımın ''Yakın bir gelecekte Türkiye tarafından kullanılmasının beklenmediği'' gerekçesiyle Irak ve Afganistan'daki harcamalar için ABD Başkanı George W. Bush tarafından hazırlanan yaklaşık 81 milyar dolarlık ek bütçeye devredilmesine karar verildiğini açıklamıştı. 
     Türkiye'nin devam eden ekonomik reform sürecinin desteklenmesi ve ABD'nin Irak'a yönelik askeri operasyonunun Türkiye ekonomisi üzerindeki olası olumsuz etkilerinin en aza indirilmesi amacıyla, Türkiye'ye 1 milyar dolar tutarında hibe sağlanmasını öngören anlaşma 22 Eylül 2003 tarihinde imzalanmıştı. 
     
</TEXT>
</DOC>
