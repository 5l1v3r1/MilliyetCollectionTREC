<DOC>
<DOCNO> 324930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sonyas20.html </URL>
<DATE> 2005/03/18/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Göğüs büyüten sakız piyasada... 
</HEADLINE>
<TEXT>

     Metin Güneş CNN TÜRK Londra 

Bir Japon şirketi, piyasaya göğüs büyüttüğü iddia edilen bir sakız sürdü. 
     Bust-Up adlı ürününü yaratan bilim adamları, kadınların göğüslerini büyütmesinin yanı sıra gül tadındaki sakızın günde üç ya da dört kez çiğnenmesi halinde yaşlanmaya karşı savaştığını da iddia ettiler. 
     Bilim adamlarına göre, sakız, kan dolaşımını düzenliyor ve stresi de azaltıyor. 
     Şirket yetkilieri Bust-Up'ın bu gücünü günde bir kez alınan bir hapa karşı sürekli çiğnenen sakızın sistemi sürekli bir şekilde bombardımana tutarak, göğüsleri sağlıklı tutan kas dokusunu yenilemesinden aldığını söylediler. 
     Şirketin sözcüsü, "ürün aynı zamanda nefesinizin güzel kokmasını da sağlıyor" dedi. 
     İçinde 200 pembe tabletin bulunduğu bir kutununun fiyatının yaklaşık 25 milyon TL olmasına karşın, sakız piyasaya çıkar çıkımaz Tokyolu kadınların vazgeçilmez ürünü oldu. 
     Sakızı yapan şirkete binlerce sipariş yağarken, şirket sakızı sıradan bakkalarda satmak için çalışma başlattı. 
     
</TEXT>
</DOC>
