<DOC>
<DOCNO> 344831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/son/sonspo04.html </URL>
<DATE> 2005/05/22/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
FENERBAHÇE ŞAMPİYON 
</HEADLINE>
<TEXT>

     Ligin düğümü Kadıköy'de çözüldü, Fenerbahçe en yakın takipçisi Galatasaray'ı 1-0 yenerek sezonun bitimine bir hafta kala şampiyonluğa ulaştı. Fenerbahçe, 66. dakikada Nobre'nin kafa golüyle 1-0 kazandı. Trabzon'un Samsunspor'u yenmesiyle Galatasaray'ın Şampiyonlar Ligi umutları mucizelere kaldı... 
     Topa daha çok sahip olan Fenerbahçe, buna karşın istediği gol pozisyonlarına girmekte zorlandı. Alex’in zaman zaman güzel hareketler yaptığı maçta, girilen bazı pozisyonlarda ise sarı-lacivertli futbolcular, kötü vuruşlarla taraftarlarını düş kırıklığına uğrattı. 
     Galatasaray ise orta alanı kalabalık tutup kontraataklarda gol pozisyonuna girmeye çalıştı. Sarı-kırmızılı ekipte Ergün, çalışkanlığıyla dikkati çekerken, Conceiçao da yaptığı hatalarla top kayıplarına neden oldu. Konuk ekip, girdiği 1-2 pozisyonu ise harcayınca, vasat bir futbolun sergilendiği ilk yarı 0-0 beraberlikle tamamlandı. 
     

     
</TEXT>
</DOC>
