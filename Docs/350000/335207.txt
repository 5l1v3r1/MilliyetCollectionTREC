<DOC>
<DOCNO> 335207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonspo05.html </URL>
<DATE> 2005/04/20/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Michael Schumacher Alonso'ya meydan okudu 
</HEADLINE>
<TEXT>

     BBC 

      Formula 1'de geçen sezonun şampiyonu Michael Schumacher, bu sezonun lideri Renault sürücüsü Fernando Alonso'ya meydan okudu. 
     ''Şampiyonluk şu anda Fernando'nun zihnini işgal ediyor ve daha dikkatli olmak zorunda'' görüşünü dile getiren Schumacher, kendi durumunu ise şöyle özetledi 
     ''Kaybedecek bir şeyim yok, bu yüzden saldırabilirim, Alonso dışındaki bütün sürücüler risk alabilir.'' Alonso, sezonun beşinci yarışı olan San Marino öncesinde, Schumacher'in 24 puan önünde ilk sırada yer alıyor. 
     Sezona kötü bir başlangıç yapan Schumacher, şu ana kadar 2 puan alabildi. 
     Renault ise, sezona iyi bir başlangıç yaparken, Alonso son iki yarışa ilk sırada başlayıp önde bitirmişti. Sezonun ilk yarışı olan Avustralya Grand Prix'ini de takım arkadaşı Giancarlo Fisichella kazanmıştı. 
     Bu sezon, olayların Alonso lehine geliştiğini, ancak bunun bundan sonra da böyle sürmeyeceğini savunan Schumacher, hedeflerinin yeniden yarış kazanmak olduğunu ve bu konudaki şanslarını da yüksek gördüğünü söyledi. 
     Schumacher, ''Şampiyonluk mücadelesi belirleyici bir aşamada aktan uzak ve daha ilerde çok değişiklikler olacak'' dedi. 
     
</TEXT>
</DOC>
