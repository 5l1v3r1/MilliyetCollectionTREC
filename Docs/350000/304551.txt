<DOC>
<DOCNO> 304551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/siyaset/axsiy02.html </URL>
<DATE> 2005/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya tetikçi, ya hukukçu 
</HEADLINE>
<TEXT>


CHP Yüksek Disiplin Kurulu üyeleri Şahin, Gürpınar ve Akyol, "Sarıgül'e ihraç kararı verilseydi, Baykal yine de kurul üyelerini rüşvetle suçlar mıydı " dedi 

ANKARA Milliyet 


CHP Yüksek Disiplin Kurulu YDK üyeleri Ali Şahin, İrfan Gürpınar ve Hasan Akyol, Deniz Baykal'ın rüşvet iddialarına sert tepki gösterdi. Baykal'a, "Mustafa Sarıgül'e ihraç kararı verilse, yine de YDK üyelerini rüşvetle suçlar mıydı " sorusunu yönelten Şahin, "Ya tetikçi, ya hukukçu olacaktık" dedi. Sarıgül dosyası gelene kadar YDK ile yönetim arasında uyumsuzluk olmadığını belirten Şahin, şunları söyledi 
"Rüşveti görüşmeyen biz değiliz. Sürekli görüşmeyi engelleyen YDK Başkanı İsmet Çanakçı, genel başkana bilgileri doğru aktarsaydı ağır ithamlarda bulunmazdı. YDK'nın şanssızlığı, genel merkezin dediğini yapan bir başkanı olmasıdır. Baykal'ın dediği 'cerahat' patlarsa bize gelmez." 
Gürpınar da, "Karar verirken Baykal sevgimle kişiliğim arasında sıkıştım. Hukukun gereğini yaptım" diye konuştu. 


</TEXT>
</DOC>
