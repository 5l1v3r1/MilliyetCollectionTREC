<DOC>
<DOCNO> 324514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sontur09.html </URL>
<DATE> 2005/03/17/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
2 çocuk annesi kadın iple boğularak öldürüldü 
</HEADLINE>
<TEXT>

     Mersin'de korkunç cinayet 
     Mustafa İNSAN MERSİN, DHA 

MERSİN'de, 2 çocuk annesi Gülseren Uğraş, kimliği belirsiz bir kadın tarafından başına poşet geçirildikten sonra iple boğularak öldürüldü. 
     Olay, saat 19.00 sıralarında Halkkent Mahallesi 2964 Ada G Blok 3'üncü kat, 5 numaralı evde meydana geldi. 10 yaşındaki kız Sevda Uğraş'ın okulda olduğu ve 4 yaşındaki oğlu Metehan Uğraş'ın ise babasıyla birlikte dışarıda olduğu bir sırada Gülseren Uğraş, eve gelen kimliği belirsiz bir kadın ve yanındaki kişiler tarafından önce dövüldü, ardından başına bir poşet geçirilerek ve iple boğularak öldürüldü. 
     Genç kadının cesedi, eve dönen kocası Murat Uğraş tarafından bulundu. Özel bir şirkette pazarlama elemanı olarak çalışan Uğraş, öldürülmüş olarak bulduğu eşini Mersin Devlet Hastanesi'ne götürdü. Hastaneye getirildiğinde sırada yaşamını yitirdiği anlaşılan kadının, bir gözünde morluk, elinde kesik ve boynunda ip izi olduğu belirlendi. 
     Olay yerine giden polis, odalarındaki eşyaların tamamının dağıtıldığını, talehsiz kadının öldürülmesinden bir süre önce evlerine, 22-24 yaşlarında, türbanlı, siyah gözlüklü ve uzun boylu bir kadının girdiğini belirledi. 
     Polis, eşkali belirlenen kişiyi arıyor 
     
</TEXT>
</DOC>
