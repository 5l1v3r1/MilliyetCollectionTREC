<DOC>
<DOCNO> 344768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/spor/spo30.html </URL>
<DATE> 2005/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



CİMNASTİK 

Gençler kapışıyor 
Türkiye Kulüplerarası Gençler ve Yıldızlar Ritmik Cimnastik Şampiyonası'nın ikinci etabı Gaziantep Kamil Ocak Spor Salonu'nda başladı. Yıldızlarda 14 takım 70 sporcu, gençlerde 28 cimnastikçinin mücadele ettiği organizasyon bugün sona erecek. Şampiyonanın açılış töreninde bir konuşma yapan Federasyon Başkanı Atilla Örsel, cimnastiğin çocuklar için tercih edilecek en iyi spor olduğunu söyledi. 

VOLEYBOL 

Dalaman şenlendi 
Voleybol Federasyonu ile Dalaman Belediyesi'nin organize ettiği, Türkiye Plaj Şampiyonası'nın ilk etabı sona erdi. 28 takımın katıldığı organizasyonda, bayanlarda Necla - Ebru ilk sırayı alırken, Müjgan - Zülfiye ikinci, Buğra - Betül de üçüncülükte kaldı. Erkeklerde ise Nuri - Ilgaz çifti birinciliğini kaptırmazken, Kemal - İsmail ikinci, Mustafa - Girol üçüncülük kürsüsüne çıktı. 

ATLETİZM 

White'tan itiraflar 
2003 Dünya Şampiyonası'nda yasaklı madde kullandığı için iki yıl pistlerden uzaklaştırılan Kelli White'ın, WADA'ya verdiği ifadeler ortaya çıktı. Atletlerin doping kullanmalarındaki temel etkenin antrenörleri olduğunu belirten White, "Antrenörün baskısından dolayı atletler dopinge yöneliyor. H l atletler bana gelerek performans artırıcı ürünleri nereden temin edebileceklerini soruyorlar. Dopingle mücadele artırılmalı, bu yapılırken de antrenörlerin rolü unutulmamalı" dedi. 

Yılmaz Yücetürk toprağa verildi 

İstanbul'da hayatını kaybeden Fenerbahçe'nin eski teknik direktörü Yılmaz Yücetürk dün memleketi Gönen'de son yolculuğuna uğurlandı. Yücetürk'ün cenazesi, Gönen Çarşı Camii'nde ikindi namazına müteakip kılınan cenaze namazının ardından, ilçe mezarlığındaki aile kabristanında toprağa verildi. 


</TEXT>
</DOC>
