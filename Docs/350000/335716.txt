<DOC>
<DOCNO> 335716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/ekonomi/eko03.html </URL>
<DATE> 2005/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ghitis İki ciddi ortak olarak kalacağız 
</HEADLINE>
<TEXT>


Lycra'nın sahibi Invista'nın Giyim Bölümü Başkanı Bill Ghitis, İtalya ve Türkiye'nin tekstilde iki önemli ortak olarak kalacağını söyledi 

EKONOMİ SERVİSİ 

Dünyanın en büyük entegre iplik ve tekstil yarı mamulü üreticilerinden Lycra ve Teflon gibi markaları bünyesinde bulunduran ABD'li Invista'nın Giyim Bölümü Dünya Başkanı Bill Ghitis, Türkiye ile İtalya'nın ileride de 'ciddi ortaklar' olarak kalacağını belirtti. Ghitis, "Türkiye tekstil sektöründe çok iyi işler yapıyor. Kaliteli ürün ve marka yaratma gibi önemli rekabetçi avantajlara sahip" diye konuştu. 
Türkiye'de yatırım olanakları aradıkların ancak şu an için bir planları olmadını kaydeden Ghitis, "Türkiye'deki ortaklıklarımızı güçlendirmek istiyoruz. Türkiye bizim için ikinci sınıf değil birinci sınıf vatandaş. 2000 yılında kadınlar arasında bir araştırma yaptık, Türk kadınının yüzde 53'ü Lycra'lı ürün tercih ediyordu. Dört yıl sonra tekrar yaptık. Sonuç yüzde 73 çıktı"' diye konuştu. 


</TEXT>
</DOC>
