<DOC>
<DOCNO> 303552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/spor/spo06.html </URL>
<DATE> 2005/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Pistte trajedi 
</HEADLINE>
<TEXT>


Atletizmde 10 bin metrenin olimpiyat şampiyonu Etiyopyalı Kenenisa Bekele'nin nişanlısı Alem Teshale, ünlü sporcu ile birlikte antrenman yaparken geçirdiği kalp krizi sonucu hayatını kaybetti 


Hastaneye yetiştiremedi 
OLİMPİYAT 10 bin metre şampiyonu Etiyopyalı atlet Kenenisa Bekele'nin nişanlısı 18 yaşındaki Alem Teshale, antrenman sırasında geçirdiği kalp krizi sonucu hayatını kaybetti. Kros çalışması yaparken aniden yere yığılan nişanlısını aracına taşıyarak hastaneye yetiştirmeye çabalayan Bekele, Teshale'nin yolda ölmesi üzerine büyük bir trajedi yaşadı. 

Gençler şampiyonuydu 
ETİYOPYA'NIN en yetenekli genç atletleri arasında yer alan ve 1500 metrede Dünya Gençler Şampiyonu olan Teshale'nin ölümü, ülkesinde de derin üzüntü yarattı. Bekele'nin antrenörü Kotu, bir yıldır birlikte yaşayan Teshale ve Bekele'nin 8 Mayıs'ta dünyaevine girmeye hazırlandıklarını söyledi. Genç atletin cenaze töreni bugün doğduğu kent olan Arsela'da yapılacak. 


</TEXT>
</DOC>
