<DOC>
<DOCNO> 300580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sonsiy02.html </URL>
<DATE> 2004/12/24/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Halep valisi, Erdoğan onuruna yemek verdi... 
</HEADLINE>
<TEXT>

     Halep Valisi Usame Hamid Adi, Başbakan Recep Tayyip Erdoğan onuruna yemek verdi. 
     Şam Şehba Palas Oteli'ndeki yemekte bir Türk şirketinin Suriye'de elektrik direği üretmesine ilişkin anlaşmanın imzalanması kararlaştırıldı. 
     Devlet Bakanı Kürşat Tüzmen, yemekte yaptığı konuşmada, Başbakan Erdoğan'ın Suriye ziyaretinin, sonuçlarını vermeye başladığını ifade ederek, imzalanacak bu anlaşmanın bunlardan birisi olduğunu belirtti. 
     Yatırımın 8 milyon euro olduğunu dile getiren Tüzmen, Suriye Başbakanı Muhammed Naci Otri'ye, ''Burada yatırım yapan şirketlerimizi sizlere emanet ediyoruz'' dedi. 
     Tüzmen, Suriye'de meyve suyu fabrikası da kurmak istediklerini ifade ederek, Suriyeli makamlardan bu konuda destek istedi. 
     Yemeğe Suriye Başbakanı Otri, Devlet Bakanları Mehmet Aydın ve Kürşat Tüzmen, Enerji ve Tabii Kaynaklar Bakanı Hilmi Güler, milletvekilleri, Erdoğan'ın eşi Emine Erdoğan, kızı Sümeyye Erdoğan, Bakan eşleri Nihal Aydın, Perihan Tüzmen ve Mehtap Güler ile işadamları ve basın mensupları katıldı. 
     
</TEXT>
</DOC>
