<DOC>
<DOCNO> 343746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonspo39.html </URL>
<DATE> 2005/05/18/ </DATE>
<TIME> 21.05 </TIME>
<AUTHOR>  </AUTHOR>
<HEADLINE>
Fenerbahçe'de derbi mesaisi devam ediyor... 
</HEADLINE>
<TEXT>

     Birinci Süper Lig’de 22 Mayıs Pazar günü Galatasaray ile derbi maçta karşılaşacak olan Fenerbahçe, hazırlıklarını bir gün aradan sonra sürdürdü. 
     Dün izin yapan sarı-lacivertliler, teknik direktör Christoph Daum yönetiminde, Samandıra Tesisleri’nde gerçekleştirilen antrenmanda çift kale maç ve taktik çalışmalar yaptı. Sakatlığı nedeniyle bir süredir takımla çalışamayan Anelka da antrenmanda yer alırken, Daum, çift kale maçta as takımı Rüştü, Ümit, Önder, Luciano, Serkan, Selçuk, Aurelio, Tuncay, Alex, Anelka ve Nobre’den oluşturdu. 
     Alman teknik adamın, genelde savunmanın sol tarafından görev verdiği Ümit’i bu kez sağ tarafta denemesi, solda ise Serkan’ın yer alması dikkat çekti. 
     Fenerbahçe, Galatasaray maçının hazırlıklarını yarın basına kapalı antrenmanla sürdürecek. 
     
     SON BÖLÜM BASINA KAPATILDI 

     Teknik direktör Christoph Daum, antrenmanın son bölümünü basın mensuplarına kapattı. 
     Medya temsilcileri, çalışmanın 1,5 saatlik bölümünü izledikten sonra, Alman teknik adamın isteğiyle tesislerden çıkarıldı. 
     Sarı-lacivertlilerin, bu bölümde taktik çalışmalar yaptığı öğrenildi. 
     
     YÖNETİM MORALİ 

     Sarı-lacivertleri, önemli derbi öncesi yaptıkları antrenmanda yöneticileri yalnız bırakmadı. 
     Samandıra Tesisleri’ndeki antrenman öncesi, teknik direktör Daum ve futbolcuları ziyaret eden yöneticiler, derbi için başarılar diledi. 
     Yöneticiler bir süre antrenmanı izledikten sonra tesislerden ayrıldı. 
     
</TEXT>
</DOC>
