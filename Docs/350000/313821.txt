<DOC>
<DOCNO> 313821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/soneko44.html </URL>
<DATE> 2005/02/09/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
POAŞ ortakları, satılacak hisse miktarını artırdı... 
</HEADLINE>
<TEXT>

     Petrol Ofisi A.Ş. POAŞ ortaklarından İş Bankası ve Doğan Şirketler Grubu Holding'in satacağını açıkladığı ve şirket sermayesinin yüzde 4,22'sine tekabül eden hisse senetlerinin miktarı, tarafların aldığı kararlar doğrultusunda yüzde 6.74'e yükseltildi. 
     Doğan Şirketler Grubu Holding A.Ş'den Borsa'ya gönderilen açıklamada, POAŞ sermayesindeki şirkete ait yüzde 47.68 oranında ve 164 milyon 491 bin 926,874 YTL nominal değerdeki paydan 1 YTL nominal değerli hisse için 4,50 YTL fiyat üzerinden toplam satış bedeli 25 milyon dolara 32.732.500 YTL karşılık gelecek şekilde yaklaşık yüzde 2,11 oranındaki 7 milyon 273 bin 888 YTL nominal değerli bölümün İMKB'de satılmasına ve satışa ilişkin işlemlerin yürütülmesi hususunda Murahhas Üye ve Genel Koordinatör Tufan Darbaz'a yetki verildiği anımsatıldı. 
     Açıklamada, ''Buna ilave olarak yatırımcılardan gelen ek talep doğrultusunda, aynı fiyat üzerinden toplam satış bedeli 15 milyon dolara 19.639.500 YTL karşılık gelecek şekilde, yüzde 1,26 oranındaki 4 milyon 364 bin 333 YTL nominal değerli bölümünün de ilave olarak satışının yapılması hususunda Yönetim Kurulumuzca 9 Şubat 2005 tarihinde bir karar alınmış, uygulaması için Murahhas Üye ve Genel Koordinatör Tufan Darbaz yetkili kılınmıştır'' denildi. 
     Açıklamada, satış işlemi sonucunda şirketin POAŞ'da yüzde 44.31 oranında ve 152 milyon 8 bin 705,874 YTL nominal değerde doğrudan payı kalacağı bildirildi. 
     
     İŞ BANKASI 
     İş Bankası'ndan aynı konuda Borsa'ya gönderilen açıklamada da, POAŞ sermayesindeki bankaya ait yüzde 39.33 oranında ve 135 milyon 687 bin 7,792 YTL nominal değerdeki paydan 1 YTL nominal değerli hisse için 4.50 YTL fiyat üzerinden toplam satış bedeli 25 milyon dolara 32,732,500 YTL karşılık gelecek şekilde, yaklaşık yüzde 2.11 oranındaki 7 milyon 273 bin 888 YTL nominal değerli bölümün İMKB'de satılması ve satışa ilişkin işlemlerin yürütülmesi hususunda Genel Müdürlüğe yetki verildiği hatırlatıldı. 
     Açıklamada, yatırımcılardan gelen ek talep doğrultusunda aynı fiyat üzerinden toplam satış bedeli 15 milyon dolara 19,639,500 YTL karşılık gelecek şekilde, yüzde 1.26 oranındaki 4 milyon 364 bin 333 YTL nominal değerli bölümün de ilave olarak satışının yapılması hususunda karar alındığı bildirildi. 
     Açıklamaya göre, bankanın satış işlemleri sonucunda, POAŞ'da yüzde 35.96 oranında ve 124 milyon 49 bin 316,792 YTL nominal değerde doğrudan payı kalacak. 
     
     İŞ YATIRIM MENKUL DEĞERLER 
     İş Yatırım Menkul Değerler A.Ş.'den Borsa'ya gönderilen açıklamada da, POAŞ ortaklarından İş Bankası ve Doğan Şirketler Grubu Holding'in satacağı Petrol Ofisi hisse senetleri miktarının, tarafların almış oldukları karar doğrultusunda artırıldığı bildirildi. 
     Açıklamada, ''Son durum itibariyle, İş Bankası ve Doğan Şirketler Grubu Holding'in sahip oldukları şirket sermayesinin yüzde 6,74'üne tekabül eden toplam 23 milyon 276 bin 442 YTL nominal bedelli A Grubu hamiline yazılı hisse senetlerinin Toptan Satışlar Pazarı'nın TSP Kuruluş ve İşleyiş Esasları Genelgesi çerçevesinde belirlenen 4,50 YTL adet fiyatla, alıcı ve satıcı üye aracılığı ile TSP'de satılacaktır'' denildi. 
     Bu arada, Petrol Ofisi ortakları tarafından Borsa'ya gönderilen özel durum açıklamalarının ardından, kapalı olan Petrol Ofisi hisse senetlerinin sırası işleme açıldı. 
     
</TEXT>
</DOC>
