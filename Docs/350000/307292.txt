<DOC>
<DOCNO> 307292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sontur55.html </URL>
<DATE> 2005/01/17/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
THY uçağı Şanlıurfa Havaalanı'na zorunlu iniş yaptı... 
</HEADLINE>
<TEXT>

     Şanlıurfa-Ankara seferini yapan Türk Hava Yolları'na THY ait RJ-100 tipi yolcu uçağı, iniş takımlarındaki arıza nedeniyle kalkışından 10 dakika sonra zorunlu iniş yaptı. 
     AA muhabirinin aldığı bilgiye göre, ''Gaziantep'' adlı uçak, saat 13.00'te, 87 yolcu, 3 kaptan ve 3 hostesle Şanlıurfa Havaalanı'ndan hareket etti. 
     Bir süre sonra iniş takımlarında arıza meydana gelen uçak, 10 dakika sonra havaalanına zorunlu iniş yaptı. Uçaktaki yolcular, tahliye edilerek bekleme salonuna alındı. 
     Aprondaki görevlilerce bakıma alınan uçaktaki arıza, yaklaşık 2 saatlik çalışma sonucu giderildi. Saat 16.00'da hareket eden uçak, Ankara'ya ulaştı. 
     THY Şanlıurfa Acentesi yetkilileri, kaptan pilotun uçaktaki arızayı kalkıştan kısa bir süre sonra fark ettiğini ve önlem olarak havaalanına zorunlu iniş yaptığını belirtti. 
     
</TEXT>
</DOC>
