<DOC>
<DOCNO> 344618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sonspo31.html </URL>
<DATE> 2005/05/21/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Sakaryaspor 4 - Akçaabat Sebatspor 2 maç bitti 
</HEADLINE>
<TEXT>

     Ligin dibinde bugün alınan sonuçlardan sonra ateş hattına Diyarbakırspor indi. 
     Sakaryaspor sahasında aldığı 4-2'lik galibiyet ile biraz olsun rahat bir nefes aldı. Ankaragücü Konyaspor ile 1-1 berabere kalarak puanını 35'e çıkarttı. 
     Diyarbakırspor seyircisiz oynadığı maçta 1-0 öne geçmesine karşın maçı 1-1 berabere bitirdi ve sondan üçüncülüğe indi. İstanbulspor ise Büyükşehir Ankaraspor'a yenilerek lige veda etti. 
     Adapazarı Atatürk Stadı’nda oynanan ve yaklaşık 10 taraftarın izlediği karşılaşma yağmur altında başladı. 
     5. dakikada ceza alanı içinde topla buluşan Kabongo’nun sert vurnuşu kaleci Osman’da kaldı. 
     14. dakikada Hasan Özer Mustafa’dan sıyrıldı. Kaleci Recep ile karşı karşıya kaldığı anda topu ayağından açınca Recep tehlikeyi uzaklaştırdı. 
     17. dakikada soldan kullanılan korner atışından gelen topu Recep yumrukla uzaklaştırdı. Geriden gelmen Hamza kafayı vurdu. Top az farkla üstten auta çıktı. 
     24. dakikada Ekrem’in soldan ortasına Bayram kafayı vurdu. Recep güçlükle kornere çeldi. 
     35. dakikada Emre’nin sağdan ortasında Makasi vurdu. Kaleci Osman topu yumrukla uzaklaştırdı. 
     43. dakikada Sakaryaspor öne geçti. Ceza alanı içinde Emre, Aydın’ı gördü. Bu futbolcu Ragıp’a çıkardı. Ragıp’ın vuruşunda top filelerle buluştu 1-0. 
     45 artı 2. dakikada Ragıp sağdan korner kullandı. Gerilerden gelen Aytaç kafayı vurdu 2-0. İlk yarı Sakaryaspor’un 2-0 galibiyeti ile bitti. 
     53. dakikada Ali Şen’in sağdan kullandığı kornerinde Hamza altı pastan kafayı vurdu 2-1. 

     
</TEXT>
</DOC>
