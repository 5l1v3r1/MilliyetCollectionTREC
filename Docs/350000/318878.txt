<DOC>
<DOCNO> 318878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sonspo28.html </URL>
<DATE> 2005/02/26/ </DATE>
<TIME> 21.05 </TIME>
<AUTHOR>  </AUTHOR>
<HEADLINE>
Aslan'a Samsun darbesi... 2 - 1 
</HEADLINE>
<TEXT>

     Birinci Süper Futbol Ligi'nde Samsunspor ile Galatasaray arasındaki karşılaşmanın ilk yarısı golsüz eşitlikle sona erdi. 
     Devre arasında yine futbol terörü kendini gösterdi. İki takımın taraftarları tel örgülerin üstünten birbirlerine yabancı maddeler atmaları sonucu yaralananlar oldu. Polislerin müdehalesiyle olaylar sakinleşti.Yaralılar tedavi altına alındı. 
     İkinci yarıda Samsunspor'un Galatasaray kalesinde bulduğu 2 gole karşılık, Hakan Şükür'ün penaltıdan attığı tek golle karşılaşmadan 2- 1 yenik ayrıldı. 
     
     İLK YARI 

     7. dakikada Cihan, topu sağ taraftan kale alanına paralel gönderdi. Necati'nin kafa vuruşunda, savunmaya çarpan top, kornere çıktı. 
     12. dakikada Muhammed'in sol taraftan geliştirdiği atakta, ceza alanına gönderilen topa Kaies gelişine vurdu. Meşin yuvarlak yandan dışarıya gitti. 
     19. dakikada Galatasaray ceza alanı içinde meydana gelen karambolde topla son buluşan Kirita, sol çaprazdan sert vurdu. Top yandan dışarıya çıktı. 
     36. dakikada Ribery, ceza alanına girerken yerden sert vurdu. Shorunmu topu yatarak bloke etti. 
     44. dakikada Caner'in sağ taraftan kale alanı ön köşesine gönderdiği topa Serkan Aykut vurdu. Top, Cihan'dan geri geldi. 
     45. dakikada Adnan, sağ taraftan ceza alanı köşesine dek indikten sonra Serkan Aykut'a arapası çıkardı. Bu futbolcudan önce davranan Mondragon topa hakim oldu. 
     Maçın ilk yarısı 0-0'lık skorla bitti. 
     
</TEXT>
</DOC>
