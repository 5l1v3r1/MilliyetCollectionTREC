<DOC>
<DOCNO> 316118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sonsiy27.html </URL>
<DATE> 2005/02/17/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Anayasa Mahkemesi SSK'nın devrinin durdurulmasını reddetti 
</HEADLINE>
<TEXT>

     Anayasa Mahkemesi, 5283 sayılı yasanın SSK hastanelerinin Sağlık Bakanlığı'na devrini öngören hükümlerinin yürürlüğünün durdurulması istemini oyçokluğuyla reddetti. 
     Anayasa mahkemesi Başkanvekili Haşim Kılıç, söz konusu yasanın SSK hastaneleri yönünden Sağlık Bakanlığı'na devrini öngören hükümlerinin iptali ve yürürlüğünün durdurulması istemiyle anamuhalefet partisi CHP'nin dava açtığını anımsattı. 
     SSK'ya ait sağlık birimlerinin Sağlık Bakanlığı'na devrine ilişkin hükümlerin yürürlüğün durdurulması isteminin 4'e karşı 7 üyenin oyuyla reddedildiğini bildiren Kılıç, raportörün esasa yönelik raporunu hazırlamasının ardından iptal isteminin görüşüleceğini kaydetti. 
     Kılıç, bir soru üzerine yasa gereği 19 Şubat'ta SSK'nın sağlık birimlerinin Sağlık Bakanlığı'na devredilebileceğini kaydetti. 
     
</TEXT>
</DOC>
