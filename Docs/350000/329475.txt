<DOC>
<DOCNO> 329475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sonyas08.html </URL>
<DATE> 2005/04/01/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Slovenyalı güzelin IQ'su 156 çıkınca utanıp programı iptal ettiler 
</HEADLINE>
<TEXT>

     LONDRA DHA 

SLOVENYA'da mankenlerin 'aptal güzeller' olduğunu kanıtlamaya çalışan bir televizyon programı, yapıma konu olan eski Kainat Güzeli'nin nükleer fizikçilerden bile zeki olduğunun ortaya çıkması üzerine iptal edildi. 
     Program yapımcıları, tezlerinin 'doğruluğunu' ispat etmek için bilim adamlarından Slovenyalı 2002 Kainat Güzeli Iris Mulej'in zeka düzeyini ölçmesini istedi. Ancak 22 yaşındaki Mulej'e uygulanan testlerde, eski güzelin IQ'sunun 156 olduğu ortaya çıktı. Mulej'e testler sırasında matematik denklemleri ve problem çözme yeteneklerinin ölçüldüğü mantık soruları soruldu. 
     
     PROGRAMI HAZIRLAYANLARDAN ZEKİ 

     Böyle bir sonuçla karşılaşmayı beklemeyen devlete ait Slovenia TV, modellik yapmak için 16 yaşında okuldan ayrılan Iris Mulej üzerine kurulu programı iptal etmek zorunda kaldı. 
     Mulej'in bağlı olduğu ajanstan yapılan açıklama şu ifadeler kullanıldı 
     "Iris bu programı hazırlayan herkesten daha zeki olduğunu kanıtlayınca tabi ki aptal modellerle ilgili bir program yapamazlardı. Şimdi dünyanın en zeki modeli ile ilgili bir program hazırlayıp hazırlayamayacaklarını değerlendiriyorlar. Hatta bunu rekorlar kategorisine almak için Guiness ile irtibata bile geçtiler." 
     
</TEXT>
</DOC>
