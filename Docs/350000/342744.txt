<DOC>
<DOCNO> 342744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/son/sondun17.html </URL>
<DATE> 2005/05/15/ </DATE>
<TIME> 20.40 </TIME>
<AUTHOR>  </AUTHOR>
<HEADLINE>
Sırbistan'dan Kosova yönetimine görüşme çağrısı 
</HEADLINE>
<TEXT>

     Sırbistan Başbakanı Voyislav Kostunitza, Kosova Arnavut yönetimine doğrudan görüşme çağrısında bulundu. 
     Beta haber ajansı, Sırbistan Başbakanı’nın sözcüsüne dayanarak, Kostunitza’nın, Kosova’nın nihai statüsüne ilişkin bu yıl yapılması planlanan görüşmeler öncesinde 24 Mayıs’ta Kosova’nın güneyindeki Prizren’de Kosova Başbakanı Bayram Kosumi ile bir toplantı yapmaları önerisini getirdiğini duyurdu. 
     Sözcü, "Madem Kosova Başbakanı Kosumi görüşmelere başlamaya hazır olduğunu ifade etti ve bölgede bir dizi çözülmemiş sorun var, Sırp hükümeti de somut adım atma zamanının geldiğine inanıyor" dedi. 
     Kosova Başbakanı Kosumi’nin sözcüsü ise resim görüşme davetini aldıkları zaman yanıt vereceklerini söyledi. 
     Sırbistan-Karadağ’a bağlı olan Kosova, 1999’daki NATO’nun müdahalesinden bu ana BM Geçici Misyonu’nun yönetimi altında bulunuyor. Sırbistan ve Kosovalı Arnavut liderler 1999 yılından bu yana hiç doğrudan siyasi görüşme yapmadılar. 
     Kosova Başkanı İbrahim Rugova, Sırbistan Devlet Başkanı Boris Tadiç’in geçen ay yaptığı görüşme davetini reddetmişti. 
     
</TEXT>
</DOC>
