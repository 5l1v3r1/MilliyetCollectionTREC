<DOC>
<DOCNO> 313122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/soneko11.html </URL>
<DATE> 2005/02/07/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Hazine yarın iki ihale düzenleyecek... 
</HEADLINE>
<TEXT>

     Hazine Müsteşarlığı, yarın biri 91 gün vadeli referans bono, diğeri 595 gün vadeli tahvil ihalesi olmak üzere iki ihale yapacak. 
     Hazine yarın, 9 Şubat 2005 valör ve 11 Mayıs 2005 itfa tarihli olmak üzere 91 gün vadeli Yeni Türk Lirası cinsinden iskontolu referans bono ihalesi düzenleyecek. 
     Aynı gün, 9 Şubat 2005 valör ve 27 Eylül 2006 itfa tarihli olmak üzere 595 gün vadeli Yeni Türk Lirası cinsinden iskontolu Devlet Tahvili ihalesi de yapılacak. 
     
     SON YAPILAN İHALE 
     Hazine en son 25 Ocak'ta yine iki ihale düzenlemiş, bunlardan 287 gün vadeli bono ihalesine, nominal 2 milyar 81.2 milyon YTL'lık teklif gelmişti. Nominal 1 milyar 279.5 milyon YTL, net 1 milyar 110.8 milyon YTL satışın yapıldığı ihalede, basit faiz yüzde 19.26, bileşik faiz yüzde 19.64 olmuştu. 
     Aynı gün yapılan 560 gün vadeli Yeni Türk Lirası YTL cinsinden iskontolu Devlet Tahvili ihalesine ise 6 milyar 82.7 milyon YTL'lık teklife karşın, nominal 3 milyar 296.8 milyon YTL, net 2 milyar 498.8 milyon YTL'lık satış yapılmıştı. 
     İhalede basit yıllık faiz yüzde 20.76, bileşik faiz yüzde 19.74 olmuştu. 
     
     5.5 MİLYAR YTL İÇ BORÇ ÖDEMESİ 
     Bu arada Hazine'nin 9 Şubat Çarşamba günü 5 milyar 123 milyon YTL'si piyasaya, 412 milyon YTL'si de kamu kurumlarına yapılan satışların geri ödemesi olmak üzere toplam 5 milyar 5 milyon YTL ödemesi bulunuyor. 
     
</TEXT>
</DOC>
