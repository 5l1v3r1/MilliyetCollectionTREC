<DOC>
<DOCNO> 346201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/guncel/axgun02.html </URL>
<DATE> 2005/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversitelilerden destek tiyatrosu 
</HEADLINE>
<TEXT>


Süleyman Demirel Üniversitesi öğrencileri, sahneledikleri oyunların gelirini Milliyet'in başlattığı "Baba Beni Okula Gönder" kampanyasına bağışlayacak 

MUSTAFA ARSLAN Burdur DHA 

Süleyman Demirel Üniversitesi Burdur Eğitim Fakültesi öğrencilerinin oluşturduğu tiyatro topluluğu "Tiyatroda", Milliyet'in "Baba Beni Okula Gönder" kampanyasına destek için sahne alıyor. 
Atatürk Kültür Merkezi'nde sahneye çıkan "Tiyatroda", pazartesi Cahit Atay'ın yazdığı "Karaların Mehmetleri"ni, salı akşamı da "Kadın Her Yerde" adlı oyunu sahneledi. Oyundan önce söz alan öğrenci Özge Serin, Doğu Anadolu'da yaşayan genç kızların öğrenim görebilmek için çeşitli kuruluşlara yazdığı mektuplardan örnekler okudu. Serin, tüm Türkiye'yi "Baba Beni Okula Gönder" kampanyasına destek olmaya çağırdı. 

Destekleri sürecek 
"Kadın Her Yerde" adlı oyunun kolaj değişik oyunlardan bölümler alınarak bir araya getirilen çalışması olduğu belirtildi. İlk bölümde Antik Yunan'ı anlatan "Lysistra", ikinci bölümünde Yılmaz Odabaşı'nın "Yüreğim Sızladığı Zaman", üçüncü bölümde N zım Hikmet'in "Ayın Altında Kağnılar Gidiyordu" adlı şiirinden tiyatroya uyarlanan bir bölüm, dördüncü bölümde Leyla Erbil'in "Ölü", beşinci bölümde Haldun Taner'in "Numarasız", son bölümde ise Hasan Hüseyin Korkmazgil'in "Durmuş Dur da Bak" isimli eserinden sahnelere yer verildi. 
Yrd. Doç. Dr. Kamuran Semra Eren, kampanya başarıya ulaşana kadar desteklerini sürdüreceklerini belirtti. 
Muzaffer İzgü'nün "Lütfen Kızımla Evlenir misiniz " isimli oyununu önceki akşam okul bahçesinde sahneleyen grup, finali ise bugün "Çehov'dan Seçmeler" oyunuyla yapacak. Elde edilecek gelir kampanyaya bağışlanacak. 

Toys'R'US'tan hediye paketli katılım 

İSTANBUL Milliyet 
Çocuk süpermarketi Toys"R"US, gazetemizin sürdürdüğü "Baba Beni Okula Gönder" kampanyasına destek verdi. Toys"R"US mağazalarından alışveriş yapan kişiler, satın aldıkları ürünleri hediye paketi yaptırdıkları takdirde otomatik olarak kampanyaya katkıda bulunmuş olacaklar. Toys"R"US, bu amaçla üzerinde "Baba Beni Okula Gönder" kampanyasının logosunun da yer aldığı hediye paketi k ğıtları bastırdı. Bunun sonucunda 300 YKR değerindeki paket k ğıdının 150 YKR'u doğrudan kampanyaya aktarılacak. Milliyet'i ziyaret eden Toys"R"US Yönetim Kurulu Başkanı Murat Beyazıt, gazetemiz Genel Yayın Yönetmeni Sedat Ergin'le görüştü. Beyazıt, mağazalarında yaptırılacak her hediye paketinin okula gidemeyen kız çocukları için umut kaynağı olacağını belirterek, "Milliyet'in başlattığı kampanya süper bir fikir. Biz de çocuğa yatırım yapan bir firmayız. Kampanyanıza destek vermek istedik. Hızlı bir döneme giriyoruz. Karne dönemi yaklaşıyor. Herkes karne hediyesi alacaktır. 2005'te 7.5 milyon insan mağazalarımızdan alışveriş yapacak ve bu insanların tümü kampanyanızdan haberdar olacak, buna katkı yapacak" dedi. 

Kampanyaya bağış yapanlar 16. gün 

BURS HESABI Ahmet Dobruca, Ahmet Yıldızhan, Bilgiç Kaba, Cahit Akgün, Cemile Ulutürk, Çiğdem Tügel, Didem Pınar, Ferudun Göncüoğlu, Gülizar Şit, Lütfi Murat Özkaşıkçı, Lütfiye Batum, M. Çetin Törün, Mehmet Yıldırım, Pınar Beşik, Senar Öncüler, Oya Kaptan, Nurten Aktepe, Necla Göktürk, İsmet İyigün, Günnur Özarslan, Zehra Özpağda, Gülderen Birol, Dilek Sarılı, Yasemin Dönmez, Özlem Özsoy, Elife Taş, Nüzhet Birecikli, Figen Demiray 
KIZ YURDU HESABI Ahmet Yıldızhan, Beliz Çakmak, Cengiz Aşlık, Faruk Rauf Hücran, Ferudun Göncüoğlu, Gülşen Kümeli, Güniz Çakmak, Harada Takeko, Levent Arıca, Makbule Özkan, Mustafa Buyurucu, Nurhan Özçelik, Osman Ezik, Serap Özuysal, Ufuk Öztürk, Üner Göymen 
Not Eğitim destekçilerinin listesi devam edecek 


</TEXT>
</DOC>
