<DOC>
<DOCNO> 343858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/magazin/amag.html </URL>
<DATE> 2005/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Eurovision'a Türk damgası 
</HEADLINE>
<TEXT>


Ukrayna'nın başkenti Kiev'den tüm dünyaya yayımlanacak 50. Eurovision Şarkı Yarışması'nın oylama programı, bir Türk şirketinin imzasını taşıyor 

Bayram Kaygusuz 

11 yıldır sektördeler 
GÜLSEREN'İN 'Rimi Rimi Ley' şarkısıyla Türkiye'yi temsil edeceği, 19 ve 21 Mayıs'ta yapılacak 50. Eurovision Şarkı Yarışması'nın oylama programını Türk firması Arttek hazırladı. 11 yıldır Türkiye'de broadcast ve post-prodüksiyon sektörüne danışmanlık ve teknik destek sağladıklarını belirten Arttek'in ortağı Ali Bayraktar, kendilerini Ukrayna ulusal televizyonuna Avrupa Yayın Birliği'nin EBU önerdiğini söyledi. 

'Gurur duyduk' 
BAYRAKTAR şöyle konuştu "EBU, hazırladığımız üç boyutlu grafik sistemi programına büyük ilgi gösterdi. Ukrayna'daki yarışmanın programını da bizim yapmamızı istediler. EBU'nun tavsiyesi üzerine TRT'deki başarıdan dolayı Ukrayna televizyonuna bu programı sattık. Ortağım Kıvanç Işık ve teknik ekibimiz programı Kiev'de kurdu ve provalar sürüyor. Türkiye'de böyle şeylerin de yapılabildiğini göstermemiz bize gurur verdi." 

Kim kimi kayırıyor 

OXFORD Üniversitesi'nin araştırması, Eurovision'da bazı komşu ülkelerin birbirlerini kayırdığını kanıtladı. 1992-2003 arasındaki yarışmalarda hangi ülkenin kime en yüksek puanı verdiğine bakıldı ve bazı ülkeler arasında yüksek puan eşleşmesi oluştuğu görüldü. Geleneksel olarak birbirlerine 12 tam puan veren ve kayıran ülke grupları şöyle 
Yunanistan-Kıbrıs Rum KesimiNorveç - İsveçBelarus - RusyaHırvatistan - MaltaBelçika - HollandaFransa - PortekizTürkiye - Bosna 

</TEXT>
</DOC>
