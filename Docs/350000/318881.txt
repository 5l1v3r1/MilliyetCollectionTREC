<DOC>
<DOCNO> 318881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sontur01.html </URL>
<DATE> 2005/02/26/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Maltepe'de 2 kişi silahla yaralandı... 
</HEADLINE>
<TEXT>

     Maltepe'de 2 kişi silahla vurularak yaralandı. 
     A.A muhabirinin aldığı bilgiye göre, gece saatlerinde Bostancı Kariye Mahallesi Kasaplar Çarşısı'ndaki Dedikodulu Meyhane'nin önüne gelen bir kişi, üzerindeki tabancayla çevreye rasgele ateş etti. 
     Bu sırada seken kurşunların isabet ettiği meyhanenin otoparkçısı Recep Altındağ ile aynı sokaktaki bir barda çalışan Selahattin Yavuz yaralandı. 
     Sağ omuzunun arka kısmından yaralanan Altındağ arkadaşları tarafından Göztepe Eğitim ve Araştırma Hastanesi'ne, sağ bacağından yaralanan Yavuz ise Dr. Lütfi Kırdar Kartal Eğitim ve Araştırma Hastanesi'ne kaldırıldı. 
     Sağlık durumlarının iyi olduğu öğrenilen yaralıların, alınan ilk ifadelerinde saldırganı tanımadıklarını söyledikleri belirtildi. 
     Polis, kaçan zanlıyı yakalamak için operasyon başlattı. 
     
</TEXT>
</DOC>
