<DOC>
<DOCNO> 319738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sontur31.html </URL>
<DATE> 2005/03/01/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
"Seda Sayan'ın programından hediye kazandınız" diyerek dolandırdılar .. 
</HEADLINE>
<TEXT>

     Aydın'ın Nazilli İlçesi'nde, kadınlara, şarkıcı Seda Sayan'ın programından hediye kazandıklarını söyleyerek boş senet imzalattıran 6 kişi tutuklandı. 
     Edinilen bilgiye göre, Nazilli İlçe Emniyet Müdürlüğü ekipleri, Cumhuriyet, Kurtuluş, Altıntaş ve Yeni Mahalle'de yaşayan bazı vatandaşlardan gelen ihbar üzerine soruşturma başlattı. 
     Ekipler, Yeni Mahalle 22. Sokak'ta park halinde buldukları 34 VL 2478 plakalı minibüsle ilçeye geldiği tespit edilen Hüsnü Tabakçılar 25 , Mustafa Çalışır 24 , Mehmet Gönültaş 22 , Ayten Tabakçılar 30 , Bülent Küçükdoğan 28 ve Ebru Adıgüzel'i 21 gözaltına aldı. 
     Zanlıların, değişik mahalle ve semtlerde, kadınlara Seda Sayan'ın programından geldiklerini, kura sonucu hediye kazandıklarını söyleyerek boş senet imzalattıklarını itiraf ettikleri öğrenildi. Adliyeye çıkarılan zanlıların, ''dolandırıcılık'' suçundan tutuklandığı bildirildi. 
     Nazilli Emniyet Müdürü Gürsel Fırat, AA muhabirine yaptığı açıklamada, son günlerde bazı kişilerin, evlerin kapılarını çalarak bir şeyler satmak veya pazarlamak istediklerini söyledi. Fırat, vatandaşları, evlerine bu amaçla gelen kişilere kimlik sormaları ve satıcı belgesi istemeleri konusunda uyardı. 
     
</TEXT>
</DOC>
