<DOC>
<DOCNO> 317050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/ekonomi/eko06.html </URL>
<DATE> 2005/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Telekom bizim için vatani görev' 
</HEADLINE>
<TEXT>



Koç Bilgi Grubu Telekomünikasyon Direktörü Murad Ardaç, Telekom özelleştirmesinin mobil ve sabit hizmetlerde büyük bir oyuncu olma olanağı sağladığını belirterek, "Telekom'u ciro, k rlılık, personel sayısı açısından değerlendirdiğimizde örneğin 4 milyar doları aşan cirosuyla Koç Topluluğu'nun en büyük iştiraki olabilir" dedi. 
Telekom özelleştirmesini "vatani görev barındıran bir olay" olarak tanımlayan Ardaç, ihalede Koç ve Sabancı'nın işbirliğinin Türkiye açısından çok yararlı olacağını bildirerek "Bu durumda bu fırsatları birbirine rakip olarak takip etmektense paylaşmak daha cazip görünüyor. O açıdan da Koç ve Sabancı Toplulukları bu yola beraber baş koymuş durumdalar. Bunun ülke açısından da çok yararlı bir işbirliği olduğunu düşünüyoruz" dedi. 



</TEXT>
</DOC>
