<DOC>
<DOCNO> 314521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sontur19.html </URL>
<DATE> 2005/02/11/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Gözaltında kalp krizi geçirerek öldü .. 
</HEADLINE>
<TEXT>

     Aydın'ın Nazilli İlçesi'nde, NYSA Antik Kent'ten tarihi eser çaldığı iddiasıyla gözaltına alınan kişinin, nezarethanede kalp krizi geçirdiği öne sürüldü. Hastaneye kaldırılan zanlı, kurtarılamadı. 
     AA muhabirinin aldığı bilgiye göre, Aydın Jandarma İstihbarat Şubesi ekipleri, ihbar üzerine, alıcı gibi davranarak, tarihi eser kaçakçılığı yaptığı öne sürülen Kadir S. ile temas kurdu. 
     Ekipler, Roma Dönemi'ne ait üzerinde kabartma insan figürü bulunan 450 kiloluk eser için 100 bin dolara anlaştıkları Kadir S'nin Pınarbaşı Mahallesi Zeytinlik mevkisindeki evine operasyon düzenledi. 
     Jandarma İstihbarat şubesi ile Nazilli İlçe Emniyet Müdürlüğü ekipleri tarafından yapılan aramada, evin bahçesinde üstü toprakla örtülü, üzerinde diz çökmüş 3 insan kabartması bulunan mermerden yapılmış tarihi eser ele geçirdi. 
     Aydın Müze Müdürlüğü tarafından yapılan incelemelerde, bu eserin geçen yıl kasım ayında Sultanhisar İlçesi'nde bulunan NYSA Antik Kenti'nden çalınan tarihi eser olduğunu belirledi. 
     Olayla ilgili olarak Latif Okay 40 ile Yusuf D. 39 de 2 tabanca, tabancaya ait mermiler, 1 bıçak, 20 kilo altın tozu ve bir miktar tarihi parayla yakalandı. 
     Jandarma yetkilileri, adliyeye çıkarılmak üzere nezarethanede gözaltında tutulan zanlılardan Latif Okay'ın gece aşırı derecede heyecanlandığını ve kalp krizi geçirdiğini savundular. 
     Bunun üzerine Okay'ın ambulansla Nazilli Devlet Hastanesi'ne kaldırıldığını ifade eden yetkililer, zanlının tüm müdahalelere rağmen sabaha karşı hayatını kaybettiğini söylediler. 
     Olayla ilgili soruşturma sürdürülüyor. 
     
</TEXT>
</DOC>
