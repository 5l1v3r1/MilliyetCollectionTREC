<DOC>
<DOCNO> 346548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/ekonomi/eko02.html </URL>
<DATE> 2005/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Süzer, Kentbank'tan yargılanacak 
</HEADLINE>
<TEXT>


ANKARA Milliyet 

Yargıtay, Kentbank'ın eski sahibi Mustafa Süzer ile dönemin yönetim kurulu üyeleri hakkında, banka kaynaklarını zimmetlerine geçirdikleri iddiasıyla açılan soruşturma sonunda verilen 'takipsizlik' kararını kaldırdı ve kamu davası açılmasını istedi. Yargıtay, sanıkların suçunun zimmet suçu oluşturup oluşturmayacağının takdirinin mahkemeye ait olduğunu bildirdi. Şişli Başsavcılığı, Süzer ve dönemin yönetim kurulu üyeleri hakkında TCK'nın 'dolandırıcılık' suçunu düzenleyen maddesi ile Bankalar Kanunu'na muhalefetten yürüttüğü soruşturmada takipsizlik kararı vermiş, Beyoğlu 3. Ağır Ceza Mahkemesi, bu karara yapılan itirazı reddetmişti. 

Bakanlık istedi 
Adalet Bakanlığı, Yargıtay'a başvurarak, Beyoğlu 3. Ağır Ceza Mahkemesi'nin kararının bozulmasını istedi. Yargıtay 11. Ceza Dairesi, yerel mahkemenin kararını bozdu ve Şişli Cumhuriyet Başsavcılığı'nın takipsizlik kararını kaldırdı. Kararda, sanıkların yönetim kurulu kararı ile banka sermayesinin artırılmasını karar verdikleri kaydedildi. 


</TEXT>
</DOC>
