<DOC>
<DOCNO> 305863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonspo43.html </URL>
<DATE> 2005/01/12/ </DATE>
<TIME> 21.42 </TIME>
<AUTHOR>  </AUTHOR>
<HEADLINE>
İptal edilen MHK seçimlerine tepkilrer devam ediyor... 
</HEADLINE>
<TEXT>

     Ankara 13. Asliye Hukuk Mahkemesi'nin iptal ettiği Futbol Federasyonu Merkez Hakem Kurulu MHK seçimleriyle ilgili davayı açan MHK başkan adayı Kemal Ulusu, Futbol Federasyonu'nun hemen seçime gitmesi gerektiğini söyledi. 
     Geçen hafta hakemliği bıraktığını açıklayan Mutlu Çelik'in, bir televizyon programında yaptığı açıklamalara da değinen Ulusu, ''Mutlu Çelik, Sabri Çelik'in benimle ilgili ağır ithamlarda bulunduğunu açıkladı. Ben bu konuda Sabri Çelik'ten bir tekzip bekliyorum. Hafta sonuna kadar bir tekzip yayınlamazsa, kendisi hakkında maddi ve manevi tazminat davası açacağım'' dedi. 
     Ulusu, MHK seçimlerinin iptal edilmesi konusunda da şunları kaydetti 
     ''Dava temyiz aşamasında. Adalet Bakanlığı'nda sistem değişikliği olduğu için 1-5 Ocak tarihleri arasında davalar görülemiyor. Bizim davamız, Kurban Bayramı sonrasına kaldı. Bayramdan sonra konu belli olacak. Federasyon başkanı Levent Bıçakcı'ya, bir ağabeyi olarak sesleniyorum federasyon derhal seçime gitmeli.'' 
     
</TEXT>
</DOC>
