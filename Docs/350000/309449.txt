<DOC>
<DOCNO> 309449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sondun01.html </URL>
<DATE> 2005/01/26/ </DATE>
<TIME> 02.02 </TIME>
<AUTHOR>  </AUTHOR>
<HEADLINE>
Gazze'ye ek Filistin gücü yerleştiriliyor 
</HEADLINE>
<TEXT>

     İsrail ile Filistinli güvenlik yetkilileri, Gazze'ye ek Filistin gücü yerleştirilmesi konusunda anlaştı. 
     Filistin kamu güvenliği komutanı Tümgeneral Musa Arafat'a yakınlığıyla bilinen Filistinli yetkili, militanların saldırılarının önlenmesi için Gazze Şeridi'ne ek Filistin gücü yerleştirilmesi konusunda iki ülke yetkililerinin anlaşmaya vardığını söyledi. 
     Yetkili, iki saat süren görüşmeden sonra varılan anlaşmayla, Filistin güçlerinin Gazze'nin kuzeyinde olduğu gibi, orta ve güney kesimlerinde de denetimlerini genişletecekleri ifade etti. 
     Yetkili, Filistin güçlerinin yarın konuşlanabileceğini de sözlerine ekledi. 
     İsrailli yetkililer konuyla ilgili açıklama yapmadı, ancak YNet adlı internet sitesi, İsrailli generallerin prensip olarak Filistinli güçlerin konuşlanmasıyla ilgili planı kabul ettiğini duyurdu. 
     
</TEXT>
</DOC>
