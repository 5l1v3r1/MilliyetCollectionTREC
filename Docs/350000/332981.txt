<DOC>
<DOCNO> 332981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonsiy26.html </URL>
<DATE> 2005/04/13/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Dışişleri Ege politikasında değişiklik yok 
</HEADLINE>
<TEXT>

     Dışişleri Bakanlığı Sözcüsü Namık Tan, Türkiye'nin Ege sorunlarıyla ilgili tavrında herhangi bir değişikliğin söz konusu olmadığını söyledi. 
     Tan, haftalık basın toplantısında, Dışişleri Bakanı ve Başbakan Yardımcısı Abdullah Gül'ün Yunanistan'ın To Vima gazetesine verdiği mülakatta sorular üzerine, Ege'deki sorunlara ilişkin olarak belirttiği konuların, bugünkü basın haberlerinde doğru şekilde yansımadığının müşahade edildiğini kaydetti. 
     Gül'ün ''casus belli'' konusuyla ilgili geçen hafta yaptığı açıklamada, Türkiye'nin bu çerçevedeki politikasında herhangi bir değişiklik olmadığını ifade ettiğini hatırlatan Tan, şunları kaydetti 
     ''Bakanımız, To Vima gazetesine verdiği mülakatın orijinal metninde, muhabirin, 'TBMM Başkanının casus belli ile ilgili açıklamaları zihinleri karıştırmıştır. Tam olarak ne oluyor Sizin bir itirazınız var mı buna ' şeklindeki sorusunu şöyle yanıtlamıştır 'Yunanistan ile Türkiye arasında bir karşılıklı anlayış mevcuttur ve bunun devam etmesi gerektiğini düşünüyoruz.' Bakanımızın ifadelerinde sözü geçen karşılıklı anlayış, 1997 Temmuz ayında Madrid'de dönemin Cumhurbaşkanı Süleyman Demirel ile Yunanistan Başbakanı Kostas S imitis arasında varılan mutabakat olup, söz konusu mutabakat halihazırda geçerliliğini korumaktadır. Bu çerçevede, Türkiye'nin konuyla ilgili politikasında herhangi bir değişiklik söz konusu değildir.'' 
     
</TEXT>
</DOC>
