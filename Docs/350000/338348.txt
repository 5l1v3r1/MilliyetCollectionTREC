<DOC>
<DOCNO> 338348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/spor/spo20.html </URL>
<DATE> 2005/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Daha önceleri neredeydiniz 
</HEADLINE>
<TEXT>


YAKAN TOP Nilay YILMAZ 


"Bir bahar akşamı rastladım size Sevinçli bir telaş içindeydiniz Derinden bakınca gözlerinize Neden başınızı öne eğdiniz 
İçimde uyanan eski bir arzu Dedi ki yıllardır aradığın bu Şimdi soruyorum büküp boynumu Daha önceleri neredeydiniz " 
Bestesi Selahattin Pınar'a, güftesi Fuat Edip Baksi'ye ait hicaz eser... "Bu da nereden çıktı" demeyiniz... Pazartesi akşamı ATV'de yayınlanan Futbol Ateşi'nde eski MHK Başkanı Bülent Yavuz, stand-up şovuyla "Daha önceleri neredeydiniz " isimli şarkıyı hatırlamamızı sağladı. Kendileri MHK Başkanlığı'ndan sonra TRT 1 ekranlarında çıkıyordu karşımıza. Daha önceleri de, TRT'nin devlet televizyonu olmasından mıdır bilinmez, şovunu bütün programa yayamıyor, cümlelerle geçiştiriyordu. Ancak Sayın Yavuz, Futbol Ateşi'nde birçok stand-upçıya taş çıkardı . Raha Muhtar bile onu susturmayı başaramadı. Hangi birini örnek verelim, karar veremedik. En sonunda programın son dakikalarını yazıp, yazıyı bağlayalım istedik 
Bülent Yavuz Gelsin MHK Başkanı olsun. Bu işin kaymağını yedi kardeşim. Şampiyonlar Ligi'nde cirit attı, cirit... 
Reha Muhtar Sayın Yavuz... 
Bülent Yavuz Ya bir dakka lütfen... 
Reha Muhtar Ama hep sen konuşuyorsun. Siz dopinglisiniz galiba bugün. 
Levent Tüzemen 7 yıldır başta hiç konuşmadın. Maşallah şimdi tutamıyoruz yani. Ne çene varmış. 
Reha Muhtar Dopingli bugün dopingli. Ben söyledim doping almış. 
Bülent Yavuz Doping hapı var. Vereyim mi Buyur Ceketinin cebinden hap çıkartarak 
Sinan Engin Havva mı verdi hapları Ama ayarı kaçırmış Havva... 
Bülent Yavuz Ya durun bi, sözümüzü alalım. Kaç sene sonra geleceksin Sayın Çakar 
Ahmet Çakar Ya Bülent Bey, bu akşam sizi hayretle izliyorum. Yani bilmiyorum. Ama görünen o ki birazdan kalkıp masanın üzerinden takla atarak piste çıkacaksın... 
Biz de Sayın Yavuz'dan takla atarak piste çıkmasını bekledik ama programın süresi yeterli olmadı. Bir dahaki sefere artık... 

Camiaların büyüklükleri, rakiplerinin başarılarını takdir etmekle ölçülür. 
Özhan Canaydın 


Haberiniz var mı 

Şili, 1910 yılından itibaren çıktığı milli maçlarda 33 maçlık galibiyetsizlikle dikkate değer bir seri yakalamıştı. Sonunda başarıya ulaşması tam 16 yılını aldı. 1926 yılındaki Copa America'da, 16 yılın acısını çıkarırcasına, Bolivya'yı 7-1 gibi farklı bir skorla mağlup etti. 



Bana da bir kahve 
Erman Toroğlu Uğur bana bir çay gönder ordan be 
Şansal Büyüka Bana da Uğur, bana da 
Maraton, Lig TV 

Ümit Aktan'la ER seri no 44 
İkinci yarı bence daha da başarısız bir oyun sergilendi. Burada sergi kelimesini kullanıyorum. Sakın ola ki yanlış anlamayın, resim sergisi falan zannetmeyin, G.Saray karpuz sergisini erken kurmuştu. 
Türkiye 

Bir de Mesut Yılmaz vardı... 
Osman Şenher Yahu Başkan Canaydın ne derse desin, Hagi kalamaz. 
Can Bartu Osmancım Canaydın sözünü dinletir, ağır konuşan adamdan korkacaksın. Bak Canaydın ağır ağır konuşuyor. 
Futbol VIP, Kanal Türk 

Ümit Aktan'la TC seri no 11 
Hasan Kabze, oyun alanının kenarında. Galatasaray'ın 2. golü birazdan oyuna girecek gibi gözüküyor. 
Radyo D 

Zilleri getirdin mi 
Ahmet Çakar İzninizle bu olaya tırnak açmak istiyorum. 
Engin Verel Sen bu olaya tırnak açarsan ben de burada şıkıdak şıkıdak oynarım. 
3. Devre, Kanal D 

Ahmed Hassan'dan görmüş 
Ahmet Çakar Luciano ne yapıyor o golden sonra yaaa 
Osman Tanburacı İki rekat namaz kılayım demiş Ahmetcim. 
3. Devre, Kanal D 

Ziya Abi, uğraşma çocukla 
Adnan Menderes Aybaba Sayın Başkanım ben de bir şey sorabilir miyim 
Ziya Şengül Konuşamadı ya, canı sıkıldı tabii, bir şey sorması lazım 
Telegol, Star 

Saygılar bizden 
Telegol araştırmadan, belgesi olmadan, hiçbir haberi ve iddiayı gündeme asla taşımaz. Saygılarımızla. Telegol. 
Telegol dış ses, Star 

Kargoyla mı 
Avrupa'ya eksikleriyle giden futbolcuyu paketleyip ambalajlayıp geri gönderiyorlar. 
Haldun Domaç Futbolvizyon, TRT1 



</TEXT>
</DOC>
