<DOC>
<DOCNO> 349534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/guncel/gun05.html </URL>
<DATE> 2005/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
TED'liler kaza geçirdi 
</HEADLINE>
<TEXT>


Ankara'da otoyolda TIR'ın sıkıştırdığı öğrenci servisi, bariyerlere çarptı. Bir öğrenci öldü, birinin kolu koptu, 11'i de yaralandı. TIR sürücüsü kaçtı 

ANKARA Milliyet 

Ankara'da beş şeritli çevreyolunda bir TIR'ın sürüklediği öğrenci servisindeki 1 çocuk hayatını kaybetti, birinin de kolu koptu. 11 öğrenci ise yaralandı. 
Servis şoförü Murat Yıldırım, TED Koleji'nin İncek'teki okulundan 18 öğrenciyi alarak dün akşam saatlerinde Eryaman'a doğru yola çıktı. 
Servis çevreyolunda orta şeritten ilerlerken, sağ şeritteki kireç yüklü TIR aniden direksiyonu sola kırdı. Diğer şeritte ilerleyen kamyonla, TIR arasında sıkışan servisin şoförü Yıldırım ise, son bir hamle yaparak direksiyonu kırınca bariyerlere çarptı. Kazada, Yargıtay'da tetkik h kimliği yapan Müjde Atıcı'nın kızı Bilge Atıcı 11 yaşamını yitirdi. TED Koleji müdür yardımcılarından Süreyya Tuğrul'un oğlu Yavuz Tuğrul'un ise 11 kolu koptu, Erkan Bıyıklı adlı öğrenci de felç geçirdi. Tuğrul'un Gazi Üniversitesi'nde ameliyata alındığı belirtildi. Kamyon şoförü Günay Yıldırım ile servis sürücüsü Murat Yıldırım ise gözaltına alındı. TIR şoförü ise kazanın ardından kayıplara karıştı. 


</TEXT>
</DOC>
