<DOC>
<DOCNO> 343073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sontur18.html </URL>
<DATE> 2005/05/16/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Yıldırım düştü cami minaresi yıkıldı .. 
</HEADLINE>
<TEXT>

     Şırnak’ta, yıldırım düşmesi sonucu bir caminin minaresi yıkıldı, kubbelerinde hasar meydana geldi. 
     Edinilen bilgiye göre, Bahçelievler Mahallesi Karayolları kavşağındaki Geylani Camisi’ne yıldırım düştü. 
     Yıldırım düşmesi sonucu, caminin minaresi tamamen yıkıldı, 4 kubbesinde de hasar oluştu. Caminin ikinci minaresinde de çatlaklar meydana geldi. 
     Yıkılan minareden sıçrayan taşlar, park halindeki bir kamyonun camını kırdı. 
     İl Müftüsü Fuat Altıntaş, camiye yıldırım düştüğü anda büyük bir patlama sesi duyulduğunu belirterek, "Neyse ki olayda ölen ve yaralanan olmadı. Yıldırım düşmesiyle caminin bir minaresi tamamen yıkıldı, diğerinde de çatlaklar meydana geldi. Çatlaklar oluşan minarenin de hemen yıkılması gerekiyor. Cami en kısa sürede onarılacak" dedi. 
     
</TEXT>
</DOC>
