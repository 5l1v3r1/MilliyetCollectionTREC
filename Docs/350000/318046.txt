<DOC>
<DOCNO> 318046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sonyas14.html </URL>
<DATE> 2005/02/23/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Çin'de 4000 yıllık panda iskeleti... 
</HEADLINE>
<TEXT>

     Çin'in orta kesimindeki Hubey eyaletinde 2001 yılında bulunan 4000 yıl öncesine ait kemiklerin pandaya ait olduğu ortaya çıktı. 
     Yeni Çin Haber Ajansı'nın Şinhua haberinde, günümüzde soyu tükenme tehlikesiyle karşı karşıya bulunan pandaların 4000 yıl önce avlanıldığına işaret edildi. 
     Hubey Eyaleti Arkeolojik Araştırmalar Enstitüsü'nden Vu Şiencu Wu Xianzhu , 8000 yıl önceki Yeni Taş Devri'nde domuz ve köpek gibi hayvanların cenaze törenlerinde ''mezar eşyası'' olarak kullanıldıklarını belirterek, ''pandaların ölen insanlarla birlikte gömülmesinin, eski insanların bu hayvanlarla yakın teması bulunduğunu gösterdiğini'' kaydetti. 
     Zigui ilçesinde Guanzhuangping harabelerinde 77 numaralı mezarın insanlarla birlikte pandaların gömüldüğü tek mezar olduğu bildirildi. 
     Söz konusu mezarın ilk kazıldığı 2001 yılında bulunan kemiklerin önce domuza ait olduğu sanıldı. Vu, daha sonra yapılan incelemelerde bu kemiklerin pandaya ait olduğunun ortaya çıktığını ve bunun o zamanlar insanların pandaları avladığını gösterdiğini ifade etti. 
     Dünyada sayıları 1600 kadar kalan pandaların çoğunluğu Çin'in güneybatısında yaşıyor. 
     
</TEXT>
</DOC>
