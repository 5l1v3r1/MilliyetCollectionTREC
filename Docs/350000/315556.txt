<DOC>
<DOCNO> 315556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sonyas12.html </URL>
<DATE> 2005/02/15/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
James Brown, tsunamizedeler için söyleyecek 
</HEADLINE>
<TEXT>

     Soul müziğin ustalarından James Brown'ın, gelecek ay başında Endonezya'nın başkenti Cakarta'da, tsunami kurbanları yararına düzenlenecek ''Java Jazz'' müzik festivalinde sahne alacağı bildirildi. 
     70'li yaşlarda olan Amerikalı siyahi şarkıcının, Cakarta'ya aslında Güney Asya'yı sarsan depremden daha önce bir Asya turnesi kapsamında geleceği, ancak depremin buna engel olduğu belirtildi. 
     Cakarta'da 5 Mart'ta başlayacak ''Java Jazz'' festivaline 24 grubun ve 300 kadar müzisyenin katılacağını ifade eden organizasyon sorumlusu Paul Dankmeyer, festivalin, bugüne kadar Endonezya'da düzenlenen en büyük caz festivali olacağını açıkladı. 
     Festivalde biletlerin 1,60 dolardan yaklaşık 2 YTL satılacağı ve elde edilen gelirin tsunami kurbanlarına iletileceği kaydedildi. 
     Yüzyılın en büyük felaketi kabul edilen 9.0 büyüklüğündeki deprem ve dev dalgalar, dörtte üçü Endonezya'da olmak üzere, Güney Asya'da yaklaşık 300 bin kişinin hayatına mal olmuştu. 
     
</TEXT>
</DOC>
