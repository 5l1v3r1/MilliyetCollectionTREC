<DOC>
<DOCNO> 338968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sontur06.html </URL>
<DATE> 2005/05/02/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
İki eşli adam, komşusunun 13 yaşındaki kızını kaçırdı’ mı 
</HEADLINE>
<TEXT>

     Hasan KILIÇ DHA 

      OSMANİYE’de biri resmi diğeri nikahsız 2 eşi olan 27 yaşındaki Osman Gönüller'in komşusu Emin K.'yi ve eşi Hürü K.'yi ilaçlı sigarayla uyutup kızları 13 yaşınaki R.K'yi kaçırdığı iddia edildi. 
     Yaverpaşa Mahallesi’nde 11 Nisan’da meydana gelen olay iddiaya göre şöyle gelişti Hayvan ticareti ile uğraşan Osman Gönüller, aynı sokakta oturan komşusu 42 yaşındaki Emin K.’nın evine giderek, ailesinin evde olmadığını belirtip onların gelmesini bekleyeceğini söyledi. Sohbet sırasında Osman Gönüller, Emin K. ile eşi 39 yaşındaki Hürü K.’ya birer sigara ikram etti. İlaçlı olduğu ileri sürülen sigarayı içen K. çifti kısa süre sonra kendilerinden geçti. Yaklaşık 4 saat sonra kendilerine gelen K., çifti Yaverpaşa İlköğretim Okulu 6’ncı sınıf öğrencisi olan kızları R.’nin evde olmadığını fark etti. Evlerinde yemek yiyip kendilerine sigara ikram eden Osman Gönüller’in de kayıp olduğunu öğrenen K. çifti, kızlarının kaçırıldığını düşünerek Cumhuriyet Savcılığı’na suç duyurusunda bulundu. 
     
     HAYATINDAN ENDİŞE EDİYORUM 
     Kızı R.’nin Osman Gönüller tarafından kaçırıldığını iddia eden Emin K., olay gününü şöyle anlattı 
     Biri resmi nikahlı diğeri nikahsız 2 eşi olan Osman, ailesinin evde olmadığını belirterek, bizde bekleyip bekleyemeyeceğini sordu. Ben de misafir ettim. Kısa süre sonra sigara ikram etti, sonra da kendimizden geçtik. Kendimize geldiğimizde kızım evde yoktu. Sabah Osman Gönüller’in evine gittim, o da ailesiyle birlikte ortadan kaybolmuş. Kızımın hayatından endişe ediyorum, o daha evlenmeyi düşünecek bir yaşta değil.ö Anne Hürü K. ise Osman Gönüller’in nikahsız eşi 22 yaşındaki Reyhan’ı baba evine gönderdiğini duyduğunu belirterek, Kızımın baskı altında olduğunu düşünüyorum. Kendi isteği ile kaçması söz konusu değil. Kızımın başına bir iş gelmeden bir an önce bulunmasını istiyorumö diye konuştu. 
     
</TEXT>
</DOC>
