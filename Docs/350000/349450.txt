<DOC>
<DOCNO> 349450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sontur18.html </URL>
<DATE> 2005/06/06/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Eğitim-Sen mitinginde gözaltına alınan 15 kişi de öğretmen çıkmadı 
</HEADLINE>
<TEXT>

     Diyarbakır’da Eğitim-Sen tarafından dün düzenlenen mitingde gözaltına alınan 15 kişinin de öğretmen olmadığı bildirildi. 
     Diyarbakır Valiliği’nden yapılan yazılı açıklamada, dün Eğitim-Sen’in kapatılmasıyla ilgili düzenlenen mitingden sonra dağılan gruplardan bazılarının yasadışı slogan atarak yürüyüşe geçtiği ve tüm uyarılara rağmen slogan atılması nedeniyle, Cumhuriyet savcısının talimatıyla gruptan 15 kişinin gözaltına alındığı kaydedildi. 
     Gözaltına alınanlardan hiçbirinin öğretmen olmadığı belirtilen açıklamada, "Bu şahıslardan 3’ü yaşlarının küçük olması nedeniyle Çocuk Şube Müdürlüğü’ne teslim edilmiştir. Gözaltına alınanlardan 10’u ifadeleri alındıktan sonra savcılığın talimatıyla saat 23.30 sıralarında serbest bırakılmıştır. 5 kişi hakkında ise soruşturma devam etmektedir" denildi. 
     
</TEXT>
</DOC>
