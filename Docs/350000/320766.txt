<DOC>
<DOCNO> 320766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sonspo40.html </URL>
<DATE> 2005/03/04/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Alba Berlin'in takım kaptanı Mithat Demirel'in sakatlığı sürüyor... 
</HEADLINE>
<TEXT>

     Almanya Basketbol Birinci Ligi lideri Alba Berlin'in takım kaptanı olan Türk asıllı oyuncu Mithat Demirel'in sakatlığının sürdüğü, bu nedenle yarın TSV Bayer 04 Leverkusen'e karşı forma giyemeyeceği açıklandı. 
     Almanya Milli Takımı'nda da oynayan Mithat Demirel, ''Maalesef güzel haberler yok. Kulüp doktorumuz Gerd Ullrich ve Hertha Berlin'in doktoru Ulrich Schleicher, yeniden ne zaman hafif idmanlara başlayacağımı bilemiyorlar'' dedi. 
     Demirel, 15 Mayıs'ta başlayacak play-off'lara dek hazır olacağına inandığını söyledi. 
     Berliner Kurier Gazetesi de, sakatlığı nedeniyle 18 günden bu yana kadroda yer alamayan Mithat'ın ne zaman oynayacağının henüz kesinlik kazanmadığını belirtirken, Alba Berlin'in Rhein Energie Köln ve Karlsruhe takımlarına karşı yaptığı son 2 maçı da yitirdiğini hatırlattı. 
     
</TEXT>
</DOC>
