<DOC>
<DOCNO> 344620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sonspo33.html </URL>
<DATE> 2005/05/21/ </DATE>
<TIME> 18.55 </TIME>
<AUTHOR>  </AUTHOR>
<HEADLINE>
B.B.Ankaraspor Teknik Direktörü Aybaba ''Futbol düzgün insanların işi'' 
</HEADLINE>
<TEXT>

     Büyükşehir Belediyesi Ankaraspor Teknik Direktörü Samet Aybaba, futbolun düzgün insanların işi olduğunu söyledi. 
     Samet Aybaba, İstanbulspor maçı sonrasında basın mensuplarına yaptığı açıklamada, hiçbir iddalarının olmadığı bir maçta, futbolcularının gösterdiği mücadeleden memnun olduğunu belirterek, şunları söyledi 
     "Bugünkü maçta da gördüğünüz gibi eniştemi kaybetmeme rağmen burada takımımın başındayım. Futbolcularım da da gösterdikleri mücadeleyle iyi bir örnek sergilediler. Futbolu, bugün olduğu gibi düzgün adamlar, düzgün medya, düzgün hakemler idare ederse Türk futbolu da bir yerlere gelir." Aybaba, bugünkü yenilgiyle ligden düşmesi kesinleşen İstanbulspor’un iyi bir takım olduğunu ve bu takımı yeniden lige beklediklerini de sözlerine ekledi. 
     
</TEXT>
</DOC>
