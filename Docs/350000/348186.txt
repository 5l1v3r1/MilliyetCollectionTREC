<DOC>
<DOCNO> 348186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sondun43.html </URL>
<DATE> 2005/06/02/ </DATE>
<TIME> 21.40 </TIME>
<AUTHOR>  </AUTHOR>
<HEADLINE>
Paul Mc Cartney çocuk kitabı yazıyor... 
</HEADLINE>
<TEXT>

     Efsanevi Beatles grubunun üyelerinden Paul McCartney’in çocuk kitabı yazdığı bildirildi. 
     McCartney’in yayıncısı Penguin, "High in the Clouds An Urban Furry Tale" adlı kitabın Ekim ayında piyasaya çıkacağını açıkladı. 
     Kitabın konusunun, McCartney’in animatör Geoff Dunbar ile beraber çalıştığı "Tropic İsland" adlı animasyon filmden esinlendiği belirtilirken, Penguin, kitabın bir sincapla kurbağanın maceralarını anlattığını bildirdi. 
     McCartney de bu hikaye ve karakterler için yıllardır çalıştığını, istediğinin yerine gelmesini görmekten çok heyecanlı olduğunu ve kitabının ilgi toplayacağını düşündüğünü ifade etti. 
     Penguin, McCartney’in kitabı yazarken Dunbar’ın yanı sıra deneyimle çocuk kitapları yazarı Philip Ardagh ile çalıştığını, ilk baskının 500 bin olacağını ve 8 ülkede dağıtıma verileceğini kaydetti. 
     62 yaşındaki McCartney’in Linda McCartney ile ilk evliliğinden 4, 
     Heather Mills McCartney ile evliliğindense bir çocuğu bulunuyor. 
     
</TEXT>
</DOC>
