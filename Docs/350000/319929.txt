<DOC>
<DOCNO> 319929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sondun35.html </URL>
<DATE> 2005/03/02/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Yunanistan, Türkiye'yi en büyük tehdit olmaktan çıkardı... 
</HEADLINE>
<TEXT>

     Yunanistan, 30 yılı aşkın bir süreden sonra ilk defa, yıllık savunma raporunda Türkiye'yi güvenliğine yönelik en büyük tehdit olmaktan çıkardı. 
     Reuters Ajansı'nın haberine göre, savunma komitesi ve hükümet tarafından dün akşam onaylanan raporda, Yunanistan'a yönelik en büyük tehdidin "Kuzeyden geldiğini ve terörizm, silah işleri, uluslararası suçlar ve istikrarsızlığı kapsadığını" belirtilirken, Türkiye ikinci sırada yer aldı. 
     Konuyla ilgili bilgi veren bir savunma bakanlığı yetkilisi, "Rapor tehditleri, ülkenin ordusu tarafından algılandığı şekilde yansıtıyor... Balkanlar'da süregelen istikrarsızlık ciddi bir tehdit olarak nitelendiriliyor, şu an için Türkiye'den daha önemli görülüyor" dedi. 
     Bugün bir bölümü açıklanan raporda, Türkiye-Yunanistan arasındaki ilişkilerin iiyileşmesine ve Yunanistan'ın Türkiye'ye verdiği AB desteğine de dikkat çekildi. Yunanistan, Türkiye'nin AB üyeliğinin, Doğu Akdeniz'de istikrarın sağlanmasına katkıda bulunacağına inanıyor. 
     Raporda, "Türkiye, ülkemizin egemenlik sahasıyla ilgili politikalarını değiştirmedi ve etkin bir caydırıcı güç korunmalıdır" vurgusu da yapıldı. 
     Yunanistan, Arnavutluk, Makedonya ve Bulgaristan ile sınır komşusu. 
     
</TEXT>
</DOC>
