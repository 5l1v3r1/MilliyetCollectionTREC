<DOC>
<DOCNO> 349781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sontur27.html </URL>
<DATE> 2005/06/07/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Gaspçıya yeni TCK indirimi 
</HEADLINE>
<TEXT>

     Neşet KARADAĞ ADANA, DHA 

ADANA’da Tuğba Deveci’nin çantasını bıçak zoruyla gasp ettiği iddiasıyla tutuklu yargılanan 38 yaşındaki Hacı Emin Özdemir, gasp ettiği eşyanın değerinin düşük olması nedeniyle yeni TCK’dan yararlandırılarak, 10 yıllık cezası 5 yıla indirildi. 
     Geçen Mart ayında meydana gelen olaydan sonra tutuklanan ve Adana 2’nci Ağır Ceza Mahkemesi’nde Gasp’ suçundan 15 yıla kadar ağır hapis cezası istemiyle yargılanan Hacı Emin Özdemir, Olgunlaşma Enstitüsü öğrencisi Tuğba Deveci’nin çantasını gasp etmediğini iddia etti. Hırsızlık ve gasp suçlarından başka sabıkaları da bulunan Özdemir, karar savunmasında ise suçsuz olduğunu tekrarlayarak, Ben hurdacıyım. Yanımdaki bıçağı kablo kesmek için taşıyordum. Suçum yok'' dedi. 
     Daha önceki duruşmaya gelen Tuğba Deveci ise, Emniyet Müdürlüğü’nde gasp zanlısını sesinden ve üzerindeki kıyafetinden teşhis ettiğini belirterek, Evimizin bulunduğu apartmanın asansörüne doğru yürürken birden bıçak çekerek karnıma dayadı. Çantamı istedi. Vermek istemeyince askısını keserek alıp kaçtı. İçinde cep telefonum ve banka kartlarım vardı. Böyle kötü bir olayı unutmam mümkün değil'' diye ifade vermişti. 
     Mahkeme heyeti, 15 yıla kadar ağır hapis cezası istemiyle yargılanan Özdemir’i 10 yıl ağır hapis cezasına mahkum etti. Mahkeme, Yeni TCK’nın 150 2’nci maddesine göre, gasp edilen eşyanın değerinin az olması nedeniyle verilen cezayı 5 yıl ağır hapis cezasına indirdi. 
     
</TEXT>
</DOC>
