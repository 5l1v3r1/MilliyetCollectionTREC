<DOC>
<DOCNO> 307770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sondun33.html </URL>
<DATE> 2005/01/19/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Fransa Sağlık Bakanı Türkiye karşıtı Sarkozy ateşle oynuyor 
</HEADLINE>
<TEXT>

     Fransa Sağlık Bakanı Philippe Douste-Blazy, iktidardaki Halk Hareketi Birliği UMP lideri Nicolas Sarkozy'nin, AB anayasası ve Türkiye'nin AB üyeliği konusunda UMP içinde referandum yaparak ''ateşle oynadığını'' söyledi. 
     Yeni yıl kutlamaları dolayısıyla basın mensuplarıyla biraraya gelen Douste-Blazy, ''Parti içinde referandum yaparak, AB Anayasası'na 'evet', Türkiye'ye 'hayır' diyenler ateşle oynuyor'' dedi. 
     Fransa Sağlık Bakanı Douste-Blazy, bu tavrın Fransa'ya ve Avrupa'ya kötülük etmek anlamına geldiğini söyledi. 
     Sarkzoy, geçen hafta yaptığı açıklamada, 6 Mart tarihinde parti içinde yapılacak referandumla delegelere, ''AB Anayasası'', ''Nasıl bir Avrupa istiyorsunuz'' ve ''Türkiye'nin AB üyeliği'' konusunda sorular yöneltileceğini söylemişti. 
     Başbakan Jean-Pierre Raafarin ve Cumhurbaşkanı Jacques Chirac'a yıkan bazı bakanlar, kamuoyuna yaptıkları açıklamalarda Sarkozy'nin AB Anayasası ile Türkiye'nin AB üyeliğini birbirine karıştırmasını eleştirmişlerdi. 
     
</TEXT>
</DOC>
