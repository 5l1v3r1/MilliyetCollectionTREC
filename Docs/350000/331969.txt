<DOC>
<DOCNO> 331969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/son/sonsiy12.html </URL>
<DATE> 2005/04/10/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Hatip Dicle Genelkurmay'ın Kürtlere bir özür borcu var 
</HEADLINE>
<TEXT>

     Mukadder YARDIMCIEL DHA 

ESKİ DEP milletvekili ve Demokratik Toplum Hareketi DTH üyesi Hatip Dicle, Genelkurmay Başkanlığı nın 'sözde vatandaşlar' açıklamasına tepki gösterdi. Dicle, "Ay yıldızlı bayrağın kırmızısında Kürtlerin de kanı var. O nedenle hiç kimse Kürtlere sözde vatandaş diyemez. Bu nedenle Genelkurmay Başkanlığı nın Kürtlere bir özür borcu var. Biz bu özür borcunu unutmayacağız ve alacaklı olduğumuzu her zaman onlara hatırlatacağız'' dedi. 
     DTH nin örgütlenmesinden sorumlu üyeleri eski DEP milletvekili Hatip Dicle, Selanik Önen, Aysel Kahraman ve Ahmet Cengiz'in Kars Şehir Sinema Salonu'nda düzenlediği 'Halk Danışma Toplantısı'na yaklaşık 500 kişilik DEHAP üyesi katıldı. 
     Toplantının açılış konuşmasını yapan eski DEP milletvekili Hatip Dicle, nevruz kutlamaları sırasında bayrak yakma girişimiyle ilgili Genelkurmay Başkanı Orgeneral Hilmi Özkök ün yaptığı 'sözde vatandaşlar' açıklamasına tepki gösterdi. Kürtlerin Nevruz'da büyük bir barış gücü haline gelmesinden rahatsız olanların bulunduğunu hatırlatan Dicle, "Hiç kimse Kürtlere sözde vatandaş diyemez'' dedi. Nevruz törenlerinde yapay bir bayrak krizi çıkarıldığını kaydeden Hatip Dicle şunları söyledi 
     "Ülkemizde 6 yıldır var olan barış ve yumuşama ortamına çomak sokmaya çalıştılar ama halkımız buna karşı çok duyarlı oldu. Çünkü o bahanesini güttükleri bayrak aslında Kürtlerin de kanını taşıyor. Kürtler Türkiye Cumhuriyeti nin kuruluşunda ve onun timsali olan bayrağın yükseklerde tutulmasında çok büyük bedeller ödedi. Gaziantep te ödedi, Urfa da ödedi, Kahramanmaraş ta ödedi, Hasankale de, İzmir de ve Çanakkale de de ödedi''. 
     Türkiye'nin her karış toprağında Kürtlerin de kanı olduğunu vurgulayan Dicle, "O nedenle ay yıldızlı bayrağın kırmızısında Kürtlerin de kanı var. Hiç kimse Kürtlere 'sözde vatandaşlar' diyemez. Genelkurmay ın Kürtlere bir özür borcu var. Biz bu özür borcunu unutmayacağız ve alacaklı olduğumuzu her zaman onlara hatırlatacağız'' diye konuştu. 
     
     AKP HÜKÜMETİNİ UYARDI 

     Konuşmasında AKP hükümetini de sert bir dille eleştiren Hatip Dicle, Bu konuda AKP Hükümeti ne de bir çağrımız var. Unutmayın, siz iki yıl önce demokrasiden, değişim dönüşümden, reformlardan, AB ye yakınlaşma politikanızdan bahsederek, halktan büyük destek aldınız. Ama bugün statükocu güçleri bu barış sürecine düşman, demokrasiye düşman güçlerin hamle yapmalarına karşı sessizsiniz. Ülkemizde tekrar bir çatışma ortamı yaratmak isteyenlere karşı duyarsızsınız. Hatta onlara destek oluyorsunuz. Bu kötü gidiştir, sizleri uyarıyoruz. Eğer değişim, dönüşüm hedeflerinden vazgeçerseniz, bu statükocu güçlerin gerginlik yaratma politikasına ayak olursanız en önce yutulacak olan sizlersiniz'' dedi. 
     
     GENÇLERİ DAĞDAN İNDİRMEK İÇİN... 

     Dağdaki gençlerin 6 yıldır demokratik bir yasayla silahları bırakmaya hazır olduklarını da vurgulayan Dicle, Onun için gelin taahhütlerinizi hatırlayın. Kürt sorununun barışçıl, demokratik çözüm için irade gösterin. Bakın bugün 6 yıldır dağdaki gençlerimiz, bir demokratik katılım yasasıyla gelip silahlarını bırakmak ve toplumun demokratik sürecine katılmak istiyorlar. Gelin, Türk ve Kürt gençleri tekrar silahla kapışacağına bir yasayla onları topluma kazandıralım. Onları demokratik sürece dahil edelim. Biz bu konuda elimizden gelen her türlü çabayı sarf etmeye hazırız'' diye konuştu. 
     Dicle, "Artık tarihi düşmanlıklarla uğraşmak yerine gelin bölgemizde Türkiye barışı, yumuşamanın sembolü olsun. Gelin bu Kars tan doğu kapısını açarak Ermenistan la sınır ticareti başlatalım. Hem bölgemize hem de Ortadoğu ya yeni bir barış havası, yeni bir gelişme havası getirelim'' dedi. 
     
</TEXT>
</DOC>
