<DOC>
<DOCNO> 349064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/yasam/yas02.html </URL>
<DATE> 2005/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Konuşmaları teybe aldığımı biliyordu' 
</HEADLINE>
<TEXT>


Eski Ordu Emniyet Müdürü Sağırkaya'nın taciz ettiği S.C., "Yardım için gittim. Bana tekliflerde bulundu, ama reddettim" dedi 

Ordu DHA 

İçişleri Bakanı Abdülkadir Aksu'nun talimatıyla Ordu Emniyet Müdürlüğü görevinden alınarak, Emniyet Genel Müdürlüğü'ne APK uzmanı olarak atanan Ömer Sağırkaya'nın taciz ettiği öne sürülen 24 yaşındaki bir çocuk annesi kişinin S.C. olduğu ortaya çıktı. 
DHA'ya konuşan genç kadın, "Valilik tarafından düzenlenen halk gününe gittim. Yardım etmek için makamına çağırdı. Daha sonra da bazı tekliflerde bulundu, reddedildi. Hemen şik yette bulundum" dedi. 

'Müfettişe anlattım' 
Ordu'ya gelen müfettişlere de yaşadıklarını anlattığını söyleyen C., yaptığı şik yeti Sağırkaya'ya da söylediğini belirterek, "Konuşmalarını teybe çektiğimi biliyordu, her şeyin farkındaydı yani" diye konuştu. 
C., Sağırkaya'nın evine korumalarıyla geldiğini ifade etti. "Korumalar sadece yardım getirme amaçlı geliyordu. Alt katımda ev sahibim oturuyor. Çoğu kişiler, ev sahibim dışında evli olmadığımı bilmezler" diyen C., Sağırkaya'nın kendisiyle evlenmek istediğini de iddia etti. 
C., şöyle devam etti "Çambaşı'nda evi olduğunu, orayı bana vereceğini falan söylüyordu. Eşyaları evime kendisi mi yoksa valilik mi gönderdi bilmiyorum. Buzdolabı, televizyon, süpürge ve fırın geldi. Bir de çocuğa bisiklet geldi. 'Bunları ben yaptırdım. Benden başka kim sana yardım edecek ' gibi sözler etti. Ben onunla hiç konuşmadım zaten, diyaloğa girmedim. O bana söylediği zaman hep reddettim." 


</TEXT>
</DOC>
