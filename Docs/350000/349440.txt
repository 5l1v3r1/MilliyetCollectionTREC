<DOC>
<DOCNO> 349440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sontur08.html </URL>
<DATE> 2005/06/06/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Eğitim-Sen mitingi PKK gösterisine dönüştü 
</HEADLINE>
<TEXT>

     Muzaffer DURU DİYARBAKIR, DHA 

      DİYARBAKIR'da Eğitim-Sen'in kapatılmasına tepki göstermek için düzenlenen miting, PKK gösterisine dönüştü. PKK lehine flamaların açıldığı mitingde teröristbaşı Abdullah Öcalan ve terör örgütü lehine sloganlar atıldı. Müdahale eden güvenlik güçleri 14 kişiyi gözaltına aldı. 
     Eğitim-Sen Diyarbakır Şubesi, Yargıtay Hukuk Genel Kurulu'nun sendikaları hakkında verdiği kapatma kararını protesto etmek için bugün saat 16.00'da İstasyon Meydanı'nda miting düzenledi. Koşuyolu Semti'ndeki İnsan Hakları Anıtı önünde toplanan Eğitim-Sen üyeleri ve sivil toplum örgütleri temsilcileri, Biji serok Apo'' ve Öcalan, Öcalan'' sloganları atarak, miting alanına yürüdü. Büyükşehir Belediye Başkanı Osman Baydemir, Yenişehir Belediye Başkanı Fırat Anlı ve Bağlar Belediye Başkanı Yurdusev Özsökmenler'in de destek verdiği mitinge yaklaşık 3 bin kişi katıldı. 
     
     TÜRKÇE VE KÜRTÇE SLOGAN 
     PKK gösterisine dönüşen mitingte, Türkçe ve Kürtçe dövizler açıldı. Eylemciler, Eğitim-Sen güneşi sönmeyecek'' yazılı pankart açan sendika üyeleri, Eğitim-Sen kapatılamaz'', S nore ziman me, sinore cihane me ye'' Eğitim-Sen onurumuzdur, onurumuza sahip çıkacağız , Güneşimiz kapatılamaz'' yazılı dövizler taşıdı. Mitinge katılan kalabalık, PKK ve teröristbaşı Abdullah Öcalan lehine slogan atmanın yanı sıra, PKK lehine flamalar açtı. 
     Eğitim-Sen Diyarbakır Şubesi'nin organize ettiği, Van, Şanlıurfa, Mardin, Ağrı, Bitlis, Batman, Siirt ve Muş şubelerinin de katıldığı protesto mitinginin ardından, yürüyüşe geçen kalabalığa polis müdahale etti. Kısa süre yaşanan arbededen sonra miting alanında yasa dışı slogan attıkları gerekçesiyle gözaltına alınan 14 kişi Emniyet Müdürlüğü'ne götürüldü. 
     Yaklaşık 4 saat süren mitinge katılanlar, polisin uyarısı üzerine dağıldı. 
     
</TEXT>
</DOC>
