<DOC>
<DOCNO> 323221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sonspo19.html </URL>
<DATE> 2005/03/12/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Konyaspor 2 - Malatyaspor 0 
</HEADLINE>
<TEXT>

     Birinci Süper Futbol Ligi'ndeki Konyaspor, Malatyaspor'u 2-0 yendi. 
     14. dakikada Baliç'in sağdan kullandığı köşe vuruşunda, savunmadan seken top, ceza alanı içinde Altan'ın önünde kaldı. Altan'ın vuruşunda, kaleye giden meşin yuvarlağı kale çizgisi üzerindeki Toth son anda çıkardı. 
     21. dakikada kazanılan serbest vuruşta, topun arkasına Murat geçti. Bu futbolcunun, Konyaspor ceza alanının hemen dışında kaleyi çaprazdan gören bir noktadan yaptığı vuruşta, meşin yuvarlak üst direğe çarparak auta çıktı. 
     32. dakikada yaptığı pres sonucunda topu kazanan Altan'ın, yaklaşık 20 metre uzaktan yaptığı sert şutta, meşin yuvarlak üstten az farkla auta gitti. 
     43. dakikadaki Malatyaspor atağında, ceza alanında topa yükselen Osterc, kafayla meşin yuvarlağı Boliç'in önüne indirdi. Boliç'in sert şutunda, top az farkla yandan autu boyladı. 
     Maçın ilk yarısı, golsüz eşitlikle kapandı. 
     
     İKİNCİ YARI 

     İlk yarısı orta alan mücadelesi biçiminde geçen maçın ikinci yarısına evsahibi takım Konyaspor daha iyi başladı. Yeşil-beyazlılar, taraftarlarının da desteğiyle ikinci yarıda 3 puanı kazandıran gollere ulaşmayı başardı. 
     56. dakikada Konyaspor savunmasının hatasını iyi değerlendiren Boliç, kazandığı topla sağ çaprazdan ceza alanına girdi. Bu futbolcunun güzel vuruşunda, kaleci Özden meşin yuvarlağı kornere gönderdi. 
     57. dakikada Tayfun'un pasında ceza alanında topla buluşan Baliç, topa sert vurdu. Uygun pozisyondaki Muhammed Hanifi, önünden geçen topa dokunamayınca, Konyaspor bir golden oldu. 
     60. dakikada Baliç'in soldan kullandığı köşe vuruşunda, Malatyaspor savunmasının ceza alanı dışına çıkardığı topa Levent gelişine sert vurdu. Erhan Albayrak'a çarpan meşin yuvarlak ağlarla buluştu 1-0. 
     81. dakikada ceza alanı içinde Tayfun'un düşürülmesi soncunda kazanılan penaltı vuruşunda topun arkasına geçen Levent, kendisinin ve takımının 2. golünü kaydetti 2-0. 
     87. dakikada Erhan Albayrak ile verkaç yaparak sol çaprazdan Malatyaspor ceza alanına giren Baliç'in vuruşunda, top az farkla üstten auta çıktı. 
     Kalan dakikalarda başka gol olmayınca, Konyaspor maçı 2-0 galip bitirdi. 
     
</TEXT>
</DOC>
