<DOC>
<DOCNO> 306102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/soneko06.html </URL>
<DATE> 2005/01/13/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Zammın ardından benzin pompa fiyatları açıklandı... 
</HEADLINE>
<TEXT>

     Tüpraş'ın rafineri çıkış fiyatlarında yaptığı ayarlamanın ardından, pompa fiyatları bugünden geçerli benzinlerde yüzde 2.2-yüzde 3.1, fuel oilde ise yüzde 1.8 arttı. 
     Bu arada zammın parasal karşılığı, litrede benzinlerde 5-7 YKr, bir başka deyişle 50-70 bin liraya buluyor. 
     Rafineri çıkış fiyatındaki artırım sonrası ana dağıtım firmaları, pompa satış tavan fiyatlarını yeniden belirlemeye başladı. 
     Buna göre Ankara'da kurşunsuz benzinin fiyatı Petrol Ofisi bayilerinde 2.32 YTL'ye İstanbul'un Anadolu yakasında 2.33 YTL'ye, İzmir'de ise 2.33 YTL'ye çıktı. 
     OPET'de ise kurşunsuz benzinin fiyatı Ankara'da 2.32 YTL, İstanbul'un Anadolu yakasında 2.33 YTL'ye, İzmir'de ise 2.32 YTL'ye yükseldi. 
     Fuel oilde ise rafineri çıkış fiyatındaki artışa karşılık, bazı firmalar şimdilik zam yapmazken, bazılarının yüzde 1.8 oranında yansıttığı görüldü. 
     Akaryakıt fiyatlandırmasındaki serbesti nedeniyle, pompa fiyatları dağıtım şirketleri tarafından belirleniyor. Fiyatlar dağıtım şirketleri yanında, aynı grubun akaryakıt bayileri arasında bile farklılık gösterebiliyor. 
     
     RAFİNERİ ÇIKIŞ FİYATI, POMPA FİYATI ANLAMINA GELMİYOR 

     Öte yandan rafineri çıkış fiyatı, tüketiciye ulaşan fiyat anlamına gelmiyor. 
     Bu fiyata ÖTV, EPDK gelir payı eklenip KDV matrahı bulunuyor. Bunun üzerine KDV eklenip, 'vergili' fiyata ulaşılıyor. Nakliye giderleri deniz-kara ile dağıtım şirketi ve akaryakıt bayi payı eklenerek pompa satış fiyatına ulaşılıyor. 
     Daha sonra dağıtım şirketleri, tavsiye niteliğindeki tavan pompa fiyatlarını belirleyip, EPDK'ya ve bayilerine gönderiyor. 
     Ayrıca yeni yasa gereği, serbest piyasa koşullarında dağıtım şirketleri ve bayilerin, rafineri çıkış fiyatlarındaki değişimi, yansıtıp yansıtmama, az ya da çok yansıtma serbestisi bulunuyor. Bu ortamda belirleyici, bizzat tüketici olacak. 
     TÜPRAŞ'ın rafineri çıkışındaki ayarlamasının ardından, bazı ana dağıtım şirketleri tarafından bayilere önerilen benzin türleri ile fueloil 6'un eski ve yeni tavan fiyatları şöyle 
     

ANKARA Bayi Kurşunsuz benzin 
Eski fiyat - Yeni fiyat Süper benzin 
Eski fiyat - Yeni fiyat Fueloil-6 
Eski fiyat - Yeni fiyat Petrol Ofisi 2.27 -2.32 2.28 - 2.33 0.57 - 0.57 Opet 2.26 - 2.32 2.27 - 2.34 0.57 - 0.58      

İSTANBUL ANADOLU Bayi Kurşunsuz benzin 
Eski fiyat - Yeni fiyat Süper benzin 
Eski fiyat - Yeni fiyat Fueloil-6 
Eski fiyat - Yeni fiyat Petrol Ofisi 2.28 - 2.33 2.28 - 2.33 0.58 - 0.58 Opet 2.27 - 2.33 2.27 - 2.34 0.58 - 0.58      

İZMİR Bayi Kurşunsuz benzin 
Eski fiyat - Yeni fiyat Süper benzin 
Eski fiyat - Yeni fiyat Fueloil-6 
Eski fiyat - Yeni fiyat Petrol Ofisi 2.27 - 2.32 2.27 - 2.32 0.56 - 0.56 Opet 2.26 - 2.32 2.26 - 2.32 0.56 - 0.57      
</TEXT>
</DOC>
