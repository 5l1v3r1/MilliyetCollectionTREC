<DOC>
<DOCNO> 304066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sonsiy11.html </URL>
<DATE> 2005/01/06/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Rahşan Ecevit, açıklamaları ile Alevileri kızdırdı 
</HEADLINE>
<TEXT>

     DSP eski Genel Başkan Yardımcısı Rahşan Ecevit'in "din elden gidiyor" sözlerine Alevi kesimden de tepki geldi. 
     Sivas'da 1993 yılındaki Madımak Oteli yangınından sağ kurtulanlardan biri olan Pir Sultan Abdal 2 Temmuz Kültür Vakfı Başkanı Murtaza Demir, Rahşan Ecevit'in açıklamasını eleştirerek, Kubilay'ı şehit edenler ve Madımak'ı yakanların da aynı ifadeleri kullandığını anımsattı. 
     Murtaza Demir, yaptığı yazılı açıklamada, Rahşan Ecevit'in bu sözlerinin içtenlik ve ciddiyetle bağdaştırılamayacağını vurgulayarak, Ecevit'e, "Alay mı ediyorsunuz, mizah mı yapıyorsunuz, yoksa politika mı " diye sordu. 
     Demir açıklamasında, Rahşan Ecevit'e yönelik eleştirilerini şöyle sürdürdü 
     "Hanımefendi sizin ağzınızdan çıkanı kulağınız duyuyor mu Siz Kur'an kursuna gidiyor musunuz, ya camiye Neden gitmediniz Din elden gidiyorsa neden tesettür giymiyor, dine sahip çıkmıyor, tartmadan, düşünmeden ulu orta bağırıyorsunuz 
     Ülkemizde cami sayısı 100 bini, mescit sayısı 300 bini aştı. 
     Kur'an kursu sayısı için rakam bile verilemiyor." Sadece Van ilinde okul olanağı blamayan kız çocuğu sayısının 40 bin olduğuna dikkat çeken Demir, Ecevit'e, "İncil'in serbestçe satılmasından, dileyenlerin kendi paralarıyla kilise yapmalarından size ne " dedi. 
     Türkiye'de Alevi, Şii inançlı çocuklara, Rum, Ermeni gibi Hristiyan yurttaşların çocuklarına devlet zoruyla Sünni din derslerinin verildiğini, Aleviliğe hakaret edldiğini, Aleviler'in kıstırılıp "diri diri yakıldığını" kaydeden Demir, şöyle dedi 
     "Madımak Otelindeydim Teğmen Kubilay'ın yanındaydım. Bu sesleri duydum. Yakanlar da sizin gibi bağırıyorlardı 'Din elden gidiyor, Şeriat isteriz, Müslüman mahallesinde salyangoz sattırmayız...' Ne fark var Çok üzgünüm, hiçbir şey bilmiyorsunuz susmasını bile." 
     
     "İNCİL SATANLAR DA MI YAKILSIN " 
     Demir, "Fukara insanlarımızı para karşılığı ikna ediyorlar" diyen Rahşan Ecevit'e, "Fukara olmamızı daha az dindar olmamıza mı bağlıyorsunuz, ne diyorsunuz daha mı çok cami yapılsın, daha mı çok Kuran kursu açılsın ezan sesinin debisi daha mı çok artırılsın, camiye ve hacca gitmek din dersi gibi zorunlu mu olsun Yoksa Sivas'da olduğu gibi kiliseler ve İncil satanlar da mı yakılsın" diye sordu. 
     Rahşan Ecevit'in "hezeyan" içinde olduğunu ifade eden Demir, kendisine, "Yoksa Fethullah Hoca Efendinizi partiye genel başkan yaparak, yeniden siyasete mi dönmek istiyorsunuz" sorusunu da yöneltti. 
     
</TEXT>
</DOC>
