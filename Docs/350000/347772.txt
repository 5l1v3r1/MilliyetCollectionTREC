<DOC>
<DOCNO> 347772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sondun34.html </URL>
<DATE> 2005/06/01/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
AB, Hollanda'daki sonucu bekliyor 
</HEADLINE>
<TEXT>

     AB Komisyonu, Hollanda'da yapılan anayasa referandumu sonuçlarının bu gece değerlendirileceğini bildirdi. 
     Komisyon sözcüleri, referandum sonuçlarının TSİ 22.00'de açıklanmasının beklendiğini belirttiler. 
     Sözcüler, AB Komisyonu Başkanı Jose Manuel Barroso, AB Dönem Başkanı Lüksemburg Başbakanı Jean-Claude Juncker ve Avrupa Parlamentosu Başkanı Joseph Borrel'in, sonuçları bu gece ortak bir basın toplantısı çerçevesinde değerlendireceklerini, ancak ilk açıklamanın Hollanda Başbakanı Jan-Peter Balkenende tarafından yapılmasının bekleneceğini bildirdiler. 
     Komisyon sözcüleri, Fransa'daki referandumdan çıkan olumsuz sonucun ardından, AB anayasası projesini ''ölmüş'' kabul eden diğer AB üyesi ülkelerin vatandaşlarının referandumlara katılım oranının düşük olmasından endişe duyulduğunu da ifade ettiler. 
     Brüksel'deki komisyon kulislerinde, Hollanda'daki referandumdan olumlu bir sonuç beklenmediği gözlemleniyor. 
     
</TEXT>
</DOC>
