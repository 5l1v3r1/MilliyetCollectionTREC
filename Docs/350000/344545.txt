<DOC>
<DOCNO> 344545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sondun17.html </URL>
<DATE> 2005/05/21/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Bush Terörizmle savaşta ilerleme kaydediliyor, ancak henüz savaş bitmedi 
</HEADLINE>
<TEXT>

     ABD Başkanı George Bush, "terörizme karşı açılan savaşta ilerleme kaydedildiğini, ancak bu savaşın henüz sona ermediğini" söyledi. 
     Bush, haftalık radyo konuşmasında, "Stratejimiz açık 
     Teröristlerle ülkemizde çarpışmamak için yurtdışında savaşacağız. Bizi zor günler beklese de son zaferlerimiz ABD’nin ve dünyanın daha güvenli olmasını sağlıyor" dedi. 
     "Teröristlerin, Ortadoğu’da demokrasi konusunda ilerleme kaydedildiğinde onlar için bir yer olmayacağını bildiklerini ve bu nedenle ilerlemeleri engellemeye çalıştıklarını" belirten Bush, "son haftalarda teröristlerin eylemlerine darbe vurulduğunu, Afganistan’da onlarca terörist ve isyancının, Pakistan’da El Kaide’nin 3 numaralı adamı olarak bilinen Ebu Farrac El Libbi’nin, Irak’ta Ürdünlü terörist Ebu Musab El Zerkavi’nin iki adamının yakalandığını ve Amerikan askerlerinin Suriye sınırında yüzlerce teröristle isyancıyı öldürdüğünü ya da yakaladığını" söyledi. 
     Bush, pazartesi günü Beyaz Saray’da Afganistan Devlet Başkanı Hamid Karzai’yi kabul edeceğini kaydederek, eşi Laura Bush’un "demokrasi ve kadın haklarını destekleme" gezisi çerçevesinde Ortadoğu’da bulunduğunu hatırlattı. 
     
</TEXT>
</DOC>
