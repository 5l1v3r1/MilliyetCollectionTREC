<DOC>
<DOCNO> 331791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sonspo28.html </URL>
<DATE> 2005/04/09/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
İstanbul Tekelspor 83 - İTÜ 76 
</HEADLINE>
<TEXT>

     Türkiye Basketbol Ligi'nde yapılan maçta İstanbul Tekelspor, İTÜ'yü 83-76 yendi. 
     Karşılıklı basketlerle geçilen ilk periyotta hücum organizasyonlarında daha başarılı olan İstanbul Tekelspor, rakibine 25-19'luk üstünlük kurdu. 2. periyotta skorer oyunu ve asistleriyle takımını taşıyan Phillips ile etkili olan evsahibi ekip, 19. dakikada Engin'in kazandırdığı sayılarla maçta 18 sayı farkla 45-27 öne geçti ve ilk yarıyı da 47-31 önde tamamladı. 
     İkinci yarıya iyi başlayan İTÜ, Kemal ile üstüste bulduğu sayılarla farkı azaltmaya başladı, ancak 3.5 dakikalık suskunluğun ardından Phillips'in 3 sayılık basketleriyle yeniden canlanan İstanbul Tekelspor, Fatih'in de skora katkısıyla kontrolü elinde tutmasını bildi. İTÜ'nün bu çeyrekte 25-20 üstünlük kurmasına karşın evsahibi takım 3. periyodu da 67-56 önde geçti. 
     Maçın son periyodunda da üstün oyunu sürdüren ve skoru hep önde götüren İstanbul Tekelspor, karşılaşmadan 83-76 galip ayrıldı. 
     
     KÜNYE 

     

Salon Haldun Alagaş. Hakemler Mehmet Keseratar xx, Berk Torun xx, Tarkan Tuser xx. İstanbul Tekelspor Phillips xxxx 18, Serhat xx 5, Ufuk xxx 13, Williams xxx 8, Dixon xxx 11, Fatih xxx 16, Atıl xx 5, Wilkerson x 2, Engin xx 5, Cihan x. İTÜ Kemal xxx 19, Harun xxx 21, Reha x 7, Germany x 6, Kendrick xxx 17, Serdar x 4, Berkan x, Güray x 2, Levent x. 1. Periyot 25-19. Devre 47-31 İstanbul Tekelspor lehine . 3. Periyot 67-56.      
</TEXT>
</DOC>
