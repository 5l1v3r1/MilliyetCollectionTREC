<DOC>
<DOCNO> 302412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/son/sondun16.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya, ABD vatandaşlarını fişlemeye başladı 
</HEADLINE>
<TEXT>

     Brezilya polisi, ülkeye giriş yapan ABD vatandaşlarının parmak izini almaya ve fotoğraflarını çekmeye başladı. 
     Brezilya'nın Mato Grosso eyaletinde federal yargıç Julier Sebastiao da Silva, ABD'nin Brezilya vatandaşlarının ABD topraklarına girişte fişlenmesi kararı üzerine, aynı muamelenin 1 Ocak'tan itibaren Brezilya'ya girecek ABD vatandaşlarına da uygulanmasını öngören bir karar almıştı. 
     Sao Paulo uluslararası havalanında iki polis ABD vatandaşlarının parmak izlerini almaya ve fotoğraflarını çekmeye başladı. 
     Bu arada, Brezilya Genel Savcılığı'nın, ülkenin dış politikasını etkileyen bu kararın federal bir yargıcın yetkileri dışında olduğu gerekçesiyle, kararın iptali için üst mahkemeye başvurmaya hazırlandığı bildirildi. 
     
</TEXT>
</DOC>
