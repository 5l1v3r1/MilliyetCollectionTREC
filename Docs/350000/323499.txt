<DOC>
<DOCNO> 323499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/son/sontur36.html </URL>
<DATE> 2005/03/13/ </DATE>
<TIME> 19.35 </TIME>
<AUTHOR>  </AUTHOR>
<HEADLINE>
Tuvalet ihtiyacını karşılamak için girdiği inşaatta öldürüldü 
</HEADLINE>
<TEXT>

     Adana'nın Yüreğir İlçesi'ne bağlı Geçitli Beldesi'nde, tuvalet ihtiyacını gidermek için inşaat halindeki bir binaya giren kız çocuğu, boğularak öldürüldü. 
     Alınan bilgiye göre, Ceyhan'ın Küçükkırım Mahallesi'nde yaşayan Ceylan K. 12 , dayısı Ramazan K. 22 ile tavuk satmak için beldedeki halk pazarına gitti. 
     Pazar yerinde tuvalet ihtiyacı duyan Ceylan K, dayısının gösterdiği inşaat halindeki bir binaya gitti. Ceylan K'nın dönmemesi üzerine arkasından giden Ramazan K, yeğeninin boğularak öldürülmüş haldeki cesediyle karşılaştı. 
     Ramazan K, çevredeki vatandaşların yardımıyla yeğenini Adana Devlet Hastanesi'ne kaldırdı. Eski bir elbise parçasıyla boğularak öldürüldüğü belirlenen küçük kızın cesedi, otopsi yapılmak üzere hastane morguna kaldırıldı. 
     Yetkililer, olayla ilgili soruşturmanın sürdürüldüğünü, Ceylan K'nın tecavüze uğrayıp uğramadığının ise otopsiden sonra belli olacağını bildirdiler. 
     
</TEXT>
</DOC>
