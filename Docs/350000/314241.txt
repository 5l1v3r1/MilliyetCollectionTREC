<DOC>
<DOCNO> 314241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sontur43.html </URL>
<DATE> 2005/02/10/ </DATE>
<TIME> 19.31 </TIME>
<AUTHOR>  </AUTHOR>
<HEADLINE>
Yahya Murat Demirel tutuklandı 
</HEADLINE>
<TEXT>

     El konulan Egebank'ın eski sahibi Yahya Murat Demirel hakkındaki gıyabi tutuklama kararı, vicahiye çevrildi. 
     Demirel hakkında ''Bankalar Kanunu'na muhalefet'' suçundan verilen gıyabi tutuklama kararı, İstanbul 8. Ağır Ceza Mahkemesi Yazıişleri Müdürlüğü'nde yüzüne karşı okundu. 
     Demirel hakkındaki bu karar, daha sonra vicahiye çevrildi. 
     Demirel, İstanbul Adalet Sarayı'ndaki işlemleri tamamlandıktan sonra cezaevine gönderilecek. 
     
     YAHYA MURAT DEMİREL, CEZAEVİNE GÖNDERİLDİ 

     El konulan Egebank'ın eski sahibi Yahya Murat Demirel, hakkındaki gıyabi tutuklama kararının vicahiye çevrilmesinin ardından Kartal Cezaevi'ne gönderildi. 
     Yahya Murat Demirel, İstanbul Adliyesi'ndeki işlemlerinin tamamlanmasından sonra Eminönü İlçe Emniyet Müdürlüğü'nde görevli polislerce resmi bir araca bindirilerek Kartal Cezaevi'ne gönderildi. 
     Demirel'e kelepçe takıldığı görüldü. 
     ''Bankalar Kanunu'na muhalefet'' suçundan gıyabi tutukluluğu vicahiye çevrilirken ifade de veren Yahya Murat Demirel'in, hakkındaki suçlamaların 2000 yılına ait olduğunu, Egebank'a ise 1999'da el konulduğunu belirterek, suçlamaları reddettiği öğrenildi. 
     
</TEXT>
</DOC>
