<DOC>
<DOCNO> 337552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonyas24.html </URL>
<DATE> 2005/04/27/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Beyazperdeden bir yıldız kaydı, Schell hayatını kaybetti 
</HEADLINE>
<TEXT>

     Beyazperdeye uyarlanan ''Karamozov Kardeşler''deki rolüyle tanınan, Maximilian Schell'in kızkardeşi ünlü Avusturyalı oyuncu Maria Schell 79 yaşında hayatını kaybetti. 
     Avusturya'nın Carinthia eyaletine bağlı Preitenegg kasabasının Belediye Başkanı Franz Kogler, Schell'in Preitenegg'deki evinde dün uykusunda öldüğünü, cesedinin yatağında bulunduğunu söyledi. Kogler, Schell'in cumartesi günü Preitenegg'de toprağa verileceğini açıkladı. 
     1950'li yıllarda Almanca filmlerin yıldızlaşan oyuncusu Schell, sonraki yıllarda Avusturya, Almanya ve İsviçre'de savaş sonrası kuşağın idolü olarak yüzlerce televizyon yapımında görüldü. 
     Karamozov Kardeşler dışında, yine bir Dostoyevski klasiği olan ''Beyaz Geceler''de de başrolü üstlenen Schell, 1954'de Cannes Film Festivali'nde ''Son Köprü'' filmindeki rolüyle en iyi kadın oyuncu ödülünü almıştı. 
     İki kez evlenen ve boşanan Schell'in Oliver adlı bir oğlu ve Marie-Theres adında bir kızı var. 
     
</TEXT>
</DOC>
