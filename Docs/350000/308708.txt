<DOC>
<DOCNO> 308708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sontur20.html </URL>
<DATE> 2005/01/23/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Bolu'da TIR yoldan çıktı, Ankara-İstanbul yolu ulaşıma kapandı 
</HEADLINE>
<TEXT>

     Kar yağışı nedeniyle bir TIR'ın kayarak yoldan çıkması sonucu, Bolu Dağı'nda ulaşım, Ankara-İstanbul yönünde ulaşıma kapandı. Dağda yaklaşık 10 kilometrelik araç kuyruğu oluştu. 
     Bolu Dağı'nda kaza yapan araçların sürücüleriyle görüşen Bolu Valisi Ali Serindağ, AA muhabirine yaptığı açıklamada, kayarak yoldan çıkan bir TIR yüzünden, ulaşımın, İstanbul yönünde ulaşıma kapandığını belirtti. 
     Yolun Düzce kesiminde de zincirsiz araçlar nedeniyle sorun yaşandığını ifade eden Vali Serindağ, ''Yol, Ankara istikametinde de her an kapanabilir. Kapanan yolu açmaya çalışıyoruz. Kaza yapan araçlar ve uygunsuz noktalarda zincir takan sürücüler yüzünden ekiplerimiz güçlükle görev yapıyorlar. Trafik ekiplerimiz, yolun her iki yönde ulaşıma kapanmaması için yoğun çaba harcıyorlar'' diye konuştu. 
     Yaklaşık 10 kilometrelik araç kuyruğunun oluştuğu Bolu Dağı'nda, polis ekipleri, maddi hasarlı kazalar ve araçlarına zincir takmak için araçlarından inen sürücüler nedeniyle güçlükle görev yapıyor. 
     Polis ekipleri, D-100 Karayolu ve E-80 0toyolu'nun Bolu çıkışında oluşturdukları kontrol noktalarında araçları durdurarak, Bolu Dağı yönüne zincirsiz geçişlerine izin vermiyor. TIR'lar da zincirli olsalar bile dağ yönüne gönderilmiyor. 
     
</TEXT>
</DOC>
