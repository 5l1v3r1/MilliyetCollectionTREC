<DOC>
<DOCNO> 335228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonspo26.html </URL>
<DATE> 2005/04/20/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
B.B. Ankaraspor'dan Cemal Aydın'a sert yanıt 
</HEADLINE>
<TEXT>

     Büyükşehir Belediyesi Ankaraspor Kulübü Onursal Başkanı Melih Gökçek, ''Cemal Aydın'ın 100 yıllık Ankaragücü Kulübü'nün başında olması büyük bir talihsizliktir'' dedi. 
     Ankaragücü Kulübü Başkanı Cemal Aydın'ın kendisi hakkında yaptığı açıklamalara sert tepki gösteren Melih Gökçek, yaptığı yazılı açıklamada, Cemal Aydın'ın 100 yıllık Ankaragücü Kulübü'nün başında olmasının büyük bir talihsizlik olduğunu belirterek, ''Ankaragücü'nün düşmesini kimse temenni etmez. Herkes haddini bilsin, sözünü tartarak konuşsun. Şike yapıp yenilse miydik Kendi beceriksizliğini başka takımların üstüne yıkmasın. Ağzından çıkanı kulağı duymuyor'' ifadelerini kullandı. 
     Gökçek, Ankaragücü Kulübü Başkanı Cemal Aydın'ın dün düzenlediği basın toplantısında kendisiyle ilgili sözleri, hayret ve üzüntüyle karşıladığını ifade ettiği açıklamada, şu görüşlere yer verdi 
     ''Maçtan önce, gelip benimle tokalaşıp güzel bir maç olmasını dileyen Cemal Aydın'ın maçtan sonra bu beyanatı vermesi hayret verici bir hadisedir. Yani şike yapıp maçtan yenik ayrılmamız mı gerekiyordu Yenilsek bu beyanatı vermeyecekti. Maçın ilk yarısında mutluluktan uçuyordu. İkinci yarı 4 gol yiyince her tarafa saldırmaya başladı. 
     Ankaraspor'dan yediği 5 golün kabahatini Melih Gökçek'ten bulabilir. Sakaryaspor'dan yediği 7 gölün kabahatini kime atacak Kendi beceriksizliklerini başka takımların üzerine yıkmasınlar. 
     Ben, 'Ankaragücü'nün küme düşmesini istiyormuşum. Birisine söylemişim. İlhan Cavcav için birşeyler söylemişim, açıklamalıymışım. Dedikoduyu bıraksın bildiği birşey varsa açıklasın. Melih Gökçek'e saldırmakla Ankaragücü'ne, kendi seyircisine saldırmakla bir noktaya gelinmez. 
     Gecekonduda parası olmayan şerefli Ankaragücü taraftarını '2 milyonluk bileti almayanlar' diye hor gören, aşağılayan bir kişinin 100 yıllık Ankaragücü'nün başında kalması talihsizlik. 
     Zamanında, Ankaragücü'nü bana verin. 4 yılda şampiyon yapayım diye kaç defa teklifte bulundum. O tarihlerde tek bir adım atılmadı. Yani ben kendisine para bulacaktım da o paraları da çarçur mu ettirecektim. 
     Aydın, 'Melih Gökçek paraları nerden buluyor ' diye sormuş. Ben de kendisine soruyorum, ''Ankaragücü, bugüne kadar bulduğu paraları nereye sarf etti Bunun dökümünü kamuoyuna verebilir mi Kulübün defterlerini şeffaflaştırabilir mi Önce kendi hesabına baksın, ondan sonra konuşsun. Herkes haddini bilsin, sözünü tartarak konuşsun. Kıskançlık ve hasetten ağzından çıkanı kulağı duymuyor. Ankaramızın yüzyıllık takımı Ankaragücü'nün düşmesini kimse temenni etmez. Keşke Ankara'nın ligde 3 değil 5 takımı olsa. Bundan gurur duyarım.'' 

     
</TEXT>
</DOC>
