<DOC>
<DOCNO> 313508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sonsiy26.html </URL>
<DATE> 2005/02/08/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Gül, Aganistan'a gidiyor... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, 11-13 Şubat'ta Afganistan'ı ziyaret edecek. 
     Gül, ziyaret öncesinde, Genelkurmay Başkanı Orgeneral Hilmi Özkök ile bir araya gelerek, Afganistan gezisine ilişkin görüş alışverişinde bulundu. 
     Afganistan'a üç gün sürecek ziyareti çerçevesinde Gül'ün Devlet Başkanı Hamid Karzai, Dışişleri Bakanı Abdullah Abdullah ve Eski Afgan Kralı Muhammed Zahir Şah ile görüşmesi bekleniyor. 
     1933'ten 1973'e kadar Afganistan'ı idare eden Zahir Şah, bir ''saray darbesi'' ile iktidardan uzaklaştırıldıktan sonra İtalya'da sürgünde yaşadı ve Taliban rejimi devrildikten sonra Nisan 2002'de ülkesine döndü. 
     Gül'ün Afganistan'da iş yapan Türk firma temsilcileriyle de bir araya gelmesi ve Kabil Üniversitesi'ni ziyaret etmesi öngörülüyor. 
     Bakan Gül, Afganistan gezisinin son gününde, Türkiye'nin ikinci kez üstleneceği Uluslararası Güvenlik ve Yardım Gücü ISAF komutasının devir teslim törenine katılacak. 
     Dışişleri Bakanı Gül, 13 Şubat Pazar günü Ankara'ya dönecek. 
     
</TEXT>
</DOC>
