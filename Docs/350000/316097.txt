<DOC>
<DOCNO> 316097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sonsiy06.html </URL>
<DATE> 2005/02/17/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Gül, Hariri suikastinden kaygılı... 
</HEADLINE>
<TEXT>

     Dışişleri Bakanı Abdullah Gül Lübnan eski Başbakanı Refik Harriri'ye düzenlenen sukastin, bölgede geçmişte yaşanan olayların yeniden başlangıcı olmamasını umut ettiğini dile getirdi. 
     Lübnan'ın Ankara Büyükelçiliğinde Harriri için açılan taziye defterini imzalayan Gül, deftere şunları yazdı 
     "Lübnan, Türkiye ilişkilerin özelikkle son yıllarda hızla geliştiği dost bir bölge ülkesidir. Eski Başbakan Harriri görev sürezsi boyunca Lübnan Türkiye ilişkilerinin iki ulusun yararına olacak şekilde gelişmesine aktif ve yaratıcı yaklaşımlarıyla büyük katkılarda bulunmuş bir şahsiyettir. Bu nedenle yakın bir dostumuzu kaybetmiş olmanın derin üzüntüsü içindeyiz." Gül daha sonra Lübnan'ın Ankara Büyükelçisi Georges Habib Siam ile görüştü. Harriri'nin Ortadoğu'nun yetiştirdiği başarılı ve ender liderlerden biri olduğunu kaydeden Gül Harriri'nin yıkılmış olan Lübnan'ı yeniden imar ettiğini ifade etti. Gül, Türkiye ve Lübnan'ın işbirliğinin bölge halkının çıkarına olduğunu belirtti. 
     Bölgede geçmiş yıllarda pek çok saldırı ve çatışma yaşandığını anımsatan Gül, Harriri suikasti için "Ümit ediyorum ki bu olayların tekrarının başlangıcı değildir" dedi. Gül, suikastte Suriye'nin rolü olduğuna ilişkin iddialar anımsatıldığında ise "Muhakkak ki çok şey konuşulacaktır, zamanı geldiğinde bunlar ortaya çıkacaktır" dedi. 
     Büyükelçi Siam ise barış, güvenlik ve adaletin bölgeye hakim olması gerektiğini ifade etti. 
     
</TEXT>
</DOC>
