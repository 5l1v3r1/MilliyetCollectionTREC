<DOC>
<DOCNO> 334960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sonyas18.html </URL>
<DATE> 2005/04/19/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Karthala sustu 
</HEADLINE>
<TEXT>

     Komor Adaları'ndaki Karthala yanardağının faaliyetinin durduğu, bölgeden kaçan binlerce kişinin evlerine dönmeye başladığı bildirildi. 
     Komor Adaları'nın en büyüğü olan Büyük Komor'daki yanardağın faaliyetini izleyen acil durum ekibinin sözcüsü Binbaşı Selim Muhammed, kısa vadede yanardağın tekrar faaliyete geçmesinin beklenmediğini açıkladı. 
     Adaya yapılacak uçuşlara bugün tekrar başlandığını bildiren sözcü, dün yanardağın faaliyete geçmesiyle bölgeden kaçan 10 bin kişiden bir kısmının evlerine döndüğünü söyledi. 
     Komor'daki 2361 metre yüksekliğindeki yanardağından önce kül ve gaz püskürmüş, birkaç saat sonra lav akmaya başlamıştı. 
     Fransa'dan bağımsızlığını 1975 yılında kazanan Komor Adaları, Mozambik'in 300 kilometre kadar doğusunda, Madagaskar'ın yaklaşık 400 kilometre batısında yer alıyor. 
     
</TEXT>
</DOC>
