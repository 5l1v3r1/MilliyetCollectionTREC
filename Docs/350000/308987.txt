<DOC>
<DOCNO> 308987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sontur54.html </URL>
<DATE> 2005/01/24/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Askeri minibüs takla attı 1 şehit, 3'ü asker 6 yaralı 
</HEADLINE>
<TEXT>

     Kocaeli'nin Kandıra İlçesi'nde askeri minibüsün takla atması sonucu 1 er şehit oldu, 3'ü asker 6 kişi yaralandı. 
     Kandıra yönüne giden Kandıra Jandarma Komutanlığı'na bağlı er Serdar Güzel'in kullandığı 741064 plakalı askeri minibüs, Çubuklu yol ayrımı mevkiinde takla attı. Bu sırada aynı yönde giden Erden Özdil'in kullandığı 41 Y 0850 plakalı otomobil de kontrolden çıkarak askeri minibüsle çarpıştı. 
     Kazada, askeri araçta bulunan er Semih Baysun 24 ile sürücü er Serdar Güzel 21 , er Gökhan Diker 21 ve astsubay Şükrü Korkmaz, yaralı olarak Kocaeli Devlet Hastanesi'ne kaldırıldı. Durumu ağır olan er Semih Baysun, kurtarılamadı. 
     Kazaya karışan otomobilde bulunan sürücü Erden Özdil ile eşi Tülin ve oğlu Ertay Özdil 14 yaralı olarak aynı hastanede tedavi altına alındı. 
     Kazada şehit olan Şanlıurfa doğumlu er Semih Baysun için İl Jandarma Komutanlığı'nda tören düzenlenecek. 
     
</TEXT>
</DOC>
