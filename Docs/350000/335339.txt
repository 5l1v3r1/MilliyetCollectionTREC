<DOC>
<DOCNO> 335339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonyas19.html </URL>
<DATE> 2005/04/20/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Çocuğunun tiyatro oyununu izlemesini yasaklayan çift, tutuklandı 
</HEADLINE>
<TEXT>

     Almanya'nın Gütersloh kenti yakınlarındaki Schloss Holte-Stukenbrock kasabasında yaşayan bir çift, ''şeytanın işi'' olduğu gerekçesiyle çocuğunun bir tiyatro oyununu izlemesini yasakladığı için bir süre tutuklu kalacak. 
     Polis, çocuğun 55 yaşındaki annesinin bugünden itibaren Bielefeld cezaevinde 6 gün süreyle kalacağını, daha sonra da çocuğun babasının cezaevine konulacağını bildirdi. 
     Çiftin, çocuğuna, sınıf arkadaşlarıyla ''Kral Drosselbart'' adlı oyunu izlemek amacıyla tiyatroya gitmesine, bu eserin ''şeytanın işi'' olduğu gerekçesiyle izin vermediği kaydedildi. 
     Öte yandan, Paderborn kenti çevresinde Kazakistan kökenli 7 Alman ailenin, dini inançlarından dolayı çocuklarını geçen yılın ekim ayından bu yana okula göndermeyi reddettikleri, buna karşın çocuklarını aşırı dinci bir okula göndermek istedikleri bildirildi. 
     Paderborn kaymakamı Manfred Müller, Karlsruhe kentindeki Federal Başsavcılığa başvurarak, bu okul hakkında ''kışkırtıcılık'' yapmaktan suç duyurusunda bulundu. 
     
</TEXT>
</DOC>
