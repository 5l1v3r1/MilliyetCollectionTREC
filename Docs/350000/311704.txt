<DOC>
<DOCNO> 311704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sonsiy15.html </URL>
<DATE> 2005/02/02/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Ecevit Başbakan, Kuzey Irak'ta iş işten geçtikten konuşmaya başladı 
</HEADLINE>
<TEXT>

     Eski Başbakan Bülent Ecevit, ''İş işten geçmiş olsa da Kuzey Irak'ta Türkiye'nin haklı çıkarlarını savunmak için elimizden geleni yapmalıyız'' dedi. 
     THY ait uçakla eşi Rahşan Ecevit ile birlikte Ankara'dan İstanbul'a gelen Bülent Ecevit, Atatürk Havalimanı VIP Salonu'nda gazetecilerin sorularını cevaplandırdı. 
     Başbakan Erdoğan'ın, Kuzey Irak ve Kerkük ile ilgili açıklamalarını değerlendiren Ecevit, şöyle konuştu 
     ''Siyasette zamanlama çok önemlidir. Sayın Başbakan iş işten biraz geçtikten sonra Kerkük ve Kuzey Irak ile ilgili gereken konuşmaları yapmaya başladı. Bu siyaset kurallarına aykırı bir davranıştır. Ne kadar iş işten geçmiş olsa da yine de biz Kuzey Irak'ta Türkiye'nin haklı çıkarlarını savunmak için elimizden geleni yapmalıyız. Başbakan'ın, bundan sonra daha dikkatli ve zamanında davranması uygun olur.'' Ecevit, CHP Olağanüstü Kurultayı'ndaki olaylarla ilgili soru üzerine de, ''Daha önce de açıklamıştım. CHP'nin ömrünün dolmuş olduğunu, onu tarihteki şerefli yerinde bırakmak gerektiğini belirtmiştim. Şimdi bunu herkes kabul etmiş duruma geldi'' dedi. 
     
     AÇIKLAMA YERİ TARTIŞMASI 

     Bu arada, açıklamasını VIP Salonu'ndaki basın odasında yapmak isteyen Ecevit'e, burada görevli polislerce izin verilmedi. 
     Ecevit, koruma müdürünün tartıştığı görevlilerin bunun için İstanbul Vali Yardımcısı'ndan izin alınması gerektiğini bildirmeleri üzerine açıklamasını, VIP Salonu'nda ayakta yaptı. 
     Konuya ilişkin AA muhabirinin sorusunu cevaplandıran Atatürk Havalimanı'ndan sorumlu İstanbul Vali Yardımcısı Vedat Müftüoğlu, eski ve yeni tüm başbakanların VIP'teki basın odasını kullanabilecekleri yönünde talimatı bulunduğunu, ancak oradaki görevlilerin bu talimatı yanlış anlaması üzerine böyle bir sorunun yaşandığını bildirdi. 
     Erdoğan, ''Türkiye'de yatırım yapmak yabancı işadamları için artık risk taşımıyor. Güven var, istikrar var'' dedi. 
     Erdoğan, Ankara'nın Temelli beldesinde Ankara Sanayi Odası'nın ASO yaptırdığı 2. Organize Sanayi Bölgesi'nin altyapı temel atma törenine katıldı. Erdoğan, burada yaptığı konuşmada, Türkiye'deki yatırım ortamı hakkında değerlendirmelerde bulundu. Ankara'nın böyle büyük bir sanayi havzasına karışacak olmasının güzel bir müjde olduğunu kaydeden Erdoğan, hükümetin Türkiye genelinde sektörel havzalar oluşturmak istediğini söyledi. 
     Göç olaylarını durdurmak için Türkiye genelindeki yatırımların hızla artırılması gerektiğini vurgulayan Başbakan Erdoğan, bu adımın atılmaması durumunda iller arasında gerçekleşen hızlı göçün de durdurulamayacağını ifade etti. Ankara, Konya ve Kayseri gibi illerin sanayide etkin hale gelmesiyle Türkiye'deki zenginliklerin dağılması yönünde etkili bir durum oluşacağını belirten Erdoğan, bu adımlarda merkezi bir çekim alanı yaratılacağını dile getirdi. 
     Yatırımcılardan tesisleri inşa ederken çevre ve estetik faktörlerini de göz önünde tutmalarını isteyen Başbakan Erdoğan, Gebze Organize Sanayi Bölgesi'ni örnek göstererek, burada çevre ve sanayinin iç içe olduğunu söyledi. Erdoğan, ''Sadece beton yığınlarına boğulmuş organize sanayi bölgeleri olmasın istiyoruz. Çünkü dünyanın çeşitli bölgelerinde çevreyle sanayinin paralel olduğu yerler var. İstiyoruz ki Temelli de bu şekilde düzenlensin'' dedi. 
     
     ''GÜVEN VAR, İSTİKRAR VAR'' 

     Temelli 2. Organize Sanayi Bölgesi'nin çok kısa zamanda tamamlanıp üretime geçmesini temenni eden Başbakan Erdoğan, şöyle konuştu 
     ''Bu yatırımlar krizlerin bitmiş olduğunun göstergesi olacaktır. artık akredite olmuş Türkiye var. Krediler konusunda dünya ile entegre olma konusunda sıkıntı yok Artık ortaklıklar bulma ve Türkiye'ye getirme zamanıdır. Bu konuda cesur olunmasını istiyorum. Davos'ta da bunu gördük. Türkiye'de yatırım yapmak yabancı işadamları için artık risk taşımıyor. Güven var, istikrar var. Hangi dalda faaliyet gösteriyorsak dünyadan aynı şekildeki ortakları bulalım Türkiye'ye getirelim. Bilgi teknolojilerinden yararlanmak isteyenlerin önünde engel kalmamıştır. Sayın Bill Gates de Türkiye'yi ziyaretinde 'Ben Türkiye'de yatırama varım' demiştir. İş yapmak isteyenin iflahını kesen anlayışlar dönemimizde kesilmiştir. Mevzuatlar bir bir ortadan kaldırılıyor.'' Ekonomik alanda yasaların ve mevzuatın sürekli değiştirildiğini kaydeden Erdoğan, ''Yasalar üzerinde bu kadar sık oynamak güveni zedeler. Zorunlu kalınmadıkça, yasalar üzerinde oynamak doğru değil. İstikrarı korumak hem hükümetin hem de sizin göreviniz'' dedi. 
     Ekonomik imkanların sağlanması için yatırımcılara teşvik ve destek verdiklerini belirten Erdoğan, her zaman yatırımcıların yanında olacaklarını söyledi. Başbakan, ''Ülkemizde kim ki taş üstüne taş koyuyorsa başımızın üzerinde yeri vardır'' diye konuştu. 
     
     ''SEKA SÜREKLİ ZARAR EDİYOR'' 

     Boş arazilerin Türk ekonomisine bir şey kazandırmadığını anlatan Erdoğan, bu arazilerin planlı bir şekilde verimli bir hale getirilmesi gerektiğini vurguladı. Erdoğan, konuşmasında İzmit SEKA İşletmesi'nin özelleştirilmesi konusunda yaşanan tartışmalara da değinerek şunları söyledi 
     ''İzmit SEKA sürekli zarar ediyor. 10 trilyonlarca zarar ediyor. Başlıklar atılıyor, 'Burası kime peşkeş çekildi' diye. Bizim verdiğimiz yer İzmit Büyükşehir Belediyesi. Rant amaçlı kullanılmamak kaydıyla buraya verdik. Burayı Londra'daki Hyde Park gibi yapacaksınız halk istifade etsin. Her tarafı çimlerle kaplansın vatandaş buraya gelsin çoluğu çocuğuyla dinlenme imkanı bulsun dedik. Biz istiyoruz ki dünyanın birçok yerinde olduğu gibi Türkiye'de de şehirlerde böyle parklar olsun. Vatandaş gelsin çimlerde yürüsün, yuvarlansın, elektriğini atsın. İzmit SEKA'yı İzmit halkın peşkeş çekiyoruz. Attığımız adım bu.'' Erdoğan, ''Zarar eden kurumları garip gurebanın parasıyla telafi etmeye hakkımız yok. Bunlar artık komünist ülkelerde bile yapılmıyor'' dedi. 
     Her zaman özel sektör yatırımlarını desteklediklerini de ifade eden Erdoğan, politikaları izlerken 10 milyon işsizi de göz önünde tuttuklarını ve sorunları aşarken hiçbir zaman popülist olmayacaklarını kaydetti. 
     
</TEXT>
</DOC>
