<DOC>
<DOCNO> 337627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/spor/spo06.html </URL>
<DATE> 2005/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Aklı köprüde kaldı 
</HEADLINE>
<TEXT>


İstanbul'u günübirlik ziyaret eden Toyota takımının yıldız pilotu Ralf Schumacher, Milliyet'e verdiği özel röportajda "Formula 1 aracıyla Boğaziçi Köprüsü'nden son hızla geçmek fantastik olurdu" dedi 

ÖZEL RÖPORTAJ MURAT AĞCA 


Formula 1'de 21 Ağustos Türkiye Grand Prix'si yaklaştıkça, İstanbul'da hareketlilik giderek artıyor. 
Toyota'nın Alman sürücüsü ve Michael Schumacher'in kardeşi Ralf Schumacher de takımının sponsoru Panasonic'in davetiyle geldiği İstanbul'daki kısıtlı zamanında Milliyet'e konuştu. 
Çırağan Sarayı'nın penceresinde birlikte izlediğimiz Boğaz'a hayran kalan Ralf'e, "Karşı taraf Asya" dediğimizde, bize ilk sorusu şu oldu "Oraya gitmek için pasaport gerekiyor mu "... 
Ve Boğaz Köprüsü'nü gördüğünde de, o müthiş fikrini bizlerle paylaştı "F1 aracımla bu köprüden karşı kıtaya geçmek çok güzel olurdu"... 
İşte ünlü sürücüyle sohbetin diğer ilginç satırbaşları 

Türkiye hakkında fikriniz var mı 
Bir Alman olarak Türkiye'yle ilgili bazı bilgilerim var. Ancak bu ilk gelişimde ne yazık ki fazla vaktim olmadı. Birçok arkadaşım özellikle İstanbul'un muhteşem bir şehir olduğundan bahsetmişti. Bu sezon yarışın burada yapılacak olması benim için şans. Birkaç gün önce gelip, hem pisti test edeceğim, hem de boş vakitlerimde şehri gezeceğim. 

İstanbul pistini tanıma şansınız oldu mu 
Vaktim çok kısıtlı olduğu için bu kez gezemedim. Ancak pistin Alman mimarı Hermann Tilke ile görüştüm ve çok heyecanlı ve ilginç bir pist olduğunu öğrendim. Zaten her yeni pist, pilotlar için yeni bir heyecan demektir. İnişli, çıkışlı olduğunu ve saat yönünün tersine dönüldüğünü biliyorum. Tek çekincem sıcak hava olabilir. Fakat bizler profesyoneliz ve her türlü şartta araç kullanıyoruz. İstanbul'da çok güzel bir hafta geçireceğiz. 

Bu sezonu nasıl değerlendiriyorsunuz 
Yeni sezon beklenmedik gelişmelerle başladı. Ferrari'nin düşüşü, Renault'nun müthiş yükselişi, yeni kurallar, araçlardaki verim artışı takımları güç olarak birbirine yaklaştırdı. Bir anda şampiyona farklı bir noktaya geldi. Biz de Toyota olarak zirve hedefiyle başladık ve iddiamızı h l devam ettiriyoruz. 

Jarno Trulli ile aranız nasıl 
Yeni takım arkadaşım Trulli ile çok iyi anlaşıyoruz. Dostluğumuz zaten daha önceye dayanıyor. Bu sezon çok iyi iş çıkarıyor. Şimdiden iki kez ikincilik kürsüsüne çıktı. Onun ve takımım adına mutluyum. Umarım ben de ilerleyen yarışlarda podyumda ona eşlik edebilirim. 

Neden Toyota'yı tercih ettiniz 
Williams'ta altı yıl geçirdim. Orada önüme konan hedefler hiçbir zaman büyük olmadı. Williams üretici olmayan küçük bir takım ve artık orada kendime bir gelecek göremedim. Toyota ise Formula 1'e yıllardır çok ciddi bir yatırım yapıyor ve artık şampiyonluk hedefliyor. Ben de iddialı bir takımda olmak için Toyota'ya geldim. Yoksa amacım sadece daha çok para kazanmak değildi. Evet bu sezon iyi başlamadım. Şimdilik 10 puanım var ve 5. durumdayım. Ancak sezon ortasına doğru podyuma çıkmaya başlayabilirim. Ayrıca bu takımdaki ilk yılım ve önümde birkaç sezon daha var. Ferrari ve McLaren'in domine ettiği dönemler geride kalıyor. Toyota'nın artık podyuma çıkabilen bir aracı var ve ben de burada başarıya ulaşacağıma inanıyorum. 

'Michael'ı kıskanmam' 
Ralf, F1'in efsane ismi olan kardeşi Michael Schumacher'i kıskanmadığını söylüyor "Onun veya benim yarış kazanmam bizde aynı sevinci yaratır. Michael kazandığında ben de çok mutlu oluyorum ve asla onu kıskanmıyorum. Aksine, ailemizden yedi kez dünya şampiyonu olmuş böyle bir yıldız çıktığı için gurur duyuyorum. Ancak yarıştan yarışa görüşebiliyoruz. Evlerimizde olmasa da dünyanın farklı ülkelerinde bir araya gelip sohbet ediyoruz. Ona h l inanıyorum. Sezona kötü başlasa da neler yapabileceğini Imola'da gösterdi. Bence Michael ve ben dahil birçok sürücünün şampiyonluk şansı var." 

Alonso şov için geliyor 

Formula 1'in "hızlı delikanlısı" Fernando Alonso, 15 Mayıs'ta İstanbul'da olacak. Son üç yarıştan zaferle ayrılan İspanyol pilot, Renault'nun yeni aracı R25 ile Sultanahmet Meydanı'nda şov yapacak. Halka açık ve ücretsiz olacak gösteride önce tarihi yarış otomobilleri defile yapacak. Ardından Alonso, R25 ile 10 tur atacak. İspanyol pilot daha önce de Madrid ve Roma'da road şov gösterisine katılmıştı. 


</TEXT>
</DOC>
