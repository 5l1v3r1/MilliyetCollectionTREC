<DOC>
<DOCNO> 314915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/son/sonspo21.html </URL>
<DATE> 2005/02/13/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Fenerbahçe 4 - İstanbulspor 0 
</HEADLINE>
<TEXT>

     Birinci Süper Futbol Ligi'nde yapılan maçta Fenerbahçe, İstanbulspor'u 4-0 yendi. 
     
     İlk yarı 

     10. dakikada soldan hareketlenen Faruk'un ceza alanına girmeden attığı sert şutunda, üst direğe çarpan top auta gitti. 
     27. dakikada orta sahadan aldığı topla iki kişiyi çalımlayarak ceza alanına giren Alex'in vuruşunda, meşin yuvarlak yan direkten döndü. Dönen topu iyi takip eden Nobre meşin yuvarlağı kafayla filelere göndererek, takımını 1-0 öne geçirdi. 
     35. dakikada Alex'in sağdan kullandığı korner atışında, kaleci Oğuz üzerine gelen topu kontrol etmek isterken elinden kaçırınca, Luciano topa hamle yaptı. Ancak Oğuz, Luciano'ndan önce meşin yuvarlığı kontrol etti. 
     38. dakikada sağdan ceza alanına giren Serhat'ın ortasında altı pasta topa yükselen Anelka, meşin yuvarlağı ıskalayınca sarı-lacivertliler, önemli bir gol pozisyonunu değerlendiremedi. 
     39. dakikada Alex'in pasıyla ceza alanı içinde topla buluşan Nobre, meşin yuvarlağı kalecinin üzerinden aşırmak isterken kalesinden çıkan Oğuz, topu tokatladı. Oğuz'dan dönen topu ceza alanı içinde önünde bulan Tuncay'ın vuruşunda, meşin yuvarlak üstten auta gitti. 
     41. dakikada Alex'in soldan kullandığı korner atışında altı pas içinde Luciano'nun kafa vuruşunda, top kaleye parelel giderken, arka direkte Nobre'nin yatarak kafa vuruşunda meşin yuvarlak auta gitti. 
     45. dakikada Alex'in ara pasıyla ceza alanına girer girmez topla buluşan Anelka'nın sağ çarprazdan sert şutunda, kaleci Oğuz yatarak topu kontrol etti ve karşılaşmanın ilk yarısı, 1-0 Fenerbahçe'nin üstünlüğüyle sona erdi. 
     
     İkinci yarı 

     50. dakikada Alex'in soldan kullandığı serbest atışta, ceza alanı içinde Anelka'nın kafa vuruşunda top üstten auta çıktı. 
     51. dakikada Alex'in pasıyla ceza alanında topla buluşan Anelka meşin yuvarlağı ayağında fazla tutunca, Musa, topu Fransız futbolcunun ayağından alarak, tehlikeyi uzaklaştırdı. 
     52. dakikada sağdan ceza alanına giren Alex'in ortasına Anelka'nın kafa vuruşunda, yan direkten dönen topu savunma uzaklaştırdı. 
     57. dakikada Alex'in sağdan kullandığı serbest atışta, arka direkte Tuncay'ın gelişine vole vuruşunda top direkten döndü. 
     58. dakikada Anelka'nın pasıyla savunmanın arkasında topla buluşan Nobre, hızla ceza alanına girdi. Brezilyalı futbolcunun kaleciyle karşı karşıya kaldığı pozisyonda vuruşunda, kaleci Oğuz'un ayaklarına çarpan top filelere gitti 2-0 
     66. dakikada Ümit'in soldan yerden ortasında altı pasta topa dokunan Anelka, meşin yuvarlağı filelere göndererek, sarı-lacivertli forma altında ilk golünü attı 3-0 
     76. dakikada sağdan ceza alanına giren Mehmet Aksu, Luciano'nun müdahalesiyle yerde kalınca, hakem Vedat Yüksel penaltı noktasını gösterdi. Penaltı atışını kullanan Yordanov'un vuruşunda, kaleci Rüştü uzanarak topu direğin dibinden kornere çeldi. 
     80. dakikada ceza yayı üzerinde Serhat ile ver-kaç yapan Luciano, ceza alanı içinde kaleci Oğuz ile karşı karşıya kaldığı pozisyonda meşin yuvarlağı filelere göndererek, farkı 4'e çıkardı 4-0 
     Karşılaşmanın kalan dakikalarında başka gol olmayınca, Fenerbahçe, İstanbulspor'u 4-0 mağlup etti. 
     
</TEXT>
</DOC>
