<DOC>
<DOCNO> 348988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sonyas07.html </URL>
<DATE> 2005/06/04/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Parfüm kaza nedeni 
</HEADLINE>
<TEXT>

     Kokular da kazalarda rol oynuyor Lavanta sürücüyü fazla gevşetir, parfüm dikkati yoldan cinselliğe kaydırır, çimen kokusu hız yaptırır 
     Hız, hatalı sürüş ve kazalar için bir suçlu daha ortaya atıldı Kokular. Britanya'daki araştırma şirketi RAC'ın araştırmasına göre otomobildeki koku, sürücünün sürüş şeklini belirleyebiliyor. Araştırmayı yorumlayan psikologlar, koku duyusunun limbik heyecan ve zihin fonksiyonlarıyla ilgili beyin bölümü ve duygu sistemleri üzerinde diğer duyulardan daha etkili olduğunu söyledi. 
     Daha önce Batı Virginia Cizvit Üniversitesi'nin bir araştırması, tarçın kokusunun konsantrasyonu artırdığını ortaya koymuştu. Nane kokusu da sürücüyü sakin tutup güvenli sürüş sağlıyor. Ancak RAC araştırmasına göre papatya, yasemin ve lavanta, sürücüleri fazla rahatlatarak kazaya götürebilir. 
     
     'Tehlikeli' sayılan diğer kokular 
     Taze çimen Sürücü doğada olduğunu hayal ederek hızını unutabilir. 
     Yol kenarlarındaki çiçekler Saman nezlesi olan sürücüler hapşırık ve gözde akıntı yüzünden sorun yaşayabilir. 
     Parfüm ve tıraş sonrası losyonları Sürücünün dikkatini yoldan cinselliğe kaydırabilir. 
     Yiyecek ve taze ekmek kokusu Sürücünün kendisini aç hissetmesine neden olarak açlığını gidermek için daha fazla hız yapmasına sebep olabilir. 
     Konsantrasyona yardımcı kokular Limon ve kahve Bu kokuların zihni açmaya yardımcı olduğu düşünülür. 
     Deniz havası Derin soluk almaya teşvik eden bu taze hava kasların gevşemesine yardımcı olur. 
     Yeni otomobil kokusu Bu otomobillerdeki organik bileşimlerin ve temizleme ürünlerinin kokusu sürücünün direksiyonda daha dikkatli durmasını sağlıyor. 
     
</TEXT>
</DOC>
