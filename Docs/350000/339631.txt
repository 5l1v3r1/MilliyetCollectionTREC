<DOC>
<DOCNO> 339631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonspo42.html </URL>
<DATE> 2005/05/04/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Sebatspor Başkanı Cem Papila'nın hakemliği bırakması doğru değil 
</HEADLINE>
<TEXT>

     Akçaabat Sebatspor Kulübü Başkanı Veli Sezgin, Fenerbahçe ile Trabzonspor arasında yapılan maçı yöneten Cem Papila’nın hakemliği bırakmasının doğru olmadığını söyledi. 
     Sezgin, Cem Papila’nın çok şansız bir maç yönettiğini ifade ederek, "Trabzonspor bu maçta mağdur oldu. Yapılan hatalar vardı. 
     Fakat Cem Papila’nın hakemliği bırakması doğru olmaz" dedi. 
     Papila’nın ligin en iyi hakemlerinden biri olduğunu savunan Sezgin, şöyle konuştu 
     "Biz de hakem hatalarından çok puan kaybettik ama kimseyi suçlamadık. Cem Papila’nın daha iyi maçlar yöneteceğine inanıyoruz. 
     Kendisine güveniyoruz. Hakemler kolay kolay yetişmiyor. Bir maçı kötü yönetti diye hakemliği bırakılırsa maç yönetecek hakem bulamayız. 
     Onlar bizim hakemlerimiz. Türk hakemlerine sahip çıkmalıyız." 
     
</TEXT>
</DOC>
