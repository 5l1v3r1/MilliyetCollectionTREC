<DOC>
<DOCNO> 330602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/spor/bbas.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker buz kesti 88-74 
</HEADLINE>
<TEXT>


Turuncu-Yeşilliler, Euroleague çeyrek finalin ilk randevusunda deplasmanda Rus CSKA Moskova ile boy ölçüşemedi. Ev sahibi ekip lehine yapılan hakem hatalarının dikkat çektiği maçta rakibine farklı yenildi 


Euroleague çeyrek final serisinin ilk maçında Rusya'nın şampiyonluk adayı ve Final - Four ev sahibi CSKA Moskova ile Rusya'da karşı karşıya gelen Ülkerspor, güçlü rakibiyle başa çıkamadı 88 - 74 
İlk çeyreği başa baş geçen maçta Turuncu - Yeşilliler, savunmada oyundan düşünce devreyi 49 - 34 yenik kapadı. Üçüncü periyotta Fatih'in oyuna girmesiyle canlanan, farkı 5 sayıya kadar indiren Ülker yine de oyunu kontrolüne alamadı. Son bölümde de Praskevicius'un üçlüğü ile yine farkı beş sayıya kadar indirmesine karşın savunmada direncini koruyamayınca seride 1 - 0 geriye düştü. 

Atina'da zorlu gece 

Euroleague çeyrek finalinde İbrahim Kutluay'ın takımı Yunan Panathinaikos ile eşleşen Efes Pilsen, ilk maçı bu gece rakip sahada oynayacak. 
Atina'da 20.10'da başlayacak olan karşılaşmadan Lacivert-Beyazlılar galip ayrılarak rövanşa avantajlı çıkmaya çalışacak. Üç maç üzerinden oynanacak seride iki galibiyet alan taraf Final-Four'a yükselecek. Maç Skytürk'ten naklen yayınlanacak. 

Daçka'dan istifalı protesto 

Kulüp Başkanı Çiftaslan ve yardımcısı Özkardeş, federasyonu sert dille eleştirerek görevlerini bıraktılar 

Basketbol Ligi'nde orta sıralarda yer alan Darüşşafaka'nın kulüp başkanı ve yardımcısı, Basketbol Federasyonu'nu protesto için istifa ettiler. 
Yeşil-Siyahlı kulübün Başkanı İsmail Çiftaslan ve Başkan Yardımcımız Azmi Özkardeş, Tekel maçının ardından hakemlere gösterdikleri tepki nedeniyle TBF Disiplin Kurulu tarafından cezalandırılmalarını protesto etmek için görevlerinden istifa ettiklerini açıkladılar. 
Çiftaslan ve Özkardeş, TBF, MHK ve TBF disiplin kurulunu sert ifadelerle eleştirerek, Darüşşafaka üzerine çirkin oyun oynandığını ifade ettiler. 

Hüseyin Beşok hastanelik 

Fransa Basketbol Ligi'nde şampiyonluk mücadelesi veren Adecco ASVEL Lyon takımının Türk oyuncusu Hüseyin Beşok'a nazar değdi. 
Önceki akşam apandisit şüphesiyle hastaneye kaldırılan yıldız oyuncunun ilk belirlemelere göre böbreğinde iki milimetrelik taş belirlendiği bildirildi. Fransız kulübünün antrenörü Erman Kunter, milli basketbolcunun dün akşam karnındaki ağrıların artması üzerine hastaneye kaldırıldığını ve çeşitli tetkiklerden geçtiğini söyledi. 
Kunter, Beşok'un durumunun bir-iki gün içinde netlik kazanacağını söyledi. ASVEL'e bu yıl gelen Beşok, İsrail'in Maccabi Tel Aviv takımında oynarken geçirdiği sakatlık sonucu bir yıl potalardan uzak kalmıştı. 

Kartal'a ceza 

FIBA Avrupa Disiplin Komisyonu, 18 Mart tarihinde Beşiktaş ve Fenerbahçe arasında Akatlar Spor Salonu'nda oynanan FIBA Avrupa Ligi çeyrek final serisi ikinci maçında çıkan olaylar nedeniyle Beşiktaş'a 15 bin Euro para cezası verdi. 
Maçın FIBA gözlemcisinin yazmış olduğu rapor doğrultusunda FIBA Avrupa Disiplin Komisyonu'nun aldığı karar gereği maç sırasında yaşanan sportmenlik dışı olaylar nedeniyle Beşiktaş 15 bin Euro para cezasına çarptırıldı. 
Kararın dayanağı olarak gösterilen gözlemci raporunda oyunun, seyircilerin sahaya atmış oldukları çok sayıda bozuk para, çakmak, yumurta ve havai fişek gibi yabancı maddeler nedeniyle birçok kez durduğu ifade edilirken, aynı zamanda maçın 2. ve 3. çeyreklerinde seyirciler tarafından karşılaşmanın hakemlerine sözlü saldırılar yapıldığı da kaydedildi. 

BASKETBOL PANORAMA 

Hazırlayan GÖKHAN TÜRE 
HAFTANIN KARMASI 
Keep Galatasaray 
Kendrick İTÜ 
Darden Erdemirspor 
Braswell Karşıyaka 
Grays Türk Telekom 

HAFTANIN KAHRAMANI 
Keep Galatasaray 

HAFTANIN TAKIMI 
Galatasaray 

EN İYİ ALTINCI ADAM 
Burak Galatasaray 

HAFTANIN COACHU 
Halil Üner Galatasaray 

HAFTANIN HAKEMLERİ 
Tarkan Tuser, Berk Torun, Tunçtan Durmuşcan Türk Telekom-Beşiktaş maçındaki yönetimleriyle 

HAFTANIN SÜRPRİZİ 
Galatasaray'ın, Tuborg'u rakip sahada yenmesi. 

HAFTANIN İSTATİSTİĞİ 
Tuborg Pilsener'in, Galatasaray maçında iki sayılık atışlarda 7 12, serbest atışta ise 7 21 gibi ilginç bir "tezat" oluşturması. 

SAYI KRALLIĞI 
466 El Amin Beşiktaş 
456 Mrsic Fenerbahçe 
437 Phillips Tekelspor 

RİBAUND KRALLIĞI 
213 Sanders Tuborg 
199 Dixon Tekelspor 
195 Jensen Tuborg 

ASİST KRALLIĞI 
190 Dickel Erdemirspor 
117 El Amin Beşiktaş 
116 Kemal İTÜ 

BLOK KRALLIĞI 
49 Pasco Erdemirspor 
35 Holman Karşıyaka 
33 Zukauskas Ülker 

EN DEĞERLİ OYUNCU 
48.6 Nikolic Efes Pilsen 
48.4 El Amin Beşiktaş 
46.8 Sanders Tuborg 

TOP ÇALMA 
81 Rice Darüşşafaka 
53 Muratcan Karşıyaka 
47 Dickel Erdemirspor 


</TEXT>
</DOC>
