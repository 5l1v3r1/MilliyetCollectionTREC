<DOC>
<DOCNO> 343096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sontur42.html </URL>
<DATE> 2005/05/16/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
67 öğrenci yemekten zehirlendi... 
</HEADLINE>
<TEXT>

     İzmir’in Kınık İlçesi Şehit Cafer Atilla İlköğretim Okulu’nda öğrenim gören 67 öğrenci yedikleri yemekten zehirlendi. 
     Edinilen bilgiye göre, taşımalı sistemle eğitim gören Kınık Şehit Cafer Atilla İlköğretim Okulu öğrencileri, öğlen yemeğinde tavuklu pilav ve kıymalı kabak yedi. 
     Mide bulantısı ve baş ağrısı çektiklerini öğretmenlerine söyleyen öğrenciler, önce Kınık Sağlık Ocağı’na ardından da Bergama Devlet Hastanesi’ne sevk edildi. 
     5 çocuk ayakta tedavi edilirken, 55 çocuk Bergama Devlet 
     Hastanesi’nin Çocuk Servisi ve diğer ünitelerinde, 7 çocuk da burada yer kalmaması üzerine Aliağa Devlet Hastanesi’nde tedavi altına alındı. 
     Bergama Devlet Hastanesi Çocuk Doktoru Tanju Çelik, küçük öğrencilere gerekli müdahalenin yapıldığını ve tedavilerinin sürdüğünü söyledi. Çelik, öğrencilerin herhangi bir hayati tehlikelerinin bulunmadığını kaydetti. 
     Konuyla ilgili soruşturma sürdürülüyor. 
     
</TEXT>
</DOC>
