<DOC>
<DOCNO> 335188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonsiy22.html </URL>
<DATE> 2005/04/20/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
CHP'den Erdoğan'a İstifa, fezleke Meclis'e gelmesin diye mi 
</HEADLINE>
<TEXT>

     CHP Genel Başkan Yardımcısı Cevdet Selvi, Başbakan Recep Tayyip Erdoğan'a "Cemal Kaya hakkındaki fezlekenin TBMM'ye gelmemesi ve örnek olmaması için mi istifasını istediniz " diye sordu. Selvi, Pek çok bakan ve milletvekili hakkında suç iddiasıyla hazırlanan ve yıllardır bekletilen dosyaların da ne yapılacağının açıklanmasını istedi. 
     Selvi, Başbakan Recep Tayyip Erdoğan'ın yanıtlaması istemiyle TBMM Başkanlığı'na verdiği soru önergesinde "Bu milletvekilinin istifa etmesini 'onurlu bir davranış' olarak değerlendirmeniz gerçek midir Bu milletvekili hakkındaki fezlekenin TBMM Genel Kurulu'na gelmemesi ve örnek olmaması için mi istifa çağrısı yapılmıştır " sorularını yöneltti. 
     Başbakan Erdoğan'ın pek çok bakan ve milletvekili hakkında suç iddiası ile hazırlanmış, yıllardır bekletilen kanıtları, dosyaları ne yapmayı öngördüğünü soran Selvi, "Söz verdiğiniz siyasetçi dokunulmazlıklarının kaldırılması konusunda bir girişiminiz olacak mı " dedi. 

ANKA 
     
</TEXT>
</DOC>
