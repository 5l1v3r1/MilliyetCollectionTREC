<DOC>
<DOCNO> 318907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sontur27.html </URL>
<DATE> 2005/02/26/ </DATE>
<TIME> 20.49 </TIME>
<AUTHOR>  </AUTHOR>
<HEADLINE>
İzmir'de izinsiz gösteri... polise molotofkokteyli atıldı 
</HEADLINE>
<TEXT>

     İzmir'in Kadifekale semtinde izinsiz gösteri yapan bir grup, polisleri taşlayarak, olay yerine gelen panzere molotofkokteyli attı. 
     Alınan bilgiye göre, DEHAP Gençlik Kolları yöneticisi bir grup, Kadifakale'de ''Savaşa geçit vermeyeceğiz'' konulu basın açıklaması yaptı. 
     Grup açıklamanın ardından dağılırken, bir saat sonra 730 Sokak'ta ikinci bir grup toplandı. Korsan gösteri yapıldığı ihbarı üzerine olay yerine giden polis ekiplerini taşlayan gruptakiler, bölgeye gelen bir polis panzerine de motolofkokteyli attı. 
     Polisin göz yaşartıcı gaz ve panzerlerden su sıkarak müdahale ettiği göstericiler, ara sokaklara kaçarak dağıldı. 
     Olaylar sırasında bazı vatandaşların araçlarının camlarının kırıldığı, polis ekiplerinin çevrede geniş çaplı uygulama başlattığı bildirildi. 
     
</TEXT>
</DOC>
