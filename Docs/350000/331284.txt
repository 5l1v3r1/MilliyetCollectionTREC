<DOC>
<DOCNO> 331284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/guncel/gun06.html </URL>
<DATE> 2005/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İTU ödenek bekliyor 
</HEADLINE>
<TEXT>


Üniversitenin kapalı yüzme havuzu inşaatı 15 yıldır, kütüphane 8 yıldır, uydu terminali 4 yıldır bitirilemedi 

SİBEL KAHRAMAN 

İstanbul Teknik Üniversitesi'nin İTÜ Ayazağa Kampusu'nda 15 yıl önce başlanan kapalı yüzme havuzu inşaatı h l bitirilemedi. Ödeneksizlikten tamamlanamayanlar arasında 8 yıldır devam eden kütüphane ile 4 yıldır devam eden uydu terminali de var. 
İTÜ Rektörü Prof. Faruk Karadoğan, uydu terminaline 13.5 milyon dolar yatırıldığını belirterek, "Ancak tamamlanması için 3.5 milyon dolar daha gerekiyor" dedi. Kampus içinde yapımı 15 yıldır süren kapalı yüzme havuzu bulunduğunu belirten Prof. Karadoğan, "Bu yıl planlama teşkilatından havuz için ayrılan kalem 300 bin YTL olmuş. Ancak bizim 4.5 milyon YTL'ye ihtiyacımız var. Bu durumda 15 yıl daha beklememiz gerekiyor" diye yakındı. Prof. Karadoğan, şöyle devam etti "Devlet bu kadar para ayırmış. Bir an önce bitirerek faaliyete geçirmemiz gerekiyor. Bu nedenle biz önümüzdeki yıl para istemeyeceğimizi söyleyerek, bu yıl verecekleri paranın arttırılmasını istedik. Bir milyon YTL'ye yakın para verildi. Başka kaynaklarımızdan da aktarım yaparak havuzu tamamlayacağız. Kaynaklarımız oldukça kısıtlı olduğu için, 2005 yılı hedeflerimizi yarım kalan inşaatlarımızı bitirmeye ayırdık." 

Müzik ziyafeti 

İTÜ'deki Mililyet ve öğrenci buluşmaları da devam ediyor. "Milliyet Bir Hafta Boyunca Bu Kampusta" etkinliği kapsamında bu akşam Bulutsuzluk Özlemi Konseri var. Saat 21.00'de başlayacak konser üniversitenin Kapalı Spor Salonu'nda gerçekleşecek. 


</TEXT>
</DOC>
