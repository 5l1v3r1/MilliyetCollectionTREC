<DOC>
<DOCNO> 309223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sonsiy14.html </URL>
<DATE> 2005/01/25/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
AKP'li Kılıç "Deprem Kaş'ta değil, Kandilli için soruşturma isteyeceğim" 
</HEADLINE>
<TEXT>

     Türkiye Büyük Millet Meclisi TBMM İdare Amiri ve AK Parti Antalya Milletvekili Burhan Kılıç, önceki gece Akdeniz'de meydana gelen ve Kaş'ta da etkisi hissedilen 5.5 büyüklüğündeki depremin merkezinin Türkiye olmadığını belirterek, Boğaziçi Üniversitesi Kandilli Rasathanesi ve Deprem Araştırma Enstitüsü yetkililerine, kamuoyuna yanlış bilgi verdikleri gerekçesiyle soruşturma açılmasını isteyeceğini söyledi. 
     Kılıç, gazetecilere yaptığı açıklamada, depremin Kaş İlçesi'nin 50 kilometre açığında meydana geldiğini belirterek, şunları söyledi 
     ''Kaş'ta denilen depremin merkez üssü Türkiye değil, Yunanistan karasularıdır. Bir anlamda Yunanistan'dır. Deprem Kaş'ın 50 kilometre açığında olmuştur. Yunanistan'ın Meis adası, Kaş'tan 5-10 kilometre açıkta olduğuna göre, bu deprem nereye daha yakındır Meis adasına. Bu ada da Yunanistan'ın olduğuna göre depremin merkezi neden Türkiye oluyor Bu depremden sadece Kaş ilçesi mi etkilendi Yunanistan'a ait adalar da etkilendi. Ama onların adı bile geçmedi. Neden Bu soruyu Kandilli Rasathanesi yetkililerine telefonla sordum. Bana, bunu düşünemediklerini ve düzelteceklerini söylediler. Nitekim, ikinci, üçüncü açıklamalarında düzelttiler. Ancak, iş işten geçmiş oldu.'' Boğaziçi Üniversitesi Kandilli Rasathanesi ve Deprem Araştırma Enstitüsü yetkililerinin kamuoyunu yanlış yönlendirerek, Türk turizmine önemli ölçüde zarar verdiğini söyleyen Burhan Kılıç, konuyu TBMM Genel Kurulu'na taşıyacağını bildirdi. Başbakan Recep Tayyip Erdoğan ile de konuyu görüşeceğini anlatan Kılıç, şöyle devam etti 
     ''Türkiye, son yıllarda turizm alanında önemli atılımlar yaptı. Antalya da Türkiye'nin, hatta dünyanın en önemli turizm merkezlerinden biri durumuna geldi. Bu tür haberler ve bu tür sorumsuz açıklamalar turizme zarar veriyor. Antalya'yı Kaş'ı çok beğenip gelmek isteyenler, bu tür haberlerden etkilenebilirler. Böylesine sorumsuz davranışı yaparak Türkiye'ye ve turizme zarar verenler gereken cezayı da almalıdır. Başbakan'la görüşeceğim. Konuyu TBMM Genel Kurulu'na taşıyarak, Kandilli Rasathanesi sorumlularına soruşturma açılmasını isteyeceğim.'' Basının da yeterince duyarlı davranmadığını öne süren Kılıç, depremin Yunan adalarında da hissedilmesine rağmen olayın Yunan basınında hiç yer almadığını sözlerine ekledi. 
     
</TEXT>
</DOC>
