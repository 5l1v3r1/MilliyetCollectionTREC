<DOC>
<DOCNO> 319971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/soneko29.html </URL>
<DATE> 2005/03/02/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Şubat ayı zam şampiyonu salatalık... 
</HEADLINE>
<TEXT>

     İstanbul'da Şubat ayında perakende fiyatı en fazla artan madde salatalık oldu. 
     İstanbul Ticaret Odası'ndan İTO yapılan açıklamaya göre, 1995 bazlı İstanbul Ücretliler Geçinme İndeksi'nde yer alan ve Şubat'ta bir önceki aya kıyasla perakende fiyatı en fazla artış gösteren maddeler arasında salatalık yüzde 33.3'lük artışla ilk sırayı aldı. 
     Artış oranlarında salatalığı yüzde 32.3'lük fiyat artışıyla biber, yüzde 16.2 ile rakı, yüzde 16.1 ile kabak, yüzde 13.9 ile yeşil soğan izledi. 
     Şubat ayında perakende fiyatı en fazla artış gösteren maddeler arasında yüzde 10.9 ile karnabahar, yüzde 10.2 ile ıspanak, yüzde 10.1 ile radyo kaset çalar ve yüzde 10 ile tren ulaşım ücreti de yer aldı. 
     Bu yılın Şubat ayında geçen yılın aynı dönemine göre yıllık en fazla fiyat artışı ise yüzde 92.6 ile fındıkta oldu. Bunu yüzde 56.4 ile rakı, yüzde 55.4 ile ayva, yüzde 52.8 ile kibrit, yüzde 36.8 ile benzin ve yüzde 34.4 ile fuel oil izledi. 
     
</TEXT>
</DOC>
