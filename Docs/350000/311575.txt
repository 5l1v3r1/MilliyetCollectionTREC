<DOC>
<DOCNO> 311575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/yasam/axyas02.html </URL>
<DATE> 2005/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
38 yolcu uçurum kenarına takıldı 
</HEADLINE>
<TEXT>


Batman'dan Ankara'ya giderken buzda kayan yolcu otobüsü yoldan çıktı. 38 yolcu, 50 metre yüksekliğindeki uçuruma yuvarlanmaktan son anda kurtuldu 


Malatya'nın Darende ilçesinde, buzlu yolda kayan yolcu otobüsü, yaklaşık 50 metre yüksekliğindeki uçurumun kenarında, kaya parçalarına çarparak durabildi. 
Batman'dan Ankara'ya giden Abdurrahman Acar 39 yönetimindeki yolcu otobüsü, ilçeye bağlı Yukarı Ulupınar köyü yakınlarında, yolun buzlu olması nedeniyle kaymaya başladı. 

'Büyük kaza atlattık' 
İçinde 38 yolcunun bulunduğu otobüs, sürücü Acar'ın son anda direksiyon h kimiyetini sağlaması sonucu, yaklaşık 50 metre yüksekliğindeki uçurumun kıyısında, kaya parçalarına çarparak durabildi. 
İlçe merkezinden getirilen minibüslerle Darende'ye taşınan yolcular, çok büyük bir kaza atlattıklarını söylediler. 

'Yardım etmedi' 
Acar da önündeki bir kamyona çarpmamak için frene bastığını, bunun üzerine otobüsün kaymaya başladığını belirterek, kendilerinin kaza yaptığını gören kamyon sürücüsünün yardımcı olmak yerine olay yerinden hızla uzaklaştığını iddia etti. Darende'de bir süre konaklayan yolcular, daha sonra otobüslere bindirilerek, yollarına devam etti. 




</TEXT>
</DOC>
