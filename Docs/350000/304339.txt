<DOC>
<DOCNO> 304339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/soneko23.html </URL>
<DATE> 2005/01/07/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
YTL'li faturalarda hatanın bedeli yüksek... 
</HEADLINE>
<TEXT>

     Diyarbakır'da bir işletmeci satış yaptığı ürünler karşılığında müşterisine 200 YTL yerine yanlışlıkla 200 bin YTL tutarında yazarkasa fişi verdi. 
     Sur Beldesi'ndeki Gazioğlu Baklavacısı'nın İşletmecisi Abdulvahap Karhan, YTL uygulamasına geçilmesi nedeniyle yazarkasa fişi kesimi ve kredi kartı ile yaptıkları satışlarda hata yaptıklarını ve bu nedenle zarar uğradıklarını söyledi. 
     Satış yaptıkları toplam 200 YTL tutarındaki ürün karşılığında müşterisine yanlışlıkla 200 bin YTL tutarında yazarkasa fişi verdiklerini ifade eden Karhan, ''Bu hatanın bize KDV maliyeti 36 bin YTL'dir. 36 milyar TL Bu hatanın düzeltilmesi için Maliye'ye dilekçe verdik'' diye konuştu. 
     
     POS MAKİNASINDAKİ HATALAR 

     İşyerinde vardiyalı çalışma olduğu için birden fazla personelin satış yaptığını ifade eden Karhan, YTL ile ilgili personele bilgi vermelerine rağmen bazı hataların meydana geldiğini bildirdi. 
     Kredi kartı ile satış yaptığımız 30 YTL tutarındaki ürünün bedelini pos makinasına sadece 30 kuruş giriş yapmışız. Yani eski liraya göre müşterinden 30 milyon lira yerine 300 bin lira almış olduk. Bu hatayı üstelik birkaç kez yapmışız. Müşterileri tanımadığımız için hatayı düzeltemedik. YTL mağduru olduk'' diye konuştu. 

     
</TEXT>
</DOC>
