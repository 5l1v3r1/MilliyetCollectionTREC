<DOC>
<DOCNO> 311335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/soneko33.html </URL>
<DATE> 2005/02/01/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
TMSF Turkcell hisselerinin durumunu muhattapları çözmeli 
</HEADLINE>
<TEXT>

     Tasarruf Mevduatı Sigorta Fonu TMSF , Yapı ve Kredi Bankası'nın mülkiyetinde bulunan Turkcell hisse senetlerinin satın alımı için Çukurova Grubu'nun sahip olduğu opsiyon hakkı süresinin bitim tarihinin, konunun muhataplarından araştırılması görüşünü dile getirdi. 
     TMSF'den, Yapı ve Kredi Bankası'nın doğrudan ve dolaylı olarak mülkiyetinde bulunan Turkcell hisse senetlerinin satın alımı için Çukurova Grubu'nun sahip olduğu opsiyon hakkı süresinin bitim tarihi konusunda Borsa'ya gönderilen açıklamada, Fon'u ilgilendiren bir konu bulunmaması nedeniyle yorum yapılmasının uygun görülmediği belirtildi. 
     TMSF Başkan Yardımcısı Ferruh Tunç imzasıyla gönderilen açıklamada, ''Bu nedenle ilgili yazımızda da ifade edildiği üzere, konunun muhataplarından araştırılmasının daha uygun olacağı yönündeki görüşümüzü bilgilerinize arz ederim'' denildi. 
     
</TEXT>
</DOC>
