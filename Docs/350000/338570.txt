<DOC>
<DOCNO> 338570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/siyaset/siy04.html </URL>
<DATE> 2005/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Uzmanlar'dan Kıbrıs politikası uyarısı 
</HEADLINE>
<TEXT>


ANKARA Milliyet 


Eski Başbakan Bülent Ecevit'in önderliğinde kurulan Ulusal Uzmanlar Grubu, 'hükümetin AB Uyum Protokolü'nü imzalamasıyla Güney Kıbrıs Rum yönetimini tanıma sürecine' gireceğini ifade etti. 
Ulusal Uzmanlar Grubu geçtiğimiz hafta Sezer'e bilgi sundukları AB Uyum Protokolü'ne ilişkin basın toplantısı düzenledi. Ortak açıklamada, 'Türkiye Uyum Protokolü'nü imzalamakla Güney Kıbrıs Rum yönetimini ve başındaki eski teröristi tanıma sürecine girmiş olacaktır' denildi. 

'Uyum'un sakıncaları 
Prof.Dr. Hüseyin Pazarcı ve Doç.Dr. Hasan Ünal tarafından yapılan açıklamada protokolün imzalanmasının sakıncalarına dikkat çekildi. Türkiye'nin kendi 'Kıbrıs politikasını baltalamış olacağı' uyarısı dile getirildi. Ecevit de aynı toplantıda yaptığı açıklamada İncirlik Üssü'nün ABD tarafından ne maksatla istendiğinin bilinmediğini belirterek, şunları söyledi "Siz madem masaya İncirlik'i getiriyorsunuz, bölücü terör örgütünün ayrı bir devlet olmasına yol açacak tutumlar içindesiniz denmesi lazım." 


</TEXT>
</DOC>
