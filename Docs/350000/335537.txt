<DOC>
<DOCNO> 335537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/soneko41.html </URL>
<DATE> 2005/04/21/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Merkez Bankası döviz rezervleri 36.5 milyar dolara indi... 
</HEADLINE>
<TEXT>

     Merkez Bankası'nın döviz rezervleri 8-15 Nisan 2005 tarihleri arasında 1 milyar 343 milyon dolar azalarak, 15 Nisan itibarıyla 36 milyar 494 milyon dolara indi. 
     Banka'nın döviz rezervleri 8 Nisan'da 37 milyar 837 milyon dolar idi. 
     Türkiye'nin ''uluslararası rezervleri'' ise 25 Mart-1 Nisan tarihleri arasında 103 milyon dolar artarak, 1 Nisan itibarıyla 58 milyar 39 milyon dolara çıktı. 
     Uluslararası rezervler 25 Mart'ta, 57 milyar 936 milyon dolar idi. 
     Bankalar ve özel finans kurumlarının ÖFK toplam döviz rezervleri de 208 milyon dolar artarak, 1 Nisan itibariyla 18 milyar 509 milyon dolara yükseldi. Bankalar ve ÖFK'ların toplam döviz rezervi 25 Mart'ta 18 milyar 301 milyon dolar idi. 
     
     EMİSYON HACMİ 
     Dolaşımdaki kağıt para miktarını gösteren emisyon hacmi, bir haftada 67.6 milyon Yeni Türk Lirası YTL artarak, dün itibarıyla 15 milyar 410.5 milyon YTL'ye çıktı. 
     Merkez Bankası'nın haftalık verilerine göre, emisyon hacmi 14 Nisan'da 15 milyar 342.9 milyon YTL idi. 
     
     REPO İŞLEMLERİ AZALDI 
     Bankaların müşterileriyle yaptığı repo işlemleri, 8-15 Nisan 2005 tarihleri arasında 299.6 milyon YTL azalarak, 15 Nisan itibarıyla 1 milyar 600.6 milyon YTL oldu. Repo işlemleri 8 Nisan'da 1 milyar 900.3 milyon YTL idi. 
     Mali kuruluşlar arası repo işlemleri ise 8 Nisan'da 8 milyar 396.6 milyon YTL iken, 15 Nisan itibarıyla 162.9 milyon YTL azalma ile 8 milyar 233.8 milyon YTL'ye indi. 
     
     DIŞ BORÇ ÖDEMELERİ 
     Türkiye, 1-20 Nisan tarihleri arasında 1 milyar 601.81 milyon dolar dış borç ödemesi yaptı. 
     Ödemelerin 1 milyar 373.40 milyon doları Hazine, 22.17 milyon doları Merkez Bankası ve 46.87 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile MSB ve savunma sanayii ödemeleri gibi kalemlerden oluştu. Aynı dönemde IMF'ye yapılan ödeme 159.43 milyon dolar oldu. 
     
     DÖVİZ MEVDUAT HESAPLARI 
     Bankalardaki toplam döviz mevduat hesapları, 8 Nisan itibarıyla 76 milyar 896 milyon dolar oldu. 
     Toplam döviz mevduat hesapları 1 Nisan'da 76 milyar 964 milyon dolar idi. 
     Döviz tevdiat hesapları toplamı 8 Nisan itibarıyla 59 milyar 297 milyon dolara, yurt dışı döviz tevdiat hesapları toplamı da 2 milyar 657 milyon dolara gerilerken, yurt içi döviz tevdiat hesapları 56 milyar 641 milyon dolara çıktı. 
     
</TEXT>
</DOC>
