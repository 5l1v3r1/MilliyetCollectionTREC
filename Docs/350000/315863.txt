<DOC>
<DOCNO> 315863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sontur22.html </URL>
<DATE> 2005/02/16/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Fırtına, Marmaris'te tekne batırdı 
</HEADLINE>
<TEXT>

     Hızı saatte 80 kilometreyi bulan kuvvetli lodos, korunakta bulunan 3 teknenin batmasına neden oldu. 
     Alınan bilgiye göre, fırtına Marmaris'te hayatı olumsuz etkiledi. İlçenin Kısa Yalı Azmağı bölgesinde, şiddetli lodos nedeniyle Düzgün isimli 9 metrelik piyade tekneyle Çitoz isimli yelkenli ahşap tekne battı. 
     Yine aynı yerde demirli bulunan 4.5 metre uzunluğundaki fiber bir sürat teknesi de sulara gömüldü. Mustafa Düzgün'e ait Düzgün isimli tekne uzun süren çabalar sonucu sudan çıkarıldı ancak, teknenin ağır hasar gördüğü belirtildi. 
     Diğer teknelerin çıkarılması için havanın sakinleşmesinin beklendiği bildirildi. 
     Açık denizdeki fırtına nedeniyle 2 kuru yük gemisi de Marmaris Körfezi'ne sığındı. 
     Öte yandan, kuvvetli lodos nedeniyle çok sayıda ağaç devrildi ve bazı evlerin çatıları uçtu. 
     İlçede metrekareye pazartesi gününden itibaren toplam 128.5 kilogram yağış düştüğü bildirildi. 
     Rüzgar nedeniyle ilçede sık sık elektrik kesintileri yaşandı ve elektronik aletler, voltaj değişimleri nedeniyle arızalandı. 
     Marmaris Meteoroloji Müdürlüğü yetkilileri, fırtınanın yarından itibaren etkisini azaltacağını, ancak yağışın bir süre daha devam edeceğini belirttiler. 
     
</TEXT>
</DOC>
