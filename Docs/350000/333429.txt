<DOC>
<DOCNO> 333429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sontur22.html </URL>
<DATE> 2005/04/14/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Cinsel ilişkiye girmeyi kabul etmeyen kadının dilini ısırıp kopardı 
</HEADLINE>
<TEXT>

     Bursa'da yol kenarında darp edilmiş ve dili koparılmış olarak bulunan bir kadın, hastaneye kaldırılarak kopan dili dikildi. Kadının, kendisiyle zorla cinsel ilişkiye girmek isteyen erkek arkadaşı tarafından dövüldükten sonra dilinin ısırılarak koparıldığını iddia ettiği bildirildi. 
     Alınan bilgiye göre, bir sürücünün, Bursa-Orhaneli karayolunun 5. kilometresinde yol kenarında bir kadının yattığı yönündeki ihbarı üzerine olay yerine giden Doğancı Jandarma Karakolu ekipleri, Zeliha K'yı 40 yarı baygın halde buldu. 
     Aşırı alkollü olduğu, yüzünde darp izleri bulunduğu ve dilinin kopuk olması nedeniyle konuşamadığı belirtilen kadın, Bursa Devlet Hastanesi'ne kaldırıldı. 
     Kadının, hastanede dili ameliyatla dikildikten sonra verdiği ifadede, ''15 gün önce tanıştığı İsmail D'nin 34 otomobiliyle gezmek amacıyla Orhaneli yoluna gittiklerini, burada kendisiyle zorla cinsel ilişkiye girmek isteyen zanlıyla tartıştığını, tartışma sırasında kendisini darp eden zanlının dilini ısırarak kopardığını ve yol kenarına bırakarak kaçtığını öne sürdüğü'' bildirildi. 
     Zeliha K'nın iddiası doğrultusunda zanlının arandığı, olayla ilgili soruşturmanın sürdürüldüğü bildirildi. 
     
</TEXT>
</DOC>
