<DOC>
<DOCNO> 322434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sondun03.html </URL>
<DATE> 2005/03/10/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Ermenistan 'ortak çalışmayı' reddetti 
</HEADLINE>
<TEXT>

     Ermenistan Dışişleri Bakanı Vartan Oskanyan, Ermeni soykırımı iddialarıyla ilgili olarak iki ülke tarihçilerinin ortak çalışması önerisini reddetti. 
     Başbakan Recep Tayyip Erdoğan'ın 'iki ülke tarihçilerinin konuyla ilgili ortak çalışma yapması' yönündeki önerisini Mediamax ajansına değerlendirdi. 
     Oskanyan, tarihçilerin ortak çalışması önerisinin dayanağı bulunmadığını iddia etti. Dışişleri Bakanı, kendilerinin de konuyla ilgili tavırlarını sık sık dile getirdiklerini söyledi. 
     Tarihçilerin söyleyeceklerini çok önce söylediğini savunan Oskanyan, ''Türkiye, kendi tavrını ortaya koymalı. Tarihçilerin yapacakları başka bir şey yok'' dedi. 
     
     AKP ile CHP'den Ermeni iddialarına karşı ortak tavır 
     CHP'nin sözde Ermeni soykırımı iddiaları konusunda Türkiye'nin daha aktif olması için başlattığı girişime dün hükümetten tam destek gelmişti. 
     Bu çerçevede işe, ünlü İngiliz tarihçi Arnold Joseph Toynbee ile diplomat James Bryce tarafından kaleme alınan ve Ermeni soykırımı iddialarına temel teşkil eden 'Mavi Kitap'tan başlayacak. 
     Girişimin ilk ayağı İngiltere olacak. CHP, İngiliz parlamentosuna bir mektup göndererek I. Dünya Savaşı'nda İngiliz istihbaratı için çalıştığı belirlenen Toynbee'nin Ermenilere ilişkin iddialarının araştırılmasını isteyecek. 
     Meclis'teki tüm milletvekillerinin imzasını taşıyan mektup önümüzdeki hafta İngiliz Avam Kamarası'na gönderilecek. 
     Bir sonraki adımda ise, tarihçilerin bu konuda daha aktif çalışması için zemin yaratılması planlanıyor. Avrupa ülkelerindeki tarihçilerle, Türk tarihçilerin Ermeni iddiaları üzerinde çalışmaları öngörülüyor. 
     
</TEXT>
</DOC>
