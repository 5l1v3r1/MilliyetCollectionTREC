<DOC>
<DOCNO> 311552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/siyaset/siy01.html </URL>
<DATE> 2005/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük için Brüksel modeli 
</HEADLINE>
<TEXT>


'Kerkük için Brüksel modelini örnek alıyoruz' diyen Talabani, Kürtlerin oyların 68'ini alacağını söyledi 

DIŞ HABERLER SERVİSİ 


Kürdistan Yurtseverler Birliği KYB lideri Celal Talabani, Kürt listesinin Kerkük'te oyların yüzde 68'ini alabileceğini bildirdi. Kürt "Hawlati" Yurttaş dergisine açıklamalarda bulunan Talabani, Kürt listesinin 41 sandalyeli bölgesel konseye 26 üye sokabileceğini belirtti. KYB lideri, dün Süleymaniye'deki kararg hında yaptığı açıklamada Kerkük'ün Kürtler ve Türkmenler arasında bir kardeşlik kenti olacağını, kentin statüsü için Brüksel modelini örnek aldıklarını söyledi. "Kerkük'ün Irak Kürdistanı'nın bir kenti olduğunu, bir çok belge ile Osmanlı belgelerinin de bunu söylediğini" savunan Talabani, şunları kaydetti "Kerkük'te hepimiz kardeşiz. Kerkük'te, Kürt çoğunluğun azınlıklara baskı kurmasını biz de istemiyoruz. Çünkü Kerkük'te Kürtler, Türkmenler ve Araplar barış içinde yaşadı ve hep öyle kalacak." 
Talabani, geçici konseyde Türkmen haklarını savunduklarını savunarak, "Herkes için çalışacağız, ayrım yapmayacağız" dedi. Türkiye ile iyi ilişkileri devamlı desteklediklerini anlatan Talabani, şöyle devam etti 
"Türkiye'yle ilişkilerin iyi olacağına inanıyorum. Çünkü bu, iki demokratik ülkenin ilişkisi olacak. Ortak hedeflerimiz var. Saddam gittikten sonra herkes Kürtlerin bağımsızlık ilan edeceğini sandı. Tam tersi olarak Bağdat'a gittik. Pek çok Iraklı Kürdistan bölgesine gelip demokratik olduğumuzu gördü." 
Belçika'nın başkenti Brüksel'de Belçika'daki 3 farklı etnisite Flamanlar, Valonlar ve Alman asıllı Belçikalılar bir arada yaşıyor. 





</TEXT>
</DOC>
