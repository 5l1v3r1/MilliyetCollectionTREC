<DOC>
<DOCNO> 314034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/yazar/sazak.html </URL>
<DATE> 2005/02/10/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Türban ve iktidar 
</HEADLINE>
<TEXT>


Başbakan Erdoğan'ın Almanya'da pazar günleri yayımlanan Welt am Sonntag gazetesindeki 'türban' değerlendirmesinin yankıları sürüyor. 
Davos toplantılarında Erdoğan'la aynı masada oturan gazetenin genel yönetmeni Christoph Keese, Başbakan'ın görüşlerini ve kendisiyle yaptığı söyleşinin metnini derledikten sonra, Erdoğan'ın danışmanlarıyla görüşerek haber haline getirdiğini açıklamıştı. 
Welt am Sonntag'ın haberi, Tayyip Bey'e atfedilen şu sözler nedeniyle tartışma yarattı "Kızım, eşim ve ben inançlı Müslümanlarız. Kuran'da kadının kamuya açık yerlerde başörtüsü takması emrediliyor. Kızım da Kuran'ı uyguluyor. Aynı zamanda şık buluyor. Ama buradan benim din-devlet ayrılığına karşı olduğum sonucu çıkmaz." 
Erdoğan, Güney Asya gezisinde Alman gazeteciye böyle bir mülakat vermediğini söylese de, 'türban yasağı'nı kaldırmaya dönük 'siyasi sondaj' olarak görülen sözleri nedeniyle yadırgandı. 
'İnançlı Müslüman'... 'Kuran'ın emri' gibi radikal İslamı çağrıştıran, ayrımcılık ifade eden ve AB adayı Türkiye'nin, AKP iktidarında Batı'ya vermeye çalıştığı görüntüyle ters düşen söylemin Başbakan tarafından reddedilmesi yerindedir. 
AKP liderinin 'türban'ı özgürlükler adına savunurken, 'siyasal İslam'la bugünkü yönetim modeli arasında net bir çizgi çekmekte h l zorlandığı ve Cumhuriyet'in nitelikleri konusunda tereddütleri olduğu gibi bir izlenim verdiği gözleniyor. 
Muhtemeldir ki, Tayyip Erdoğan, 'Çankaya projesi'ni gerçekleştirmeden 'türban sorunu'nu geride bırakmak istiyor 
Ancak satır aralarına sıkıştırılan mesajların AKP iktidarının gelecekteki hesapları açısından ne derece yararlı olduğu tartışılabilir. 
Erdoğan'ın Welt am Sonntag'ın yayınından mutlu olduğu söylenemez. Çevresindeki 'danışman ordusu'na karşın, Başbakan'ın 'öncelikleri' konusunda son haftalarda bir 'odak kayması' gözleniyor. 
Erdoğan'ın gezi programı o kadar yüklü ki, Davos örneğindeki gibi yaptığı görüşmeleri bile hatırlayamaz hale geldi. 
Davos'a gitmesi gerekli miydi O da tartışılır Ya Güney Asya ziyareti 
Türkiye Cumhuriyeti adına, toplanan yardımları felaket bölgesine götürmek için bir bakanın gitmesi yeterliydi. Kuzey Irak, Kıbrıs, AB, 15 milyar dolarlık cari açık gibi sorunlarla yüklü gündemde, Başbakan'ın 6 günlük dış geziye çıkması doğru mudur 
Özal ve Demirel dönemlerinin 'gezi furyası' patladı. 
Soyut siyaset ve içerideki sorunları unutturacak uzun dış geziler. İşsizlik ve yoksulluk yazgısı kırılmadan, gerçek gündemin uzağındaki 'türban' neyi çözecek 
Erdoğan, muhalefetsiz bir dönemin, 'tek parti' iktidarının, erken Lale Devri'nin keyfini sürüyor. 



</TEXT>
</DOC>
