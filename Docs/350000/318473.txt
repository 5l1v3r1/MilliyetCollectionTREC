<DOC>
<DOCNO> 318473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sondun15.html </URL>
<DATE> 2005/02/25/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Savaşın acı yüzü 
</HEADLINE>
<TEXT>

     Irak'ın devrik lideri Saddam Hüseyin döneminde cezaevi olarak kullanılan yapılar, Iraklı çocukların oyun alanı oldu. 
     Irak'ın kuzeyindeki Kerkük kentinin Altınköprü ilçesi yakınlarında bulunan 4 cezaevinde, ABD'nin Irak'a yönelik operasyonu sırasında çıkan çatışmaların acı yüzünü, duvarlardaki kurşun izlerinde görmek mümkün. 
     Yaklaşık 2 yıl öncesine kadar cezaevi olarak kullanılan binaların çevresinde bulunan mayınlı araziler görevliler tarafından geçen yıl temizlenmişti. 
     Buna rağmen cezaevinin duvarlarına güvenlik görevlilerince İngilizce, Arapça ve Kürtçe, ''Dikkat mayın olabilir'' diye uyarı yazıları yazılarak, vatandaşların bu konuda dikkatli olmaları isteniyor. 
     Iraklı çocuklar ise uyarı yazılarını dikkate almadan cezaevini oyun alanına çevirirken, bazı ailelerin de cezaevinin bazı odalarını depo olarak kullandığı gözlendi. 
     
</TEXT>
</DOC>
