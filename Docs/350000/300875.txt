<DOC>
<DOCNO> 300875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/son/soneko04.html </URL>
<DATE> 2004/12/25/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Yoksulluk sınırı 1.5 milyar... 
</HEADLINE>
<TEXT>

     Devlet İstatistik Enstitüsü'nün DİE , asgari ücret önerisine esas aldığı bir işçinin günlük gıda harcaması tutarı esas alınarak yapılan hesaplama Türkiye'de dört kişilik bir ailenin açlık sınırının 549 milyon, yoksulluk sınırının ise 1.5 milyar milyar lira düzeyinde bulunduğunu ortaya çıkardı. 
     Devlet İstatistik Enstitüsü DİE , asgari ücret belirlemelerinde esas alınmak üzere yetişkin bir işçinin dengeli beslenebilmesi için yapması gereken günlük gıda harcaması tutarını 5 milyon 18 bin lira olarak belirledi. 
     Açlık sınırı hesaplamalarında, yaşa ve cinsiyete göre dengeli beslenebilmek için gereken gıda hercaması tutarı, yetişkin kadınlar için yetişkin işçinin yüzde 83'ü, 15-19 yaş grubundaki gençler için yüzde 107.3'ü, 4-6 yaş grubundaki çocuklar için de yüzde 74.3'ü düzeyinde esas alınıyor. 
     DİE'nin Asgari Ücret Tespit Komisyonu'na sunduğu işçiler için günlük gıda harcaması tutarı ve bsu oranlar esas alınarak ANKA tarafından yapılan hesaplamaya göre, yetişkin bir kadının günlük gıda gereksinimini karşılaması için 4 milyon 179.2 bin lira, 15-19 yaş grubundaki çocuk için 5 milyon 382.9 bin lira, 4-6 yaş grubundaki çocuk için 3 milyon 727.3 bin lira düzeyinde bulunuyor. 
     
     AÇLIK SINIRI 549 MİLYON LİRA 
     Buna göre yetişkin bir işçi için aylık ortalama 150 milyon 543.4 bin lira, yetişkin kadın için 125 milyon 375 bin lira, 15-19 yaş grubundaki bir çocuk için 161 milyon 487.5 bin lira, 4-6 yaş grubundaki bir çocuk için 111 milyon 
     817.8 bin lira gıda harcaması yapılması gerekiyor. 
     Dolayısıyla, 4 kişilik bir ailenin dengeli ve sağlıklı beslenebilmesi için yapması gereken ve açlık sınırı olarak da bilinen gıda harcaması tutarı 549 milyon 223.7 milyon lira düzeyinde bulunuyor. 
     
     YOKSULLUK SINIRI 1.5 MİLYAR 
     DİE asgari ücret önerisinde bulunurken, gıda harcamalarının toplam harcama içerisindeki payının yüzde 36.4 olarak esas aldı ve yetişkin bir işçi için günlük 
     toplam harcama tutarını 13 milyon 786 bin lira olarak esas aldı. Bunun aylık tutarını ise da 413 milyon 580 bin lira olarak hesaplandı. Aynı yöntemle kullanılarak diğer aile bireyleri için yapılan hesaplama, dört kişlik ailenin gıda, barınma, sağlık, bakım ve benzeri tüm gereksinimlerini karşılayabilmesi için yapılması gereken aylık harcama tutarının 1 milyar 508 milyon lira düzeyinde seyrettiğini gösteriyor. Bu tutar dört kişilik bir ailenin yoksulluk sınırını oluşturuyor. 
     
</TEXT>
</DOC>
