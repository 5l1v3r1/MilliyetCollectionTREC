<DOC>
<DOCNO> 313195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sonspo34.html </URL>
<DATE> 2005/02/07/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Türkiye-Çek Cumhuriyeti ümit milli futbol maçının iptali gündemde... 
</HEADLINE>
<TEXT>

     Türkiye ile Çek Cumhuriyeti ümit milli futbol takımları arasında yarın İstanbul'da yapılması gereken özel maçın iptali gündeme geldi. 
     İstanbul'daki elverişsiz hava ve saha koşulları nedeniyle, yarın saat 20.00'de Ali Sami Yen Stadı'nda yapılması planlanan karşılaşmanın iptal edilebileceği bildirildi. 
     Ümit Milli Futbol Takımı Menajeri Burhan Satır, AA muhabirine yaptığı açıklamada, Çek Cumhuriyeti Ümit Milli Takım kafilesinin Almanya aktarmaları olarak İstanbul'a geleceğini, halen Almanya'da bulunan konuk ekip yetkilileriyle yazışmaların sürdüğünü ve maçın iptal edilebileceğini kaydetti. 
     Öte yandan otelde kampta bulunan Türkiye Ümit Milli Futbol Takımı, bu akşam bir çalışma yapacak. 
     
</TEXT>
</DOC>
