<DOC>
<DOCNO> 349153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/son/sontur01.html </URL>
<DATE> 2005/06/05/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Vakıf Gureba Hastanesi'nde tartışmaya silah karıştı... 
</HEADLINE>
<TEXT>

     Sağlık Bakanlığı Vakıf Gureba Eğitim Hastanesi'nde görevli bir temizlikçi ile oğlu, tartıştıkları kişiler tarafından silahla yaralandı. 
     Alınan bilgiye göre, hastanenin temizlik işlerini yapan Celal B. ile temizlediği tuvalete girmek isteyen kişiler arasında tartışma çıktı. Tartışma sırasında temizlik işçisi, diğer kişiler tarafından darp edildi. 
     Olayı duyan Celal B'nin oğlu Hakan'ın da tartışmaya katılması üzerine hastane içindeki kavga dışarı taştı. 
     Bu sırada silahla ateş açılması üzerine, Celal B. baldırından 2 kurşunla, Hakan B. de sağ koluna gelen bir kurşunla yaralandı. 
     Baba ve oğlu aynı hastanede tedavi altına alınırken, duruma müdahale eden polis, zanlılardan birini kısa sürede yakaladı. 
     Polisin diğer zanlıları da yakalamak amacıyla başlattığı çalışma sürüyor. 
     
</TEXT>
</DOC>
