<DOC>
<DOCNO> 318564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sonsiy08.html </URL>
<DATE> 2005/02/25/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Şirin Gündem oluşturmamak için kapsamlı açıklama yapmıyorum 
</HEADLINE>
<TEXT>

     Yargıtay Birinci Başkanvekili ve Ceza Genel Kurulu Başkanı Osman Şirin, daha önce bugün için yapacağını bildirdiği kapsamlı açıklamaları, ''yeni bir gündem oluşturmamak'' için yapmaktan vazgeçtiğini bildirdi. 
     Şirin, yaptığı yazılı açıklamada, bu hafta yaptığı açıklamaların yazılı ve görsel basın tarafından ''ciddi ve gerçeğe uygun düzeyde sahiplenildiğini ve kamuya etkinlikle sunulduğunu'' kaydetti. 
     Bundan mutluluk ve rahatlık duyduğunu ifade eden Şirin, gelinen noktada ''ben buyum'' demenin ve sergilenen ''düzeysizliği açık yakıştırmaları'' belgeli bir biçimde redde girişerek yeniden ortaya çıkmanın gerekli, yararlı ve anlamlı olmadığını düşündüğünü belirtti. Şirin, özetle şu görüşleri savundu 
     ''Bu nedenledirki tartışılmaz kavram ve değerleri ve bizleri uygar yapan ilke ve devrimleri, söylemde bırakmayarak eyleme ve yaşamının vazgeçilmezliğine yükselten geçmişimizi ve bu geçmişin şekillendirdiği hüküm ve faaliyetleri ciddi ve uyarıcı saptamalarla ortaya koyan kapsamlı duyurumu basına ve basın aracılığıyla topluma sunmaktan ve yeni bir gündem oluşturmaktan vazgeçiyorum. 
     Görevimi artan bir coşkun ve heyecanla sürdürdüğümü ve 1 Nisan 2005 tarihinde yürürlüğü girecek olan Türk ceza mevzuatını yorumlamaya ve o tarihe kadar daha da olgunlaşması için yasama erki ile irtibatlı çalışmaya devam edeceğimi belirtmek istiyorum.'' 
     
</TEXT>
</DOC>
