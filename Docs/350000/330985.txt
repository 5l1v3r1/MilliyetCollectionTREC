<DOC>
<DOCNO> 330985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/yasam/ayas.html </URL>
<DATE> 2005/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'İstiklal Caddesi trafiğe açılmalı' 
</HEADLINE>
<TEXT>


'Cadde itiş kakış parkuru haline geldi' diyen Beyoğlu Güzelleştirme ve Koruma Derneği Başkanı, İstiklal'in yeniden trafiğe açılması için kampanya başlatacak 

Şükran Pakkan 

Son dönemde kapkaç olaylarıyla da sık sık gündeme gelen İstiklal Caddesi'ni kurtarmak için çözüm yolları arayan Beyoğlu Güzelleştirme ve Koruma Derneği, caddenin trafiğe açılması için kampanya başlatacak. Kampanya kapsamında Taksim Meydanı'ndan Galata Kulesi'ne uzanan güzerg hta çift şeritli bir yol yapılması istenecek. Örnek alınan model ise Londra'daki Oxford Caddesi. 

'Kapkacın sonu gelmiyor' 
İstiklal Caddesi'ni günde 2 milyon kişinin ziyaret ettiğini söyleyen Dernek Başkanı Baybars Altuntaş, "Taksim Meydanı'ndan simitini alan, yolun ortasından yürüyerek Beyoğlu'na gidiyor. Burası itiş kakış parkuru haline geldi" dedi. 
Caddede ciddi bir güvenlik sorunu olduğunu da anlatan Altuntaş, artık insanların cep telefonunu açmaya korktuklarını, kapkaç olaylarının bir türlü bitmediği söyledi. Altuntaş, "50 - 60 polis, 2 milyon kişiyi nasıl korusun Caddede insan yoğunluğu var. Kimse kafasını kaldırıp restore edilmiş binalara bile bakmıyor" diye konuştu. 

Kullanım farkı 
İstanbul Büyükşehir Belediye Başkanı Kadir Topbaş'a konuyu aktardıktan sonra kampanya için harekete geçeceklerini belirten Altuntaş, örnek aldıkları Oxford Caddesi ile İstiklal Caddesi'nin genişlik ve uzunluklarının hemen hemen aynı olduğunu, ancak Oxford Caddesi'nde alanın çok daha verimli kullanıldığını vurguladı. 

Oxford Caddesi 5 metre geniş 

Eni 15 metre olan 2 kilometre uzunluğundaki İstiklal Caddesi'nde 296 dükk n bulunuyor. Eni 20 metre, uzunluğu 1.5 kilometre olan Oxford Street'in dükk n sayısı ise 300. 


</TEXT>
</DOC>
