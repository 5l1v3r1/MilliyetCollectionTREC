<DOC>
<DOCNO> 319854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/spor/spo05.html </URL>
<DATE> 2005/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat, büyük tehlike 
</HEADLINE>
<TEXT>


CEMAL ERSEN 


Saatli bomba gibi 
BEŞİKTAŞ - Sakaryaspor maçıyla gündeme gelen özel güvenlik sorunu, 5149 sayılı yasada değişiklik yapılmadığı takdirde statları patlamaya hazır bombaya çevirecek. Tüm güvenliğin, 6 Mayıs 2005 tarihinden itibaren kulüplerin kendi kuracakları özel güvenlik birimlerine bırakılmasını öngören yasaya göre bu tarihte Emniyet Genel Müdürlüğü'ne bağlı polis güçleri statlardan çekilecek. Bu durumda Süper Lig'in son dört haftasında statlar özel güvenlik elemanlarına emanet edilecek. 

Şahin devreye girdi 
ŞAMPİYONLUK ve kümede kalma mücadelesinin üst seviyeye çıktığı dönemde aralarında 11 Mayıs tarihinde oynanacak Türkiye Kupası finali ve Fenerbahçe -Galatasaray derbisinin de bulunduğu maçlarda seyirci, futbolcu ve stat güvenliği büyük risk altında kalacak. Polis yasaya göre sadece stat dışında bulunabilecek. Devlet Bakanı Mehmet Ali Şahin, yaşanacak tehlikenin önüne geçmek için ilgili 5. maddenin uygulanmasını bir yıl erteleyebileceklerini belirtti. 

Polis para istiyor 
KULÜPLERİN özel güvenlik birimleri konusundaki sıkıntılarının giderilmesi için uygulamanın 2005 - 2006'da başlamasının öngörüleceği kaydedildi. Geçtiğimiz ay Ankara'daki şiddet toplantısında İçişleri Bakanı Abdülkadir Aksu'nun spor müsabakalarında görev yapan polislere ekstra ücret verilmesini önerdiği öğrenildi. Özel güvenlik elemanlarına ödenecek paranın polislere verilmesiyle yasadaki tartışmanın ortadan kaldıracağını savunan Aksu'nun teklifi değerlendirilecek. 

31. Hafta 

Diyarbakır-Fenerbahçe 
Sakaryaspor-İstanbulspor 
Beşiktaş- Samsunspor 
Gaziantep-Kayseri 

32. Hafta 

Kayserispor-Sakaryaspor 
A.Sebatspor-Gaziantepspor 
Ankaragücü- Fenerbahçe 
İstanbulspor-Beşiktaş 

33. Hafta 

Sakaryaspor-A.Sebatspor 
Fenerbahçe-Galatasaray 

34. Hafta 

Kayserispor-Ankara Bş. 
A.Sebatspor-Beşiktaş 
İstanbulspor-Trabzonspor 
Malatyaspor-Sakaryaspor 


</TEXT>
</DOC>
