<DOC>
<DOCNO> 310558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sonspo22.html </URL>
<DATE> 2005/01/29/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Fener galibiyetle başlamak istiyor... İşte muhtemel 11... 
</HEADLINE>
<TEXT>

     Birinci Süper Futbol Ligi'nde ilk yarıyı lider tamamlayan Fenerbahçe, ikinci yarıya galibiyetle başlamak istiyor. 
     Fenerbahçe Şükrü Saracoğlu Stadı'nda yarın Çaykur Rizespor'u konuk edecek sarı-lacivertliler, rakibini İstanbul'dan puansız göndermeyi hedefliyor. 
     2004-2005 sezonunun ilk maçında Çaykur Rizespor ile deplasmanda 2-2 berabere kalan Fenerbahçe, 2 puan yitirmişti. 
     
     KADIKÖY'DE YENİLMİYOR 
     Fenerbahçe, bu sezon ligde sahasında henüz maç kaybetmedi. 
     Taraftarlarının desteğiyle Kadıköy'de yaptığı 8 maçı da kazanan sarı-lacivertliler, sahasında rakip fileleri 25 kez havalandırırken, kalesinde sadece 2 gol gördü. 
     Fenerbahçe, evinde oynadığı son 6 lig maçında gol yemedi. 
     
     VAN HOOİJDONK DIŞINDA EKSİK YOK 
     Fenerbahçe'de sakatlığı bulunan Van Hooijdonk'un dışında eksik futbolcu bulunmuyor. 
     Sarı-lacivertlilerin yarınki maça şu 11 ile çıkması bekleniyor 
     Rüştü, Önder, Luciano, Servet, Ümit, Serhat, Aurelio, Selçuk, Tuncay, Alex, Nobre. 
     Fenerbahçe Şükrü Saracoğlu Stadı'nda saat 19.00'da başlayacak karşılaşmayı hakem Erol Ersoy yönetecek. Karşılaşma Digitürk Lig TV'den naklen yayınlanacak. 
     
</TEXT>
</DOC>
