<DOC>
<DOCNO> 315280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/spor/axspo01.html </URL>
<DATE> 2005/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol bu, belli olmaz 
</HEADLINE>
<TEXT>


88 ara transfer yapılan 2004 - 2005 sezonu, şu ana kadar görev yapan 440 futbolcu ve 31 teknik adamla devam ediyor. Hem zirvede, hem dipte tahmin yürütmek için biraz daha zaman gerekiyor 

TAMER BAĞLAN 


Daha 14 hafta var, ancak başka bir spor dalı olsaydı söz konusu "Şampiyon çoktan belli" diyebilirdik. Liderin artılarını üst üste koyup, ayrı bir kefede tartarken, şimdiden sadece ikincilik yarışı için tahminler üretirdik. 
Ne var ki, 'futbol' bu oyunun adı ve topun yuvarlaklığına bağlı belirsizliği onu en popüler spor yapan. Hani götüremezdi bu işi Trabzonspor ve çok sorunluydu Galatasaray. Hepsi dolu dizgin geliyor. Var mı, tahminleri doğrulayacak şekilde yarıştan kopan 
Evet En etkilisi ve belki de güçlüsü Fenerbahçe içlerinde ve Sarı - lacivertliler 2 hafta daha zirvede kalma konusunda pek zorluk yaşamayacak. Ya sonrası... Artık "En önemli aday o" derken, kimse fikstür avantajını, fikrini desteklemek amacıyla ortaya koyamayacak. 
Beğenilmeyen oyunlarla kazanmak çok önemli, bir şampiyon adayı için. Geride kalan onca sezon bu tür örneklerle dolu. Pamuk ipliğine bağlı gibi görünse de gidişatı, Galatasaray'ın 100. yılda her hafta biraz daha kısalıyor yolu. Ne var ki, bu pamuk ipliği benzetmesi yabana atılacak şey değil. Yarıştan kopmamak için puan kaybetmemek zorunda Sarı - kırmızılılar ve Daum'un da vurguladığı gibi, öndeki kazanmaya devam ettikçe bu amansız takip zamanla sinir bozar. Üstelik dişlilerin hiç sorun çıkarmadan işlemesi gerekiyor, makine intizamıyla iş yapan Aslan'da. Özellikle Mondragon, Tomas, Song çarkının herhangi bir şekilde aksaması olasılığını düşünmek, akla zarar... 
Trabzonspor'da ise tam tersine dönüyor çarklar. Fırsat bulamıyor ki rakipler fazla saldırmaya, Gökdeniz'le, Fatih'le, Yattara'yla uğraşmaktan. Zaten cahil cesareti gerek, onları ihmal edip rahatça gezinmek için Bordo - Mavili yarı sahada.. Takip ettiklerine ligin ilk yarısında kendi evlerinde yenilmişlerdi, oysa bu etkili forvetle iade-i ziyaret de var şimdi sırada... 
Bir buçuk sezondur tepeden tırnağa sürekli kaybeden Beşiktaş sonunda kazandı galiba. Kazancın adı Rıza Çalımbay. Siyah beyazlı formayı en çok giyen futbolcu olan Atom Karınca, bu takımı en uzun süre çalıştıran teknik adam olmaya daha şimdiden aday. Yalnız çok ciddi bir sorun var çözülmesi gereken. Bir yanda, hatayı sürekli dışarıda arayan yönetim, taraftar, futbolcu topluluğu ve siyah beyazlı medya, bir yanda emeği herşeyin önüne çıkaran, laf değil iş üretmeye kararlı bir teknik adam. Çalımbay baskın çıkarsa bu ikilemde, eskiye fazla özlem duymaz Siyah - Beyazlılar... 
18 takımda şu ana kadar görev yapan 440 futbolcu ve sonunda Ankaragücü'nde göreve başlayan Yılmaz Vural'la tam 31 teknik adam. 88 ara transfer yapılan 2004 - 2005 sezonu rekor üstüne rekor kırarak devam ediyor. Aşağıda işler yukarıdan da karışık aslında. Tehlike bölgesi hakkında tahmin yürütmek için, Yılmaz Vural'lı Ankaragücü'nü beklemek gerekiyor... 

Haftanın takımı 

BEŞİKTAŞ 71 dakika on, 27 dakika da dokuz kişi oynamalarına, üstelik penaltı kaçırmalarına rağmen Denizlispor gibi UEFA'yı kafasına koymuş bir takımını, devirdiler, Kartal'ın yeniden doğuşunu resimlediler. Bitmek bilmeyen enerjileri, karşı konulmaz hırsları, galibiyete olan inançlarıyla İnönü'de kolay kolay hafızalardan silinmeyecek bir zafer yaşattılar. 

Haftanın hocası 

RIZA ÇALIMBAY Atom Karınca'nın titiz işçiliği kısa sürede kendini gösterdi, Kartal'ın çehresi değişti. Sahadaki mücadelenin volümleri yükseldi, oyuncular kendine geldi, sorumluluk bilinci kuvvetlendi. Denizli maçındaki yürekli futbolun başlıca adresiydi. Çalımbay, kendisini hayata hazırlayıp, olgunlaştıran, yetiştiği kulübüne borçlarının ilk taksitini ödedi. 

Haftanın hakemi 

ÖZGÜÇ TÜRKALP B.B.Ankara - G.Birliği Başarılı yönetimiyle Başkent derbisinin hakkını verdi, isabetli düdükleriyle olası tartışmaların önüne geçti. MHK'nin gelecek vadeden neferlerinden biri olan Türkalp, yüksek kondisyonuyla her pozisyonu adım adım takip etti. Spor uzmanlığı yapan genç hakem, mesleğinin getirdiği avantajları da sonuna kadar kullandı. 

Gol krallığı Futbolcu Takım Maç Gol Fatih Tekke Trabzonspor 20 16 Alex de Souza Fenerbahçe 18 13 Zafer Biryol Konyaspor 20 13 Marcio Nobre Fenerbahçe 19 12 Necati Ateş Galatasaray 20 12 

Gol pası Futbolcu Takım Maç Gol Pası Alex de Souza Fenerbahçe 18 10 Timuçin Beyazıt Denizlispor 16 8 Fatih Tekke Trabzonspor 20 8 

Altın eldiven Futbolcu Takım Maç Gol Rüştü Reçber Fenerbahçe 16 7 Michael Petkovic Trabzonspor 15 9 Aly Mondragon Galatasaray 20 12 Khaled Fadhel Diyarbakırspor 13 16 Zdravko Zdravkov Ç.Rizespor 20 18 

Kart cezalıları 

Kırmızı Hakan Bayraktar A.Sebat , Ronaldo, Tümer Beşiktaş , Zafer Diyarbakır 
Sarı Özgür Ankaragücü , Burak Denizli , Cumhur Diyarbakır , Cihan, Orhan Galatasaray , Serhat İstanbulspor , Eren, Saidou Malatya , Kenan Samsun 

Haftanın sonuçları 

Beşiktaş - Denizlispor 2 - 0 
Tümer Dk.53 , Ahmet Yıldırım Dk.79 
Çaykur Rizespor - Galatasaray 0 - 3 
Cem Baki Dk.51 Ken.Kal. , 
Hakan Şükür Dk.82 ve 86 
Konyaspor - Samsunspor 3 - 0 
M.Hanifi Dk.37 , Yasin Dk.64 , 
Ceyhun Dk.66 
Ankaragücü - Kayserispor 2 - 2 
Tomas Pesir Dk.32 , Umut Dk.50 , 
Balili Dk.87 , İsmet Dk.90 
Fenerbahçe - İstanbulspor 4 - 0 
Nobre Dk.27 ve 58 , Anelka Dk.66 , Luciano Dk.80 
Trabzonspor - Malatyaspor 3 - 0 
Gökdeniz Dk.45 , Yattara Dk.59 , 
Fatih Dk.81 
B.B.Ankaraspor - Gençlerbirliği 2 - 1 
Ümit Karan Dk.28 , Mustafa Özkan Dk.42 , Hüseyin Dk.90 2 
Sakaryaspor - Gaziantepspor 2 - 2 
Ali Cansun Dk.33 ve 41 , 
Jaziri Dk.50 ve 75 
Diyarbakırspor - A.Sebat 1 - 0 
Stavrevski Dk.79 

Haftanın maçları 

PERŞEMBE Fenerbahçe - R.Zaragoza, CUMA G.Antep - Beşiktaş, CUMARTESİ Denizli - Ankaraspor, A.Sebat - A.Gücü, G.Saray - Sakarya, İst.Spor - Konya, PAZAR Malatya - D.Bakır, Samsun - Ç.Rize, G.Birliği - Trabzon, F.Bahçe - Kayseri 

Haftanın portresi 

İbrahim Yattara Trabzon 
Tribünlerde özel seyircisi olanlardan... Ve ayaklarını raket gibi kulananlardan... Karşısındakini sinirlerini tavana çıkarabilecek kadar çaresiz bırakan... Rakip defansı hallaç pamuğu gibi atan, topla her türlü dansı yapan, akıllara zarar bir yeteneği var. Her hafta milyon dolarlık yıldızları gölgesinde bırakabilecek kadar gösterişli şovlar hazırlıyor, futbolunun doruklarına çıkıyor. Malatyaspor karşısında sonucu değiştirebilecek her akının mimarıydı. Bir gol attı, iki gol attırdı, izleyenleri kendisine hayran bıraktı. Gineli sihirbaz yine şapkasından tavşan çıkardı. 

Haftanın karması 

Petkoviç Konya 
Stavrevski D.Bakır 
Koray Beşiktaş 
Wederson BB Ankara 
Yattara Trabzon 
Alex F.Bahçe 
Gökdeniz Trabzon 
M.Hanifi Konya 
Nobre F.Bahçe 
Hakan G.Saray 
Jaziri G.Antep 

Puan durumu Dış Saha TAKIMLAR P O G B M A Y 1-Trabzonspor 23 9 7 2 - 21 6 2-Galatasaray 23 11 7 2 2 14 5 3-Fenerbahçe 20 10 6 2 2 18 8 4-Beşiktaş 15 9 4 3 2 19 13 5-Malatyaspor 15 11 4 3 4 12 15 6-Samsunspor 12 11 4 - 7 13 22 7-Ç.Rizespor 10 10 2 4 4 8 9 8-Konyaspor 10 10 2 4 4 16 22 9-Denizlispor 10 10 3 1 6 11 17 10-G.Antepspor 9 10 2 3 5 16 22 11-Ankara B.B. 8 9 2 2 5 11 13 12-Ankaragücü 8 9 2 2 5 7 16 13-G.Birliği 7 9 2 1 6 10 15 14-İstanbulspor 6 11 1 3 7 8 19 15-Kayserispor 4 10 1 1 8 11 26 16-Sakaryaspor 4 9 1 1 7 3 21 17-D.Bakırspor 3 9 - 3 6 5 23 18-A.Sebatspor 2 11 - 2 9 13 33 

Puan durumu İç Saha TAKIMLAR P O G B M A Y 1-Fenerbahçe 30 10 10 - - 31 2 2-Galatasaray 25 9 8 1 - 26 7 3-Denizlispor 23 10 7 2 1 19 7 4-Trabzonspor 23 11 7 2 2 19 8 5-D.Bakırspor 22 11 7 1 3 15 8 6-Beşiktaş 20 10 6 2 2 24 12 7-Ç.Rizespor 20 10 6 2 2 16 9 8-G.Antepspor 19 10 6 1 3 15 10 9-Ankaraspor 17 11 5 2 4 17 16 10-G.Birliği 15 10 4 3 3 12 12 11-Konyaspor 14 10 3 5 2 19 17 12-Sakaryaspor 14 11 4 2 5 22 24 13-Malatyaspor 13 9 4 1 4 15 12 14-Samsunspor 12 9 3 3 3 13 15 15-Ankaragücü 12 10 3 3 4 9 13 16-Kayserispor 11 10 3 2 5 16 18 17-İstanbulspor 9 8 2 3 3 8 11 18-A.Sebatspor 7 9 1 4 4 9 15 

Puan durumu Genel TAKIMLAR P O G B M A Y 1.Fenerbahçe 50 20 16 2 2 49 10 2.Galatasaray 48 20 15 3 2 40 12 3.Trabzonspor 46 20 14 4 2 40 14 4.Beşiktaş 35 19 10 5 4 43 25 5.Denizlispor 33 20 10 3 7 30 24 6.Ç.Rizespor 30 20 8 6 6 24 18 7.Malatyaspor 28 20 8 4 8 27 27 8.G.Antepspor 28 20 8 4 8 31 32 9.Ankaraspor 25 20 7 4 9 28 29 10.D.Bakırspor 25 20 7 4 9 20 31 11.Konyaspor 24 20 5 9 6 35 39 12.Samsunspor 24 20 7 3 10 26 37 13.G.Birliği 22 19 6 4 9 22 27 14.Ankaragücü 20 19 5 5 9 16 29 15.Sakaryaspor 18 20 5 3 12 25 45 16.İstanbulspor 15 19 3 6 10 16 30 17.Kayserispor 15 20 4 3 13 27 44 18.A.Sebatspor 9 20 1 6 13 22 48 


</TEXT>
</DOC>
