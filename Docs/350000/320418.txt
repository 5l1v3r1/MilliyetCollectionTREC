<DOC>
<DOCNO> 320418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sonspo34.html </URL>
<DATE> 2005/03/03/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Ribery Derbide elimden gelenin en iyisini yapacağım 
</HEADLINE>
<TEXT>

     Galatasaraylı bazı futbolcular, Merter'de bir ayakkabı firmasının açılış törenine katıldılar. 
     Sarı-kırmızılı takımın futbolcularından Hakan Şükür, Hakan Ünsal, Bülent Korkmaz, Arif, Orhan Ak ve Ribery, Merter'deki Trutsu Ayakkabı Mağazası'nın açılışını yaptılar. 
     Açılış töreni sırasında taraftarlara imza da dağıtan futbolculardan Ribery, yaptığı açıklamada, derbi maçta elinden gelenin en iyisini yapacağını söyledi. 
     Beşiktaş ile en önemli maçlarından birisini oynayacaklarını ifade eden Fransız futbolcu, ''Maçta çıkıp elimden gelenin en iyisini yapacağım. İki denk kuvvet oynayacak. Umarım iyi bir şekilde oynayıp bu maçı kazanırız'' dedi. 
     Takım arkadaşlarına teşekkür de eden Ribery, ''Beni çok çabuk içlerine kattılar. Takımdaki arkadaşlık çok güzel'' diye konuştu. 
     Kaptan Bülent ise ''Umarım derbiye yakışır bir futbol olur. Güzel bir maç oynarız ve inşallah istediğimiz sonucu alırız'' dedi. 
     
</TEXT>
</DOC>
