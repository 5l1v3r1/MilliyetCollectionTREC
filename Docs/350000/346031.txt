<DOC>
<DOCNO> 346031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/soneko23.html </URL>
<DATE> 2005/05/26/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Japonlar, Karadeniz salyangozunu sevdi... 
</HEADLINE>
<TEXT>

     Sinop’dan Japonya’ya yapılan deniz salyangozu ihracatında, her geçen yıl artış yaşandığı bildirildi. 
     Edinilen bilgiye göre, Sinop’un Güzelçay yöresinde kurulu Sadıklar işleme tesislerinde paketlenen 3 TIR dolusu yaklaşık 70 ton deniz salyangozu, bu yılın ilk partisi olarak Japonya’ya ihraç edilmek üzere İzmir Limanı’na gönderildi. 
     Yaklaşık 3 yıl önce başlayan Sinop’tan Japonya’ya salyongoz ihracatında her yıl daha fazla taleple karşılaştıklarını belirten işletme sahibi Mustafa Sadıklar, daha önce yoğun olarak Peru ve Şili gibi ülkelerden yoğun olarak salyongaz ithal eden Japonların son dönemde Karadeniz’den elde edilen salyongozu tercih etmeye başladıklarını ifade ederek, bunun da ihracatı olumlu etkilediğini söyledi. 
     Geçen yıl 600 ton dolayında ihracat gerçekleştirdiklerini, bu yıl ise başta Japonya olmak üzere bu rakamı 1200 tona çıkarmayı planladıklarını anlatan Sadıklar, "Yaptığımız bu ihracatla bu ülkeye ihracat girişiminde bulunan Peru, Çin, Vietnam, Şili, Bulgaristan ve Romanya’nın pazarını da olumsuz etkiliyoruz. Karadeniz salyangozu çok tutuluyor. Bizim ürünlerimiz ihracat yapılan bölgelerde adeta yok satıyor" diye konuştu. 
     Sadıklar geçen yılki ihracattan yaklaşık 3 milyon dolar döviz girdisi sağladıklarını, ancak düşük kur nedeniyle istedikleri verimi elde edemediklerini kaydetti. 
     
</TEXT>
</DOC>
