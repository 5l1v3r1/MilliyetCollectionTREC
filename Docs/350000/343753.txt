<DOC>
<DOCNO> 343753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sontur06.html </URL>
<DATE> 2005/05/18/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Dünyanın en çok tehlike altındaki 100 anıtının 5'i Türkiye'de 
</HEADLINE>
<TEXT>

     Dünyanın "En Tehlikedeki 100 Anıtı Listesi"nde Türkiye’deki 5 tarihi esere yer verildi. Listeye Agustus Tapınağı, Küçük Ayasofya Camii, Kariye Müzesi, İzmir’deki sinagoglarla Efes girdi. 
     Merkezi New Yok’ta bulunan ve dünyadaki anıt eserlerin korunması konusunda çalışmalar yapan Dünya Anıtlar İzleme Örgütü World Monuments Watch , 2004 yılı itibariyle dünyanın "En Tehlikedeki 100 Anıtı Listesi"ni yayınladı. 
     Önde gelen uluslar arası uzmalar tarafından hükümetler, kuruluşlar ve bireylerce önerilenler arasından belirlenen eserlerin yer aldığı listeye Türkiye’deki 5 anıtsal eser de girdi. Söz konusu tarihi anıtsal eserleri, İzmir’in merkezindeki sinagoglar, Selçuk’taki Efes, İstanbul’daki Küçük Ayasofya Camii, Kariye Müzesi ve Ankara’daki Agustus Tapınağı oluşturuyor. 
     Listede anıtsal eserleri bulunan ülkeler arasında Afganistan, Çin, Küba, Yunanistan, Irak, İngiltere ile ABD de bulunuyor. Ancak Türkiye’nin, listede en çok anıtsal eseri olan ülkeler arasında yer aldığına dikkat çekiliyor. 
     
</TEXT>
</DOC>
