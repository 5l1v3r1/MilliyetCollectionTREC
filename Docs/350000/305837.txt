<DOC>
<DOCNO> 305837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonspo17.html </URL>
<DATE> 2005/01/12/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Gaziantepspor'un turnuva sevinci... 
</HEADLINE>
<TEXT>

     Gaziantepspor'un, Mısır'ın başkenti Kahire'de katıldığı uluslararası turnuvada birincilik kazanması, camiada sevinçle karşılaşandı. 
     Maç sonrası A.A muhabirine açıklama yapan Gaziantepspor Kulübü Başkanı Celal Doğan, ''Uluslararası bir turnuvada Türkiye adına kupa almak çok önemli. Futbolcularımızı kutluyorum. Bizim devre arası hazırlıkları kapsamında bu kupayı almamız çok sevindirici oldu. Özellikle evsahibi Ehli takımına, bizi burada yalnız bırakmayan Kahire Büyükelçiliği mensupları ve Mısır'daki Türkler'e çok teşekkür ediyorum'' dedi. 
     Teknik direktör Nurullah Sağlam ise, ''Gerçekten iyi bir organizasyon ve bizim de Türkiye Kupası 3. tur maçı öncesi iyi bir hazırlık oldu. 2 maç da penaltı atışlarıyla bitti. Turnuva zevkliydi ve katılan takımlar da gerçekten kaliteliydi. Dolayısıyla burada iyi bir prova yaptık diyebilirim. Antalya'da devre arası hazırlıklarını tamamlayıp Samsun'a geçeceğiz'' diye konuştu. 
     Sağlam, UEFA Kupası'na katılabilmek için en kestirme yolun Türkiye Kupası olduğunu vurgulayarak, ''Ama bizim gibi düşünen takım sayısı da fazla ve dolayısıyla işimiz çok zor. Hedefimiz geçen yıllardaki UEFA Kupası heyecanını gelecek sezon yeniden yaşamak. Bu konuda taraftarlarımızdan da destek bekliyoruz'' dedi. 
     
</TEXT>
</DOC>
