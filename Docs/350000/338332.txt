<DOC>
<DOCNO> 338332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/spor/bbas.html </URL>
<DATE> 2005/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk raunt Kartal'ın 71-59 
</HEADLINE>
<TEXT>


Siyah - Beyazlılar, Bayanlar Basketbol Ligi Play - Off finalinin ilk buluşmasında ezeli rakibi Fenerbahçe'yi farklı devirdi, seride 2-1 öne geçti 


Bayanlar Basketbol Ligi, Play - Off final serisinin ilk maçında Beşiktaş, Fenerbahçe'yi 12 sayı farkla yenerek bir adım öne geçti. 
Maça hızlı başlayan ve ilk dakikalarda 10-0'lık bir üstünlük yakalayan Kartal, ilk periyodu 26-10, devreyi de 41-26 galip kapadı. İkinci yarıda da başarılı oyununu sürdüren Siyah - Beyazlılar zorlanmadan kazanmayı başardı ve seride durumu 2-1'e getirdi. Serinin ikinci maçı pazartesi Caferağa Spor Salonu'nda oynanacak. 

Maçın karnesi 
Hatice YÜCEL 

HAKEMLER Mehmet Keseratar, Deniz Kıyak 
BEŞİKTAŞ Stinson 7 9, Esra 5 , Tuğba 7 8, Hicks 7 12, Esmeral 7 10, Mactabene 8 18, Yasemin 6 4, Arzu 7 10 
FENERBAHÇE Şaziye 5 6, Esra 5 3, Nilay 5 4, Nalan 4 , Müjde 5 4, Serap 6 9, Johnson 6 15, Korona 6 11, 
Ferdinand 5 7 
1. PERİYOT 26-10 Beşiktaş , 2.PERİYOT 41-26 Beşiktaş , 3. PERİYOT 57-36 Beşiktaş , 
MAÇ SKORU 71-59 Beşiktaş 


'Deneyim kazandık' 

FIBA Avrupa Ligi Final - Four'unda dördüncü olan Fenerbahçe'de, Basketbol Şubesi Sorumlusu Semih Özsoy, elde edilen deneyimin çok önemli olduğunu söyledi. Özsoy, "Khimki, Kiev ve St. Petersburg gerçekten güçlü takımlar. Biz elimizden geleni yapıp, tecrübe kazanmayı ve yeni yapılanmada bir fikir sahibi olabilmeyi hedefledik. Tabii ki, başarı da kazanmak isterdik, ancak tecrübesizlik ile ev sahibi olmanın stresi bizi bu isteğimizden alıkoydu" diye konuştu. 

İstanbul'a tam not 

İstanbul'un ev sahipliği yaptığı FIBA Erkekler Avrupa Ligi Final Four organizasyonu, yetkililerden tam not aldı. İki gün süren dörtlü turnuvayı izleyen FIBA Avrupa'nın Başkanı George Vassilakopoulos ile FIBA Avrupa Direktörü Nar Zanolin, organizasyondan duydukları memnuniyeti dile getirdiler. Vassilakopoulos, "Fenerbahçe finale yükselseydi inanılmaz bir atmosfer yaşayacaktık ama yine de ilgiden memnunum" dedi. 


</TEXT>
</DOC>
