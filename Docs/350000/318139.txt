<DOC>
<DOCNO> 318139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sondun01.html </URL>
<DATE> 2005/02/24/ </DATE>
<TIME> 02.03 </TIME>
<AUTHOR>  </AUTHOR>
<HEADLINE>
Ürdün Kralı Abdullah "Suriye, BM'nin kararlarına saygı duymalı" 
</HEADLINE>
<TEXT>

     Ürdün Kralı Abdullah, Suriye'nin askerlerini Lübnan'dan çekmesine ilişkin Birleşmiş Milletler BM kararına saygı duymasını istedi. 
     Fransız 2 kanalına konuşan Kral Abdullah, Suriye'nin BM'nin kararına saygı göstermesini umut ettiklerini belirterek, ''Lübnan'ın geleceğinin Lübnanlıların ellerinde olması gerektiğini düşünüyoruz'' dedi. 
     Kral Abdullah, eski Lübnan Başbakanı Refik Hariri'nin suikastiyle ilgili olarak da bu saldırının arkasında kimin olduğunu söylemek için henüz çok erken olduğunu ifade etti. 
     Paris'te bulunan Kral Abdullah, bugün Fransa Cumhurbaşkanı Jacques Chirac ile biraraya gelmiş, görüşme sırasında Chirac da Suriye'nin BM kararına uymasını istedikleri görüşünü yinelemişti. 
     
</TEXT>
</DOC>
