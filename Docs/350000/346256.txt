<DOC>
<DOCNO> 346256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/yasam/axyas02.html </URL>
<DATE> 2005/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğum kontrol hapının kalıcı etkileri var 
</HEADLINE>
<TEXT>


Doğum kontrol haplarının kadınlar üzerindeki 'geçici cinsel isteksizlik' etkisinin kalıcı bir durum olabileceği ortaya çıktı 

DIŞ HABERLER SERVİSİ 

Sürekli cinsel isteksizlik 
ABD'Lİ bilim adamları, doğum kontrol haplarının, kadınlar üzerinde sürekli cinsel isteksizlik etkisi yaratabileceğini belirledi. Hapların, testosteron seviyesinde yarattığı azalma nedeniyle kısa süreli cinsel isteksizlik yarattığı biliniyordu. Ancak Boston Üniversitesi'nin elde ettiği son bulgular, bu hapları kullanan kadınlarda sürekli cinsel isteksizlik durumu oluşabileceğini gösterdi. 

Testosteron etkileniyor 
62'Sİ doğum kontrol hapı kullanan 125 kadının kanlarındaki globulin seviyesi incelendi. Globulin, seks hormonu testosteronun işlevlerini engelliyor. Doğum kontrol hapı kullanan kadınlarda globulinin normalin 7 katı, daha önce kullanan kadınlarda ise 3-4 katı fazla çıktığı belirlendi. Uzmanlar, bu durumun sürekli cinsel isteksizliğe yol açabileceğini kaydetti. 



</TEXT>
</DOC>
