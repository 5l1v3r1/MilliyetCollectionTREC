<DOC>
<DOCNO> 346199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/guncel/agun.html </URL>
<DATE> 2005/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
N zım'dan okudu 'gözaltı'na alındı 
</HEADLINE>
<TEXT>


Milas Anadolu Lisesi'nde, N zım Hikmet'in 'Vatan Haini' şiirini okuyan öğrenci Ç.C. Kaymakam Hulusi Doğan'ın talimatıyla Emniyet Müdürlüğü'ne götürüldü 


Muğla'nın Milas ilçesindeki Anadolu Lisesi'nde düzenlenen şiir dinletisinde skandal yaşandı. Öğretmenlerinin eserlerinin okunmasına izin vermediği N zım Hikmet'in "Vatan Haini" şiirini okuyan Ç.C, Kaymakam Hulusi Doğan'ın talimatıyla dinleti sürerken apar topar gözaltına alındı. 
Okul yönetimi ve edebiyat kolunun önceki gece düzenlediği dinletinin sunuculuğunu, daha önce Milas Tiyatro Şenliği'nde "en iyi oyuncu" ödülü alan son sınıf öğrencisi Ç.C. 17 üstlendi. Arkadaşlarını sahneye davet eden genç, Kaymakam Doğan, İlçe Milli Eğitim Müdürü Arslan Ersoy, Anadolu Lisesi Müdürü İbrahim Durmaz ile yaklaşık 200 kişinin katıldığı gecede öğrencilerin istedikleri şiirleri okuyamadıklarını söyledi. Ç.C., "Bizim şiirlerimiz bu kadar değil, susturulduk. Onların istediği şairlerden şiirler okuyabildik. Ama yine de size bir tane okuyacağım" diyerek, "Vatan Haini"ni okudu. Durmaz, Ç.C.'ye şiirin programda olmadığı gerekçesiyle tepki gösterdi. Salonu terk etmeye hazırlanan Doğan da korumalarına öğrencinin ifadesinin alınması talimatını verdi. Ç.C. apar topar Emniyet Müdürlüğü'ne götürüldü. 
Avukatları Levent Anıl, Muhammet Tokat ve Şakir Özdemir'le birlikte ifade veren genç 3 saat sonra şiirin yasaklı olmadığının anlaşılması üzerine savcılık talimatıyla serbest kaldı. 

Vali Büyütülmemeliydi 
Vali Hüseyin Aksoy, "Savcı, öğrencinin bilgisine başvurulmasını istemiştir. Gözaltına alınmamıştır. Disiplin kurulu işletilebilirdi. Öğretmenler sorunu çözebilirdi. Olay büyütülmemeliydi" açıklamasını yaptı. Ç.C. hakkında savcılığın takipsizlik kararı verdiğini, konunun kapatıldığını belirten Aksoy, NTV'nin 'Bir öğrencinin okuduğu şiirden dolayı bilgisine başvurulması doğru mudur ' sorusuna da "Tabii ki doğru değil. Konu okulda çözülebilirdi" yanıtını verdi. 

'Psikolojisini etkiler' 
Ç.C.'nin babası, harita teknikeri Bilal C. de olayı görevi gereği bulunduğu Muş'un Malazgirt ilçesinde öğrendi. Bilal C., "Tek evladım var. Şaşırdım. Oğlum kitaba, şiire, sanata çok meraklıdır. Harçlık veririm, gider, kitap alır. Üniversiteye hazırlanıyor. Tam bu sırada, böyle bir olayla karşılaşması üzüntü verici. Psikolojisini etkiler. Sınavı kazanamayıp bunca yıllık çabasının boşa gitmesinden endişe ediyorum. Yetkililerin davranışı kabul edilemez" dedi. 

'İfadesine başvuruldu' 

Kaymakam Hulusi Doğan, "Öğrencimiz program dışı şiir okudu. Bu şiirin siyasi içerikli olması nedeniyle yasaklı olup olmadığının belirlenmesi amacıyla ifadesine başvuruldu" dedi. 

Sütçüler'de Pamuk vakası 

Isparta'nın Sütçüler Kaymakamı Mustafa Altınpınar da, 15 Şubat'ta ilçedeki kamu kurum ve kuruluşlarına gönderdiği resmi yazıda, kütüphane ve kitaplıklardan Orhan Pamuk'un kitaplarının toplatılarak imha edilmesi talimatını vermişti. Yazıda, karara gerekçe olarak Pamuk'un yabancı bir yayın organına Türkiye'nin Ermeni soykırımı iddiasını kabul etmesi gerektiği yönündeki açıklaması gösterilmiş, ancak ilçede Pamuk'a ait kitap bulunamamıştı. Yazının ortaya çıkmasının ardından devreye Isparta Valisi İsa Parlak girerek emrin iptal edildiğini açıkladı. Altınpınar'a sadece kınama cezası verildi. 

MEB'in tavsiye ettiği isim 

Muğla Milas İlçe Milli Eğitim Müdürü Arslan Ersoy'un şiirinin okunmasına karşı çıktığı Nazım Hikmet'in yapıtları Milli Eğitim Bakanlığı'nın öğrencilere tavsiye ettiği "100 Temel Eser" arasında yer alıyor. Türkçenin doğru ve etkin kullanımını sağlamak amacıyla ortaöğretim öğrencilerinin son sınıfa kadar okuması gereken kitaplar arasında Nazım Hikmet'in "Memleketimden İnsan Manzaraları" kitabına da yer verildi. "Vatan Haini" şiirinin Hikmet'in "Son Şiirler" kitabında yer aldığı belirtilirken, MEB, yenilediği ortaöğretim müfredatında da şairin eserlerine yer verdi. 

Erdoğan, 4 ay 10 gün yattı 

Başbakan Recep Tayyip Erdoğan, 12 Aralık 1997'de Siirt'te düzenlenen mitingde okuduğu, "Minareler süngümüz, kubbeler miğferimiz, camiler kışlamız, müminler asker" dizilerini içeren şiiri nedeniyle 1999'da 4 ay 10 gün cezaevinde yatmıştı. TCK'nın "halkı sınıf, ırk, din, mezhep veya bölge farklılığı gözeterek kin ve düşmanlığa tahrik etmek" suçunu öngören 312. maddesi kapsamında ceza alan Erdoğan, hapis cezası nedeniyle İstanbul Büyükşehir Belediye Başkanlığı görevinden ve FP'den de istifa etmişti. 

İşte N zım'ın, şiir dinletisini karıştıran şiiri 
Vatan haini 

"N zım Hikmet vatan hainliğine devam ediyor h l . 
Amerikan emperyalizminin yarı sömürgesiyiz, dedi Hikmet. 
N zım Hikmet vatan hainliğine devam ediyor h l ." 
Bir Ankara gazetesinde çıktı bunlar, üç sütun üstüne, kapkara haykıran puntolarla, 
bir Ankara gazetesinde, fotoğrafı yanında Amiral Vilyamson'un 
66 santimetre karede gülüyor, ağzı kulaklarında, Amerikan amirali 
Amerika, bütçemize 120 milyon lira hibe etti, 120 milyon lira. 
"Amerikan emperyalizminin yarı sömürgesiyiz, dedi Hikmet 
N zım Hikmet vatan hainliğine devam ediyor h l ." 

Evet, vatan hainiyim, siz vatanperverseniz, siz yurtseverseniz, ben yurt 
hainiyim, ben vatan hainiyim. 
Vatan çiftliklerinizse, 
kasalarınızın ve çek defterlerinizin içindekilerse vatan, 
vatan, şose boylarında gebermekse açlıktan, 
vatan, soğukta it gibi titremek ve sıtmadan kıvranmaksa yazın, 
fabrikalarınızda al kanımızı içmekse vatan, 
vatan tırnaklarıysa ağalarınızın, 
vatan, mızraklı ilmühalse, vatan, polis copuysa, maaşlarınızsa vatan, 
vatan, Amerikan üsleri, Amerikan bombası, Amerikan donanması topuysa, 
vatan, kurtulmamaksa kokmuş karanlığımızdan, 
ben vatan hainiyim. 
Yazın üç sütun üstüne kapkara haykıran puntolarla 
N zım Hikmet vatan hainliğine devam ediyor h l . 

'Heyecanlandım ama korkmadım' 

Okula gitmemek için üç günlük rapor alan Ç.C., Milliyet'e şunları söyledi 
"Ben ve arkadaşlarım, N zım Hikmet'in şimdi isimlerini hatırlamayadığım bazı şiirlerini önerdik. Ancak yöneticiler uygun görmedi. Ben de sahnede tepki gösterdim. O anda aklıma gelen çok sevdiğim 'Vatan Haini' şiirini okudum. Özel bir nedenim yok. Biraz itiş kakışla gözaltına alındım. Emniyette kötü muameleyle karşılaşmadım. Biraz heyecanlandım ama korkmadım. Çünkü N zım şiiri okumanın suç olmaması gerektiğini biliyordum." 
Avukat Anıl da "Ç.C., Milli Eğitim Bakanlığı'nın kütüphanelerinde de bulunan N zım Hikmet'in şiirlerinden 'Vatan Haini'ni arkadaşlarının çok beğendiğini, bu nedenle okumakta sakınca bulmadığını söyledi. 

'Tartaklandım' 
Art niyeti olmadığını, tartaklanarak gözaltına alındığını ifade etti. Bugün Başbakanlık yapan büyüklerimizin dahi şiir okumaktan düştüğü sıkıntıyı düşünürsek, gençlerimizi ülkenin önde gelen şairlerinin şiirini okudu diye gözaltına almanın ne kadar yanlış olduğu ortaya çıkar" dedi. 


</TEXT>
</DOC>
