<DOC>
<DOCNO> 318665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sonyas04.html </URL>
<DATE> 2005/02/25/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Evin tuvaletinden piton çıktı .. 
</HEADLINE>
<TEXT>

     ABD'nin Florida eyaletinde bir evin tuvaletinden piton çıktı. 
     Shannon Scavotto adlı Miamili, sabah tuvalete gittiğinde sürprizle karşılaştı. 2 metrelik bir piton, klozet deliğinden başını uzatmış etrafı kolaçan ediyordu. Sahneyi ölümsüzleştirmek isteyen Scavotto, hemen hayvanın fotoğrafını çekti, sonra da yardım istedi. Ancak imdada gelecek şirket 150 dolar ücret isteyince Scavotto, kolları sıvayıp tuvalette işe koyuldu ve çok geçmeden koca yılanı kementle başından yakalamayı başardı. 
     Scavotto, işyerini arayıp gecikeceğini söyledi, ama patronunu ''hikayeye'' inandıramadı. Scavotto da bunun üzerine yılanı alıp işyerine götürdü. 
     ''Yılan avcısı'' Scavotto, başına gelenleri anlatırken, ''tuvalete giderken artık iki kez düşüneceğini'' söyledi. 
     
</TEXT>
</DOC>
