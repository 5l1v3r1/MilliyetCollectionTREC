<DOC>
<DOCNO> 318165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sondun27.html </URL>
<DATE> 2005/02/24/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Filistin'de yeni kabine onaylandı... 17 yeni isim var... 
</HEADLINE>
<TEXT>

     Filistin'de, bugün parlamentonun 12'ye karşı 54 milletvekilinin desteğiyle onaylanan 24 kişilik kabinenin 17'si yeni isimlerden oluşuyor. 
     Yeni kabinenin onaylanması Devlet Başkanı Mahmud Abbas için bir zafer olarak yorumlanırken, Başbakan Ahmed Kurey'in önerdiği ana listede bulunan ve Yaser Arafat'a bağlılığıyla bilinen 7 kişi kabine dışında kaldı. 
     Kabine dışında kalanlardan Filistin'in önde gelen sözcülerinden Saib Erekat'ın bakan olmasa da başmüzakerecilik görevini sürdüreceği belirtildi. 
     Filistin'in yeni kabinesindeki 24 üyesinden 9'unun doktora, birkaçının yüksek lisans derecesine sahip olduğu, ayrıca kabinede 1 tıp doktoru ve 1 avukat ile birkaç mühendis bulunduğu belirtiliyor. 
     Başbakan Ahmed Kurey başkanlığındaki yeni hükümette Dışişleri Bakanlığı görevini, uzun yıllar BM Daimi Temsilciliği görevini yapan Arafat'ın yeğeni Nasır El Kidva üstlendi. Eski Dışişleri Bakanı Nebil Şaat ise başbakan yardımcılığı görevine getirildi. 
     Eski güvenlik kuvvetleri komutanı General Nasır Yusuf, Hakam Balavi'nin yerine İçişleri Bakanlığı'na getirilirken, Selim Feyyad 3 yıldır sürdürdüğü Maliye Bakanlığı görevini korudu. 
     
     İŞTE TAM LİSTE 

     Filistin'de yeni hükümet bugün meclisten güvenoyu aldı. 
     Filistin'in, 17'si yeni simalardan oluşan 24 üyeli yeni hükümetinin tam listesi şöyle 
     Başbakan Ahmed Kurey. 
     Başbakan Yardımcısı ve Enformasyon Bakanı Nebil Şaat. 
     Dışişleri Bakanı Nasır El Kıdva. 
     İçişleri Bakanı Nasır Yusuf. 
     Maliye Bakanı Selim Feyyad. 
     Tarım Bakanı Velid Abdrabbo. 
     Adalet Bakanı Ferid El Callad. 
     Bayındırlık ve İskan Bakanı Muhammed İştayeh. 
     Sağlık Bakanı Zihni El Viheyde. 
     Devlet Bakanı Hind Huri. 
     Kültür Bakanı Yahya Yahluf. 
     Çalışma ve Sosyal Güvenlik Bakanı Hasan Ebu Libde. 
     Sivil İşler Bakanı Muhammed Dahlan. 
     Haberleşme Bakanı Sabri Seydam. 
     Cezaevi İşleri Bakanı Sufyan Ebu Zayde. 
     Yerel Yönetim Bakanı Saadeddin Hurma. 
     Kadın İşleri Bakanı Zahira Kemal. 
     Gençlik ve Spor Bakanı Saher Bseyso. 
     Ekonomi Bakanı Mazen Sonnokrot. 
     Turizm Bakanı Ziyad Bandak. 
     Planlama Bakanı Gassan El Hatip. 
     Eğitim Bakanı Naim Ebu El Humos. 
     Kabinede, Ahmed Mecdalani ve Halid El Kavasme de sandalyesiz bakan olarak görev aldı. 
     
</TEXT>
</DOC>
