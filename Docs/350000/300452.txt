<DOC>
<DOCNO> 300452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/yazar/asik.html </URL>
<DATE> 2004/12/24/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ah Şükrü Hoca .. 
</HEADLINE>
<TEXT>


"Müjde" o kadar büyük, o kadar önemliydi ki, Başbakan Erdoğan, bunu ilk duyurma görevini kimseye bırakmamış, haberi önceki gün bizzat kendisi gümbür gümbür vermişti 
"Önümüzdeki yıl Gelir Vergisi'nde 5 puanlık indirim yapacağız, ayrıca Kurumlar Vergisi'ni de yüzde 30'a indireceğiz." 
"Oh ne güzel. Milletçe biraz rahatlayacağız, gelirimiz artacak" diye tam sevinirken, vergi uzmanı Prof. Şükrü Kızılot, sevincimizi kursağımızda bıraktı. Meğerse, Gelir Vergisi'nde sözü edilen yüzde 5'lik indirim, tabanda değil, tavanda yapılacakmış. Buna göre, yılda 155 milyar liranın üzerinde geliri olan işçi, memur, esnaf ve sanatk rın vergi oranı 5 puan düşecekmiş. 
'İyi de, Türkiye'de bu kadar yıllık geliri olan bir tek işçi, memur ve sanatk r var mı O zaman bu indirimin kime ne faydası var ' gibi soruları bir tarafa bırakıyor, geliyoruz Kurumlar Vergisi'ndeki "müjde"ye... Geliyoruz ama karşımıza yine Şükrü Hoca çıkmasın mı Ve Hürriyet'teki yazısında şunu demesin mi 
"Kurumlar Vergisi oranının yüzde 30'a indirileceği açıklandı ama oran zaten yüzde 30. İnanmayan açsın Kurumlar Vergisi Kanunu'nun 25. maddesine baksın." 
Yüreğimiz bu kadarını da kaldırmıyor, yasaya bakamıyoruz. Sadece Başbakanımızın verdiği "müjde"leri düşünüyor, pembe rüyalara dalıyoruz. 

Brüksel zirvesini yorumlayan AB Komiseri Almunia, "Yaratıcı olmalısınız" demiş. 
Daha nasıl olalım... 
Gerçekleşmemiş bir üyeliği, gerçekleşmiş gibi gösteriyoruz ya... 
Haldun Ertem 

Kimi parlatıyoruz Cumhuriyet'ten sonra Batı'ya laik kimliğimizle yaklaştık, AB'ye o kimlikle aday olduk. Buradan ileriye gideceksek, o kimliği güçlendirmek, Batılı birikimi seferber etmek zorundayız. Ne var ki iktidar partisi, aksi istikamette yürüyor. Şeriatçı kadrolaşma sürüyor. Bizim "laik görünümlü" basın da bu kampanyaya eşlik ediyor. Son günlerde Atatürk, hinoğluhin numaralarla yıpratılmaya çalışılıyor. Bediüzzaman Said Nursi parlatılıyor... 
AB'ye hangi kimlikle girileceğinin farkında değiliz anlaşılan. Ya da esas niyet başka 

Türkiye, Suriye'ye su pompalayacakmış. 
Onlar da bize, "Sayenizde AB'ye komşu oluyoruz" diye gaz pompalıyorlar... 

Ne işgüzar adamlar Alman Hıristiyan Demokrat lider Angela Merkel'in yardımcısı Laurenz Meyer, daha önce çalıştığı enerji şirketi RWE'den ayrılmış olmasına rağmen 60 bin euro aldığı ve h l indirimli elektrik kullandığı iddialarının kanıtlanması üzerine görevi bıraktı. 
İngiliz İçişleri Bakanı David Blunkett ise, kendisine verilen tren biletini sevgilisine kullandırdığı ve dadısının vize işlemlerini hızlandırdığı için istifa etmişti. Elin siyasetçisi, üzerine toz konunca istifa ediyor. Bir de bizimkilere bakın 

Yandı kamyon Kamyonculara ve nakliyecilere getirilen yeni düzeni yazdık... Adamın bir kamyonu var, istediği yerde, istediği saatlerde çalışıyor, akşam istediği saatte evine dönüyor. Bu adamın o dünyası değişiyor artık. 
25 Şubat'ta yürürlüğe girecek yeni yönetmelik tek kamyonun şehir içi veya şehirlerarası çalışmasına izin vermiyor. Kamyoncu 10 milyar sermayeli şirket kuracak, en az 25 ton kapasiteli iki kamyona sahip olacak, 10 milyar lira belge ücreti ödeyecek. 
Hangi babayiğit kamyoncu kalkar bu masrafların altından. 
Peki ne olacak 
Tek kamyonuyla kendi halinde çalışan kamyoncu arkadaş, kamyonunu mecburen büyük bir firmaya kiralayacak. Komisyon ödeyecek. Firma onu nereye gönderirse oraya gidecek. Çalışma saatlerini ve hattını kendisi değil, firma saptayacak... 
Bu yönetmelik 25 Şubat'ta yürürlüğe girecek. 
Ne var ki, Ulaştırma Bakanlığı gümrüklere gönderdiği birer yazıyla K1 belgesi olmayan kamyonculara, yük verilmemesini istedi dün. Bu saçma yönetmeliği daha yürürlüğe girmeden uygulamaya kalkıştı. 
Kamyoncular bu saçmalıkları protesto için, cumartesi günü İzmir'de büyük bir miting düzenliyor. 
DYP Genel Başkanı Mehmet Ağar da kendilerine İstanbul - İzmit karayolunda bir miting sözü verdi... Mehmet Ağar ayrıca, miting sırasında bir kamyonu ateşe vermeyi önerdi. Kamyoncuyu temsilen kamyon yakılacak yani 

Kubilay, şehit edilişinin 74. yılında anılmış Biraz da kemikleri sızlamıştır herhalde... 
Arif Ayhan 



</TEXT>
</DOC>
