<DOC>
<DOCNO> 342470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/yazar/pulur.html </URL>
<DATE> 2005/05/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Elbette karar böyle çıkacaktı... 
</HEADLINE>
<TEXT>


SANKİ başka bir karar bekliyordunuz belki siz bekleyebilirsiniz ama, biz beklemiyorduk. Çünkü Avrupa İnsan Hakları Mahkemesi'nin tutumunu, verdiği kararlardan ötürü biliyorduk. 
Birkaç örnek... 
Şeyh Sait İsyanı'nın bastırılmasını eleştiren bir yazar, kitabında "Devletin ülkesiyle, milletin bölünmez bütünlüğüne karşı suç işlediği" gerekçesiyle 2 yıl hapis cezasına mahk m edilir. Kitabın yazarı AİHM'ye başvurur, mahkeme, "Bu görüşlerini kitlesel medya araçlarıyla değil, edebi bir eserle açığa vurduğundan, bunların milli güvenlik, kamu düzeni, ülke bütünlüğüne karşı etkisi sınırlıdır" der, mahk miyeti haksız bulur. 

BİR benzer örnek daha... 
Bir şiir kitabında "devletin bölünmez bütünlüğüne karşı propaganda yapıldığı gerekçesiyle" 1 yıl 10 gün hapse mahk m olur. AİHM, Türk makamlarına yönelik çok mütecaviz bölümler olduğunu kabul eder, ve der ki 
"Şiirler lafzen ele alındığında, okuyucuyu kin, isyan ve şiddete başvurmayı teşvik ettiği kabul edilebilirse de, şik yetçi araç olarak sanatsal bir ifade tarzı olan ve az sayıda okuyucuya hitap eden şiir kullanıldığından böyle bir tehlike söz konusu değildir." 
Bu örnekler çoktur. 

HUKUK doktoru Şeref Ünal, daha başka örnekler de vererek şunları yazar 
"Mahkemeyi AİHM bu tutuma sevk eden, terör örgütü PKK hakkında isabetsiz değerlendirmedir. Mahkeme, Zana kararında PKK'nın bir terör örgütü olduğunu kabul etmesine rağmen, yukarıdaki kararların tümünde bu konuda söz etmeyerek, tam tersine bu örgütü yasal bir kurtuluş hareketi olarak değerlendirmiş ve bu örgüt ile Türk hükümeti kesin çizgilerle birbirinden ayrılmış, hasımlar gibi gösterilmiştir. Bunun sonucu olarak, bu örgütü kışkırtan söz konusu yayınlar, Türk devletinin bölgedeki resmi politikasına karşı uyuşmazlığın karşı tarafın görüşü şeklinde değerlendirilerek, halkın bunları öğrenmesinde yarar olduğu gerekçesiyle hoşgörüyle karşılanmıştır." 
AİHM bir kararında da "Demokratik bir devletin makamları, kışkırtıcı veya mütecaviz de olsa, eleştiriye karşı hoşgörülü olmak zorundadır" görüşündedir. 

SAYIN Şeref Ünal da bu kararları yorumlayıp şu sonuca varmaktadır 
"AİHM'nin diğer devletlere ve özellikle İngiltere'ye karşı takındığı anlayışlı tavrı, onlardan farklı olarak teröre karşı büyük mücadele veren Türkiye'ye karşı göstermediği açıklıkla ortaya çıkmaktadır." 

BU yüzden, Abdullah Öcalan için verilen karar bizi hiç şaşırtmadı... 
Eğer şaşıranlar varsa, Dr. Şeref Ünal'ın kitabını okumalarını tavsiye ederiz, hele milletvekilleri okumadıysa... 
Çünkü bu kitap "TBMM, Kültür, Sanat ve Yayın Kurulu Yayınları" arasında çıkmıştır. 

Kitap okumadığını, ancak, danışmanlarının çıkardığı özetleri okuduğunu söyleyen Başbakan da bu imk ndan yararlanabilir bir taraftan Bülent Ersoy'u Kral FM'den dinler, bir taraftan da özete göz atar. 

NEYSE lafı uzatmayalım, bundan sonra ne olur 
Ne olacak Avrupa'nın dediği olur... 
Kimin haddine Avrupa'nın dediğini kulak arkası etmek... 
Her şeyin bedeli vardır, Avrupa sevdasının da bedeli budur. 



</TEXT>
</DOC>
