<DOC>
<DOCNO> 321549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sonspo20.html </URL>
<DATE> 2005/03/07/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Anelka Ribery'nin Müslüman olması benim için sürpriz değil... 
</HEADLINE>
<TEXT>

     Fenerbahçe'nin Fransız futbolcusu Nicolas Anelka, tesisleri, stadı ve taraftarıyla büyük bir kulübe geldiğini söyledi. 
     Anelka, Samandıra Tesisleri'ndeki idman sırasında basın mensuplarına yaptığı açıklamada, Fenerbahçe'ye geldiği için mutlu olduğunu belirterek, ''Tesisleri, stadı ve taraftarıyla Fenerbahçe çok büyük bir kulüp'' dedi. 
     Ligde şu an iyi bir konumda olduklarını vurgulayan Anelka, ''Bu şekilde devam etmemiz lazım. Futbol değişken bir spor, performansımızı her zaman yüksek tutmalıyız'' diye konuştu. 
     Anelka, Galatasaray'ın yeni transferi Ribery'nin de kendisi gibi Müslüman olduğunun hatırlatılması ve bu konudaki düşüncelerinin sorulması üzerine, ''Bu benim için sürpriz değil. Fransa'da birçok insan Müslümanlığı seçiyor'' diye yanıt verdi. 
     Türkiye'nin kendisi için yeni bir ülke olduğunu anlatan Fransız futbolcu, arkadaşlarına yeni yeni uyum sağladığını, her geçen gün çok daha iyi oynayacağını söyledi. 

     
</TEXT>
</DOC>
