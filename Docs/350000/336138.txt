<DOC>
<DOCNO> 336138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/yazar/akyol.html </URL>
<DATE> 2005/04/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
23 Nisan, asker, siyaset 
</HEADLINE>
<TEXT>


1921 Ağustos ayı... Mustafa Kemal Sakarya savaşına hazırlanıyor. Enver Paşa türü bir askeri diktatörlükten korkan Türkiye Büyük Millet Meclisi, Mustafa Kemal'in istediği olağanüstü yetkileri geçici olarak dahi ona vermemek için direniyor bunun zaruri olduğu görünce kabul ediyor Sakarya savaşını kazanıyoruz. 
1922 Temmuz ayı... Meclis, şimdi de, Sakarya Kahramanı, Mareşal Gazi Mustafa Kemal'i sıkıştırıyor Bunalan Gazi, "artık Meclis'le beraber çalışmanın mümkün olmayacağı" kanaatine varmıştır Yani Meclis'i kapatmak 
Görüşünü sorduğu İsmet Paşa'nın cevabı 
"Şimdiye kadar Millet Meclisi'ne dayanılarak, millet namına savaşmanın bu mücadelemizde bize çok güven veren tarafı vardır. Şimdiye kadar buna dayanarak bu mücadeleye devam edebildik... Meclis dağıtılırsa, millet namına, milletin kararıyla mücadele ediyoruz tezi elimizden gitmiş olacaktır " Hatıralar II, Sf. 108 

MİLLİ Kurtuluş'un ve Cumhuriyet'in temelinde bu meşruiyet vardır Milli irade... 
Onun içindir ki bugünkü Türkiye, "devrim komuta konseyi, politbüro, merkez komitesi" gibi örgütlenmelerle kurtuluş savaşı vermiş ülkelerden farklıdır, ileridir. 
Bütün meşruiyetimizin temeli, TBMM'nin, Mustafa Kemal'in deyimiyle "mill iradenin yeg ne tecellig hı" olmasıdır. 
23 Nisan 1920'de açılan Meclis'te tek parti, tek fikir değil, bütün Türkiye vardır. Hüseyin Avni Bey'in deyimiyle "k bei millet"tir. Atanmış değil, seçilmiş bir Meclis'tir bu. 
Yarım asırlık Meşrutiyet kültürünün yarattığı bu "temsile dayalı meşruiyet" fikrinin doğal sonucu, Cumhuriyet'tir. 
İnkılapların olağanüstü şartlarını bir an önce aşarak "hakiki manada seçilmiş bir Meclis"e tekrar kavuşma hedefi 1950'de gerçekleşecektir. 

DEMOKRASİ sihirli değneği olmayan, sorunları çözmek için zaman isteyen bir itidal rejimidir. Kriz dönemlerinde askerin yaptığı darbeler çözüm getirmediği gibi, siyasi varlığımızın temelindeki bu "meşruiyet" kültürünü de çok zedeledi. 
27 Mayıs cuntası başka cuntalara ve sivil silahlı örgütlenmelere ilham verdi "Milli iradenin üstünlüğü" fikrinin böyle tahrip edilmesi, teröre, istikrarsızlığa ve 12 Mart'a yol açtı. 
Sonra yine terör, istikrarsızlık ve 12 Eylül... 
Darbeler ve müdahaleler "milli iradenin yeg ne tecellig hı olan Meclis"i ya kapattı ya susturdu Asker anayasalar "milli irade"yi "devlet" dediğimiz "bürokratik cihaz"ın vesayeti altına sokan düzenlemeler getirdi. 
Yirmi yıldır Anayasa değişiklikleri yaparak bunlardan kurtulmaya çalışıyoruz 

MUSTAFA Kemal gibi bir kahramana ve lidere bile "yetki devri" konusunda fevkalade titiz davranan 23 Nisan Meclisi... 
Ve sonra, tanklarla çevrilerek dağıtılan Meclis'lerimiz 
Asılan, sürülen, "dört yıldızlı uyarı" gelince "Demokrasilerde olur böyle şeyler" diyerek ortamı yatıştırmaya çalışan başbakanlar... 
AB adayı Türkiye'de Genelkurmay Başkanı hükümetten izin almadan Türkiye'yi bağlayıcı politik açıklamalar yapıyor Politikacı da "İftihar ediyorum, aklıselimin toplamı" diyor 
Kınamıyorum... Ne yapabilirler ki Eleştirseler "devlette kriz" görüntüsü ortaya çıkacak Dış politikada, ekonomide çalkantılar başlayacak 
Ekonomiden, dış politikadan, borsadan, istihdamdan, hastaneden, okuldan "sorumlu olan" asker değil, politikacı olduğu için, "Aman kriz çıkmasın" diye sineye çekmek politikacıya düşüyor tabii... 
"Kim sorumluysa yetkili odur " prensibi en rasyonel yönetim ilkesi olduğu gibi, varlığımızın temeli olan "meşruiyet"in de bir şartıdır. 
Yine de epey mesafe aldık, böyle iniş çıkışlar "umumi gidişat"ımızı değiştirmeyecek. "Milli irade" demokrasi yolculuğuna devam edecektir. 



</TEXT>
</DOC>
