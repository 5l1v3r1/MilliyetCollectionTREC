<DOC>
<DOCNO> 312425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sonspo19.html </URL>
<DATE> 2005/02/04/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Sakaryaspor Denizli'den 3 puanla dönmek istiyor... 
</HEADLINE>
<TEXT>

     Sakaryaspor Teknik Sorumlusu Şaban Yıldırım, Denizlispor deplasmanından 3 puanla dönmek istediklerini söyledi. 
     Şaban Yıldırım, 6 Şubat Pazar günü deplasmanda yapacakları Denizlispor maçı için Adapazarı'ndan ayrılmadan önce yaptığı açıklamada, maça iyi hazırlandıklarını belirterek, ''Deplasmandan 3 puanla dönmek istiyoruz. Bunu başarabilecek gücümüz var'' dedi. 
     Ligin ikinci yarısı için daha güçlü bir kadro oluşturduklarını ifade eden Yıldırım, ''İlk yarının son haftalarında yakaladığımız istikrarlı yükselişimizi, ikinci yarıda da sürdürmek istiyoruz'' diye konuştu. 
     Kart cezalısı Ali Cansun'un dışında eksiği bulunmayan Sakaryaspor'un yarınki maça Şenol, Mustafa, Gökhan Kök, Mesut, Emre Toraman, Ragıp, Fatih Ceylan, Gökhan Çalışal, Makasi, Aydın ve Burak'tan oluşan ilk 11 ile çıkması bekleniyor. 
     
</TEXT>
</DOC>
