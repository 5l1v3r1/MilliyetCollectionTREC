<DOC>
<DOCNO> 308972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sontur39.html </URL>
<DATE> 2005/01/24/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Tecavüz sanığı Kocasını öldürmemi istedi, kabul etmeyince iftira attı 
</HEADLINE>
<TEXT>

     Samsun'da çocuğuyla birlikte kaçırdığı evli komşuna çocuğunu öldüreceği tehdidi ile tecavüz ettiği iddia edilen sanık, duruşmada iftiraya uğradığını savundu. 
     Samsun 1. Ağır Ceza Mahkemesi'ndeki davada, Zeytinlik Mahallesi'nde yaklaşık 2 ay önce meydana gelen olayda evli ve 2 çocuk annesi komşusu S.K'yi 32 4 yaşındaki oğlu ile kaçırdıktan sonra Terme İlçesi'nde götürdüğü evde çocuğunu öldüreceği tehdidi ile tecavüz ettiği iddia edilen Selahattin Bozel'in 32 yargılanmasına devam edildi. 
     Duruşmada sanıktan davacı olduğunu belirten S.K, ''Oğlumun boğazını sıkarak beni ve oğlumu öldüreceği tehdidi ile tecavüz etti'' dedi. Mağdurun eşi Y. de sanığın cezalandırılmasını istedi. 
     Suçlamaları kabul etmeyen sanık ise kendisine iftira atıldığını öne sürerek, ''Benimle birlikte olmak için kocasını öldürüp evlerinin bodrumuna gömmemi istemişti. Kabul etmeyince de bu iftirayı attı'' diye kendini savundu. 
     İfadelerin ardından dosyadaki eksik evrakın tamamlanabilmesi için duruşma başka güne bırakıldı. 
     
</TEXT>
</DOC>
