<DOC>
<DOCNO> 349079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/yazar/uras.html </URL>
<DATE> 2005/06/05/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Bizde de "evet" çıkmayabilirdi 
</HEADLINE>
<TEXT>


Biz neden AB'ye tam üye olmak istiyoruz "Efendim, altı yüz yıldır bizim hayalimiz Avrupalı olmak değil mi Avrupa medeniyet demek. Yabancı sermaye gelecek. Fakirlikten kurtulacağız. Vizesiz Avrupa'yı dolaşacağız. Orada iş bulacağız. Bize yardım edecekler. Para gönderecekler. Bizim borç sorunumuz var ya... Ondan kurtulacağız. Bütün sıkıntılarımız sona erecek..." 
Genel söylem böyle. Bu söyleme göre de Türk halkının yüzde 65'inin AB'ye evet dediği "rivayet olunuyor"... Acaba gerçek ne Türk halkı dediğiniz kimler Onlar AB hakkında ne düşünüyor Hafta sonu kendime göre bir tablo çıkardım. Okuyucularıma düşünmeleri, tartışmaları için arz ediyorum 
1 Elitlerimize Beyaz Türklere göre ki bunların sesleri çoktur-sayıları azdır , "Biz adam olamayız". G vurun gelerek, kafamıza sopa vura vura bizi adam etmesi lazım. AB, bizim için bir şans. Bunun için bir an önce AB'ye üye olmak şarttır. Üye olmak için ne isterlerse yapılmalı. 
2 İktidara gelen politikacılara ki şimdilerde iktidarda olan Tayyip Erdoğan ve müritlerine göre "AB ile ilişkileri sürdürmek bir şans"tır. Çünkü bu memlekette hükümetin iş yapması çok zor. AB şunu istiyor, bunu şart koşuyor diyerek kanunlar çıkarılabilir, sorunlar çözülebilir. Örneğin Kıbrıs sorununun çözümünün AB tarafından istenildiği, köylüye para dağıtılmamasının AB şartı olduğu, KİT'lerin AB istediği için satışa çıkarıldığı söylenir. Şimdilik durum böyle idare edilir. İleride tam üyelik suya düşse de dert değil. 

Ümit fakirin ekmeği 
3 Dini politikaya alet eden siyasi partilere, azınlık statüsü ile ayrıcalık peşinde olanlara, din-dil-ırk farklılığını öne çıkarmak isteyenlere göre, AB ile ilişkiler bir fırsattır. Himayesine girilirse AB onları Kemalistlerden, Atatürkçü kesimden ve de askerlerden korur. 
4 Yeteneksiz muhteris "entel takımı"na göre, bu halk entellerin kıymetini bilmiyor. Zaten bu halk bir işe yaramaz. Enteller AB ülkeleri halkına Türk halkının ne durumda olduğunu bir anlatsalar bakın görün, nasıl da çok ilgi görürler... Nasıl da para kazanırlar... 
5 Büyük sermaye gruplarına göre, AB bir fırsat penceresi. Yabancılar gelecek bizim şirketleri, fabrikaları, marketleri yüksek paralarla alacak. Büyük sermaye gruplarımız da iş yapmadan faiz ile yaşayacak. 
6 İşsizlere, iş bulmada ümitsiz gençlere göre, AB fırsat kapısı. Vizesiz AB ülkelerine gidebilseler, hayatları kurtulacak. İş, para bol. 

Hayırda hayır var 
1 Kemalistler, Atatürkçü kesim ve de askerler, AB'ye tam üye olma arayışında Türkiye'nin her isteneni yapacak duruma düşmesinden, AB tarafının birbiri peşine devamlı şart sıralamasından rahatsız. 
2 Askerler, Atatürkçülüğe, Türkiye'nin bağımsızlık ve bütünlüğüne önem vermeyen güçlerin kadroların, ülkenin kaderinin belirlenmesinde askerin etkinliğini yok etme arayışında AB üyeliğinin kullanıldığına inanıyor. Asker, ülke kaderinde söz sahibi olma gücünü ortadan kaldıracak girişimlerden rahatsız. 
3 Kırsal kesimde yaşayanlar, AB bahanesiyle, kollarının kanatlarının budanmasından rahatsız. Ne ekeceklerini, ne dikeceklerini bilemez durumda. 
4 İşçiler, AB bahanesiyle KİT'lerin kapanmasından, özelleştirmeden, sendikaların güçsüz hale getirilmesinden, ücretlerin sınırlandırılmasından rahatsız. 
5 Emekliler, AB bahanesiyle kazanılmış hakları kaybetme ihtimalinden rahatsız. 
6 Esnaf, küçük sanayici, AB mevzuatına uyum adı altında getirilen sınırlamalardan, yabancı sermayenin rekabetinden rahatsız. 
7 Milliyetçiler, AB'ye girme uğruna Kıbrıs, Öcalan, Ermeni sorunları gibi konularda taviz verildiğine inanıyor. Ülkenin birlik ve bütünlüğünün tehlikeye girmesinden rahatsız. 
8 Üniversite gençlerinin ve hocalarının kafaları karışık. Onlar AB'ye üye olma uğruna verilen tavizlerden rahatsız... 
Bu tabloda Türkiye'de bir oylama yapılsa idi, acaba oyların çoğu evet mi yoksa hayır mı olurdu Siz ne diyorsunuz 



</TEXT>
</DOC>
