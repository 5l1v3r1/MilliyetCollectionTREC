<DOC>
<DOCNO> 333917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/yasam/ayas.html </URL>
<DATE> 2005/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'İşkence gördük' 
</HEADLINE>
<TEXT>


Bağcılar'da Emeğin Partisi üyesi oldukları belirtilen 2 genç, zorla götürüldükleri ülkü ocakları binasında darp edildiklerini öne sürdüler 

GÜRKAN AKGÜNEŞ İstanbul 

Bağcılar'da Emeğin Partisi EMEP üyesi oldukları belirtilen 2 genç, Güneşli Ülkü Ocakları binasında darp edilip işkence gördüklerini öne sürdüler. 
İddiaya göre, Bağcılar'daki Barbaros Lisesi'nde düzenleyecekleri "Liseli gençler kurultayı" nedeniyle öğrencilerle bir araya gelen Erhan Batga 22 ile arkadaşı Hüseyin Kıyak 27 , bir grup ülkücü tarafından Güneşli Ülkü Ocağı'na götürüldü. Arkadaşlarının ihbar etmesi üzerine polis binaya baskın düzenleyerek Batga ve Kıyak ile binadaki diğer kişileri 100. Yıl Kemalpaşa Polis Merkezi'ne götürdü. 

'Başkan konuşmak istiyor' 
Batga ile Kıyak'ın, ifadelerinde şu iddialarda bulunduğu öğrenildi "Parkta arkadaşlarla otururken, 10 - 15 kişi yanımıza geldi. Aralarındaki 2 kişi bize, "Siz örgüt kuruyormuşsunuz. Başkan sizinle konuşmak istiyor" dedi. 2 otomobil ile bizi Güneşli'deki Ülkü Ocağı binasına götürdüler. Sonra başkanları geldi, odada 4 -5 kişi kaldı. Bizi tekme tokat ve sopayla dövmeye başladılar. İçeri giren polisler bizi kurtardı." 
Polis yetkilileri, olayla ilgili araştırmanın sürdürüldüğünü kaydetti. 


</TEXT>
</DOC>
