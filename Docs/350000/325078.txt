<DOC>
<DOCNO> 325078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sonspo05.html </URL>
<DATE> 2005/03/19/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
'Efes Pilsen, BAR Honda'ya sponsor olabilir' iddiası 
</HEADLINE>
<TEXT>

     LONDRA, DHA 

      FORMULA 1'in önde gelen takımlarından BAR Honda'nın sponsorluk için Efes Pilsen ile masaya oturabileceği öne sürüldü. 
     Formula 1 haberleri veren www.homeoff1.com adlı internet sitesinin haberine göre, İngiliz danışmanlık şirketi Celerant Consulting ile 3 yıllık sponsorluk sözleşmesi imzalayan BAR Honda CEO'su Nick Fry, başka sponsorluk tekliflerine de açık olduklarını söyledi. Fry, ağustos ayında yapılacak Türkiye Grand Prix'si öncesinde Efes Pilsen ile araçların üzerine reklam almaya yönelik sponsorluk görüşmesi yapabileceklerini ifade etti. Fry, Celerant Consulting ile yapılan anlaşma sayesinde BAR'ın çok daha büyük başarıları imza atacağına inandığını da kaydetti. 
     Efes Pilsen'in adı daha önce de bir başka büyük F1 takımı olan Williams ile anılmıştı. Ana sponsoru sigara markası Lucky Strike olan BAR Honda, geçen seni büyük bir çıkış yaparak Formula 1 Şampiyonası'nı 2'nci sırada bitirdi. 
     
</TEXT>
</DOC>
