<DOC>
<DOCNO> 333549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/spor/spo09.html </URL>
<DATE> 2005/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine Liverpool 
</HEADLINE>
<TEXT>


Liverpool bir taraftan 2004'ün Şampiyonlar Ligi şampiyonu olma hesapları yaparken, bir taraftan da 2005'in Devler Ligi içinde yer bulma mücadelesi veriyor. Problemli Newcastle'ı yenen Tottenham'ın Liverpool'dan puan alması zor 


Tottenham'ın 2005 yılında deplasmanlarda galibiyeti yok. Liverpool ise aynı dönemde Anfield'da sadece Manchester United ve Chelsea'ye boyun eğmiş. Djibril Cisse'nin de ilk on birde yer bulması ihtimalinin heyecanını yaşayan Liverpool taraftarları, takımlarını asla yalnız yürütmeyecektir. Banko Liverpool. 

Southampton-Aston Villa 
Mucizevi David O'Leary bile Aston Villa'nın kısıtlı imkanlarıyla ancak bu kadarını başarabildi. Küme düşmeme mücadelesi veren Southampton, Aston Villa'yı eli boş gönderecektir. 

Fulham-Man. City 
Ligde sona yaklaştıkça iç saha avantajı daha da belirginleşiyor. Geçtiğimiz hafta 10 maçın 7'sinden ev sahipleri galip çıkmıştı, bu hafta da benzer bir tablo olması muhtemel. Küme düşme potasının uzağında kalmaya çabalayan Fulham, Craven Cottage'da City'yi geçer. 

Crystal Palace-Norwich 
Haftanın en kritik maçı. Deplasmandaki Norwich için mağlubiyet, yolun sonu anlamına gelir. Geçtiğimiz hafta Manchester United'i eli boş gönderen Norwich ligin dibinden kurtulmak için puan kovalayacak. 47 gündür kazanamayan Crystal Palace ise deplasmanda berabere kaldığı rakibini eli boş göndermek isteyecek. İki takıma da yaramasa da önce beraberlik. 

Charlton-Bolton 
Son 8 haftada tek galibiyeti olan Charlton'ın, yeni yılla birlikte müthiş bir çıkış yakalayan Bolton'a karşı işi zor. Son 11 maçının 8'ini kazanan Bolton, en azından beraberliği kurtaracaktır. 

Birmingham-Portsmouth 
İki ekip de geçtiğimiz hafta aldıkları iyi sonuçlarla moral buldular. Ama ev sahibi Birmingham az da olsa ağır basıyor. 




</TEXT>
</DOC>
