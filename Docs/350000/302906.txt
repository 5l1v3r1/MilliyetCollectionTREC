<DOC>
<DOCNO> 302906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/siyaset/siy01.html </URL>
<DATE> 2005/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucuyla mücadele çağrısı 
</HEADLINE>
<TEXT>


Sıkıntıların kökeninde alkol ve uyuşturucu olduğunu belirten Erdoğan, "Mücadeleyi kazanmalıyız, gençlik bizim sermayemiz. Ben de babayım. Duyarlı olmalıyız" dedi 

ELÇİN ERGÜN Safranbolu 


Erdoğan, yeni yıl tatilini geçirdiği Safranbolu'da AKP ilçe teşkilatının düzenlediği toplantıda, sıkıntıların kökeninde alkol ve uyuşturucu olduğunu söyledi. Gençlerin uyuşturucu bağımlısı yapılmasının önüne geçilmesi gerektiğini vurgulayan Erdoğan şöyle devam etti "Azmim alkol ve uyuşturucuyla savaş içindir. Dönemimizde yakalanan eroin ve esrar miktarı diğer dönemlerle mukayese edilemeyecek kadar fazladır. Bu mücadeleyi kazanmalıyız, çünkü bu gençlik bizim sermayemiz. Ben de babayım, sorumluluk sahibi olan baba ve annelere sesleniyorum Duyarlı olmamız lazım." 
"Bizim muhafazak rlığımız nereden geliyor" sorusunu da soran Erdoğan "Biz kökümüze, geleneklerimize bağlı olduğumuz için, Türk aile tipini korumayı hedeflediğimiz için muhafazak rız" dedi. 

Türkiye güçlü olacak 
Erdoğan, dün de açılış ve temel atma törenlerine katılmak üzere Ankara'dan Bursa'ya geldi. Erdoğan, 2005'e Türk parasına yeniden itibar kazandırarak girdiklerini belirterek, "Yarınlarımız çok daha güçlü olacak" dedi. Erdoğan, 2005'e ekonomide devrimsel nitelik taşıyan bir adımla girildiğini söyleyerek, "Paramızın itibarını kendisine iade etmek suretiyle YTL ile 2005'e girdik. Bununla birlikte inanıyorum ki ekonomideki trend her geçen gün yükselecek ve bizler geleceğe çok daha farklı bakacağız" diye konuştu. 

Son dakika golü 

Erdoğan, bir pastane sahibinin yaptırdığı pastayı da kesti. Erdoğan, pastane sahibinin, pastada "Türkiye'nin 90. dakikada AB'ye gol atışını'' yansıtmak istediklerini söyleyince, "Tam da öyle oldu" diye espri yaptı. 


</TEXT>
</DOC>
