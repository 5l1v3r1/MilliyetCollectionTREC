<DOC>
<DOCNO> 338810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sondun08.html </URL>
<DATE> 2005/05/02/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Şalom, Türkiye'nin Filistinlilerle arabuluculuğuna karşı... 
</HEADLINE>
<TEXT>

     İsrail Dışişleri Bakanı Silvan Şalom, Türkiye’nin Filistinlilerle arabuluculuğuna karşı olduğunu açıkladı. 
     Kudüs’te Başbakan Recep Tayyip Erdoğan ile görüşmesinden kısa bir süre önce devlet radyosuna açıklamalarda bulunan Şalom, "Türkiye’ye, Rusya’ya ve diğer ülkelere, ’Kudüs’ten Filistin yönetiminin bulunduğu Ramallah’a gitmek sadece 30 dakika ve dolayısıyla başka bir memlekete gitmeden burada görüşmenin mümkün olduğunu’ söylüyoruz" ifadesini kullandı. 
     "Buna karşılık Türkiye, ekonomik ve insani alanlarda Filistinlilere yardım edebilir" diyen Şalom, Türkiye ile İsrail arasında ilişkiler konusunda da, "Türkiye ile ilişkiler ılımlı Arap ülkeleri için model oluşturabilir. Biz bir stratejik işbirliği geliştirdik" diye konuştu. 
     Şalom’un, bu sabah Başbakan Erdoğan ile bir araya gelmesi bekleniyor. 
     
</TEXT>
</DOC>
