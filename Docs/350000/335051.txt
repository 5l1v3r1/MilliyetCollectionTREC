<DOC>
<DOCNO> 335051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/yazar/akyol.html </URL>
<DATE> 2005/04/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kürtler ve siyaset 
</HEADLINE>
<TEXT>


ESKİ DEP'li Orhan Doğan bir dostluk eli uzattı, ben de bu ele karşı kendi elimi uzatıyorum. Ama h l kan ve terör ticareti yapan Osman Baydemir için aynı şeyi söylemek mümkün değil. 
Orhan Doğan, CNN Türk'te Mehmet Ali Birand'ın soruları üzerine madde başlıklarıyla 
Ülkücüleri şiddete karşı uyaran MHP lideri Devlet Bahçeli'yi tebrik ediyor. DEHAP tabanının da şiddetten uzak durması, tümüyle toplumun şiddet ve silahtan arındırılması gerektiğini söylüyor. 'Etnik siyaset miadını doldurdu' diyor.Halkla görüştüklerini, Kürtlerin ayrılmak istemediğini, ülke bütünlüğüne, üniter devlet ilkesine ve bayrağa kendilerinin de bağlı olduğunu ifade ediyor.Doğan 'İmralı'ya karşı çıkmak veya savunmak gibi bir ikileme itilmemelerini istiyor. 'İmralı'nın belli bir kitle tabanı vardır, Doğan'ın böyle konuşması elbette anlaşılabilir niteliktedir. Ama Doğan, gerektiğinde Apo'nun açıkça eleştirilebilmesini söylüyor. 

ÜLKE bütünlüğü, üniter devlet ve milli bayrak benimsendikten sonra, geriye çözümlenemeyecek hiçbir sorun kalmıyor. Sorun, bugüne kadar bu değerlere düşmanca tavır alınmış, ayrı bayrak ve ayrı harita davası güdülmüş olmasıdır. 
Maddi gerçekleri görmek gerekir. 
Türkiye etnik bakımdan ayrılamayacak kadar iç içe geçmiştir. Kürtlerin 'Ayrılacağız' demesi de, Türklerin 'Gidin' demesi de aklın alamayacağı büyük felaketlere yol açar. Halk bunu seziyor. Terör yüzünden 30 bin can kaybedilirken bile, kitleler arasında çatışma olmadı. Kitlelerin gerginliği bayrak gibi kutsal değerlere saygısızlık gösterildiği zaman ortaya çıktı.DEHAP'ın ancak yüzde 5 oy alabiliyor olması da Türkiye'nin iç içe geçmiş sosyolojik yapısının bir sonucudur. Etnik milliyetçiliğin dar 'kabile' dünyası, Kürtlerin de çoğunluğuna dar geliyor, makul bulmuyorlar. 

SİYASİ ve ideolojik hareketlerde neden diasporalar, silahlı adamlar ve sıkı örgütlenmiş militanlar daha fanatik olur da ana gövdeyi oluşturan ahali, normal halk neden daha sakin ve sağduyuludur 
Çünkü halk, gerçeğin içinde yaşar. Diasporalar, silahlı adamlar ve sıkı örgütlenmiş militanlar halktan ve sosyal realitenin karmaşıklığından kopuktur, bağnazlığın hayal leminde yaşarlar. 
"Dışarı"nın ya da "örgüt"ün güdümünden kurtulamamak, DEHAP'ın önemli bir problemidir. "Talimat" ve "atama" her zaman belirleyici oluyor Ve işte yüzde 5 oyda tıkanmış kalmıştır. 
Tıkanmayı aşmak için DEHAP çizgisinden politikacılar bazen 'ılımlı' konuşuyor, "Etnik parti değiliz, Türkiye partisiyiz" diyorlar. Fakat davranışlarındaki fanatizmle çelişen bu iğreti sloganlar inandırıcı olmuyor. Türkiye'nin bayrağını reddederek "Türkiye partisi" olunabilir mi 
Doğan'ın sözleri ise slogan gibi gözükmüyor, sözlerinin 'gerekçe'lerini de anlatıyor, bir açılım, bir çıkış aradığı belli. Doğan gibi düşünenler, yıllardır oluşturulmuş militan etnik milliyetçiliğin dar kabile dünyasını aşan, böyle demokratik bir kültür geliştirebilirlerse, çözülmeyecek sorun kalmaz. 



</TEXT>
</DOC>
