<DOC>
<DOCNO> 309553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/soneko41.html </URL>
<DATE> 2005/01/26/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Otoyol ve köprülerde "Kartlı Geçiş Sistemi" devrede... 
</HEADLINE>
<TEXT>

     Karayolları Genel Müdürlüğü'nün, otoyol ve boğaziçi köprülerinde ''ödeme kolaylığı sağlamak, trafik yoğunluğunu azaltmak ve personel yetersizliği sorununu çözmek'' için düzenlediği Kartlı Geçiş Sistemi KGS , bugün devreye girdi. 
     Karayolları Genel Müdürlüğü'nden yapılan yazılı açıklaya göre KGS, 117 giriş ve 154 çıkış şeridine tesis edilerek hizmete sunuldu. 
     Bu sistemde Nakit-KGS kartı ve kredili-KGS kartı olmak üzere 2 tür temassız akıllı kart kullanılacak. Nakit-KGS kartı üzerine para yüklenebilecek, kredili-KGS kartı ise kredi kartlarıyla ilişkilendirilebilecek. 
     Nakit-KGS'de herhangi bir abonelik işlemi olmaksızın kart, İş Bankası, Vakıfbank, Halkbank ve Ziraat bankasından temin edilebilecek. 
     KGS'de, otomatik geçiş sistemine OGS benzeyen ancak özel olarak tasarlanan, içinde çip bulunan kartlar kullanılacak. Kart, geçiş sırasında 10 cm mesafeden makinaya okutularak geçiş yapılabilecek. 
     Açıklamada, KGS'den motosiklet ve kamyonların da yararlanabileceği ve KGS kullanıcılarının OGS'de olduğu gibi yüzde 20 indirimli ücret ödeyeceği kaydedildi. 
     
</TEXT>
</DOC>
