<DOC>
<DOCNO> 325710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/ekonomi/aeko.html </URL>
<DATE> 2005/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Benzinde vergi inebilir' 
</HEADLINE>
<TEXT>


Maliye Bakanı Kemal Unakıtan, bazı temel ihtiyaç maddeleri ile akaryakıtta vergi indirimi için çalışmaların sürdürüldüğünü söyledi 

REUTERS 

Maliye Bakanı Kemal Unakıtan, temel ihtiyaç maddeleri ile benzin gibi ürünlerde vergi indirimine yönelik çalışmaların, bütçe dengesi ve sektörlerin durumu da göz önünde bulundurularak sürdüğünü bildirdi. 
Bu yıl başından itibaren eğitim, sağlık ve gıdada Katma Değer Vergisi'ni KDV yüzde 18'den 8'e çeken hükümet, uygulamayı bazı ürünleri daha kapsayacak şekilde genişletmeyi planlıyor. Maliye Bakanı Kemal Unakıtan, DYP Iğdır Milletvekili Dursun Akdemir'in yazılı sorularına verdiği yanıtta Bakanlar Kurulu'nun zaman zaman halkın temel ihtiyaçlarına uygulanan KDV oranlarında indirime gittiğini hatırlatarak, bu yönde yeni indirim olanaklarının değerlendirdiği söyledi. Maliye Bakanı Unakıtan'ın verdiği bilgiye göre, yeni KDV indirimi için temel ihtiyaç maddeleri ve benzin gibi ürünler üzerinde duruluyor. 

Yeni vergi paketi yolda 
Yılbaşında eğitim, sağlık ve gıdada KDV oranlarını indiren hükümet, kurumlar vergisi oranını da yasa gereği yüzde 33'ten 30'a çekmiş, ileride bu oranın yeniden düşürülebileceği açıklanmıştı. 
Maliye Bakanı Unakıtan, yanıtında, bu konuda da hazırlıkların yapıldığını belirtti. Hükümetin bu yılın ortasında yeni bir vergi paketi hazırlayarak, KDV ile gelir ve kurumlar vergisi oranlarını yeniden gözden geçirmesi bekleniyor. 

Her bir litre akaryakıt parasının yüzde 70'i vergi Türkiye'de akaryakıt üzerinden alınan vergiler litre fiyatının yüzde 70'i düzeyinde. 
Bu oranın, Avrupa ülkeleri arasında en yüksek düzey olduğunu söyleyen Türkiye Akaryakıt Bayileri Petrol ve Gaz Şirketleri İşveren Sendikası TABGİS Başkan Vekili Rasih Arbay, şu anda kurşunsuz benzin üzerinden sabit oranlı 1.36 YTL ÖTV, 33 kuruş da artan oranlı KDV alındığını belirtti. 
Yılbaşında KDV oranı 31 kuruş seviyelerindeydi. 
Bu oran 2 kuruşluk artışla 33 kuruşa çıktı. Arbay, Türkiye'de alınan bu vergi oranının AB üyesi olan ülkeler ile karşılaştırıldığında, en üst seviyede olan İngiltere'yi yakaladığını sözlerine ekledi. 

Benzinin litre fiyatı da pahalı Ülke Litre fiyatı 95 oktan kurşunsuz Alınan vergi oranı Türkiye 2.43 YTL 70 İngiltere 0.79 pound 1.99 YTL 70 Almanya 1.10 euro 1.93 YTL 69 İtalya 1.17 euro 2.05 YTL 69 İspanya 0.90 euro 1.58 YTL 58 Yunanistan 0.80 euro 1.40 YTL 53 


</TEXT>
</DOC>
