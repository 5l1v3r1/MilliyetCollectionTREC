<DOC>
<DOCNO> 300482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sondun16.html </URL>
<DATE> 2004/12/24/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
The Times AB'ye hoş geldin Türkiye 
</HEADLINE>
<TEXT>

     Rod Liddle 

Türkiye'nin AB'ye girişi giderek yavanlaşan Avrupa'ya memnuniyetle karşılanacak bir egzotizm ve Doğu'nun hoş kokusunu getirecek Avrupa'nın bünyesinde farklı kültürleri barındırmasını destekleyenlerimiz, Türkiye'nin AB'ye kabul edilmek üzere olmasından memnuniyet duyacaklar. Kıtamız yavanlaşıyor ve tekkültürlü oluyor bazen, İsveçlileri Hırvatlardan, Letonyalıları Basklardan ayırt edemiyorsunuz. Hepsi de aynı kıyafetleri giyiyor, aynı kişiliksiz müziği dinliyor, Avrupa'nın yeni homojen beslenme tarzı haline gelen yağsız makarnaları yiyor, idare edecek kadar İngilizce konuşuyor ve hiçbir şeye inanmıyor. Türkiye'nin gelişi memnuniyetle karşılanacak bir egzotizm ve Doğu'nun hoş kokusunu getirecek. 
     Sadece İstanbul'un doğusundaki garip, tozlu topraklardan, son derece muhafazak r 50 milyon kadar Müslüman Türk'ü değil, ayrıca dünyanın son Mevlevi topluluklarından birini de kucaklayacağız. 
     Bu ilginç, nesli tükenme tehlikesiyle karşı karşıya bulunan Mevlevi mutasavvıflar, bu dünyanın maddiyatçı yükünden kaçıp tanrıya yaklaşmak için saatin ters yönünde dönecek. Bu, bizim geleneksel Hıristiyan ayinlerimizden daha eğlenceli, öyle değil mi 
     İstanbul'da her hafta böyle gösteriler düzenleniyor ve bunlar Batılı turistler ya da onların tercih ettikleri hitap şekliyle 'seyyahlar' arasında çok tutuluyor. Bu küreselleşmiş dünyada biz yumuşak, hali vakti yerinde Avrupalılar, Fransızların 'la diff rance' farklılık dedikleri şeye hasretiz. 
     Dervişlerin huzur dolu, hoş tabiatları, onları Türk erkeklerinin çoğundan ayırıyor. Kısa bir süre önce yapılan bir kamuoyu yoklamasına göre, Türk erkeklerinin yüzde 40'ından fazlası, gerçek ya da hayal ürünü kusurlarından dolayı kadınları 'terbiye etmenin' ve 'cezalandırmanın' doğru olduğuna inanıyor. Uluslararası Af Örgütü'nün bu yılki bir raporuna göre, Türk kadınlarının yaklaşık üçte biri sevgili kocalarından düzenli olarak dayak yediklerini itiraf ediyor. Bir bölümü de ya öldürülüyor ya da intihara zorlanıyor. Bu kadınları ezme geleneğine kısa süre öncesine kadar medeni kanun ve adli makamlar da göz yumuyordu. 
     Türkiye'nin sayıca çok büyük ve Birinci Dünya Savaşı'ndaki Gelibolu muharebesinden hatırlanacağı gibi amansız silahlı kuvvetlerini de aramıza alacağımız için memnun olanlar da var. Ama unutmayın, Türk polisini de alacağız. Bir de 'güvenlik kuvvetlerini'. 
     Bir başka Uluslararası Af Örgütü raporunda şunlar belirtiliyor "Gözaltında işkence, yaygın bir şekilde ve sistematik olarak uygulanmaya devam ediyor". Burada 'işkence' ile bizim karakollara düşenlere de kuşkusuz yapılan sözlü saldırılar ve kötü davranışlara değil, alıntı yapıyorum, 'elektrik şokları, dayak ve kollardan asma'ya atıfta bulunuluyor. 
     Aynı zamanda 'Türk' Kürtlerine de kucak açacağız. Ya da durun bu ifadeyi açayım, 'Türk' Kürtlerinin geri kalanına da kucak açacağız. Bunlardan zaten 50 bin kadarı burada, genelde Londra'nın kuzeydoğusundaki Stoke Newington ve Turnpike Lane'de yaşıyor. Buna izin verdik, çünkü biraz da haklı olarak, Türk hükümetinin onlara baskı yapma eğiliminde olabileceğini düşündük. 
     Türk hükümeti, resmi olarak son 20 yıl gibi bir sürede, 23 bin Kürtü öldürdüğünü var sayıyor, bu da komşu Irak'ta Saddam Hüseyin tarafından yok edilen Kürtlerin sayısıyla aynı. 
     Türk hükümeti öldürdüklerine bölücü terörist diyor, ancak Kürtler bunların çoğunluğunun sivil olduğuna inanıyor. 
     Kürtler ile Türkler arasında seçim yapmamız istenirse, kafamız karışabilir. Kürtlerin toprak taleplerinin meşruiyeti ne olursa olsun, PKK'nın, k rlı uyuşturucu kaçakçılığı operasyonları düzenleyen asarı antika Marksist bir terör örgütü olduğu kuşku götürmez. 
     Ankara, AB'ye kabul edildiği zaman bizdeki Kürt nüfusun, Türkiye'ye tırıs tırıs dönüp dönmeyeceklerini görmek ilginç olacak. Şahsen ben bundan kuşkuluyum. Ve bir kez daha hoş geldin Türkiye. Gördüğümüz gibi, Türkiye Danimarka değil. Diğer potansiyel ve Birliğe katılmak üzere olan AB ülkeleri Bulgaristan, Romanya ve Moldova'nın yanında bile bir garabet. Eurovision Şarkı Yarışması'na ve Avrupa Şampiyonlar Ligi'ne katılmak, hem Türkleri hem de AB'yi, Avrupa'nın İstanbul Boğazı'nda değil, Van gölünün batısında başladığına inandırmış görünüyor. 
     Benim buna bir diyeceğim yok, tıpkı İspanya ve Kıbrıs'ın bir zamanlar 'kara kıta' olarak adlandırılan kıtanın parçası olduğununda ısrar eden sömürgecilik aleyhtarı Afrikalı coğrafyacılara da bir söyleyeceğim olmadığı gibi. Bırakın herkes hangi kıtaya ait olmak istediğine kendisi karar versin. Bırakın demokrasi, dar coğrafi kalıplara galip gelsin. AB, Türkiye'nin Kürtlere kötü davranmaya son vermesini istiyor ve bunun, Türk polisini 'Geceyarısı Ekspresi'ndeki sahneleri tekrarlamaktan caydırmasını umuyor. En iyisi de Ankara'nın Kıbrıs'ı tanımasını istiyor. Bunların hepsi de Türkiye'nin federal bir Avrupa'ya üye olabilmesi için yerinde uyarılar. 
     Ancak AB, Ankara'dan yükselen protestolara rağmen, kültürel açıdan eşitmişiz rolünü oynamaktan vazgeçebilir. Türk kadınları, ateist Türkler ve Türk eşcinselleri aile içi ya da kültürel baskılardan uzak yaşama hakkına sahip olmalı, bunun için Türk toplumunun normlarının çabucak gözden geçirilmesi gerekiyorsa bu da yapılsın. 
     Ben aslında federal bir Avrupa fikrini, en azından kısmen, bunun şimdiye kadar egemenlikleri ve farklı özellikleri olan devletlerin son 30 yıldır süren standartlaştırılmalarına neden olduğu için desteklemem. Bir başka deyişle, ben federalizme karşıyım, çünkü şu anda Ankara neye itiraz ediyorsa, ben de aynen ona itiraz ediyorum. Aynı zamanda İslam'la bir mücadeleye girdiğimizi de düşünüyorum. Komünizmin çöküşünden bu yana yaşam tarzımızı tehdit eden tek güç İslam. 
     Ancak bu, temelinde ideolojik bir savaş ve ben, Blair ve Bush'un inanmış göründüğü gibi, bu savaşın Batının demokratik kurumlarını İslam ülkelerine bombalar ve askerlerle dayatarak kazanılabileceğine inanmıyorum. 
     Bununla birlikte İslam ülkelerini, uygun fiyatlarla beyaz eşyalar, televizyonlar ve ayrıca Batı medeniyetinin bir başka az zararlı maddeleri gibi, Batı zenginliğine boğarsak, bu savaş kazanılabilir. 
     İslam'ı bu şekilde kazanabilirsek, Türkiye'nin AB üyeliği başarılı olur ve diğer Müslüman ülkelere de davetiye çıkarabiliriz. Böylece bu tuhaf Mevlevi dervişleri günün birinde umut sembolü bile olabilir. 
     
</TEXT>
</DOC>
