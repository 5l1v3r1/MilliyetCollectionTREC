<DOC>
<DOCNO> 347505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sonsiy14.html </URL>
<DATE> 2005/05/31/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Koray Aydın'ın Yüce Divan duruşması 23 Haziran'a ertelendi 
</HEADLINE>
<TEXT>

     Yüce Divan, Eski Bayındırlık ve İskan Bakanı Koray Aydın’ın yargılandığı davanın duruşmasını, 23 Haziran’a erteledi. 
     Duruşmaya, sanık Aydın ve avukatı ile müdahil Maliye Bakanlığı ile Bayındırlık ve İskan Bakanlığı’nın avukatları katıldı. 
     Duruşmada, Karayolları Genel Müdürlüğü’nün davaya müdahilliğine karar verildi. 
     7 sanığın dinlenildiği duruşmada ara kararı açıklayan Yüce Divan 
     Başkanı Mustafa Bumin, daha önce istenilen bazı bilgi ve belgelerin beklenilmesine karar verildiğini bildirdi. 
     Bumin, eski Bayındırlık ve İskan Bakanlığı Müsteşarı Ali Helvacı’nın, Yargıtay 4. Ceza Dairesi’nde devam eden davasının bu dava ile "eylem ve kişilik farklılıkları bulunması" nedeniyle davaların birleştirilmesine yer olmadığının kararlaştırıldığını söyledi. 
     Gelecek duruşmada da bazı tanıkların dinlenilmesine karar verildiğini, eski Milletvekili Orhan Bıçakçıoğlu’nun tanık olarak dinlenilmesi talebinin daha sonra karara bağlanmasının kararlaştırıldığını ifade eden Bumin, duruşmanın 23 Haziran’a ertelendiğini bildirdi. 
     
</TEXT>
</DOC>
