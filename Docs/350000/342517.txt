<DOC>
<DOCNO> 342517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/soneko11.html </URL>
<DATE> 2005/05/14/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
ATO'dan "Çarşının Nabzı Anketi"... 
</HEADLINE>
<TEXT>

     Ankara Ticaret Odası ATO tarafından Nisan ayının son haftasında gerçekleştirilen "Çarşının Nabzı Anketi"nin birinci bölümü açıklandı. 
     Anket sonuçlarına göre, tüccarın yüzde 70’i, 2004 yılında Türkiye ekonomisinin yüzde 9.9 büyüdüğüne inanmıyor. 
     ATO’dan yapılan yazılı açıklamada, bugün ilk bölümü açıklanan anketin Tunalıhilmi Caddesi, Armada, Karum, Migros, Ostim, Gimat, Siteler, Anafartalar İşmerkezleri, Posta, İzmir, Sanayi, Necatibey caddeleri ile, Bahçelievler 7 cadde, Kızılay, Ulus, Sıhhiye, Rüzgarlı sokak gibi ticaret alanlarında toplam 2 bin 413 kişi ile gerçekleştirildiği belirtildi. 
     ATO’nun anketine göre, deneklerin yüzde 57.8’i 2004 yılında bir önceki yıla göre cirolarının azaldığını, yüzde 25.8’i aynı kaldığını, yüzde 16.4’ü ise arttığını söylüyor. 
     "2004 yılında bir önceki yıla göre çalıştırdığınız personel sayısında ne yönde bir değişiklik oldu" sorusuna, deneklerin yüzde 64.8’i "aynı kaldı", yüzde 27.5’i "işçi çıkardım", yüzde 7.7’si 
     "işçi aldım" şeklinde yanıtlarken, 2004 yılında yatırım yapanların oranı ise yüzde 15.1’ile sınırlı kaldı. 
     "Geçen yıl tasarruf yapabildiniz mi " sorusunu deneklerin yüzde 92.1’i "hayır", yüzde 7.9’ü "evet" şeklinde yanıtlarken, tasarruf 
     yapanların yüzde 30’u tasarruflarını gayrimenkulde, yüzde 18.8’i altında, yüzde 16.3’ü dövizde, yüzde 6.3’ü TL mevduatta, yüzde 5.6’sı tahvil ve bonoda, yüzde 2.5’i borsada, yüzde 18’i ise diğer yatırım araçlarında değerlendirdiğini kaydetti. "2004 yılında yalnızca öz kaynaklarınızla mı işlerinizi yürüttünüz, yoksa işletme veya yatırım kredisi kullandınız mı " şeklindeki soruyu ankete katılanların yüzde 71.2’si öz kaynaklarımla yürüttüm şeklinde cevaplarken, yüzde 24.9’u işletme kredisi aldım , yüzde 3.9’u ise yatırım kredisi aldım yanıtını verdi." 
     
     "BİZ DEĞİL VERGİLER BÜYÜDÜ" 
     Anket sonuçlarına göre esnaf ve tüccarlar, 2004 yılında Türkiye ekonomisinin yüzde 9.9 büyüdüğüne inanmıyor. Yüzde 13’ü ise inandığını, yüzde 17’si ise fikri olmadığını belirtiyor. 
     Büyüme rakamlarına inandıklarını belirten deneklere yöneltilen "Büyüme işlerinize ne yönde yansıdı " sorusuna ise deneklerin yüzde 57.1’inin "vergiler arttı", yüzde 16.9’unun "satışlar 
     arttı", yüzde 7.8’i "yeni yatırım yaptık", yüzde 10.4’ü ise "hepsi" şeklinde yanıtlaması dikkati çekti. Ankete katılanlara yöneltilen "Türkiye ekonomisinin geleceğine ilişkin umutlarınız ne yönde " sorusuna deneklerin yüzde 30’u, "mevcut durumu koruyacağımızı düşünüyorum", yüzde 27’si "kötü olacağını düşünüyorum", yüzde 24.9’u "iyi olacağını düşünüyorum", yüzde 11.8’i "çok kötü olacağını düşünüyorum", yüzde 6.3’ü "çok iyi olacağını düşünüyorum" şeklinde yanıt verdi. 
     
     FAİZ VE ENFLASYON DÜŞÜŞLERİ DE YANSIMIYOR 
     "Geçen yıl faizlerdeki düşüş işlerinize yansıdı mı " sorusuna ankete katılanların yüzde 55.1’i "hayır", yüzde 27.6’sı "kısmen", yüzde 12.9’u "evet" yanıtını verirken, deneklere yöneltilen "2004 yılında enflasyondaki düşüş işlerinize yansıdı mı " sorusunu da denekler, yüzde 67.5 "hayır", yüzde 19.6 "kısmen", yüzde 12.9 "evet" yanıtı verdi. 
     "İşlerinizi yürütürken hangi engellerle karşılaşıyorsunuz" sorusunu deneklerin yüzde 51.7’si "finansman", yüzde 22.5’i "bürokratik engeller", yüzde 16.1’ı "mevzuat", yüzde 9.7’si "diğer" şeklinde yanıtladı 
     
     10 KİŞİDEN 3’ÜNÜN AİLESİNDE KRONİK İŞSİZ VAR 
     Ankete göre, her 10 kişiden 3’ünün ailesinde 1 yıldan uzun süredir işsiz olan aile bireyi bulunuyor. Deneklerden yüzde 31.7’si ailesinde bir yıldan uzun bir süredir işsiz olan aile bireyinin olduğuna işaret ediyor. 
     Anketi yanıtlayan tüccar ve esnafların yüzde 70.1’i işyerine en az bir gazete alıyor. Zaman zaman alanların oranı ise yüzde 13.6. Yüzde 16.3 ise işyerine gazete almıyor. 
     İşyerlerinin yüzde 46.5’inde televizyon, yüzde 69.4’ünde ise bilgisayar bulunuyor. Bilgisayar bulunan işyerlerinde internet kullananların oranı ise yüzde 57.1. 
     "İşyerinizde kredi kartı ile alışveriş yapan tüketicilerin oranı ne ", sorusuna deneklerin yüzde 39.9’u yüzde 10-29 aralığında, yüzde 13.4’ü yüzde 30-49 aralığında, yüzde 12.3’ü yüzde 50-69 aralığında, 
     yüzde 21.2’si yüzde 70-89 aralığında, yüzde 13.2’si yüzde 90 ve üzeri yanıtını verdi. Geçen yıl satışların ne kadarının peşin, ne kadarının taksitle gerçekleştiği sorusuna da "yüzde 50 ve üstü taksitle gerçekleşti" diyenlerin oranı yüzde 68.7 olarak belirlendi. 
     
     ATO BAŞKANI AYGÜN 
     ATO Başkanı Sinan Aygün de ankete ilişkin yaptığı değerlendirmede, büyüme rakamlarının halka yansımadığının bu anketle teyit edildiğini belirterek, "Halkın DİE’si midesi. DİE’ye göre mide büyüyor, halka göre gurulduyor" dedi ve şöyle devam etti 
     "2004 yılında halk yatırım yapmamış, işçi almamış, cirosu artmamış. Neyi artmış , Vergisi artmış. Yani bir tek vergisi büyümüş. 
     O zaman bu nasıl bir büyüme Eğer büyüme sahici bir büyüme olsaydı, bu büyüme esnaf ve tüccara önce ciro, sonra kar, sonra istihdam ve son olarak da vergi olarak yansıdı. Oysa şimdi tersi bir durum var. Vergi büyümüş, vergiyi ortaya çıkaracak unsurlar büyümemiş. Bu işte bir iş var." 
     
</TEXT>
</DOC>
