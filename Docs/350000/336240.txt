<DOC>
<DOCNO> 336240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/son/sonspo30.html </URL>
<DATE> 2005/04/23/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Gaziantepspor 1 - Samsunspor 3 
</HEADLINE>
<TEXT>

     Birinci Süper Futbol Ligi'nde Gaziantepspor, sahasında Samsunspor'a 3-1 yenildi. 
     Karşılaşmaya taraftarlar ilgi göstermedi. Gaziantepspor sahaya ''Güçlü meclis, güçlü siyaset'' pankartı ile çıktı. Kırmızı-siyahlı ekip, maça iyi başlayan taraftı. Orta alan mücadelesi ve karşılıklı ataklarla süren karşılaşmanın ilk yarasında ev sahibi ekip rakibine göre daha üstün ve golü düşünen bir oyun sergiledi. Gaziantepspor geliştirdiği ataklardan yararlanamazken, Samsunspor ise defans ağrılıklı bir oyun sergiledi. Kontraataklarla golü düşündü. Nitekim ilk yarının son anında ani gelişen atakta Serkan'la golü buldu. 
     13. dakikada, organize gelişen Gaziantespor atağında orta sahadan aldığı topla ilerleyen Tarık Ettayeb, sol kanattaki Lazarov'u meşin yuvarlakla buluşturdu. Lazarov 'un çizgiden ortaladığı topa iyi yükselen Jaziri müsait pozisyonda dokunamadı, defans topu uzaklaştırdı. 
     25. dakikada, Hasan Yurt ile paslaşarak ceza sahasına giren Tarık Ettayeb çaprazdan sert vurdu, top az farkla auta çıktı. 
     29. dakikada, nadir gelişen Samsunspor atağında sağ kanattan Serkan ceza sahasına ortaladı. Müsait pozisyonda bulunan Aleksandrov ceza sahası içinde iyi vurdu, meşin yuvarlak üsten auta çıktı. 
     34. dakikada, Lazarov'un topuk pasıyla hareketlenen Barış, ceza alanı içinde müsait pozisyonda bulunan Erhan Namlı'ya verdi, bu oyuncunun plase vuruşu defanstan sekip kalecide Sohurmun'da kaldı. 
     39. dakikada, orta sahadan aldığı topla Samsunspor ceza sahasına giren Ettayeb ceza yayı çizgisi içinde sert vurdu, kaleci Shorunmu son anda uzanarak topa sahip oldu. 
     45. dakikada, Celil Gaziantepspor ceza sahasına Aleksandrov ile yaptığı verkaçla girdi. Celil topu penaltı çizgisi üzerinden Serkan'a aktardı. Serkan ceza sahası içinde sol ayağının içiyle meşin yuvarlığı sert ve düzgün vuruşla filelere gönderdi. 0-1. 
     İlk yarının kalan dakikalarında başka gol olmadı ve bu yarı Samsunspor'un 1-0 üstünlüğüyle sona erdi. 
     
     İKİNCİ YARI 

     47. dakikada topla birlikte Samsunspor ceza alanına giren Jaziri, meşin yuvarlağı Erdal Güneş ile buluşturdu. Bu futbolcunun sert şutunda, meşin yuvarlak kaleci Shorunmu'da kaldı. 
     49. dakikada Tolga'nın ceza alanına gönderdiği top, Gaziantepspor savunma oyuncularından sekerek Kaies'in önünde kaldı. Kaies'in düzgün ve sert vuruşunda, top kalenin üzerinden auta gitti. 
     52. dakikada Celil'in Gaziantepspor savunma oyuncularını geçip ceza alanına ortaladığı topa Serkan kafasıyla vurdu, meşin yuvarlak kaleci Kaya'nın sağından Gaziantepspor kalesinin ağlarıyla buluştu 0-2 
     55. dakikada Erkan Namlı'nın sağ kanattan Samsunspor ceza alanına gönderdiği meşin yuvarlağa İlhan kafasıyla vurdu. Yan direkten dönen topu önünde bulan Jaziri yeniden ortaladı ve Tarık Ettayeb düzgün bir vuruşla Samsunspor kalecisi Shorumnu'yu mağlup etti 2-1. 
     68. dakikada topla birlikte ceza alanına giren Celil, İlhan'ın müdahelesiyle yerde kaldı ve hakem penaltı noktasını gösterdi. Serkan'ın kullandığı penaltı atışında, kaleci Kaya gole izin vermedi. 
     70. dakikada ani gelişen Samsunspor atağında Celil topla Ivanov'u buluşturdu. Bu futbolcunun ceza alanı içinden sert şutunda meşin yuvarlak, Gaziantepspor kalesinin yan direğine çarpıp oyun alanına döndü. 
     71. dakikada Samsunspor yeniden 2 farklı öne geçti. Ivanov ile paslaşarak ceza alanına giren Adnan, penaltı noktası üzerinden sert ve düzgün bir vuruşla meşin yuvarlağı Gaziantepspor kalesinin ağlarıyla buluşturdu 3-1. 
     Kalan dakikalarda karşılaşma, konuk takımın 3-1 üstünlüğüyle sona erdi. 
     
     KÜNYE 

     

Stat Kamil Ocak. Hakemler Erol Ersoy xx, Gökhan Memişoğlu xx, Ufuk Şefik xx. Gaziantepspor Hasagiç x Dk. 46 Kaya x , Gökhan Zan x, Mehmet Çoğum xx, Barış x Dk. 46 İlhan x , Hasan Yurt x, Bouazizi xx, Erhan Namlı xx, Tarık Ettayeb xxx, Devran x Dk. 46 Erdal Güneş x , Lazarov x, Jaziri x. Samsunspor Shorunmu xx, Petkov xx, Kenan xx, Tolga xx, Muhammed xx Dk. 65 Ayari x , Caner xx, Adnan xxx, Kaies xx, Celil xxx, Ivanov xxx Dk. 75 Erkan x , Serkan xxx Dk. 89 Erhan . Goller Dk. 45 ve 52 Serkan, Dk. 55 Tarık Ettayeb, Dk. 71 Adnan. Sarı Kartlar Dk. 23 Serkan, Dk. 40 Adnan, Dk. 45 Celil, Dk. 75 Ivanov Samsunspor . Kırmızı Kart Dk. 82 İlhan Gaziantepspor .      
</TEXT>
</DOC>
