<DOC>
<DOCNO> 348111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/yasam/axyas02.html </URL>
<DATE> 2005/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Köy okulunda porno skandalı 
</HEADLINE>
<TEXT>


Bursa'da, ilköğretim okulu öğrencisi bir kızı okul arkadaşlarıyla cinsel ilişkiye girmeye zorlayıp çektikleri görüntüleri sattıkları iddia edilen zanlılar yakalandı 

OSMAN DUMAN Bursa DHA 

Bursa'da, 12 - 14 yaşlarındaki çocukların ilköğretim okulu öğrencisi bir kızla cinsel ilişkiye girmesini sağlayan ve bu sırada kaydettikleri görüntülerin yer aldığı CD'leri sattıkları öne sürülen iki kişi tutuklandı. 
Mustafakemalpaşa ilçesine bağlı Derecik köyünde yaşayan Hasan Güleç 24 , geçen yıl Tatkavaklı İlköğretim Okulu yedinci sınıf öğrencisi G.Ç. 13 ile ilişkiye girdi. Daha sonra tehdit ettiği G.Ç'nin aynı köyde oturan okul arkadaşları S.T, C.A, S.D. ve R.G. ile okul tuvaletinde cinsel ilişkiye girmesini sağlayan Güleç, görüntüleri videoya kaydetti. 
CD olarak çoğaltılan görüntüler piyasaya sürüldü. İhbar üzerine harekete geçen jandarma, CD'leri incelemeye aldı. Köye baskın düzenleyen polisler de G.Ç. ve 4 çocuğu savcıya çıkardı. Çocukların suçladığı Güleç ve yardımcısı olduğu iddia edilen M.F. 15 savcı talimatıyla gözaltına alındı. 
Çıkartıldığı mahkemece dün gece tutuklanan Hasan Güleç ve M.F.'nın yanı sıra, daha önce serbest bırakıldığı öne sürülen S.T., C.A., S.D. ve R.G. ile dün gözaltına alınıp, mahkemeye çıkartılan 16 yaşındaki Ü.S. ve R.K'de tutuklanarak cezaevine konuldu. 


</TEXT>
</DOC>
