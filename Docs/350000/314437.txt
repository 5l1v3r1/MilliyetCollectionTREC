<DOC>
<DOCNO> 314437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/soneko33.html </URL>
<DATE> 2005/02/11/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
IMF Başkanı Avrupa Merkez Bankası düşük faize devam edebilir... 
</HEADLINE>
<TEXT>

     Uluslararası Para Fonu IMF Başkanı Rodrigo Rato, Avrupa Merkez Bankası'nın AMB , düşük faiz politikasını uzunca bir süre devam ettirebileceğini söyledi. 
     Rato, Almanya'da yayımlanan Frankfurter Allgemeiner Zeitung gazetesine verdiği demeçte, Avro Kuşağı için düşük enflasyon beklentisinin AMB'ye, faizleri düşük tutma olanağı verdiğini belirtti. 
     Rato, faiz oranlarının düşük tutulmasının borsalarda spekülatif köpükler yarattığına ilişkin kanıt bulunmadığını, ancak, para politika belirleyicilerinin bu konuda dikkatli davranması gerektiğini de ifade etti. 
     ABD Merkez Bankası'nın faiz oranlarını yükseltmesine, önünde sonunda AMB'nin de ayak uyduracağını kaydeden Rato, ''mali piyasaların ve küresel ekonominin yüksek faize geçişe nasıl uyum sağlayacağı bir soru'' dedi. 
     Küresel ekonominin geleceğini iyi gördüğünü ifade eden IMF Başkanı, bununla birlikte petrol fiyatlarının yüksekliğinden, para değerlerindeki ani değişmelerden ve küresel düzeyde yüksek faizlere geçişten kaynaklanan risklerin bulunduğunu vurguladı. 
     
</TEXT>
</DOC>
