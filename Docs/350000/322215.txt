<DOC>
<DOCNO> 322215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sonsiy06.html </URL>
<DATE> 2005/03/09/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Baykal'dan solda yeni parti değerlendirmesi "Ivır zıvır" 
</HEADLINE>
<TEXT>

     ANKARA Milliyet 

CHP Genel Başkanı Deniz Baykal, Celal Doğan'ın solda yeni parti kurma girişimlerini "ıvır zıvır" şeklinde değerlendirdi. Baykal, milletvekillerinin istifaları konusunda herhangi bir önlem düşünmediklerini kaydetti. 
     NTV'nin sorularını yanıtlayan Baykal, Başbakan Recep Tayyip Erdoğan'ın, dokunulmazlıkların kaldırılması konusunda CHP'nin samimi olmadığına yönelik sözlerine tepki gösterdi. Baykal, "Milletvekillerinin dokunulmazlığı olmasın, yargı, savcı gereğini yapsın diyoruz hayır olmaz' diyorlar. Kürsü dokunulmazlığı kalmak kaydıyla milletvekillerinin de normal vatandaş gibi yargıya tabi olması konusunda tam samimiyet içindediz. Hemen tasarı hazırlasınlar Meclis'te görüşelim" dedi. İstifaları engellemek amacıyla AKP'de başlayan "milletvekilliği düşürme" gibi önlem tartışmasını anlamsız bulduğunu belirten Baykal, "Milletvekillerin istifa iradesine ipotek koymanın fiiili anlamı yoktur" dedi. Solda yeni parti kurulmasıyla ilgilenmediğini belirten Baykal, "Biz işimizi yapıyoruz. Onlar işin ıvır zıvırı. Sağda da solda da yeni bir parti bekleyişi, ihtiyacı ve boşluğu yoktur. Yeni parti kuranlara başarılar" dedi. 
     
</TEXT>
</DOC>
