<DOC>
<DOCNO> 326051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sonyas14.html </URL>
<DATE> 2005/03/22/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Çocuklara cep telefonu vermeyin 
</HEADLINE>
<TEXT>

     DIŞ HABERLER SERVİSİ 

      Ebeveynler henüz ilkokul çağındaki çocuklarının cep telefonu taleplerini karşılarken 2 kere düşünsünler. Çünkü bilim adamları cep telefonlarının uzun vadede içerdiği sağlık risklerinin hala belirsiz olduğunu söylüyor. 
     Araştırmacılar 10 yıldan bu yana cep telefonlarının yaydığı elektromanyetik radyasyonun DNA'yı bozduğunu ve beyin tümörlerine neden olduğunu söyleyedursun, Washington Üniversitesi'nden biomühendislik profesörü Henry Lai, "Cep telefonlarının çocuk sağlığı üzerindeki etkisi konusunda çok şey bilmiyoruz. Ancak bu konuda çok spekülasyon var" dedi. Lai, "Cep telefonu kullanıldığında, antenin dışarı çıkardığı enerjinin yüzde 70 - 80'ini kafa emer" dedi. Lai, "çocuklar konusunda özellikle endişelendiğini, çünkü genç kafataslarının çok ince olduğunu ve büyümekte olan beynin radyasyona karşı daha duyarlı olduğunu" belirtti. Lai, beyin tümörünün genellikle 30 - 40 yılda geliştiğini de sözlerine ekledi. 
     İngiltere'de ise Ulusal Radyolojik Koruma Kurulu'ndan yapılan bir duyuruda 8 veya daha küçük yaştaki çocuklara cep telefonu verilmemesi tavsiye edildi. 
     
</TEXT>
</DOC>
