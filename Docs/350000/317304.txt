<DOC>
<DOCNO> 317304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonspo34.html </URL>
<DATE> 2005/02/21/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Dünyanın en fazla gelir elde eden takımlarının ilk 10'u Devler Ligi'nde 
</HEADLINE>
<TEXT>

     Dünya ve Avrupa futbolunun en büyük 16 takımı Avrupa Şampiyonlar Ligi'nde çeyrek finale çıkma mücadelesinde karşı karşıya gelecekler. 
     Kış nedeniyle verilen uzun bir aradan sonra yeniden başlayacak Şampiyonlar Ligi'nde İngiltere'den 4, Almanya'dan 3, İtalya'dan 3, İspanya'dan 2, Fransa'dan 2, Hollanda'dan 1 ve Portekiz'den 1'er takım çeyrek finale çıkma mücadelesi verecek. 
     Avrupa Şampiyonlar Ligi, yarın yapılacak Liverpool-Bayer Leverkusen, Bayern Münih-Arsenal, PSV Eindhoven-AS Monaco ve Real Madrid-Juventus maçlarıyla start alacak. 
     Devler Ligi'nde 23 Şubat Çarşamba günü yapılacak Porto-Inter, Barcelona-Chelsea, Manchester United-AC Milan ve Werder Bremen-Olympic Lyon arasındaki maçlarla eleme ilk tur maçları sona erecek. 
     Öte yandan 17 Şubat Perşembe günü açıklanan Dünyanın en fazla gelir elde eden kulüpleri sıralamasında ilk 10 sırayı Şampiyonlar Ligi'nde mücadele eden takımların aldığı kaydedildi. 
     Avrupa Şampiyonlar Ligi'nde oynayan ve dünyanın yıllık bazda en fazla gelir elde eden kulüpleri şöyle 
     1- Manchester United 322.4 milyon dolar. 
     2- Real Madrid 293.8 milyon. 
     3- AC Milan 276.7 milyon. 
     4- Chelsea 270.1 milyon. 
     5- Juventus 267.7 milyon. 
     6- Arsenal 216.2 milyon. 
     7- Barcelona 210.5 milyon. 
     8- Inter Milan 207.4 milyon. 
     9- Bayern Münih 207 milyon. 
     10-Liverpool 173.5 milyon. 

     
</TEXT>
</DOC>
