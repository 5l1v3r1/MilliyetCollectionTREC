<DOC>
<DOCNO> 320148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sonyas07.html </URL>
<DATE> 2005/03/02/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Dünyanın 100 yıl ömrü kaldı 
</HEADLINE>
<TEXT>

     Feyat ERDEMİR DHA 

      VAN Yüzüncü Yıl Üniversitesi Mühendislik ve Mimarlık Fakültesi öğretim üyesi jeolog Prof.Dr. İlyas Yılmazer, dünyadaki ısınmanın devam etmesi durumunda 100 yıl ömrü kaldığını ileri sürdü. 
     Kutuplarda buzullarının yavaş yavaş denize doğru kaydığını ileri süren Prof.Dr. İlyas Yılmazer, buzulların denize girmesiyle birlikte su seviyesinin yükselmeye başlayacağını söyledi. Prof.Dr. İlyas Yılmazer, sölerini şöyle sürdürdü 
     "Endüstride kullanılan çeşitli maddelerden kaynaklanan sera gazları, dünya çevresinde bir tabaka oluşturuyor ve yüksek frekansta gelen güneş ışınlarının bu tabakayı geçiyor. Ancak bu ışınların yer yüzüne ulaştıktan sonra tekrar yansıdığında düşük frekansta olduğu için sera gazı tabakasını geçemiyor. Bu da küresel ısınmaya neden oluyor.'' Sera gazlarının engellenmesi için 141 ülkenin sözleşme imzaladığını belirten Prof.Dr. Yılmazer, "ABD'nin de içinde olduğu 7 ülkenin küresel ısınmadaki katkısı yüzde 65'tir. Küresel ısınmadaki katkısı tek başına yüzde 36 olan ABD bu sözleşmeyi imzalamamıştır'' diye konuştu. 
     Küresel ısınma ile birlikte su seviyesinin yükseleceğini iddia eden Prof.Dr. İlyas Yılmazer, "20 yıl sonra sulardaki yükselme 1 metreyi bulacak. Bu seviye yavaş yavaş yükselerek 100 yıl içerisinde 80 metreye ulaşacak'' dedi. 
     100 yıl içinde dünyayı besleyen ovaların yüzde 90'ının tamamen sular altında kalacağını öne süren Prof.Dr. İlyas Yılmazer, su seviyesinde 20 metrelik yükselme olması durumunda Hollanda ve Bangladeş'in dörtte 3'ü, Türkiye'de de Çukurova bölgesinin sular altında kalacağını söyledi. 
     
</TEXT>
</DOC>
