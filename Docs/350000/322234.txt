<DOC>
<DOCNO> 322234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sonspo02.html </URL>
<DATE> 2005/03/09/ </DATE>
<TIME> 02.05 </TIME>
<AUTHOR>  </AUTHOR>
<HEADLINE>
Crespo Manchester'ı yine yıktı, Lyon W.Bremen'i ezdi geçti 
</HEADLINE>
<TEXT>

     Şampiyonlar Ligi'nde dün gecenin diğer iki randevusunda Milan Manchester United'ı yine 1-0 yenerken, Lyon Werder Bremen'e 7 gol atarak şov yaptı. 
     15 gün önceki ilk maçta Manchester United'ı İngiltere'de Crespo'nun golüyle 1-0 mağlup ederek rövanş için büyük avantaj yakalayan Milan, kendi evinde de aynı futbolcunun sayısıyla kazandı. 
     Arjantinli forvetin 61. dakikada attığı golle San Siro'da çeyrek finale uzanan Milan, İngilizlerin kırmızı-şeytanlarını kupanın dışına itti. 
     
     
     Lyon'dan tarihi fark 

     Şampiyonlar Ligi'nde Fenerbahçe'nin grubundan çıkan Fransız takımı Lyon, ilk randevuda Almanya'da 3-0 yendiği Werder Bremen'e sahasında 7 gol atarak göz kamaştırdı 7-2. 
     İlk yarım saatte skoru 3-0 yapan Lyon'da Wiltord hat-trick yaptı. Lyon'un diğer sayıları Essien 2 , Malouda ve J. Berthod'dan penaltı gelirken, konuk Werder'in gollerine Micoud ve İsmael penaltı imza attı. 
     Milli futbolcumuz Ümit Davala, karşılaşmanın son 15 dakikasında forma giydi. 
     
     Bugünün programı 

     Şampiyonlar Ligi'nde bugünün programı şöyle 
     

Arsenal İngiltere -Bayern Münih Almanya 1-3 Juventus İtalya -Real Madrid İspanya 0-1 Bayer Leverkusen Almanya -Liverpool İngiltere 1-3 Monaco Fransa -PSV Eindhoven Hollanda 0-1      
</TEXT>
</DOC>
