<DOC>
<DOCNO> 334102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/guncel/gun90.html </URL>
<DATE> 2005/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Takıntılar .. 

Çakmak çakarken ilkinde nasılsa yanmaz diye hemen ikinci kez çakar mısınız Bunu yaparken ilkinde yandığını ve ikincide yanmadığını gördüğünüzde sinir olur musunuz Süpermarket ortamında, kadife pantolon ya da başka sebeplerden dolayı vücudunuzun elektriklenmesini ve alışveriş arabasına her değdiğinizde minik çapta çarpılmalar yaşamayı engellemek için "bitkiler" bölümüne gidip elinizi saksıların içindeki toprağa değdirerek topraklama yapar mısınız Minibüste ya da market kasasında parayı alan ile veren arasında meydana gelen "50 bin lira bozuğunuz var mıydı " sıkıntısına haricen müdahil olup, "ben versem de şu elli bin lirayı, iş uzamasa..." diye aklınızdan geçirdiğiniz olur mu Düşünmemeyi düşünür müsünüz Düşünmemeye çalışırken "düşünmemeye çalışmayı" düşünür müsünüz Düşünmemeye çalışmamayı düşünmemeye çalışırken "düşünmemeye çalışmayı düşünme" diye düşünür müsünüz Sonra düşünmeden duramadığınızı düşünür müsünüz Maç özetlerini anlatan spiker bir ataktan önce atağın dakikasını söylerse, bu atağın golle biteceğini düşünür müsünüz Şayet gol olmazsa "spiker kesin maçı izlememiş" düşüncesine kapılır mısınız Bir kapıyı açarken ilk denediğiniz anahtar kilide uyduğunda garip bir sevinç duyar mısınız Ya da tam aksi olduğunda gereksiz yere mutsuz olur musunuz Deneyeceğiniz son anahtarın da kilide uyup uymayacağından endişelenir misiniz Yürüyerek çok sıklıkla ve çok uzun zamandır geçtiğiniz bir yerde örn okul koridoru basmadığınız bir nokta kalmış mıdır diye düşünür müsünüz Basılmadık yer kalmasın diye her gün koridorun başka yerinden yürür müsünüz Bunun sonucunda kendinizi koridorun köşesine basmaya çalışırken bulunca "n'apıyorum ben" diyip sonunda kafayı sıyırdığınıza kanaat getirir misiniz 

Sen ağlat, ben severim seni... 
Marquis De Sade 

Özbeöz 
"Gürkan'a özgüvenim çok fazla..." b b 
</TEXT>
</DOC>
