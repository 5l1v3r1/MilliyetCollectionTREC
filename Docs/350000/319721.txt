<DOC>
<DOCNO> 319721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sontur14.html </URL>
<DATE> 2005/03/01/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Yasak aşk yaşadığı kuzeninin eşini öldürdü 
</HEADLINE>
<TEXT>

     Kamil ATALAY DHA 

KIBRIS'ta halen askerliğini yapan 26 yaşındaki Mustafa Ildır, Konya'dan kaçırıp Antalya'nın Manavgat İlçesi'ne getirdiği kuzeninin eşi 25 yaşındaki Havva Ildır'ı bıçaklayarak öldürdü. 
     Konyalı olan Mustafa Ildır, bir süre önce öz amcasının oğlu ile evli olan Havva Ildır'ı kaçırıp, Manavgat'a getirdi. Havva Ildır'ı genç kızın ablasının yanına bırakan Mustafa Ildır, daha sonra askerlik görevini yapmak için Kıbrıs'a gitti. Birkaç gün önce dağıtım izni için Manavgat'a dönen Mustafa Ildır, bugün saat 19.30 sıralarında Havva Ildır ile yolda yürürken tartışmaya başladı. Tartışmanın büyümesi üzerine Mustafa Ildır, yasak aşk yaşadığı Havva Ildır'ı çevredeki vatandaşların dehşet dolu bakışları arasında bıçakladı. 
     Vucuduna aldığı bıçak darbeleri ile kanlar içinde yere yığılan Havva Ildır, hastaneye götürülmek istenirken hayatını kaybetti. Olaydan sonra kaçan Mustafa Ildır ise kısa bir süre içinde polis tarafından yakalanarak, gözaltına alındı. Olayla ilgili soruşturma başlatan polis, halen asker olan Ildır'ın jandarmaya teslim edileceğini bildirdi. 

     
</TEXT>
</DOC>
