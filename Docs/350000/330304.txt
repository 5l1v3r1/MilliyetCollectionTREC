<DOC>
<DOCNO> 330304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/yazar/akyol.html </URL>
<DATE> 2005/04/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Ayranımız nasıl da kabarmıştı 
</HEADLINE>
<TEXT>


TREN kazalarını hatırlıyor muyuz 2004 yılının 22 Temmuz'unda Sakarya ilinin Pamukova mevkiinde "hızlandırılmış tren" raydan çıkarak devrilmiş, 37 kişi hayatını kaybetmişti. 
Yirmi gün geçmeden ikinci kaza... Bu defa Gebze'de Başkent ve Adapazarı ekspresleri çarpışmış, 8 yolcu hayatını kaybetmişti. 
Sendikalar ve bazı mühendis odaları bildiri yayımlıyordu "Suçlu bilime ve teknolojiye meydan okuyarak, 'Ben yaptım oldu' diye efelenen hükümet ve TCDD yönetimi" idi "belediye işletmeciliği ile tren işletmeciliğini karıştırmışlar"dı çünkü. 
Öyle ya, yirmi günde iki kaza "tesadüf mü" idi 
Cumhuriyet gazetesi, daha ilk kazada hükmünü vermişti "AKP'nin uyarılara karşın altyapı eksiğiyle başlattığı tren seferleri faciayla sonuçlandı." 
En azından Ulaştırma Bakanı'nın istifası isteniyordu. 

İKİNCİ kaza üzerine ben de bir yazı kaleme aldım, bu işlerde teknik bilgi gerektiğini, uzmanların araştırmalarının bitmediğini, politik amaçlı genellemelerden sakınmak gerektiğini yazdım. Şunu söylüyordum 
"Bizim gibi uzman olmayanların yapabileceği tek şey, genel değerlendirmelerdir. Genel değerlendirmelerin tekil olaya uymayabileceği ihtiyatını elden bırakmamak gerekir... Art arda iki kazanın olmasına bakarak 'AKP geldi, böyle oluyor' sonucuna varmak, aşırı genellemedir." Milliyet, 23 Ağustos 2004 
Vay sen misin bunları yazan "Yalaka, satılmış, iktidar borazanı, mürteci... Kör müsün, bu kadar tesadüf olur mu " 
Böyle protestolar almıştım. 
Pamukova kazası hakkında CHP ve sendikalar, zamanın Demiryolları Genel Müdürü Süleyman Karaman hakkında suç duyurusunda bulundular "tedbirsizlikle ölüme sebebiyet vermek"ten... 
Ve Ankara Bölge İdare Mahkemesi karar verdi... 

MAHKEME kararında, Prof. Sıddık Yarman'ın başkanlığındaki "Bağımsız Bilim Kurulu"nun raporuna, İTÜ raporuna ve Hollanda Delf Teknoloji Üniversitesi'nden Prof. Coenraad Esveld'in raporuna, tam üç bilimsel rapora dayanarak deniliyor ki 
Kaza yapan trende hız kontrol sistemi yoktu ama kazanın sebebi bu değildir. Hız limitleri içinde kalındığı sürece kontrol sistemine de ihtiyaç yoktur.'Hızlı tren' uygulamasından önce, yeterli altyapı çalışmaları ve deneme seferleri yapılmıştır. Bundan sonra yapılan 166 seferde kaza olmamıştır.Sistemde birtakım eksiklikler olmakla birlikte, bu kazanın asıl sebebi, makinistin 80 km hızla girilmesi gereken kurp'a 132 km hızla girmesidir.Kaza insan makinist hatasından kaynaklanmıştır. 
Netice "TCDD Genel Müdürü Süleyman Karaman'ın Türk Ceza Kanunu kapsamında suç sayılabilecek bir fiili ya da eyleminin tespit edilmediği sonucuna varılmıştır." 
Halbuki adamı linç ediyorduk 
Demek ki, ayranımız kabararak veya gerekli teknik bilgiye ihtiyaç duymayarak "genelleme" yapmak yanıltıcıdır. Çabuk ve aşırı 'genelleme' bir zihin tuzağıdır. Komplo teorilerinin, bağnazlıkların, siyasi ve ideolojik linçlerin de temelinde bu vardır. 
Halbuki, "genel bir hüküm, tekil bir olayı izaha yetmez." 
'Analitik düşünce' her olguyu teker teker irdelemeyi gerektirir. 



</TEXT>
</DOC>
