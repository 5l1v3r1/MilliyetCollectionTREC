<DOC>
<DOCNO> 316546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sontur42.html </URL>
<DATE> 2005/02/18/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
SSK'lıların derdi bitmiyor 
</HEADLINE>
<TEXT>

     
     Burcu Selçuk CNN TÜRK 

     
SSK'lı hastalar sekiz gündür serbest eczanelerden yararlanıyor ama sorunları katlanarak devam ediyor. Bürokratik işlemlerden bıkan hastalar, eski günleri yani SSK eczanelerinde kuyrukta beklemeyi arar hale geldi. 
     SSK eczaneleri bir bir kapanırken, gelenin gideni arattığını düşünen SSK'lı hastalar yeni uygulamadan yani serbest eczanelerden ilaç alıyor olmaktan hiç de hoşnut değil. 
     Yeni uygulamayla hastanelerin içindeki kuyruklar eczanelere kaydı. SSK'lı hastalar kuyrukların yanında şimdi bir de sistemden kaynaklanan sorunlarla boğuşuyor. 
     
     Bürokrasi hala engel 

     Dışarıdaki eczanelerden ilaç almak için bürokratik işlem çok. Fotokopiler, imzalar, kaşeler, mühürler derken, SSK'lı daha önce kuyrukta beklerken geçirdiği zamanın iki hatta üç katını harcıyor. Bir de tum bu işlemler için defalarca hastaneye gidip gelmek gerekince hastaların tepkisi artıyor. 
     
     Eczanelerde de değişiklik yok 

     Uygulamanın sekizinci gününde eczanelerde de hala pekbirşey değişmemiş. Hatta sistem öylesine pamuk ipliğine bağlı ki, Etlik'in kesilen elektrikleri bile SSK'lıların ilaç almasını engelleyebiliyor. 
     
</TEXT>
</DOC>
