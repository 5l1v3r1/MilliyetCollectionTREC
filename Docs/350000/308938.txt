<DOC>
<DOCNO> 308938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sontur05.html </URL>
<DATE> 2005/01/24/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Uğurlar olsun... Uğur Mumcu'yu tam 11 yıl önce kaybetmiştik... 
</HEADLINE>
<TEXT>

     Gazeteci-yazar Uğur Mumcu, 24 Ocak 1993'te, evinin önünde, aracına yerleştirilen bombanın patlaması sonucu öldü. 
     Kaçakçılığa, çıkar çevrelerine, din istismarcılarına, yolsuzluklara karşı yazılarıyla tanınan Uğur Mumcu'nun uğradığı suikast, tüm yurtta büyük üzüntü yarattı, yurtdışında büyük yankı uyandırdı. Mumcu'nun cenazesi, yüzbinlerin katıldığı törenle toprağa verildi. 
     Uğur Mumcu, 1947 yılında Kırşehir'de doğdu. Ankara Üniversitesi Hukuk Fakültesi'ni bitirdi. Bir süre avukatlık yaptıktan sonra 1968'de aynı fakültede idare hukuku asistanı oldu. 12 Mart 1971 Muhtırası'ndan sonra tutuklandı ve 7 ay hapisle cezalandırıldı. Yargıtay bu cezayı bozdu. Mumcu, 1974'te üniversiteden ayrılarak, Yeni Ortam gazetesinde köşe yazarlığına başladı. 1975 yılında Cumhuriyet gazetesine geçti. Yaşamı boyunca çok sayıda araştırmaya dayalı yapıt verdi. Ölümünden sonra kurulan Uğur Mumcu Araştırmacı Gazetecilik Vakfı um ag , bütün eserlerini yayınladı. 
     
</TEXT>
</DOC>
