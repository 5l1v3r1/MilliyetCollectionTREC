<DOC>
<DOCNO> 321596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sontur20.html </URL>
<DATE> 2005/03/07/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
LPG'li araçlara LPG logosu takma zorunluluğu... 
</HEADLINE>
<TEXT>

     LPG'li araçların ön ve arka camlarına LPG logosu takma zorunluluğu getirildiği bildirdi. 
     Erzurum Trafik Tescil ve Denetleme Şube Müdürü Habip Yılmaz, yaptığı yazılı açıklamada, Karayolları Trafik Kanunu uyarınca araçlarına LPG takan sürücülerin, dönüşümlerini tescil belgelerine işleyerek aracın ön ve arka camlarına LPG logosu taktırmaları gerektiğini belirtti. 
     Diğer yakıt türlerini kullanan araçlara oranla LPG'li araçların patlama riskinin daha yüksek olduğunu ifade eden Yılmaz, Emniyet Genel Müdürlüğü tarafından alınan kararla da vatandaşların can ve mal güvenliğinin sağlanması için bu araçların kapalı otoparklara da park edilmesinin yasaklandığını vurguladı. 
     Yılmaz, LPG dönüşümü tescil belgelerine işlenmeyen araçların trafikten men edileceğini, araç sürücülerine de 92.40 YTL para cezası verileceğini kaydetti. 
     
</TEXT>
</DOC>
