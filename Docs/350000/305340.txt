<DOC>
<DOCNO> 305340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/yasam/yas15.html </URL>
<DATE> 2005/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



2 hafta sonra kurtuldu 

DIŞ HABERLER SERVİSİ 
Dev dalgaların etkisiyle 26 Aralık'ta denize sürüklenen Endonezyalı Ari Afrizal 22 , yaklaşık 2 hafta sonra denizde bulunarak kurtarıldı. Banda Aceh'teki evinde dev dalgalara kapılan Afrizal'ı hafta sonunda bir yük gemisi kurtardı. 

ABD yardımı kazayla durdu 

DIŞ HABERLER SERVİSİ 
Endonezya'da yardım çalışmalarına katılan bir ABD askeri helikopteri, dün Banda Aceh Havaalanı yakınında düştü. ABD askeri yetkilileri, Seahawk 60 tipi helikopterin neden düştüğünü açıklamazken, 10 kişilik mürettebattan ölen olmadı. Yerel saatle 07.20 sıralarında TSİ 02.20 düşen helikopterin mürettebatı hastaneye kaldırıldı ve ABD'nin Aceh'te yardım amaçlı uçuşları donduruldu. 

6 Türk'ten haber yok 

Dışişleri Bakanlığı, Güney Asya'da meydana gelen deprem ve tsunami felaketinin ardından haber alınamayan Türklerin sayısının 6 olduğunu bildirdi. Başbakanlık Acil Durum Yönetimi Genel Müdürlüğü'nce açılan banka hesaplarında dün 17.30 itibariyle 104 bin 707 YTL 104 milyar 707 milyon lira , 1679 euro, 15 bin 816 ABD doları toplandı. 

İran 5.8'le sallandı 

İran'ın kuzeydoğusundaki Gülistan eyaletinin Akkale kentinde dün gece TSİ'yle 20.46'da 5.8 büyüklüğünde bir meydana geldi. Can ve mal kaybının yaşanmadığı deprem nedeniyle paniğe kapılan halkın caddelere çıktığı bildirildi. 2003'te meydana gelen depremde 30 binden fazla kişi ölmüş, 18 bin kişi yaralanmıştı. 


</TEXT>
</DOC>
