<DOC>
<DOCNO> 341005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sontur15.html </URL>
<DATE> 2005/05/09/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Yol ortasında horon tepen taraftarlara polis otosu çarptı 
</HEADLINE>
<TEXT>

     Hakan KABAHASANOĞLU GİRESUN, DHA 

      TRABZON'un Arsin İlçesi'nde oynanan İkinci Lig'e yükselme maçlarında Play-Off'a kalan Giresunspor'un taraftarları, dönüşte yol ortasında alkolünde etkisiyle horon teperken, hızla gelen polis otomobili duramayarak kalabalığın arasına daldı. Kazada, horon tepen taraftarlardan 2'si ağır 5 kişi yaralandı. 
     Arsin İlçesi'nde bugün oynanan karşılaşmada, Arsinspor'un yenen Giresunspor Play Off'a kaldı. İkinci Lig'e yükselme için önemli bir engeli aşan Giresunspor'un taraftarları, galibiyet sevincini içki içerek kutladı. Kiraladıkları otobüsle grup halinde Arsin'den Giresun'a dönmek üzere yola çıkan taraftarlar, saat 20.15 sıralarında aşırı derecede aldıkları alkolün de etkisiyle Espiye- Tirebolu Karayolu arasındaki Güce yol ayrımı yakınlarında otobüsü durdurup aşağıya indi. Çılgın taraftarlar tehlikeye aldırış etmeden karayolunda horon tepmeye başladı. 
     
     POLİS OTOMOBİLİ DURAMADI 
     Bu sırada devriye görevi yapan 28 A 5929 plakalı Giresun Emniyet Müdürlüğü Bölge Trafik Müdürlüğü'ne bağlı ekip otosu, hızla giderken horon tepen gençleri son anda farketti. Görevli polis memurunun fren yapmasına rağmen polis aracı duramayarak gençlerin arasına daldı. 
     Kazada, horon tepen taraftarlardan yaralanan Olcay Aslan 24 , Aslan Koç 36 ve Hayri Çöcen 27 Espiye Devlet Hastanesi'nde ayakta tedavi edildi. Kazada ağır yaralanan Birol Ayar 24 ve Avni Çakır 35 ise Giresun Devlet Hastanesi'ne kaldırıldı. Olayla ilgili soruşturma başlatıldı. 
     
</TEXT>
</DOC>
