<DOC>
<DOCNO> 343812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonyas02.html </URL>
<DATE> 2005/05/18/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kral FM'de DJ operasyonu 
</HEADLINE>
<TEXT>

     LUBE AYAR İstanbul 

Başbakan Recep Tayyip Erdoğan'ın makam otomobilindeyken dinlediği tek radyo olan Kral FM'in 8 DJ'yi, yöneticilerin bilgisi dışında sanatçılardan para aldıkları iddiasıyla görevlerinden uzaklaştırıldı. 
     Tasarruf Mevduatı Sigorta Fonu TMSF tarafından "Amme borcu" sebebiyle yönetimine el konulan STAR Medya Grubu radyolarından Kral FM'de 10 yıla yakındır görev yapan Kral FM Genel Yayın Yönetmeni Ali Şentürk "Afrikalı Ali" , Ata Demirkaya "Müzik Ziyafeti Ata" , Hakan Yılmaz "Rüzgar Hakan" , Erdem Yurtseven "Nöbetçi Erdem" , Mustafa Ödübek "05 Mustafa" , Şener Duran "Gönül Dostu Şener" , Melih Kurtuluş "Sevgi Çemberi" ve Şener Şimşek'e "Kaptan Şener" işten çıkarıldıklarına ilişkin tebligatlar dün öğleden bildirildi. 
     
     Maaşları 1000 YTL 

     İhbar üzerine TMSF tarafından atanan yeni yönetimin, haklarında gizli soruşturma başlattığı DJ'lerin "Çıkar Amaçlı" çete gibi çalıştığı iddia edildi. Yaklaşık 800 ile 1000 YTL arasında maaş aldıkları belirtilen DJ'lerin gelirleriyle çelişen gayrimenkul ve otomobillere sahip oldukları öne sürüldü. 
     
     "Etik değil" 

     İddiaya göre, yönetimin bilgisi dışında ve işleyişe aykırı biçimde para aldıkları belirtilen DJ'ler, bu yolla ayda yaklaşık 100 bin dolar haksız kazanç elde etti. Yönetimin, hukuki ve etik açıdan doğru bulmadığı bu davranışları nedeniyle, bu kişileri görevlerinden uzaklaştırdığı ifade edildi. TMSF'nin "Emniyeti suistimal" suçu işledikleri iddiasıyla Cumhuriyet Savcılığı'na suç duyurusunda bulunacağı belirtilirken, DJ'lerin mal varlıklarının da incelemeye alındığı öğrenildi. 
     
</TEXT>
</DOC>
