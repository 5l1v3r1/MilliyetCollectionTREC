<DOC>
<DOCNO> 345146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sontur36.html </URL>
<DATE> 2005/05/23/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
3'ü çocuk 5 kişi ölüme gitti 
</HEADLINE>
<TEXT>

     Gaziantep’te bir genç kız, amcasının oğlu ile evlenmelerine izin verilmeyince önce 3 kardeşini uçurumdan attı, sonra sevgilisiyle birlikte uçurumdan atlayarak intihar etti. 
     AA muhabirinin edindiği bilgiye göre, Şahinbey İlçesi’ne bağlı Sarıkaya Köyü’nde, Gülbahar P. 13 ve amcasının oğlu Mustafa P’nin 19 evlenme isteğine genç kızın babası Cuma P. razı olmadı. 
     Mustafa P. ile evlenmesine izin verilmeyen Gülbahar P, tanıkların ifadesine göre, kardeşleri Fatih 6 , Recep 7 ve Hatice’yi 9 80 metrelik uçurumdan aşağı attı. Daha sonra Gülbahar ve amcasının oğlu Mustafa P’de el ele tutuşarak aynı uçurumdan atlayarak intihar etti. 
     Bir süre önce annesini kaybettiği belirtilen Gülbahar P’nin geride bıraktığı hatıra defterine "mecburduk, kardeşlerimize bakacak kimse yoktu, bu nedenle bu yolu seçtik" yazdığı öğrenildi. 
     Cesetlerin, Gaziantep Devlet Hastanesi morguna kaldırıldığı bildirildi. 
     Olayla ilgili soruşturma sürdürülüyor. 
     
</TEXT>
</DOC>
