<DOC>
<DOCNO> 320835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sontur47.html </URL>
<DATE> 2005/03/04/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
TV'den ihbar ederek zorla dansözlük yaptırılan kızkardeşini kurtardı 
</HEADLINE>
<TEXT>

     Kanal D'de Kadının Sesi adlı televizyon programına katılan kadının, Denizli'de kız kardeşinin bir motelde 45 zorla tutulduğunu söylemesi üzerine, polis motele operasyon düzenleyerek genç kadını kurtardı. 
     Tülin Gazala 27 , Kanal D'de yayınlanan televizyon programında, kardeşi Tülay'ın 19 yaklaşık 45 gündür Pamukkale Beldesi'nde Şerafettin K'nın işlettiği bir motelde zorla tutulduğunu, senet imzalatılarak borçlandırıldığını ve dansöz olarak çalıştırıldığını ileri sürdü. 
     Bu iddiayı ihbar kabul eden Denizli Emniyet Müdürlüğü'nün, yasal iznin alınmasının ardından başlattığı soruşturma kapsamında Pamukkale'ye gönderilen ekipler, motelde yaptığı incelemede Tülay Gazala'yı buldu. 
     Gazala'yı zorla alıkoydukları ve çalıştırdıkları iddiasıyla, Motel Müdürü Şahin D. 40 , Mahmut A. 26 ve Murat K. 24 gözaltına alındı. 
     Polisler tarafından kurtarıldıktan sonra Denizli Adliyesi'ne gelen Tülay Gazala, 500 YTL 500 milyon lira olan borcunu ödemesine rağmen kendisine 1200 YTL 1 milyar 200 milyon lira tutarında senet imzalatıldığını, bunun karşılığı olarak da zorla çalıştırıldığını söyledi. 
     Tülay Gazala'nın Cumhuriyet Savcılığı'na suç duyurusunda bulunduğu, zanlıların, Denizli Emniyet Müdürlüğü'ndeki sorgulamalarının ardından adliyeye sevk edileceği bildirildi. 
     
</TEXT>
</DOC>
