<DOC>
<DOCNO> 346487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sontur22.html </URL>
<DATE> 2005/05/27/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Şampiyonluk kutlamalarında vurulan işadamı ölüm-kalım savaşını kaybetti 
</HEADLINE>
<TEXT>

     Fenerbahçe’nin şampiyonluk kutlamaları sırasında, Antalya’da kaza kurşunuyla vurulan işadamı, hayatını kaybetti. 
     AA muhabirinin aldığı bilgiye göre, pazar günü Fenerbahçe- Galatasaray maçının ardından, Antalya’da bir restoranda yemek yerken, sevinç gösterisi yapan bir grup Fenerbahçe taraftarlarının havaya ateş açması sonucu yaralanan Mehmet Aslandağ, tedavi gördüğü Akdeniz Üniversitesi Tıp Fakültesi Hastanesi’nde bugün yaşamını yitirdi. 
     Kayseri’deki Urba Mağazaları’nın sahibi Cemal Aslandağ’ın kardeşi ve İstanbul’daki Prestij Mağazaları’nın sahibi olan Mehmet Aslandağ, açmaya hazırlandığı yeni mağazası için gittiği Antalya’da, havaya açılan ateş sonucu, ensesinden vurularak ağır yaralanmıştı. 
     Akdeniz Üniversitesi Tıp Fakültesi Hastanesi’nde hayatını kaybeden Mehmet Aslandağ’ın 45 cenazesi, yarın Kayseri’de Hunat Camisi’nde kılınacak cenaze namazının ardından şehir mezarlığında toprağa verilecek. 
     
</TEXT>
</DOC>
