<DOC>
<DOCNO> 345769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sontur11.html </URL>
<DATE> 2005/05/25/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Çöpte at kafaları bulundu .. 
</HEADLINE>
<TEXT>

     Hakan KABAHASANOĞLU GİRESUN, DHA 

      GİRESUN'da belediyeye ait çöp bidonlarında bulunan at kafaları, tedirginlik yarattı. Kentteki bütün kasapların incelendiğini, olumsuz bir duruma rastlanmadığını söyleyen Veteriner Hekimler Odası Başkanı Mustafa Aydınay, damgasız et almamaları konusunda vatandaşları uyardı. 
     Giresun Belediyesi temizlik ekipleri, Hacı Hüseyin Mahallesi'nin Sokakbaşı Mevkii'ndeki bir çöp bidonunda dün akşam 6 hayvan kafası buldu. Veteriner Hekimler Odası yeklililerince yapılan inceleme sonunda, bazıları parçalanmış kafaların at kafası olduğu belirlendi. Veteriner Hekimler Odası Başkanı Mustafa Aydınay, İç organ, ayak ve deri bulunamadı ancak ilk belirmelere göre bu kafalar atlara ait. Kesin tespit önümüzdeki günlerde yapılacakö dedi. Vatandaşları kasaplardan damgasız et almamaları konusunda uyaran Aydınay, şöyle dedi 
     Yaklaşık 2 yıl önce Duroğlu Beldesi’nde at kesimi yapıldığını belirlemiştik. Bu olayın ardından Giresun Belediyesi, kasaplardaki denetimleri artırdı. Kasaplarımızda damgasız et satılmıyor. Ancak son dönemlerde kırsal kesimlerde ucuz et satıldığına dair duyumlar aldık. Bu duyumlar, at kesimi yapıldığı konusunda şüpheleri artırıyor. Halkımızdan damgasız et almamalarını, böyle bir olaya rastladıklarında acil olarak belediyeye bildirmelerini rica ediyoruz.ö At kafalarının bulunmasının ardından Giresun Belediyesi Zabıta ekipleri, kentteki tüm kasapları denetime aldı. Zabıta yetkilileri, kasaplarda şu ana kadar olumsuz bir duruma rastlanmadığını açıkladı. 
     
</TEXT>
</DOC>
