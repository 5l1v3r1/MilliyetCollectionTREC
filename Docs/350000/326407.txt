<DOC>
<DOCNO> 326407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sontur42.html </URL>
<DATE> 2005/03/23/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
RTÜK'ten tüm TV'lere "Ekrana bayrak yerleştirin" daveti... 
</HEADLINE>
<TEXT>

     RTÜK, Türk Bayrağı'na saygısızlığa tepki olarak, bütün televizyon kanallarını yarın tüm gün ekranlarına Türk bayrağı yerleştirmeye davet etti. 
     RTÜK'ten yapılan yazılı açıklamada, Türk Bayrağı'nın, Türk devletinin bağımsızlık sembolü olduğu belirtilerek, Mersin'de gerçekleştirilen gösteriler sırasında Türk Bayrağı'na ve Türk Bayrağı nezdinde Türk ulusunun birlik ve bütünlüğüne saldırı girişiminde bulunanların nefretle kınandığı kaydedildi. 
     Üst Kurul'un, Türk Bayrağı'na saldırı girişimini kınanması amacıyla, bütün televizyon kanallarını, ulusal bayramlarda olduğu gibi, yarın tüm gün ekranlarına Türk Bayrağı yerleştirmeye davet etme kararı aldığı ifade edildi. 
     
</TEXT>
</DOC>
