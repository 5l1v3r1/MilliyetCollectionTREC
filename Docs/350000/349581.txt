<DOC>
<DOCNO> 349581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/spor/spo20.html </URL>
<DATE> 2005/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıfıra sıfır 
</HEADLINE>
<TEXT>


YAKAN TOP Nilay YILMAZ 


Zalim Yorumcu Can Dark 

Bir türlü tadına doyamadığımız süper ötesi ligimizin ardından Ulusal Takım'ın maçına gözlerimizi çevirdik. Bize göre futbol denilen büyülü oyunun, en defolu ve ayıplı skoruyla sona erdi Türkiye-Yunanistan maçı 0-0. Hani bu skorla biten maçlarda -istisnai 0-0'lar hariç- bir doymamışlık, olmamışlık hissiyatı çöker insana. Sıfıra sıfır elde var sıfır, adı üzerinde boşluk, hissizlik hali. Neyse sonuçta 1 puan Yunanistan'a yaradı ve Türkiye bundan sonrası için Ukrayna'ya duacı olmaya başladı. Hiçbir doğru-dürüst takımı yenmeden Dünya 3.'sü olan takım, şimdilerde başkalarının kıyak yapmasına muhtaç halde. Çağ atladığı söylenen Türk futbolu, halen kısır çekişmeleri, yüzeysel sen-ben kavgalarını, analitik ve nitelikli futbol düşüncesine yeğ tutuyor. Belleği zayıf bir kamuoyuna hitap ettiğini iyi bilen kalemşörler, dün ak dediklerine bugün rahatça kara diyebiliyorlar. Ortalık, hikmetinden sual olunmaz "futbol otoritesi"nden geçilmiyor. İnanın ki bu son 0-0'lık maç önemli değil o kadar da, bizim hayat karşısında bazen futbolda, bazen de başka başka alanlarda "elde var sıfır" durumumuz devam ediyor. Ve asıl sorun da görmek istemesek de bu galiba. 
İYİ HAFTALAR. 

Brezilya'nın ulusal felaketi 1950 yılında Uruguay karşısında aldığı yenilgidir. 
Nelson Rodrigues 


Haberiniz var mı 

1873'lü yıllardaki kurallara göre, gol atan takımın sonradan oyuna başlama hakkı vardı. Oxford Üniversitesi'nde oynayan ve takma adı "Sektirme Kralı" olan Robert Vidal, bu kural sayesinde bir maçta rakip takım topa hiç dokunmadan arka arkaya üç gol atmıştı. 



Sen kısaca 
Şimo de 
Şimdi sen ön liberoya o Polonyalı, ismini beceremediğim, Jinkonyak neydi Şimeyk miydi neydi Beceremiyorum, ben Laz'ım. Dilim dönmez. 
Sinan Engin - Ve Gool, TV8 

39'unu yedi mi 
Volkan'ın Rüştü seviyesine gelmesi için 1 fırın ekmek yemesi lazım. İlyas Tüfekçi - 
Futbol Ateşi, ATV 

Ayrıca çok duygusal 
Emre biraz daha Avrupa'da oynamak istiyor. Ama Fenerbahçe biraz daha para verirse Emre'nin gönlüne girerler, kalbine girerler. Emre çok iyi bir çocuk çünkü. 
Sinan Engin - Futbol Ateşi, ATV 

Maçtan önce 
Yürüyelim arkadaşlar dedik ve birazdan yürümeye başlayacağız. 
İlker Yasin, Türkiye- 
Yunanistan maçı, Kanal D 

Maç sırasında 
Bizimkiler beklerken, Yunan beklemiyor. Topa hamle yapıyor. İlker Yasin, Türkiye- 
Yunanistan maçı, Kanal D 

Uzun var da 
Ersun mu almadı 
Bizim orta sahamız 3 tane bücürden kurulu. Emre, Yıldıray, Gökdeniz. 
Gökmen Özdenak - 
Telegol, Star 

Çıkmayan candan ümit kesilmez 
Fatih Terim Sağ taraftan Hamit'in ortalarıyla pozisyon buluyoruz, Tuncay vasıtasıyla. 
İlker Yasin Hocam golü bulalım golü. 
Fatih Terim Ne yapalım, o da olacak inşallah. 
İlker Yasin, Türkiye- 
Yunanistan maçı, Kanal D 

Veya 
Fenerbahçe Emre, Nihat ve Yıldıray'dan bazısını veya bazılarını alacak. Birini veya ikisini veya üçünü alacak. 
Reha Muhtar-Futbol Ateşi, ATV 






Foto-jenerik 
Küçücük bir topun kocaman bir insanı düşürdüğü hallere bir bakın. 




</TEXT>
</DOC>
