<DOC>
<DOCNO> 319852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/spor/spo02.html </URL>
<DATE> 2005/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Teklifi görelim 
</HEADLINE>
<TEXT>


Lucescu, şu an sadece Shakthar Donetsk'in başarısını düşündüğünü belirtti, Fenerbahçe'den resmi bir öneri gelmeden yorum yapamayacağını ifade etti 

BÜNYAMİN OSMAN 


'Meşgul etmeyelim' 
GALATASARAY ve Beşiktaş'ın başında şampiyonluklar yaşayan Mircea Lucescu, Fenerbahçe'nin kendisini düşündüğü konusuna temkinli yaklaştı. Şu an Shakthar Donetsk'in başında bulunduğuna dikkat çeken tecrübeli çalıştırıcı, "Takımımın başarılı olması için elimden geleni yapıyorum. Şu an bu konuyla ilgilenmiyorum. Gündemi meşgul etmek de faydasız" diye konuştu. 

'Benim için söz önemli' 
LUCESCU, sözleşmesinin bir yıl opsiyonlu olmasının da birşey ifade etmediğini belirterek, "Benim için kağıt üzerindeki kontrat önemli değildir. Ben başkana söz verdim. Bu her şeyin ötesinde" ifadesini kullandı. Rumen hoca, "Fenerbahçe ile bir görüşmem olmadı. Ama teklif gelirse o zaman farklı bir yorum yapabilirim" açıklamasında bulundu. 

Hooijdonk ilk on birde 

Anelka'nın partneri 
TEKNİK Direktör Daum, Kayserispor maçında forveti Anelka - Hooijdonk ikilisine teslim edecek. Uzun bir sakatlık dönemi sonrası Real Zaragoza ve Akçaabat Sebatspor'a karşı ikinci yarılarda görev yapan Pierre van Hooijdonk'un, Fransız golcü ile sergileyeceği performansı merak eden Alman hocanın, bu ikilinin çok başarılı olacağına inandığı öğrenildi. Hafif bir sakatlığı bulunan Nobre'nin ise bugünkü maçta riske edilmeyebileceği belirtildi. 

'Artık ileriye bakın' 
KAYSERİSPOR maçının hazırlıklarını dün yaptığı antrenmanla tamamlayan Fenerbahçe'de, çalışma öncesi Daum futbolcularına uyarılarda bulundu. Alman hoca, Kayserispor'un kesinlikle hafife alınmamasını istedi, "Mutlaka kazanmalıyız, hatta kupayı almalıyız. Avrupa'daki başarısızlığın izlerini ancak çifte şampiyonlukla silebiliriz. Artık ileriye bakmak zorundayız. Önümüzde çok zorlu maçlar var. Herkes kendine çeki düzen versin" dedi. 

Daha ucuz maç yok 

KAYSERİSPOR ile oynanacak kupa maçında stadın dolması için Fenerbahçe Yönetimi, bilet fiyatlarında sezonun en büyük indirimini yaptı. Hafta içi olması ve soğuk hava nedeniyle seyircinin tribünlerden kaçacağını tahmin eden Sarı - Lacivertliler, açık tribünü altı milyon liraya kadar indirdiler. Maraton üst tribün 11, numaralı VIP 16.5 milyon liradan satılacak. 

Çalışan kalacak 

YUSUF KOBAL 

FENERBAHÇE Yönetimi, UEFA Kupası'nda yaşanan hayal kırıklığının ardından iç transfer görüşmelerini askıya aldı. Sezon sonunda yakalanacak başarıya göre sözleşmesi sona erecek oyuncularla nikah tazelemeyi düşünen Sarı - Lacivertli yönetim, ortaya konacak performansı ölçü kabul edecek. Teknik Direktör Daum'a da devre arasında 2007'ye kadar sözleşmesini uzatmak için teklifte bulunan Başkan Aziz Yıldırım geri adım attı. Alman hoca ile sezon sonunda masaya oturulması kararlaştırıldı. 

Sözleşmesi bitenler 
Serhat Akın 
Luciano Kiralık 
Marcio Nobre Kiralık 
van Hooijdonk 
Murat Hacıoğlu 
Rüştü Reçber Kiralık 

Altın kramponlar 

FUTBOLDA astronomik transfer ücretleri ile ilgili araştırma yapan bir internet sitesi, dünyanın en pahalı oyuncularını belirledi. En pahalı transfer, 45.62 milyon Euro'ya Juventus'tan, Real Madrid'e giden Fransız futbolcu Zidane oldu. Fenerbahçe'nin Fransız futbolcusu Nicolas Anelka ise Arsenal'den Real Madrid'e geçerken 23.5 milyon Euro ile 13, Real Madrid'ten Paris Saint German'e giderken aldığı 20.29 milyon Euro ile de listenin 20. sırasında kendine yer buldu ve ilk 20 arasına 2 kez giren tek futbolcu unvanını aldı. 

İşte futbol zenginleri Z.Zidane 45.62 milyon R.Madrid L.Figo 37 milyon R.Madrid H.Crespo 35.5 milyon Lazio G.Buffon 32.6 milyon Juventus C.Vieri 32 milyon Inter R.Ferdinand 29.1 milyon M.United G.Mendieta 29 milyon Lazio Ronaldo 28.49 milyon R.Madrid J.Veron 28.1 milyon M.United Rui Costa 28 milyon Milan P.Nedved 25.5 milyon Juventus D.Drogba 24 milyon Chelsea N.Anelka 23.5 milyon Real Madrid 
Not Rakamlar Euro üzerindendir. 

</TEXT>
</DOC>
