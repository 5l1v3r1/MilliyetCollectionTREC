<DOC>
<DOCNO> 314901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/son/sonspo07.html </URL>
<DATE> 2005/02/13/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Galatasaray deplasman fobisini üstünden attı... 
</HEADLINE>
<TEXT>

     Galatasaray, oldukça kötü bir performans gösterdiği geçen sezonda yaşadığı deplasman sıkıntılarını bu sezon geride bıraktı. 
     Sarı-kırmızılılar, Çaykur Rizespor maçında aldığı galibiyetle kritik karşılaşmayı kayıpsız atlatırken, bu sezon deplasmanda 7. zaferini elde etti. 
     ''Cim bom'', geçtiğimiz sezon dış sahada 17 maçta sadece 5 galibiyet maç başına yüzde 29.4 alabilirken, bu sezon şimdiye kadar yaptığı 11 deplasman maçında 7 galibiyet maç başına yüzde 63.6 elde ederek iyi bir performans gösterdi. 
     
     KALESİNİ GOLE KAPADI 
     Bu sezon deplasmanda 11 maçta rakip filelere 14 gol bırakarak, maç maçına 1.27 ortalama yakalayan Galatasaray, geçtiğimiz sezon 17 maçta 21 gol Maç başına ortalama 1.23 kaydetmişti. 
     Galatasaray, attığı gol sayısı fazla artmamasına rağmen, galibiyet sayısındaki artışı, bu sezonki savunma güvencesiyle başardı. Geçtiğimiz sezon 17 lig maçından sadece 4'ünde gol yemeyen ''Cim bom'', bu sezon ise 11 deplasman maçının 7'sinde kalesinde gol görmedi. 
     ''Aslan'', bu sezon 11 deplasman maçında kalesinde sadece 5 gol Maç başına ortalama 0.45 görürken, geçtiğimiz sezon ise 17 maçta 22 gol Maç başına ortalama 1.29 yemişti. 
     
</TEXT>
</DOC>
