<DOC>
<DOCNO> 311896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/spor/bbas.html </URL>
<DATE> 2005/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes'ten farklı tarife 80-54 
</HEADLINE>
<TEXT>


Lacivert-Beyazlılar, Euroleague A Grubu'nda deplasmanda 51 sayı farkla devirdiği Yunan Olympiakos'a evinde de şans tanımadı, rakibi karşısında adeta güle oynaya kazanan temsilcimiz 11. galibiyetini aldı 

GÖKHAN TÜRE 


EFES, Euroleague A Grubu'ndaki 13. maçında, Atina'da 51 sayı ile yendiği Yunan rakibi Olympiakos'a rövanşta da şans tanımadı, farklı skorla 11. galibiyetini alarak liderlik mücadelesini sürdürdü. İkinci raundu ve seribaşı olmayı daha önce garantileyen Efes, sadece ilk yarısında bocaladığı karşılaşmanın ikinci çeyreğinde rakibine üstünlük kurdu, devreyi 46-27 önde kapadı. Üçüncü çeyrekte bir ara farkı 29 sayıya kadar çıkaran Lacivert-Beyazlılar, geri kalan dakikaları kontrolünde tutarak sonuca kolay gitti. 

Maçın karnesi 
HAKEMLER Radic Hırvatistan , Zamojski Polonya , Maricic Sırbistan Karadağ 
EFES PİLSEN Solomon 5 3, Nikolic 6 8, Ermal 7 11, Domercant 6 7, Alper 6 5, Ender 6 5, Prkacin 6 9, Kaya 8 20, Valentin 6 6, Kecman 6 6 
OLYMPIAKOS Perry 6 9, Gorenc 4 2, Jurkovic 3 4, Gulyas 6 12, Mason 7 15, Papanikolopoulos 3 2, Kalampokis 3 4, Misiakos 3 , Sklavos 4 6, Agadakos 3 
1.PERİYOT 21 - 17 E.Pilsen , 2.PERİYOT 46 - 27 E.Pilsen , 3.PERİYOT 62 - 36 E.Pilsen , MAÇ SKORU 80 - 54 E.Pilsen 
BEŞ FAUL Agadakos 34.04 , Ermal 39.54 
ÜÇ SAYI Mason 5 , Valentin, Sklavos 2 , Domercant, Alper, Perry 1 

Mecburi istikamet 

İbo, PAO'ya gidiyor 
NBA'DE umduğunu bulamayan İbrahim Kutluay, eski kulübü Panathinaikos'a döndü. Menajer Tolga Tuğsavul, yıldız oyuncunun, Yunan kulübü ile dört aylığına anlaştığını belirtti. Türkiye'de transfer sezonu bittiği için zorunlu olarak yurt dışına yönelen İbrahim'in, kendi arzusuyla ve parasını alarak Seattle'dan ayrıldığı da açıklandı. 

"Geri döndüm" 
YUNAN basını da İbrahim'in, Panathinaikos'a geri dönüşüne geniş yer verdi. To Vima gazetesi, İbrahim'in, Panathinaikos'a transferini, yıldız oyuncunun kendi ağzından söylediği "I'm back Geri döndüm " manşetiyle duyurdu. Apoyevmatini gazetesi de "İbo için yol açıldı" başlığıyla "Yunan Ligi'nin Paşa'sı dönüyor" ifadelerini kullandı. 


</TEXT>
</DOC>
