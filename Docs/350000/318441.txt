<DOC>
<DOCNO> 318441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/yasam/yas10.html </URL>
<DATE> 2005/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>



ENDONEZYA 
Bebek 81 ABD yolcusu 

DIŞ HABERLER SERVİSİ 
Endonezya'daki tsunaminin ardından yıkıntılar arasından çıkarılan "Bebek 81", ABC televizyonundaki "Günaydın Amerika" programına katılmak için ailesiyle ABD'ye gidecek. Hastane kayıt numarası 81 olduğu için "Bebek 81" olarak anılan 3 aylık Abilass'ın ailesi olduğunu iddia eden 8 çift, velayet için yetkililere başvurmuş, sonunda gerçek aile DNA testiyle bulunmuştu. 

ALMANYA 
Grip salgını 2 can aldı 

FRANKFURT Milliyet 
Münih'te Florian W. 20 , akciğerlerinde gribe bağlı iltihaplanma nedeniyle pazar günü yaşamını yitirdi. Anderas D. 40 de, 21 Şubat'ta yine gripten can verdi. İl Sağlık yetkilileri, Anderas D.'nin hastanede tedaviyi reddettiği için öldüğünü açıkladı. 

HONG KONG 
Bu tuvalete 'kıyılmaz ' 


DIŞ HABERLER SERVİSİ 

Hong Kong'da bir mücevherat mağazasında sergilenen som altından alafranga tuvalet, mağazayı ziyaret edenlerin yüreğini hoplatıyor. 4.8 milyon dolar 6 milyon 192 bin YTL değerindeki tuvalette çöp kutusu ve bordürler bile altından, duvar süslemeleri de değerli taşlardan. 



ABD 
Jüride hiç siyah yok 

DIŞ HABERLER SERVİSİ 
Michael Jackson'ın çocuklara cinsel taciz suçlamasıyla yargılandığı davanın jürisi seçildi. Yaşları 20 - 79 arasında değişen, 8'i beyaz, 3'ü Latin kökenli, biri de Asyalı olan 12 kişilik jüride Afrika kökenli üye yok. Şimdi avukatlar, jüri üyelerinden herhangibirinin görevine son verilmesi halinde başvurmak için yedek jüri belirleyecek. 


</TEXT>
</DOC>
