<DOC>
<DOCNO> 310314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sonspo26.html </URL>
<DATE> 2005/01/28/ </DATE>
<TIME> 20.03 </TIME>
<AUTHOR>  </AUTHOR>
<HEADLINE>
Fenerlilere müjde... Luciano ve Alex antremana çıktı 
</HEADLINE>
<TEXT>

     Fenerbahçe, Çaykur Rizespor ile 30 Ocak Pazar günü yapacağı lig maçının hazırlıklarını, bu akşam yaptığı antrenmanla sürdürdü. 
     Teknik direktör Christoph Daum yönetiminde, Samandıra Tesisleri'nde basına kapalı olarak gerçekleştirilen antrenmanda, futbolcuların, taktik ağırlıklı bir çalışmanın ardından tam saha çift kale maç yaptıkları öğrenildi. 
     Eşinin doğumunun ardından Brezilya'dan dönen Luciano ve rahatsızlığı geçen Alex'in antrenmanda takımla birlikte çalıştığı bildirildi. Tedavisine Hollanda'da devam edilen Van Hooijdonk çalışmada yer almadı. 
     Çaykur Rizespor maçı hazırlıklarını yarın yapacağı antrenmanla tamamlayacak Fenerbahçeli futbolcular, antrenmanın ardından Samandıra Tesisleri'nde kampa girecek. 
     
</TEXT>
</DOC>
