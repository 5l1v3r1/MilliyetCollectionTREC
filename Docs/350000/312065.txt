<DOC>
<DOCNO> 312065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sonspo06.html </URL>
<DATE> 2005/02/03/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Ümit Özat 19 yılda sadece 2 idman kaçırdı 
</HEADLINE>
<TEXT>

     Maç sırasında ağabey-kardeş ilişkisinin ortadan kalktığını söyleyen Ümit Özat, herkes birbirini uyarır. Yani hepimiz eşitleniriz dedi 
     
     Özüm sözüm birdir benim’ 

     Futbol Federasyonu’nun yayın organı Tam Saha’ya konuşan Fenerbahçe Kaptanı Ümit Özat, birbirinden çarpıcı sözler sarfetti. Maçta veya antrenmanlarda kimseye şirin gözükmek için şirinlik yapmadığını belirten tecrübeli oyuncu, Gençlere ne görüyorsam onu söylerim. Özüm sözüm birdir yani. Öbür türlüsü riyakarlıktır. Bunun, onlara iyilik olduğunu düşünüyorum. Maç sırasında ise ağabeylik - kardeşlik olmaz. Herkes birbirini uyarır. Özellikle sahada bağırmalarını isterim. Çünkü uyarmazsa, en büyük kötülüğü yapmış olur. Sahada hepimiz eşitlenirizö dedi. 
     
     19 yılda 2 idman kaçtı’ 

     Saha içinde de saha dışında da saygı görmek istediğini vurgulayan Ümit, şunları söyledi Bu yüzden ona göre davranırım. Herkesle düzeyli ilişki kurarım. Sahada bir duruşum vardır ve onu hiç bozmamaya çalışırım. İsmi lazım değil, bir futbolcu yıllar önce küfür etmişti bana. O gün, bugündür elini sıkmam. Futbolu çok seviyorum ama daha da önemlisi işime saygı duyuyor ve çok önemsiyorum. 19 senedir futbol oynuyorum, kaçırdığım idman sayısı ikidir. O da, bir Altay maçında kaburgam çatladığı için. Antrenman sevmeyen futbolcu, yıldız olamaz. Sadece yetenekle yürümez bu işö. 
     
     Özel istatistikçi tuttum’ 

     Futbola sağbek olarak başladım. Ama sağda da, solda da, ortada da asıl yerim gibi oynarım. Santrfor bile oynadığım olmuştur. Beni orta sahada ilk oynatanlar Biyediç ve Samet Aybaba’dır. Ters ayakla orta yapmak, rakip defansı en çok zorlayan şeylerden biridir. Geçen sene kaç asist yaptım, kaç gol attım baksınlar bir. Bu sene gollük ya da penaltıya neden olan paslarım değerlendirilse 25’e yakın rakam çıkar. Maç başına 10 orta yapmak az mı. Para verip, dışarıdan istatistikçi tuttum. Böylece performansımı analiz ediyorum. Her maçımızı hafta içinde 4 kez izlerim.ö 
     
</TEXT>
</DOC>
