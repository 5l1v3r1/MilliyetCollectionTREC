<DOC>
<DOCNO> 322426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/yazar/sazak.html </URL>
<DATE> 2005/03/10/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kadına şiddet 
</HEADLINE>
<TEXT>


Hükümet, 17 Aralık sonrası AB müzakerelerine hazırlık sürecini ağırdan aldıkça, bu duraksamanın iç ve dış politikada kimi sonuçlar doğurması kaçınılmazdı. 
8 Mart Dünya Kadınlar Günü öncesinde İstanbul'daki gösteriyi dağıtırken polisin kadına karşı kullandığı şiddet, Ankara'da son haftalarda hissedilen 'iktidar boşluğu'nun sonucudur. AB politikasını gevşeten AKP yönetimi, 'imam, cemaat' misali, bürokrasiye yanlış mesajlar gönderiyor. Başbakan Erdoğan, uzak gezilerle, ülkenin 'karar bekleyen' kronik sorunlarından da 'uzaklaşacağını' düşünmekle hata yapıyor. 
Türkiye gibi 'türbülans'a açık ülkeler 'otomatik pilot'la yönetilemez 
Yakın tarihte bunu en fazla uygulayan siyasi lider Turgut Özal'dı. 
Ancak Özal'ın 'içerideki' sorunlardan bunalıp kendisini haftalık, on günlük gezilerle yurtdışına attığı günler, 'ikinci iktidar' dönemiydi, 1983-87 döneminde etkili bir başbakanlık yapan Özal, 1989 sonrası cumhurbaşkanı seçildikten sonra dışarıya ağırlık vermişti. 
AKP lideri Erdoğan'ın, 17 Aralık AB zirvesine dek, müzakere takvimi için gerekli reformlarla geçen 'Ankara mesaisini' tamamladıktan sonra 'tek adam'lığını ilan edip 'Özal'ın yoluna' saptığı gözleniyor. 
Hükümet, üç aydır karar üretemiyor 
AB ile başmüzakereci tayini, Kıbrıs'ı da içeren ek protokol gibi sorunlar askıda tutulurken, Dışişleri Bakanı Abdullah Gül'ün 'İşleri ağırdan alıyorsunuz' diyen AB temsilcisine 'O da kim oluyor ' demesi, AKP'nin sergilediği kararsızlık politikasıyla beklenen neyse, tam tersi bir işlev gördü ve bu sözler 'bumerang' gibi hükümeti vurdu. 
Üstelik, pazar günü yaşanan 'cop' olayı gibi, 'işkenceye sıfır tolerans' iddiasındaki Türkiye'nin güvenlik güçleri, kadına karşı açıkça, sınırsız güç kullanımında bulundu. 
Bırakın Avrupa'nın tepkisini, insan hakları ve özgürlüklerde kendi insanımız bunları hak ettiği için artık 'geri dönülmez' noktada olduğumuzu düşündüğümüz sırada, 'utanç verici' coplama sahneleriyle şoke olduk. AB tarafından kınandık. 
Bu olayların 'AB troyka'sının Ankara'da toplandığı sırada yaşanması ayrıca üzüntü vericidir. 
Yaşanan şiddet ortadayken, hükümet sözcülerinin h l , 'provokasyona sığınmaları'nı anlamak, mümkün değildir. 
'Polis çiçek atacak değil ya, AB ülkelerinde de bunlar oluyor ' demenin inandırıcılığı yoktur. 17 Aralık'tan önce AKP'nin söylemini anımsayalım 
'AB, müzakereleri başlatmazsa biz de Kopenhag kriterlerini Ankara kriterleri yapar, yolumuza devam ederiz ' 
İşte, polisin zor kullandığı hallerde, 'Ankara kriteri' olabilecek bir uygulamayla karşı karşıyayız Polis, göstericilere 'insanca' davranarak Avrupa'ya örnek olabilir. 
Eğer hükümet AB hedefinde eski heyecanından kopmamışsa .. 



</TEXT>
</DOC>
