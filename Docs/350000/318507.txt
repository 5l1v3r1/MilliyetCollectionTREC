<DOC>
<DOCNO> 318507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sondun49.html </URL>
<DATE> 2005/02/25/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
Hübner "Türkiye 2015 yılına doğru AbB'ye katılır" 
</HEADLINE>
<TEXT>

     AB Komisyonu'nun bölgesel politikalardan sorumlu Polonyalı üyesi Danita Hübner, AB'nin genişlemesinin önümüzdeki yıllarda süratle devam edeceğini, Türkiye'nin de 2015 yılına doğru AB'ye katılmış olacağını söyledi. 
     Hübner, İngiltere'deki Sussex Üniversitesi'nde bugün yaptığı bir konuşmada, 2020 yılında AB'nin alacağı şekil üzerine görüşlerini yansıttı. 
     AB'nin 2007 yılında, Bulgaristan, Romanya ve muhtemelen Hırvatistan'ın katılımı ile nüfusunu 35 milyon artıracağını, 2015'e doğru da Türkiye ve muhtemelen Ukrayna'nın katılımı ile söz konusu nüfusun 635 milyonu bulacağını anlatan Hübner, AB'nin bu durumu üstlenebilmesi için önemli çabalar harcaması gerekeceğini anlattı. 
     Hübner, bu katılımlardan AB dış politikasının da etkileneceğini söyleyerek, AB'nin, Gürcistan, Ermenistan, Suriye, Irak, İran gibi ülkelerle komşu haline geleceğine, Ortadoğu'ya yaklaşacağına dikkat çekti. 
     Danita Hübner, Türkiye'nin katılımından sonra AB'nin komşularına ilişkin olarak izlenecek politikanın düşünülmesinin önemi üzerinde durdu ve bu politikanın, bugün olduğu gibi, demokrasi, insan hakları, azınlıkların korunması, hukuk devleti gibi değerleri temel alacağını belirtti. 
     
</TEXT>
</DOC>
