<DOC>
<DOCNO> 322832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sondun54.html </URL>
<DATE> 2005/03/11/ </DATE>
<TIME> 21.57 </TIME>
<AUTHOR>  </AUTHOR>
<HEADLINE>
Hitlerin biyografisi yayınlanıyor 
</HEADLINE>
<TEXT>

     Hitler'in çok yakın iki yardımcısının, Nazi diktatörünün günlük yaşamıyla ilgili olarak 2. Dünya Savaşı sonrasında Moskova'da sorgulanmasıyla oluşturulan kitap, yakında piyasaya çıkacak. 
     Hitler'in bilinmeyen birçok yönünün açığa çıkmasını sağlayacağı öne sürülen kitap, dönemin Sovyet lideri Stalin tarafından hazırlatıldı. 
     Kitabın 1949 yılında tamamlanan aslı, Stalin'in özel arşivinde, Alman tarihçi Matthias Uhl tarafından geçen yıl bulundu. Bir de kopyası bulunan kitabı, Stalin'in, Hitler'in psikolojisini daha iyi anlamak amacıyla hazırlattığı sanılıyor. 
     ''Hitler'in biyografisi'' şeklinde bir içeriğe sahip olan kitap, Nazi diktatörün baş hizmetkarı Heinz Linge ve SS subayı olan başyaveri Otto Guensche'nun, savaş sırasında esir alınarak getirildikleri Moskova'da yıllarca sorgulanmaları sonucunda yazıldı. 
     Hitler'in yanında 10 yıldan fazla kalan bu iki kişi, diktatörün yaşamı ile ilgili çok ayrıntılı bilgiler verdiler. 
     Kitap bu ay içerisinde Almanya'da, Kasım'da da İngiltere'de piyasaya çıkacak. 
     Alman Stern dergisi 1983 yılında Hitler'in anıları olduğu gerekçesiyle bir kitabı yayımlamaya başlamış, ancak daha sonra bu kitabın sahte olduğu anlaşılmıştı. 
     
</TEXT>
</DOC>
