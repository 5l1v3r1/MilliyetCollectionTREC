<DOC>
<DOCNO> 311098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sontur03.html </URL>
<DATE> 2005/01/31/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Hırsızın çaldığı araçla çarptığı kişi öldü 
</HEADLINE>
<TEXT>

     İzmir'de park halindeki otomobili çalan hırsız, bir kişiye çarpıp, ölümüne neden olduktan sonra kaçtı. 
     Alınan bilgiye göre, henüz kimliği belirlenemeyen hırsız, Alsancak Ali Çetinkaya Bulvarı'nda park halindeki 35 AKT 06 plakalı otomobili ''düz kontak'' yaparak çaldı. 
     Hırsız, Hatay 255 sokak 25 numara önünde Abdurrahman Aydın'a 56 çarptı. Ön camı parçalanan aracı, olay yerinin 100 metre uzağına götüren hırsız, daha sonra yaya olarak kaçtı. 
     Çevreden yetişenler tarafından İzmir Atatürk Eğitim ve Araştırma Hastanesi'ne kaldırılan Abdurrahman Aydın, yaşamını yitirdi. Aydın'ın, servis şoförü olduğu ve sabah servisi için yola çıktığı belirtildi. 
     Polis, olaydan sonra otomobilin sahibi emekli bankacı Nail Zencirci'nin 73 ifadesine başvurdu. Zencirci, aracını Ali Çetinkaya Bulvarı üzerine park ettiğini, ne zaman çalındığını bilmediğini söyledi. 
     İzmir Emniyet Müdürlüğü Asayiş Şubesi'ne bağlı Hırsızlık Bürosu ve Olay Yeri İnceleme Şubesi elemanları, çalıntı otomobilde inceleme yaptı. 
     Yetkililer, ''hırsızlık'' ve ''ölümü sebebiyet verme'' olayıyla ilgili olarak, kaçan kişinin yakalanması için çalışma başlatıldığını bildirdi. 
     

     
</TEXT>
</DOC>
