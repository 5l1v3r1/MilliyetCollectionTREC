<DOC>
<DOCNO> 306726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sondun20.html </URL>
<DATE> 2005/01/15/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Kazakistan'a kaçak girmeye çalışan bir Özbek vatandaşı öldürüldü 
</HEADLINE>
<TEXT>

     Kazakistan'a kaçak girmeye çalışan iki Özbek vatandaşından biri, dün öğleden sonra Kazak sınır güvenlik görevlilerinin açtığı ateş sonucu öldürüldü. 
     Kazakistan Dışişleri Bakanlığı'ndan bugün yapılan açıklamada, kaçak girişe engel olmaya çalışan sınır görevlilerine ateş açılması üzerine, güvenlik görevlilerinin uyarı ateşi açtığı belirtildi. Açıklamada, saldırının sürmesi üzerine çıkan çatışmada bir Özbek vatandaşının öldüğü diğerininse yaralandığı bildirildi. 
     Yaralanan Özbek vatandaşının hastaneye kaldırıldığı belirtilen açıklamada, olayla ilgili soruşturmanın Kazakistan ve Özbekistan yetkililerince ortaklaşa yürütüldüğü kaydedildi. 
     
</TEXT>
</DOC>
