<DOC>
<DOCNO> 300954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/son/sonyas04.html </URL>
<DATE> 2004/12/25/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
''Örümcek Adam'' bu kez de dünyanın en yüksek binasına tırmandı 
</HEADLINE>
<TEXT>

     ''Örümcek adam'' lakaplı Fransız Alain Robert, bu kez de Tayvan'daki dünyanın en yüksek binasına tırmandı. 
     Dünyanın birçok kentinde sırf ellerini kullanarak yüksek binalara tırmandığı için ''örümcek adam'' unvanını alan Robert'in kötü hava şartlarına rağmen 4 saatte, 508 metre yüksekliğinde inşa edilen dünyanın en yüksek binası olan Taipei 101 Kulesi'ne tırmandığı belirtildi. 
     Robert, son 60 metreye geldiğinde ''bunun inanılmaz olduğunu'' belirterek, aşağıdaki hayranlarını selamladı. 
     Malezya'nın başkenti Kuala Lumpur'da bulunan 452 metre yüksekliğindeki Petronas Kuleleri yıllarca dünyanın en yüksek binası olma özelliğini korumuş, ancak geçen yıl bu unvanını 508 metre yüksekliğinde inşa edilen Taipei 101 Kulesi'ne kaptırmıştı. 
     ''Örümcek adam'', daha önce de Paris'teki Eyfel kulesi, Montparnasse Kulesi, New York'taki Empire State Building ve Kuala Lumpur'daki Petronas kulesi gibi yüksek yapılara tırmanmıştı. 
     
</TEXT>
</DOC>
