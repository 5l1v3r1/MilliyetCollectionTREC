<DOC>
<DOCNO> 331555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sonyas03.html </URL>
<DATE> 2005/04/08/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
ABD'de kedileri buzdolabına kapatan kadın yakalandı 
</HEADLINE>
<TEXT>

     ABD'nin Chicago kenti yakınlarında kedileri buzdolaplarına kapatarak öldürmekle suçlanan bir kadın gözaltına alındı. 
     Polis kaynakları, emekli bir çiftin Florida'daki evlerinde tatil yapan kızlarının, buzdolabında 7 kedi cesedi bulduğunu haber verdiğini, genç kızın ailesinin, evi daha önce Carla Randolph isimli bir kadına kiraladığını belirtti. 
     Randolph'un kendi evine düzenlenen baskında ise buzdolabında 31 kedi cesedinin yanı sıra evde 7 köpek ve 51 kedinin de terk edilmiş olarak bulunduğu, aç kalan hayvanların veterinerlerce hemen bakıma alındığı kaydedildi. 
     Hayvan pislikleriyle ve çöplerle dolu evin karantinaya, aramalar sonucu bulunan kadının ise gözaltına alındığı, Randolph'un, hayvanlara kötü muameleden yargılanacağı kaydedildi. 
     
</TEXT>
</DOC>
