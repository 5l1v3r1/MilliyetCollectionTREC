<DOC>
<DOCNO> 328382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/spor/spo09.html </URL>
<DATE> 2005/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Adil bir sezon' 
</HEADLINE>
<TEXT>


Levent Bıçakcı, kulüpleri dinleyerek sorunlarına çözüm aradıklarını söyledi 


Futbol Federasyonu Başkanı Levent Bıçakcı, tüm kulüplere eşit mesafede davrandıklarını belirtti. 
Anadolu kulüplerinin havuz sistemindeki gelir adaletsizliğiyle ilgili yakınmalarını bildiğini söyleyen Bıçakcı, bu konuyla ilgili uzmanların çalışma yaptıklarını ifade etti. 
Federasyon olarak futbolun gelişmesi için ellerinden gelen çalışmayı yaptıklarını, sponsorlar aracılığıyla gelirin artırılması için çabaladıklarını belirten Futbol Federasyonu Başkanı, herkes için adil bir sezon olduğunu vurguladı. 
Levent Bıçakcı, her kulübün isteklerini dinleyerek, çözüm bulmayı amaçladıklarını da dile getirdi. 
Samsun Başkanı İsmail Uyanık'ın açtığı isyan bayrağına diğer kulüpler de verdikleri demeçlerle destek olmuştu. 



</TEXT>
</DOC>
