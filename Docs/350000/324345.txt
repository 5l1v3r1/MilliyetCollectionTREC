<DOC>
<DOCNO> 324345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sondun38.html </URL>
<DATE> 2005/03/17/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Londra'daki KKTC turizm reklamlarına yasak 
</HEADLINE>
<TEXT>

     Londra'da kentsel ulaşımdan sorumlu Transport of London kurumu TfL , metro ve otobüslerde KKTC'nin turizm reklamlarının yer almasını yasakladı. İngiliz hükümetinin karardan rahatsız olduğu belirtildi. 
     TfL, Kuzey Kıbrıs'ın turizm reklamlarını Londra'da yaşayan Rumların "hakaret" olarak algılabileceği için yasakladığını bildirdi. Ancak TfL, Rumlardan şikayet almadığını da belirtti. Rum basınına göre, TfL, "Reklamları kabul etmek, toplumun bir kısmını kırmak olur ki bu bizim politikamıza ters düşer" dedi. 
     Rum Kesimi'ndeki İngiliz Büyükelçiliği Sözcüsü de, TfL'nin, hükümete değil, Londra Büyükşehir Belediyesi'ne bağlı olduğuna dikkat çekerek "İngiliz hükümeti TfL'nin kararının yerel yetkililer ve çıkar gruplarından gelen tepkiler üzerine alındığının bilincinde" dedi. 
     TfL'nin kararının, KKTC'de tepki yarattığı, Rumları üzmek istemeyen TfL'nin Londra'da yaşayan 200 bin Kıbrıslı Türkü ise kırdığı belirtildi. 
     
</TEXT>
</DOC>
