<DOC>
<DOCNO> 349392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sonspo04.html </URL>
<DATE> 2005/06/06/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Sivasspor transfere doymuyor 
</HEADLINE>
<TEXT>

     Süper Lig’in çiçeği burnunda temsilcisi, Beşiktaşlı Fatih Sonkaya ve Fenerli Murat Hacıoğlu için düğmeye bastı Hakan Bayraktar, Murat Karakoç ve Musa Kuş’u renklerine bağlayan Sivasspor, yeni yıldızlara kancayı taktı. 
     
     İlk görüşme olumlu 
     Süper Lig’in yeni takımı Sivasspor, transfer bombalarını birbiri ardına patlatıyor. Geçtiğimiz günlerde Hakan Bayraktar, Murat Karakoç ve Musa Kuş’u renklerine bağlayan Kırmızı - Beyazlılar, şimdi de Süper Lig’in devlerinin gözden çıkardığı yıldızlarla ilgileniyor. Beşiktaşlı Fatih Sonkaya ve Fenerbahçeli Murat Hacıoğlu’nu listesine dahil eden Yiğidolar, her iki isimden de olumlu yanıt almanın mutluluğunu yaşıyor. 
     
     İmzalar yakında 
     Gelişmeler hakkında bilgi veren genel menacer Bülent Uygun, teknik direktör İsmail Kartal’ın raporları doğrultusunda hareket ettiklerine değinerek, Fatih ve Murat ile büyük ölçüde anlaşma sağladık. Her iki futbolcu da önümüzdeki günlerde imza atabilir. Süper Lig’deki ilk sezonumuzda herhangi bir sıkıntı yaşamamak için yönetim olarak elimizden geleni yapıyor ve hiçbir fedakarlıktan kaçınmıyoruz'' ifadesini kullandı. 
     
     Öncelik kalecide 
     Yabancı konusunda da oldukça titiz bir çalışma yürüten Sivasspor, önceliği kaleciye verdi. Bu paralelde bir dönem Trabzonspor’un da gündemine gelen Cezayir Milli Takımı’nın file bekçisi Mezair’in ilk tercih olacağı bildirildi. Tecrübeli oyuncu ile görüşmek üzere yöneticilerin önümüzdeki günlerde Cezayir’e gidebileceği vurgulandı. Bu arada teknik patron Kartal ve genel menacer Uygun’un yurt dışı temaslarının süreceği öğrenildi. 
     
</TEXT>
</DOC>
