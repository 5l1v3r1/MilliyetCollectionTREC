<DOC>
<DOCNO> 333976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sondun35.html </URL>
<DATE> 2005/04/16/ </DATE>
<TIME> 21.34 </TIME>
<AUTHOR>  </AUTHOR>
<HEADLINE>
Brüksel'de nükleer silah karşıtı gösteri... 
</HEADLINE>
<TEXT>

     Belçika'nın başkenti Brüksel'deki NATO karargahı ve ülkenin doğusundaki bir askeri üs önünde düzenlenen gösterilerde, yaklaşık 200 barış eylemcisinin polis tarafından gözaltına alındığı bildirildi. 
     Nükleer silahlardan arındırılmış bir NATO talebiyle düzenlenen gösteride protestocuların, ABD nükleer silahlarının bulunduğuna inanılan Belçika'nın Kleine Brogel askeri üssüne girmeye çalışması üzerine polis tarafından gözaltına alındığı kaydedildi. 
     Yetkililer ve barış grupları temsilcileri, Brüksel'de gösteri düzenleyenlerden yaklaşık 100'ünün kısa süreli gözaltına alındığını, Kleine Brogel'de de yaklaşık aynı sayıda kişinin gözaltında bulunduğunu belirtti. 
     Çevreci grupların da destek verdiği gösteriye katılan Greenpeace üyesi Nicky Davies, yaptığı açıklamada, ''NATO üyesi ülkelerin, İran gibi ülkelere nükleer emellerinden vazgeçmesi çağrısı yaptığı sırada, nükleer silahı olmayan ülkelerin ABD silahlarına ev sahipliği yaptığı iki yüzlü bir durumla karşı karşıya olunduğunu'' söyledi. 
     
</TEXT>
</DOC>
