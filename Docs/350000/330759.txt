<DOC>
<DOCNO> 330759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sonsiy09.html </URL>
<DATE> 2005/04/06/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Bakan Tüzmen'in konvoyunda kaza 4 yaralı 
</HEADLINE>
<TEXT>

     Manisa'da, Devlet Bakanı Kürşad Tüzmen'i takip eden AA İzmir Bölge Müdürlüğü hizmet aracı, kaza yaptı. 
     Kazada, AA hizmet aracının şoförü Mehmet Demir, fotomuhabiri Tolga Adanalı ile çarpışılan minibüste bulunan 2 yolcu yaralandı. 
     Alınan bilgiye göre, AK Parti Merkez İlçe Başkanlığı ziyaretinden Manisa Organize Sanayi Bölgesi'ne incelemelerde bulunmak üzere giden Devlet Bakanı Kürşad Tüzmen'i takip eden AA İzmir Bölge Müdürlüğü'nün 06 KKG 57 plakalı hizmet aracı, konvoyun geçişi sırasında yola çıkan Halit Takal yönetimindeki 45 D 0001 plakalı Manisa şehir hatları minibüsüyle çarpıştı. 
     Kazada, AA hizmet aracının şoförü Mehmet Demir ile yanında bulunan fotomuhabiri Tolga Adanalı, minibüste bulunan Deniz Kocatepe ve Hamide Kurt isimli yolcular hafif yaralandı. 
     Yaralılar, Merkez Efendi Devlet Hastanesi'ne kaldırıldı. 
     
</TEXT>
</DOC>
