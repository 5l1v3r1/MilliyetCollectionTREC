<DOC>
<DOCNO> 309793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/yazar/akyol.html </URL>
<DATE> 2005/01/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Başbuğ'u dinlerken 
</HEADLINE>
<TEXT>


GENELKURMAY İkinci Başkanı Org. İlker Başbuğ'un dünkü açıklamaları gösteriyor ki, Türkiye Irak'la ilgili olarak, iki konuda çok tedirgindir 
Kuzey Irak'taki PKK varlığı. Bu konudaki rahatsızlığımız defalarca ABD'ye anlatıldığı halde bir gelişme olmamıştır. Belli ki bu konuda Türkiye ile ABD arasında sorunlar yaşanıyor.Kerkük'te nüfus yapısının etnikleştirilmesi Başbuğ'un verdiği rakamlara göre, 1991-2000 arasında Kerkük'ten yüz bin nüfus ayrılmış veya sürülmüştür. Bunların içinde Türkmenler ve Asuriler de vardı. Son zamanlarda Kerkük'e yerleştirilen Kürt sayısı ise 350 bindir 
Irak bir etnik iç savaşa sürüklenebilir. 
Bu konuda da ABD ile önemli görüş ayrılıklarımız var. 

TERÖR örgütü PKK dağlarda militan tutmakta zorlanıyor meşguliyetsizlik, can sıkıntısı, ümitsizlik... 
Fakat Kuzey Irak militanlar için sadece barınak değil, "siyasi faaliyet" alanı haline geliyor... Bu, Türkiye için ciddi bir tehdittir. 
Ama ABD bir şey yapmıyor. 
Kerkük'te etnik yapının değiştirilmesi Kürt milliyetçiliğinin ihtiraslarını gösteriyor. Barzani ve Talabani, zaman zaman Diyarbakır'ı hedef gösteren sözleri de ağızlarından kaçırıyorlar. Kendilerini sağlama alınca PKK'yı Türkiye'ye karşı kullanmak istemeyecekler mi 
ABD Kerkük konusunda da bir şey yapmıyor. 
Peki, Türkiye'nin seçenekleri nedir 
Askeri harek tla Irak'a girmeli, mesela Musul'u almalı mı 
ABD ile bozuşup başka 'müttefikler' mi aramalı 
Asker harek t seçeneğini Org. Başbuğ 1923-26 dönemini hatırlatarak çok güzel anlattı 1923'te muzaffer komutan Gazi Mustafa Kemal Paşa, o vakit Misakı Milli içinde bir vatan köşesi olarak gördüğümüz Musul'a asker harek t yapmayı reddetmiştir. Musul'u alabilirdik ama altından kalkamayacağımız bir harbin içinde bulurduk kendimizi. 
Gazi'nin muhalifi olan Karabekir gibi komutanlar da aynı kanaatte idi. 
1926'da bugünkü sınırlarımıza imza attık ve imzamıza elbette sadığız. 
Bugünkü şartlar benzer bir asker harek t için dünkünden daha olumsuzdur. 

İKİNCİ seçenek, ABD ile bozuşmak, başka müttefikler aramak .. 
Başbuğ, Irak'taki olumsuzlukların ABD'nin kötü niyetinden değil, olaylara tam h kim olamadığından kaynaklandığını da hatırlatarak şunu söyledi 
"ABD ile ilişkilerimiz belirli bir konuya bağlanamayacak kadar geniş ve kapsamlıdır. Tek konuya endekslenemez, o konu 'hayati' olmamak kaydıyla." 
1 Mart tezkeresi kabul edilseydi, Türkiye asker bakımdan çok avantajlı olacaktı. Bugün ABD ile bozuşmak değil, güçlü ilişkilerimizi kullanmak gerekiyor. 
Türkiye'nin geçerli seçeneği, siyasi, ekonomik ve asker potansiyelimizin desteğinde 'diplomasi'dir. 
Şuna da çok dikkat etmeliyiz Irak'taki gelişmeler ve Türkiye'nin tavır alışları, Kürt vatandaşlarımızın duygularını nasıl etkiliyor Türkiye'nin iç bütünlüğü sorunu yani... 
Artık "Takriri Sükun", hatta "OHAL" bile söz konusu olmayacağına göre, milli bütünlüğümüzü güçlendirecek iç siyasi, ekonomik ve sosyal entegrasyon politikalarını nasıl geliştirmeliyiz 
Türkiye Cumhuriyeti, kurulduğundan beri en zorlu dönemine giriyor 



</TEXT>
</DOC>
