<DOC>
<DOCNO> 321191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/yasam/yas06.html </URL>
<DATE> 2005/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İtinayla 'hırsız' yetiştirilir 
</HEADLINE>
<TEXT>


İki sabıkalı kadın hırsız, Eminönü'nde 'yankesicilik' dersi verirken yakalandı 

ELVAN EZBER İstanbul 

Eminönü'nde sabıkalı hırsızlar Canan Demirkıran ve Zühre Bakırhan, yankesicilik yapmayı öğrettikleri 2 genç kızla yakalandı. Alınan bilgiye göre Mısır Çarşısı'nda alışveriş yapan G.K. adlı kadının cüzdanı, çevresini saran 4 kadın tarafından çalındı. K. çığlık atınca, güvenlik görevlileri müdahale etti. Bakırhan ve Demirkan'ı yanlarındaki 2 kızla yakalayan görevliler, cüzdanı K.'ye teslim etti. Sorgulanan Demirkıran ve Bakırhan'ın hırsızlık, kapkaç ve yankesicilik suçlarından kayıtlarının bulunduğu ortaya çıktı. Zanlıların yanlarında olan Remziye Karasöğüt ile Serap Bakırhan'a yankesicilik ve hırsızlığı öğrettikleri belirtildi. Zanlılar cezaevine gönderildi. 



</TEXT>
</DOC>
