<DOC>
<DOCNO> 309241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sonspo02.html </URL>
<DATE> 2005/01/25/ </DATE>
<TIME> 02.03 </TIME>
<AUTHOR>  </AUTHOR>
<HEADLINE>
Barcelona, Demetrio Albertini ile anlaşmak üzere 
</HEADLINE>
<TEXT>

     İspanya Birinci Futbol Ligi'nde La Liga 10 puan farkla liderliğini sürdüren FC Barcelona, yeni transferlerle takımı güçlendirmek istiyor. 
     FC Barcelona Kulübü Sözcüsü, yaptığı açıklamada, İtalya Milli Takımı ve AC Milan'ın orta alan oyuncusu Demetrio Albertini ile anlaşmak üzere olduklarını belirtirken, İspanyol Barca Gazetesi, ünlü ekibin River Plate takımının golcüsü Maxi Lopez'i de kadrosuna dahil etmek istediğini duyurdu. 
     Edmilson ve Thiago Motta'nın sakatlıkları nedeniyle boşalan yerleri doldurmak için FC Barcelona'nın, İtalya Milli Takımı'nda 79 kez forma giymiş Albertini'yi transfer etmek istediği kaydedildi. 
     33 yaşındaki futbolcunun, teknik direktör Frank Rijkaard'ın AC Milan'dan takım arkadaşı olduğu bildirildi. 
     Barca Gazetesi, diz kapağındaki sakatlık nedeniyle sezonu kapayan İsveçli Henrik Larsson'un yerine de Arjantin Birinci Ligi takımlarından River Plate'de forma giyen Maxi Lopez'in alınacağını duyurdu. 
     Gazete, çarşamba günü sağlık kontrolünden geçmesi beklenen futbolcunun, Katalan kulübüne yaklaşık 7.8 milyon dolara malolacağını belirtti. 
     
</TEXT>
</DOC>
