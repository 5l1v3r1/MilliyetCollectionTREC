<DOC>
<DOCNO> 307972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/spor/spo02.html </URL>
<DATE> 2005/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Anelka'ya Alex tarifesi 
</HEADLINE>
<TEXT>


Fenerbahçe Yönetimi, yıllık 2 milyon pound 5 trilyon lira isteyen Fransız oyuncuya, Brezilyalı yıldızı kadar para ödemeyi düşünüyor 

YUSUF KOBAL 


Fark 1 trilyon lira 
MANCHESTER City'den ayrılmayı düşünen Anelka'nın fiyat düşürmesini bekleyen Fenerbahçe, Fransız oyuncu konusunda Alex'in parasını kendilerine baz olarak aldı. Yıllık 2 milyon pound yaklaşık 5 trilyon lira isteyen Anelka'nın bu isteği astronomik bulunurken, Fenerbahçe'nin, en pahalı oyuncusu Alex'in aldığı şampiyonluk primi dahil toplam 3 milyon dolar yaklaşık 4 trilyon lira önerdiği öğrenildi. 

Acele etmiyorlar 
KULÜBÜ ile anlaşma yolları arayan, bonservisi için Manchester City kulübünün ikna etmeye çalışan Fenerbahçe, bu konuda da Alex'in bonservisi için ödenen miktarı ölçü alacak. Sarı-Lacivertliler, bu oyuncu için de Brezilya kulübüne 5 milyon dolar ödemişti. Fazla aceleci davranmayan yönetim, Anelka'nın Fenerbahçe'nin koşullarını kabul ettiği taktirde bu transferi bitirmek istiyor. 

Hooijdonk gecikiyor 

SAKATLIĞININ tedavisi için ülkesinde bulunan Pierre van Hooijdonk'un rötarlı geleceği belirtildi. 24 Ocak'ta İstanbul'da olması beklenen Hollandalı oyuncunun, Türkiye'yi arayarak, tedavisinin uzadığını bildirdiği ifade edildi. Hooijdonk'un ağır davranması en çok Daum'u kızdırırken, Alman hocanın sorunun çözülmesi için yöneticilere başvurduğu vurgulandı. 

Bayram izni yok 

TEKNİK Direktör Daum, Fenerbahçeli futbolculara bayram izni vermedi. Türkiye Kupası'nda oynayacakları Ankaragücü maçını düşünen Alman hoca, futbolculardan bu bayramda özveride bulunmalarını istedi. Daum'un bugünkü antrenmanı sabah yaptırması nedeniyle, Sarı-Lacivertliler kurban kesme işlemlerini de öğleden sonraya aldı. Öte yandan futbolculara transfer taksitlerinden doğan alacaklarının 1.5 milyon dolarlık bölümü dün dağıtıldı. 

Rövanş Braamhaar'ın 

SARI-Lacivertliler'in UEFA Kupası'ndaki rakibi Real Zaragoza ile 24 Şubat'ta İspanya'da yapacağı rövanş maçınıEric Braamhaar yönetecek. Fenerbahçe'nin 17 Şubat'taki maçını Danimarkalı hakem Nicolai Vollquartz'ın idare edeceği daha önce açıklanmıştı. 


</TEXT>
</DOC>
