<DOC>
<DOCNO> 324840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sonspo31.html </URL>
<DATE> 2005/03/18/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Gökşen'den Song'un cezasının onanmasına sert tepki... 
</HEADLINE>
<TEXT>

     Galatasasaray Kulübü Futbol Şubesi Sorumlusu Fatih Gökşen, Song'un 2 maçlık cezasının Futbol Federasyonu Tahkim Kurulu tarafından onanmasına sert tepki gösterdi. 
     Fatih Gökşen, A.A muhabirine yaptığı açıklamada, kimsenin bazı şeyleri yanlış anlamamasını isteyerek, ''Biz Song'a verilen cezaya değil, haksızlığa isyan ediyoruz. Song'a gerekirse biz kulüp olarak da gereken cezayı veririz. Biz itiraz ediyoruz cezada indirim yapılmıyor, ancak Beşiktaş itiraz ediyor, Carew'in cezası düşüyor. Biz itiraz ediyoruz, aynen onanıyor'' dedi. 
     Eşitlik istediklerini, ancak herkese eşit davranılmadığını ileri süren Gökşen, yalnızca kendilerine değil, Anadolu takımlarına da eşit davranılmadığını savundu. 
     Gökşen, Beşiktaş ile yaptıkları maçta yanında oturan gözlemcinin, önlerinden geçen bir kediyi bile not ettiğini ve buna çok şaşırdığını ifade ederken, ''Bir başka maçta ise kırmızı kart gören bir oyuncu sahanın içinden geçiyor, ancak bunlar görülmüyor. Fenerbahçe şampiyonluğa gidiyor da biz uzaya mı gidiyoruz '' diye konuştu. 
     Gökşen, yaşananları anlayamadığını da kaydederek, ''Galatasaray Kulübü'ne ne yapılmak istiyor Biri bize bunu açıklasın'' dedi. 

     
</TEXT>
</DOC>
