<DOC>
<DOCNO> 312182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sonyas17.html </URL>
<DATE> 2005/02/03/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
'Karanlık madde'nin bir kısmı gözlemlendi... 
</HEADLINE>
<TEXT>

     Evrenin çok büyük bölümünü oluşturan ''karanlık maddenin'' bir kısmının tespit edildiği öne sürüldü. 
     Nature dergisinin son sayısındaki makaleye göre, Amerikalı ve Meksikalı astronomlar, bir kuasarın çok parlak yıldız yaydığı x ışınlarını gözlemleyerek ''karanlık maddeyi'' tespit etmeyi başardıklarını bildirdiler. 
     Masschusetts'deki Cambridge astrofizik merkezinden Fabrizio Nicastro ve arkadaşları, bu maddeyi galaksilerarası bulutlarda gözlemlediklerini açıkladılar. ''Chandra'' ve ''XMM'' uzay teleskoplarını kullanan uzmanlar, bulutlardaki iyonlaşmış azot ve oksijen atomlarının, bilimadamlarının aradığı ''eksik parça'' olduğu görüşünü ileri sürdüler. Normalde görünmez olan bu atomlar, x ışınlarını emerek görünür hale geliyor. 
     Astronomların, Markaryan 421 adı verilen kuasarın yaydığı x ışınlarını kaydettiği belirtildi. 
     Güncel evren modellerine göre, evrenin yüzde 95'i, gözlemlenemediği için karanlık olarak nitelendirilen ve ancak galaksilerin ve yıldızların hareketlerinden ve evrenin genişlemesinden varlığı anlaşılan maddeden oluşuyor. 
     
</TEXT>
</DOC>
