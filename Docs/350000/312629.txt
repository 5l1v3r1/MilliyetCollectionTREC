<DOC>
<DOCNO> 312629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sondun06.html </URL>
<DATE> 2005/02/05/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Fransız tankerine saldırı... Saldırganların liderine idam cezası 
</HEADLINE>
<TEXT>

     Yemen temyiz mahkemesi, 2002 yılında Fransız petrol tankerine saldırı düzenleyen, terör örgütü El Kaide destekçisi 15 kişilik grubun liderini idama mahkum etti. 
     Mahkeme, daha önce 10 yıla çarptırılan Fevaz El Rabei'nin cezasını idama çevirdi. 
     Rabei, geçen aralıkta mahkemede verdiği ifadede, grubun, El Kaide lideri Usame Bin Ladin'e Amerikalıları öldürmek için söz verdiğini söylemişti. 
     Mahkeme ayrıca daha önce idama mahkum olan kişinin cezasını onarken, 10 yıla mahkum edilen 2 kişinin cezasını 15 yıla yükseltti. 3 ila 10 yıla çarptırılan diğerlerinin cezası ise değişmedi. 
     Limburg adlı Fransız petrol tankerine Ekim 2002'de düzenlenen saldırıda, tankerin 25 kişilik mürettebatından Bulgar uyruklu bir kişi ölmüş, 90 bin varil petrol Aden Körfezi'ne dökülmüştü. 
     Gruptakiler, tankere düzenlenen saldırının yanı sıra ABD'nin Sana Büyükelçisiyle diğer yabancı büyükelçileri öldürmeye teşebbüsten yargılanmıştı. 
     
</TEXT>
</DOC>
