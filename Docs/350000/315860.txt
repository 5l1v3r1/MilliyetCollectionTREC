<DOC>
<DOCNO> 315860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sontur19.html </URL>
<DATE> 2005/02/16/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Belinden tabancayı çıkarırken kendini vurdu 
</HEADLINE>
<TEXT>

     Konya'da bir kahvehane önünde gerçekleştirilen ve bir kişinin yaralanması ile sonuçlanan silahlı saldırıyla ilgili aranan 3 kişi, yakalandı. Şüphelilerden birisi, belindeki tabancayı çıkarırken kendini vurdu. 
     Alınan bilgiye göre, Kalenderhane Mahallesi Doğanlar Caddesi'ndeki Doğanlar Kahvehanesi'nin sahibi Şahin Honca 46 , kahvehane önünde silahlı saldırıya uğramış, kurşunların bacaklarına isabet etmesi nedeniyle yaralanarak Konya Numune Hastanesi'ne kaldırılmıştı. 
     Olaydan sonra geniş çapta soruşturma başlatan polis, saldırı ile ilgili olduğu belirtilen Muammer K. ve Hacı K. kardeşler ile Aykut K'yi yakaladı. 
     Yakalanması sırasında polise karşı koymaya çalışan Muammer K, belinden çıkarmak istediği silahın ateş alması sonucu kendini vurdu. Ağır yaralanan Muammer K, Selçuk Üniversitesi Meram Tıp Fakültesi Hastanesi'ne kaldırıldı. 
     Olayla ilgili soruşturma sürdürülüyor. 
     
</TEXT>
</DOC>
