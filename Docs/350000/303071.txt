<DOC>
<DOCNO> 303071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/soneko55.html </URL>
<DATE> 2005/01/03/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
2004 yılının zam şampiyonu domates... 
</HEADLINE>
<TEXT>

     Türkiye'de 2004 yılının zam şampiyonu yüzde 118.7 fiyat artışı ile domateste görüldü. 
     DİE'nin açıkladığı Tüketici Fiyatları Endeksi TÜFE dikkate alındığında, geçen yıl Aralık ayında bir önceki yılın aynı ayına göre fiyatı en fazla artış gösteren ürünleri domatesin ardından yüzde 44.7 ile kuru fasulye, yüzde 30.4 ile yumurta, yüzde 28.1 ile zeytin izledi. 
     Yıllık bazda fiyatlar, karnıbaharda yüzde 10.7, kıvırcık marulda yüzde 21.8, doğalgazda yüzde 28, ıspanakta yüzde 13,8, elmada yüzde 3.6, mercimekte yüzde 22.7, otel ücretinde yüzde 17.2, tereyağında yüzde 19.3, ceviz içinde yüzde 11.4, bayan kuaföründe yüzde 18.7, odun ücretinde yüzde 6.8, halıda yüzde 8.9, dolmuş ücretinde yüzde 9, taksi ücretinde yüzde 6.7, belediye suyunda yüzde 6.9, beyaz peynirde yüzde 12, dana etinde yüzde 1.6 oranlarında artış gösterdi. 
     Aynı dönemde, fiyat artışları, bir bardak çayda yüzde 6.5, sabunda için yüzde 3, buğday ununda yüzde 1.5, pirinçte yüzde 15.4, süt için yüzde 10.9, çikolatada yüzde 12.9, domates salçası için yüzde 2.4, erkek kazağında yüzde 0.9, portakal suyunda da yüzde 0.2 oldu. 
     Yıllık bazda ucuzlayan ürünler ve fiyatlarındaki düşüş oranları şöyle oldu 
     ''Kuru soğan fiyatı yüzde 61.2, çamaşır deterjanı yüzde 10.6, takım elbise yüzde 1.3, makarna yüzde 0.5, tayyör yüzde 1.7, pırasa yüzde 6.6, limon yüzde 21.4, tavuk eti yüzde 4.4.'' Aynı dönemde erkek montu ile koyun eti fiyatlarında bir değişiklik olmadı. 
     
     AYLIK BAZDA ZAM ŞAMPİYONU DOMATES 
     Yıllık bazda olduğu gibi Aralık ayında da zam şampiyonu yüzde 36.3 ile domateste görüldü. 
     Bunu yüzde 13.2 ile karnıbahar, yüzde 8.9 ile kıvırcık marul, yüzde 5.5 ile doğalgaz, yüzde 4.5 ile ıspanak ve yüzde 4.2 ile elma izledi. 
     
</TEXT>
</DOC>
