<DOC>
<DOCNO> 303670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/soneko16.html </URL>
<DATE> 2005/01/05/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
"İşsiz talihli" Milli Piyango'dan ikramiyesini aldı... 
</HEADLINE>
<TEXT>

     Milli Piyango'nun yılbaşı özel çekilişinde, 5 trilyon 5 milyon YTL liralık ikramiyeyi kazanan 2. talihli de, parasını bugün aldı. 
     Yılbaşı özel çekilişinin ikinci en büyük ikramiyesi olan 5 trilyon liranın Erzurumlu talihlisi Ahmet Bayram, Milli Piyango İdaresi Genel Müdürlüğü'ne gelerek, çeyrek biletine isabet eden 1 trilyon 250 milyar liralık 1 milyon 250 bin YTL ikramiye çekini aldı. 
     İkramiye çekini, eşi Nigar Bayram adına kestiren 37 yaşındaki Ahmet Bayram, paraya ihtiyaçları bulunduğunu belirterek, ''kiracıyım, bir miktar da borcum var, önce borcumu ödeyeceğim. İhtiyacı olanlara da yardım edecek yapıda bir insanım'' diye konuştu. 
     Biletine çekilişten 3 gün sonra baktığını, şu anda işsiz olduğunu belirten Bayram, 9 çocuğu bulunduğunu, çocuklarından 6'sının 50-60'şar milyon lira aylık ücretle bir halı fabrikasında çalıştığını söyledi. 
     Bayram, ikramiyesi ile ne yapacağına henüz karar vermediğini de sözlerine ekledi. 
     
</TEXT>
</DOC>
