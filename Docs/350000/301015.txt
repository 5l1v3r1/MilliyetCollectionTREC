<DOC>
<DOCNO> 301015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/spor/spo05.html </URL>
<DATE> 2004/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanal'dan son teşhis 
</HEADLINE>
<TEXT>


Milli Takımlar Teknik Direktörü, şehirleşmenin, sokak ve mahalleden gelen iyi bir kuşağı bitirdiğini söyledi 


'Sıkıştık kaldık' 
TÜRKİYE Spor Yazarları Derneği'nin Denizli'de düzenlediği "42. Yıl Sporun Zirvesi" seminerine katılan Milli Takımlar Teknik Direktörü Ersun Yanal, Türk Futbolu'nun son durumunu değerlendirdi. Yanal, "Yaşam programımız içinde spor yok. Sokaklardan gelen, mahalle maçlarından yetişen, iyi bir kuşak vardı, ama şehirleşmeyle bu bitti. Elde edilen başarılarla yukarılara çıktık, ancak bir noktada sıkıştık" diye konuştu. 

'Değişim süreci' 
ERSUN Yanal, 2006 Finalleri'nin Türk Futbolu adına çok önemli bir hedef olduğuna dikkat çekti. Milli Takım Teknik Direktörü, değişimle ilgili olarak şunları söyledi "Futbol hızlı bir akım içinde. Bir değişim içindeyiz ve bu sistemde sadece Hakan Şükür değil, birçok ismi de düşündük. Dünya futbolunda hızlı oyunculardan kurulu ekipler var. Biz de böyle bir takım yaratmayı planladık. Bu bir dönem ve bir değişim." 


</TEXT>
</DOC>
