<DOC>
<DOCNO> 325357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/son/sontur32.html </URL>
<DATE> 2005/03/20/ </DATE>
<TIME> 21.16 </TIME>
<AUTHOR>  </AUTHOR>
<HEADLINE>
Ardahan'da kış devam ediyor... Köy yolunda 6 kişi mahsur kaldı 
</HEADLINE>
<TEXT>

     Ardahan'da olumsuz kış koşulları nedeniyle bir minibüs içinde 6 kişi mahsur kaldı. 
     Ardahan'dan Tunçoluk Köyü'ne gitmekte olan Doğan Yıldız'ın kullandığı 75 M 0248 plakalı minibüs, kar ve tipi nedeniyle Otbiçen Köyü yakınlarında mahsur kaldı. 
     Mahsur kalanlar arasında Anadolu Ajansı Muhabiri Günay Nuh ile birlikte köyde suni tohumla çalışmasına gitmekte olan veteriner hekim Haydar Çevik ile birlikte 4 kişi bulunuyor. 
     Köy Hizmetleri yetkilileri yaptıkları açıklamada, şuanda bir hasta için yol açma çalışmaları yaptıklarını daha sonra mahsur kalan 6 kişiyi kurma çalışmalarına katılacaklarını kaydettiler. 
     
     KENDİ İMKANLARIYLA KURTULDU 

     Ardahan'da kar ve tipi nedeniyle yolda mahsur kalan 6 kişi, kendi imkanlarıyla kurtuldu. 
     AA muhabiri Günay Nuh'un da içinde bulunduğu Doğan Yıldız yönetimindeki 75 M 0248 plakalı minibüs, Tunçoluk ve Otbiçen köyleri arasında, kara saplandığı yerden itilerek kurtarıldı. 
     Günay Nuh ile araçta bulunan veteriner hekim Haydar Çevik, Ardahan'a giderken, diğer 4 yolcu da Hasköy'e hareket etti. 
     
</TEXT>
</DOC>
