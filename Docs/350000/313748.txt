<DOC>
<DOCNO> 313748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sondun37.html </URL>
<DATE> 2005/02/09/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Berlin'de öldürülen Türk kadınla ilgili soruşturma sürdürülüyor... 
</HEADLINE>
<TEXT>

     Almanya'nın başkenti Berlin'de öldürülen Hatun Sürücü 23 adlı Türk kadınla ilgili soruşturma geniş çaplı sürdürülüyor. 
     Berlin'de gazetelerin manşetten verdikleri haberlerde, Sürücü'nün 16 yaşındayken zorla Türkiye'deki kuzeniyle evlendirildiği ve Can adında bir çocukları olduktan kısa bir süre sonra eşinden ayrıldığı belirtildi. 
     Muhafazakar bir aileden gelen Sürücü'nün, daha sonra başörtüsünü çıkartarak ailesinden ayrı bir evde yaşamaya başladığı, bu arada bir Türk, son olarak da bir Alman sevgilisi olduğu, bu nedenle soruşturmanın çok yönlü sürdürüldüğü kaydedildi. 
     Haberlerde, başlangıçta bir kardeşi tarafından ''namus meselesi'' nedeniyle öldürüldüğü sanılan Sürücü'nün kardeşinin, cinayet sırasında başka bir yerde olduğunun belirlendiği, cinayetle ilgili olarak Sürücü'nün eski sevgilisi Timur K'dan da şüphelenildiği belirtildi. 
     Bir polis sözcüsü, Sürücü'nün katiliyle ilgili olarak henüz delil bulunmadığını, araştırmanın dost çevresinde ve aile içinde sürdürüldüğünü söyledi. 

     
</TEXT>
</DOC>
