<DOC>
<DOCNO> 336852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/siyaset/siy01.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
22 kaçak müdürlük 
</HEADLINE>
<TEXT>


Başbakanlık Yüksek Denetleme Kurulu'nun YDK raporuna göre, Türkiye Atom Enerjisi Kurumu, Başbakanlık'a haber vermeden müdürlük sayısını 27'den 49'a çıkardı 

Önder Yılmaz - Ankara 


Başbakanlık Yüksek Denetleme Kurulu YDK , Türkiye Atom Enerjisi Kurumu'nda TAEK 22 "kaçak müdürlük" kurulduğunu ortaya çıkardı. 
TBMM KİT Komisyonu'nda görüşülecek YDK raporuna göre, hükümet TAEK'e 27 müdürlük tahsis etti. Ancak kurum Başbakanlık'a haber vermeden müdürlük sayısını 49'a çıkardı. 
Başkanın inisiyatifiyle müdürlüğe getirilenlere "vekil" sıfatı verildi. Böylece Başbakanlık'ın atama fonksiyonu ortadan kaldırıldı. Bu müdürler kurum personeline sicil verdi. Yasal dayanağı olmadığı tespit edilen 22 şube müdürlüğü şöyle sıralandı 11'i idari ve mali işler, 3'ü araştırma geliştirme ve koordinasyon, 2 nükleer güvenlik, 3'ü radyasyon sağlığı ve güvenliği, 3'ü de teknoloji daire başkanlığı bünyesinde kuruldu. 
Yönetim, İdari ve Sosyal İşler Daire Başkanlığı'na bağlı "AKP grup başkanlığı" ile "başkan danışmanlığı" kadrosu da ihdas etti. 

Vek letle... 
Üst görevlerden alınan personel, bu kadrolarda istihdam edildi. 
Söz konusu kişiler, dış yazışmalarda "başkan danışmanı", "APK grup başkanı" unvanını kullandı. 
Raporda, hukuki dayanağı olmadan vek letle yürütülen müdürlüklerle APK grup başkanlığı ve başkan danışmanlığı uygulamasına son verilmesi istendi. 
Diğer kamu kurumlarından 155 kişinin de TAEK'e "kariyerlerine uyumsuz" olarak alındığının vurgulandığı raporda, şöyle denildi 
"Örneğin, idari kariyerli Burhan Yılmaz ile Perver Sevim'in Tarım Bakanlığı'ndan Teknoloji Dairesi Başkanlığı'na şube müdürü atanması. 53 kişi olan ilkokul, lise, meslek liseleri mezunlarının emeğine, atama tarihlerindeki kurumun iş hacmi dikkate alındığında ihtiyaç bulunmadığı, ziraat mühendisi, biyolog, fizikçi, kimyagerlerin de aralarında bulunduğu 102 kişinin cüzi miktarda emeğine ihtiyaç duyulduğu tespit edildi. 

'Kurumun ihtiyacı yok' 
Milli Eğitim Bakanlığı'nda öğretmen olarak çalışan bir kişi, kurumlar arası mutabakat suretiyle 'fizikçi' kadrosuna atanmıştır. Özelleştirilen kurumlardan naklen atanan personelin, mesaisine kurumun ihtiyacı bulunmadığı, 'ayakkabı teknisyeni' gibi bir kısmının mesleğinin de kurumun iştigal konusunun bağdaşmadığı görülmüştür." 

Paralar mühendise emanet edildi 

İdari ve Mali İşler Daire Başkanlığı'na, yönetmeliklere aykırı olarak 2003'te bir inşaat mühendisinin atandığının kaydedildiği raporda, "Kurumda idarenin, çalışanlardan bazılarının inisiyatif ve h kimiyetine geçtiği gözlenmiştir" ifadeleri yer aldı. 


</TEXT>
</DOC>
