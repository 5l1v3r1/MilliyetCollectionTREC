<DOC>
<DOCNO> 329547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/spor/aspo.html </URL>
<DATE> 2005/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Havuzda tsunami 
</HEADLINE>
<TEXT>


Naklen yayın gelirlerinin puan dağılımına göre pay edilmesi halinde Fenerbahçe, Galatasaray, Beşiktaş ve Trabzon ciddi maddi kayba uğrayacak, ancak federasyon 2006'ya kadar kulüpleri sübvanse edecek 


Fenerbahçe'nin naklen yayın gelirleri konusunda attığı adım Süper Lig'deki tüm dengeleri değiştirdi. Toplanan puana göre para dağılımına gidilmesi durumunda aslan payını kapan dört büyük kulübün cebi resmen boşalacak. 
Futbol Federasyonu'nun uzun bir süredir Avrupa'nın birçok ülkesinde uygulanan bazı formüller üzerinde durduğu öğrenildi. 

Kayıplar fazla 
Örneğin gelirlerin yüzde 73'ü takımlara eşit, yüzde 27'si ise başarı primi olarak dağıtılırsa, geçen yılki puan durumuna göre Fenerbahçe 4 milyon 683 bin, Beşiktaş 5 milyon 909 bin, Galatasaray 5 milyon 989 bin, Trabzonspor ise 3 milyon 289 bin dolar eksik alacaktı. Bu uygulamada Gaziantep kasasına 2 milyon 346 bin, Denizlispor ise 2 milyon 197 bin dolar fazla para koyacaktı. 
Gelirlerin yüzde 50'sinin eşit, yüzde 25'inin sıralama, yüzde 25'inin naklen yayın kriterlerine göre dağıtılması durumunda ise üç büyük kulübün maddi kayıpları biraz daha azalıyor. Fenerbahçe yaklaşık 2 milyon, Trabzonspor, Galatasaray ve Beşiktaş ise 3'er milyon dolar zarara uğrayacak. 

Tedbirler hazır 
Yeni uygulama Futbol Federasyonu'na da rahat bir nefes aldıracak. Havuzdaki eşitliğin sağlanması ile birlikte teşvik, şike gibi söylentiler de rafa kalkacak. Çünkü takımlar için bir puanın büyük önemi olacak. Herkes kazanmak için varını yoğunu ortaya koyacak. 
Kulüplerin ikişer, üçer yıllık futbolcu sözleşmeleri nedeniyle sıkıntı yaşayabileceğini düşünen federasyon, bu problemin de çözümünü buldu. 2006'ya kadar kendi sponsorluk gelirlerini kulüplere aktaracak olan federasyon böylece kaybedilecek miktarı finanse edecek. Dört büyük kulüp de bu süre içinde bütçesini yeniden düzenleme fırsatı bulacak. 

Gelirlerin yüzde 73'ü takımlara eşit, yüzde 27'si ise başarı primi olarak dağıtılıyor 
TABLO 1 KULÜP Bin EŞİT PAYLAŞIM BAŞARI PRİMİ TOPLAM GELİR MEVCUT DURUM FARK Fenerbahçe 3.812 3.959 7.771 12.455 -4.683 Trabzonspor 3.812 2.533 6.345 9.635 -3.289 Beşiktaş 3.812 2.733 6.545 12.455 -5.909 Gaziantep 3.812 1.891 5.703 3.357 2.346 Denizlispor 3.812 1.742 5.554 3.357 2.197 Galatasaray 3.812 2.653 6.465 12.455 -5989 Samsunspor 3.812 1.590 5.402 3.357 2.045 Malatyaspor 3.812 1.361 5.173 3.357 1.813 Ankaragücü 3.812 1.444 5.257 3.357 1.899 Gençlerbirliği 3.812 1.264 5.077 3.357 1.719 Konyaspor 3.812 0.986 4.798 3.357 1.441 Diyarbakırspor 3.812 0.880 4.692 3.357 1.335 A.Sebatspor 3.812 0.648 4.461 3.357 1.175 Ç.Rizespor 3.812 0.648 4.461 3.357 1.105 Bursaspor 3.812 0.226 4.039 3.357 0.681 Adanaspor 3.812 0.128 3.940 3.357 0.583 Elazığspor 3.812 0.012 3.824 3.357 0.467 TOPLAM 68.620 25.380 94.000 94.000 

Yüzde 50'si eşit, yüzde 25 sıralama, yüzde 25 naklen yayın kriterlerine göre dağılım 
TABLO 2 KULÜP Bin EŞİT PAYLAŞIM BAŞARI PRİMİ CANLI YAYIN TOPLAM GELİR MEVCUT DURUM FARK Fenerbahçe 2.611 3.666 3.916 10.193 12.455 -2.261 Trabzonspor 2.611 2.345 1.382 6.339 9.635 -3.295 Beşiktaş 2.611 2.531 3.916 9.058 12.455 -3.396 Gaziantep 2.611 1.751 1.000 5.102 3.357 1.745 Denizlispor 2.611 1.612 1.000 4.964 3.357 1.607 Galatasaray 2.611 2.456 3.916 8.984 12.455 -3470 Samsunspor 2.611 1.472 0.740 4.824 3.357 1.467 Malatyaspor 2.611 1.260 0.740 4.612 3.357 1.254 Ankaragücü 2.611 1.337 0.740 4.689 3.357 1.332 Gençlerbirliği 2.611 1.171 0.740 4.522 3.357 1.165 Konyaspor 2.611 0.913 0.740 4.265 3.357 0.908 A.Sebatspor 2.611 0.665 0.740 4.016 3.357 0.659 Ç.Rizespor 2.611 0.600 0.740 3.952 3.357 0.596 İstanbulspor 2.611 0.558 0.740 3.910 3.357 0.553 Bursaspor 2.611 0.210 0.740 3.561 3.357 0.204 Adanaspor 2.611 0.119 0.740 3.470 3.357 0.113 Elazığspor 2.611 0.011 0.740 3.362 3.357 0.050 TOPLAM 47.000 23.500 23.500 94.000 94.000 

NOT 

İki tablo, yayıncı kuruluş Digiturk tarafından takımlara verilen kaynağın çeşitli kriterlerle yeniden düzenlemesi durumunda ortaya çıkabilecek sonuçları gösteren bir projeksiyon niteliğindedir. Kriterler tablonun üzerinde yer almıştır. Tablolar, bu yıl takımlara ödenecek 94 milyon doların, geçen yıl lig sıralaması esas alınarak nasıl dağıtıldığını gösteriyor. Mevcut durum sütunu ise halen süren uygulamadaki dağılımı göstermektedir. Tablolar 'Endüstriyel Futbol' kitabından alınmıştır. 


</TEXT>
</DOC>
