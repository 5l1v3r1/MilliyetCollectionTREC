<DOC>
<DOCNO> 308224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/son/sondun32.html </URL>
<DATE> 2005/01/21/ </DATE>
<TIME> 22.39 </TIME>
<AUTHOR>  </AUTHOR>
<HEADLINE>
Abbas, İslami Cihad be Hamas'la görüşüyor... 
</HEADLINE>
<TEXT>

     Filistinli silahlı grupları İsrail karşıtı saldırılarına son vermeye ikna etmek için salı akşamı Gazze'e gelen Filistin Devlet Başkanı Mahmud Abbas'ın, bugün Gazze'de Hamas ve İslami Cihad örgütlerinin yetkilileriyle yeniden bir araya geldiği bildirildi. 
     Resmi kaynaklarca, Abbas'ın ilk önce İslami Cihad yetkilileriyle basına kapalı bir görüşme yaptığı belirtildi. 
     İslami Cihad yetkilisi Muhammed el Hindi yaptığı açıklamada, Abbas'la görüşmelerinin ''ciddi ve olumlu bir havada'' geçtiğini belirterek, ''Ateşkes de dahil olmak üzere tüm sorunları ele aldık. Ancak ateşkes karşılıksız olmaz'' dedi. 
     El Hindi, görüşmelerin devam edeceğini söyledi, ancak bir tarih vermedi. 
     Daha sonra Hamas yetkilileriyle görüşmeye geçen Abbas'ın, yarın Ramallah'a geri döneceği açıklandı. 
     
     GÖRÜŞMELERDE İLERLEME SAĞLANDI 

     Filistin Devlet Başkanı Mahmud Abbas'ın, Hamas liderleriyle Gazze'de yaptığı görüşmelerde ilerleme kaydedildiği bildirildi. 
     Bir Filistin yetkili, Abbas ile Hamas liderleri arasında yapılan son tur görüşmelerde ilerleme kaydedildiğini belirterek, gelecek günlerde Mısır'ın, ateşkes sağlayabilecek bir anlaşmanın sonuçlandırılması için yeni görüşmelere ev sahipliği yapabileceğini kaydetti. 
     Yetkili, bu geceki görüşmeyle ilgili başka ayrıntı vermedi. 
     Abbas, salı gününden bu yana Gazze'de, aralarında Hamas ve İslami Cihad'ın bulunduğu militan gruplarla, şiddetin durdurulması amacıyla bir ateşkes sağlanması için temaslarda bulunuyor. 
     Resmi kaynaklar, Filistinli silahlı grupları İsrail karşıtı saldırılarına son vermeye ikna etmek için salı akşamı Gazze'e gelen Abbas'ın, bugün Gazze'de Hamas'tan önce İslami Cihad liderleriyle yeniden bir araya geldiğini bildirmişti. 
     İslami Cihad yetkilisi Muhammed el Hindi, yaptığı açıklamada, Abbas'la görüşmelerinin ''ciddi ve olumlu bir havada'' geçtiğini belirterek, ''Ateşkes de dahil olmak üzere tüm sorunları ele aldık. Ancak ateşkes karşılıksız olmaz'' demişti. 
     El Hindi, görüşmelerin devam edeceğini söylemiş, ancak bir tarih vermemişti. 
     
</TEXT>
</DOC>
