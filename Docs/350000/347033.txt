<DOC>
<DOCNO> 347033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/siyaset/axsiy01.html </URL>
<DATE> 2005/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte tartışılan fotoğraflar 
</HEADLINE>
<TEXT>


Başbakan Erdoğan'la CHP lideri Baykal arasındaki söz düellosu, daha önce de tartışılan fotoğrafları yeniden Türkiye gündemine taşıdı 


Başbakan Erdoğan ile CHP Genel Başkanı Baykal arasındaki tartışma, TCK'ya giren "yasadışı eğitim kurumlarına ceza indirimi"ne ilişkin düzenlemeyle başladı. 
Baykal'ın Mescid - i Aksa'da namaz kılarken çekilen fotoğrafı üzerinden eleştirilerde bulunan Erdoğan, "Bir tarafta Mescid - i Aksa'da el bağlayacaksın, namaza duracaksın, öbür tarafta geleceksin, Kuran öğretilmesine karşı çıkacaksın" dedi. 
Baykal'ın Erdoğan'a yönelik sert yanıtı da, yine bir fotoğraf üzerinden geldi. Baykal'ın hatırlattığı fotoğraf, 1980'lerde Afgan direnişinin önde gelen isimlerinden olan, daha sonra Türkiye'nin terörist listesine aldığı Afgan lider Gülbeddin Hikmetyar'ın olduğu bir kareydi. 

1985'te İstanbul Çarşamba'da çekilen fotoğrafta Hikmetyar bir koltukta görünüyor, dönemin RP İstanbul İl Başkanı Erdoğan da önünde diz çökmüş halde oturuyordu. 
Erdoğan'a, "Çelişki, Taliban liderinin önünde diz çöküp sonra 'Milli Görüş gömleğini çıkardım, artık muhafazak r oldum' deme anlayışındadır" yanıtını veren Baykal, çizgisini koruduğunu belirterek, AKP'nin cemaat partisi görüntüsüne sürüklendiğini sözlerine ekledi. 


</TEXT>
</DOC>
