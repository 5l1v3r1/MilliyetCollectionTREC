<DOC>
<DOCNO> 322960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sontur04.html </URL>
<DATE> 2005/03/11/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
İstanbul kar altında 
</HEADLINE>
<TEXT>

     İstanbul’da sabaha karşı başlayan kar yağışı etkili oluyor. Meteoroloji, don ve buzlanmaya karşı uyardı. Kar yağışı nedeniyle kentte sabah saatlerinde trafik yoğunluğu yaşanıyor. 
     İstanbul’da beklenen kar yağışı sabaha karşı etkisini göstermeye başladı. Kısıtlı görüş nedeniyle İstanbul Boğazı trafiği de çift yönlü olarak ulaşıma kapatıldı. 
     Akşam saatlerinde başlaması beklenen kar yağışı İstanbul’un bazı bölgelerinde etkili oluyor. Sarıyer ve Beykoz gibi yüksek yerlerde daha etkili olan kar yağışının başlamasıyla hazır bekleyen ekipler tuzlama çalışmasına başladı. 
     Meteorolojiden yapılan açıklamada, İstanbul’da kar yağışının Cumartesi gününe kadar aralıklarla devam edeceği belirtildi. 
     Yurtta hava durumu Gece hava sıcaklığının eksi 3 dereceye kadar düşmesi beklenen İstanbul’da sürücüler dikkatli olmaları için uyarılıyor. Bu arada, Gemi Trafik Hizmetleri Merkezi’nden yapılan açıklamada kısıtlı görüş nedeniyle Boğaz trafiğinin çift yönlü ulaşıma kapatıldığı duyuruldu. 
     
</TEXT>
</DOC>
