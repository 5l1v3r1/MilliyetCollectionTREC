<DOC>
<DOCNO> 320015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sonsiy30.html </URL>
<DATE> 2005/03/02/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Ankara'dan Kretschmer'e yanıt 
</HEADLINE>
<TEXT>

     Dışişleri Bakanlığı Sözcüsü Namık Tan, Türkiye'nin 17 aralıktan sonra yavaşladığı yönündeki yorumlara katılmadıklarını söyledi. 
     Tan, AB Komisyonu'nun Türkiye Delegasyonu Başkanı Hans Jörg Kretschmer'in, Türkiye'nin 17 aralık Brüksel zirvesinden sonra yavaşladığı yönündeki açıklamalarına yanıt verdi. 
     Kretschmer'in yorumlarına katılmadıklarını, Türkiye'nin teknik düzeydeki tüm çalışmalarına gereken süratle devam ettiğini belirten Dışişleri sözcüsü Tan, ''Türkiye sorumluluklarını bütünüyle yerine getiriyor'' dedi. 
     Tan, aynı şekilde AB'nin de bazı sorumlulukları bulunduğunu ve bu sorumlulukların neler olduğunun Kretschmer tarafından da bilindiğini hatırlatarak, bu sorumlulukların yerine getirilmesi için AB'nin daha aktif olmasını beklediklerini de belirtti. 
     
     "Türkiye'ye ayrımcılık yapılmamalı" 
     Sözcü Tan, Katılım Ortaklığı Belgesi konusunda ise, ''bunların hepsinin doğal bir zamanlaması var, bu zamanlama içinde yerine getirilmesini bekliyoruz'' diye konuştu. 
     Tan, önemli olan noktanın Türkiye'ye ayrımcılık niteliğinde uygulamalar yapılmaması olduğunu vurgulayarak, diğer aday ülkeler içinişleyen süreçlerin Türkiye için de işletilmesini istediklerini söyledi. 
     REFORM ELEŞTİRİSİ Hans Joerg Kretschmer 
     "Teknik düzeydeki ilişkilerimiz normal devam ediyor. Bu çerçevede Türkiye'nin AB standardlarına erişebilmesi için projeler hayata geçiriliyor, bunlara finansman sağlanıyor. Ancak bunlar siyasi refom meselesi ile karıştırılmamalı. Bir de tabii siyasi reformların uygulanması meselesi var. Bu konularda istediğimiz sonuçları pek göremiyoruz" 
     
</TEXT>
</DOC>
