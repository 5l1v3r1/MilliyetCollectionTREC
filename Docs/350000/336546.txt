<DOC>
<DOCNO> 336546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/spor/bbas.html </URL>
<DATE> 2005/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan auta çıktı 71-69 
</HEADLINE>
<TEXT>


Sarı - Kırmızılılar, ligde tutunma yolunda Banvit ile rakip sahada giriştiği müthiş mücadelede hedefine ulaşamadı, 14 takımlı ligde 13.'lüğü alarak Play - Out'a kaldı 


Galatasaray, Basketbol Ligi'nin son haftasında Banvit deplasmanında umduğunu bulamadı, kıran kırana geçen maçı 71 - 69 kaybedince Play - Out'a kaldı. 
Kümede kalma savaşı veren Sarı - Kırmızılılar, "en az 10 sayı farklı galibiyet" parolasıyla çıktıkları maçın ilk çeyreğinde 17 sayı öne geçmesine karşın bu üstünlüğünü koruyamadı. Johnson ve Boddicker'ın üçlükleriyle bir ara 13 - 31 öne geçen Galatasaray karşısında ev sahibi Banvit, Turgay ve Ersin ile farkı azalttı, devre 38 - 38 kapandı. 
Üçüncü çeyrekten itibaren büyük çekişmeye sahne olan karşılaşmada skoru önde götüren Banvit, son periyotta altı sayı öne geçmesine karşın bu üstünlüğünü koruyamadı. Galatasaray, son dakikalarda skoru eşitleyip öne geçtiyse de Ersin ve Myles'in sayıları galibiyeti Banvit'e getirdi 71 - 69 

Maçın karnesi 
HAKEMLER Halil Baldemir, Fatih Arslanoğlu, Zafer Yılmaz 
BANVİTSPOR Can 5 6, Ümit 5 , Ersin 8 19, Myles 7 8, Radosevic 6 8, Turgay 8 20, Ömer 5 3, Önder 6 7 
GALATASARAY Jacobson 7 14, Johnson 7 15, Boddicker 7 14, Arda 4 2, Burak 6 11, Umut 4 5, Keep 6 8 
1.PERİYOT 11 - 28 G.Saray , 2.PERİYOT 27 - 10 Banvit , DEVRE 38 - 38, 3.PERİYOT 18 - 16 Banvit , 4.PERİYOT 15 - 15, MAÇ SKORU 71 - 69 Banvit 
BEŞ FAUL Burak 39.26 

İTÜ ağlarken, güldü 83-88 
Bordo - Beyazlılar, Tuborg Pilsener'e yenilmesine rağmen, Banvit'in Galatasaray'ı mağlup etmesiyle rahatladı, kümede kalmayı başardı 

Ligde kümede kalma mücadelesi veren İTÜ, güçlü rakibi Tuborg Pilsener ile başa çıkamadı, ancak yenilgiye rağmen, Banvit'in Galatasaray'ı mağlup etmesiyle hedefine ulaştı 83 - 88 
Maçın henüz ilk çeyreğinde 16 sayı geriye düşen, ikinci periyotta da hücumda arzuladığı tempoyu bulamayan İTÜ, devreyi 30 - 46 geride kapadı. Üçüncü çeyrekte Harun, Kemal ve Germany'nin sayılarıyla toparlanan, son periyotta bitime üç dakika kala farkı üç sayıya kadar indiren İTÜ, Hakan ve Czmic'i durduramayınca sahadan beş sayı farkla yenik ayrıldı 83 - 88 

Maçın karnesi 
HAKEMLER Recep Ankaralı, Alper Özgök, Tunçtan Durmuşcan 
İTÜ Kemal 8 26, Harun 8 27, Reha 5 4, Germany 5 10, Kendrick 4 5, Berkan 4 2, Güray 4 4, Serdar 4 5, Levent 3 
TUBORG PİLSENER Hakan 7 15, Milicic 7 15, Sanders 5 6, Jensen 8 17, Asım 5 5, Hüseyin 4 , Czmic 7 15, Ömer 4 5, Cemal 3 , Denktaş 6 10 
1.PERİYOT 12 - 28 T.Pilsener , 2.PERİYOT 18 - 18, DEVRE 30 - 46 T.Pilsener , 3.PERİYOT 28 - 22 D.Şafaka , 4.PERİYOT 25 - 20 D.Şafaka , MAÇ SKORU 83 - 88 T.Pilsener 

Normal sezon sona erdi 

Basketbol Ligi'nde 2004 - 2005 normal sezonu 26. hafta maçlarıyla tamamlanırken, Play - Off ve Play - Out eşleşmeleri de belli oldu. 
Ligi ilk sırada tamamlayan Efes Pilsen, 8. Tekelspor, 2.'liği alan Ülkerspor, 7. Türk Telekom, ligi üçüncü tamamlayan Beşiktaş, 6. Tuborg Pilsener ve dördüncülüğü elde eden Fenerbahçe de beşinci Pınar Karşıyaka ile eşleştiler. Efes Pilsen ve Ülkerspor, rakiplerine karşı sezon içindeki iki maçı da kazandıkları için seriye 1 - 0'lık avantajla başlarken, diğer iki eşleşmede takımlar birbirlerine karşı birer galibiyet aldığından başlangıçta 0 - 0'lık eşitlik olacak. Play - Off finale kadar beş, final serisinde ise yedi maç üzerinden oynanacak. 

Play - Out İzmir'de 
Gelecek sezon ligdeki takım sayısının 14'ten 16'ya çıkarılacak olması dolayısıyla, bu sezon son iki sırayı alan Galatasaray ve Büyük Kolej, İkinci Lig'de 3. ve 4. sıradaki iki takımla Play - Out oynayacak. İzmir'de tek devreli lig sistemiyle gerçekleştirilecek olan Play - Out'ta Galatasaray ve Büyük Kolej'in karşısına, halen devam eden 2.Lig Play - Off maçları sonunda Tofaş, Beykoz ve Konya Selçuk Üniversitesi takımlarından ikisinin çıkması bekleniyor. 

Tatlıya bağlandı 

Galatasaray Antrenörü Halil Üner, ilk yarıda kendisine küfür ettiğini ileri sürdüğü Bandırma Belediye Başkanı ile tartışmaya başladı. Ancak tribünlerle ağız kavgasına giren Üner'in hedefine 6. Ana Jet Üs Komutanı Hava Pilot Tuğgeneral Nejat Bilgin de girince ortalık karıştı. Tuğgeneral Bilgin'in, Üner'den şikayetçi olmak istediği, Banvit yönetiminin araya girmesi ve özür dilenmesiyle olayın tatlıya bağlandığı bildirildi. 

PUAN DURUMU Takımlar O G M A Y P Efes Pilsen 26 24 2 2094 1721 50 Ülkerspor 26 21 5 2079 1761 47 Beşiktaş 26 17 9 2101 1998 43 Fenerbahçe 26 16 10 2029 1955 42 Pınar Karşıyaka 26 16 10 1996 1956 42 Tuborg Pilsener 26 16 10 2019 1986 41 Türk Telekom 26 13 13 2042 2039 38 Tekelspor 26 10 16 2012 2076 36 - Erdemirspor 26 10 16 2010 2133 36 Darüşşafaka 26 9 17 1974 2004 35 Banvitspor 26 9 17 2027 2101 35 İTÜ 26 8 18 2007 2254 34 - Galatasaray 26 7 19 1893 2087 33 Büyük Kolej 26 6 20 1847 2059 32 

Darüşşafaka 68 - T. Telekom 75 

Maçın karnesi 
HAKEMLER Fatih Dalay, Ersan Ergüler, Can Atsüren 
DARÜŞŞAFAKA Cüneyt 4 , Rice 8 23, Erdem 6 13, Cevher 5 3, Jones 4 3, Soner 3 , Tufan 7 18, Polat 6 8, Deniz 3 , Caner 3 
TÜRK TELEKOM Davenport 7 18, Grays 8 20, Umut 5 4, Mutlu 5 4, Gazi 6 9, Stefanovic 5 3, Serdar 4 , Adem 7 17 
1.PERİYOT 19 - 24 T.Telekom , 2.PERİYOT 18 - 20 T.Telekom , DEVRE 37 - 44 T.Telekom , 3.PERİYOT 19 - 20 T.Telekom , 4.PERİYOT 12 - 11 D.Şafaka , MAÇ SKORU 75 - 68 T.Telekom 

Tekelspor 100 - Erdemir 85 

Maçın karnesi 
HAKEMLER Emin Moğulkoç, Tarkan Tuser, Serhat Büker 
TEKELSPOR Phillips 8 30, Ufuk 7 17, Serhat 5 3, Williams 8 32, Dixon 6 11, Engin 4 2, Atıl 4 2, Fatih 5 3, Cihan 4 
ERDEMİRSPOR Dickel 7 19, Fırat 5 6, Darden 7 19, Mehmet 4 , Pasco 5 11, Yiğit 5 9, Bean 4 3, Gökhan 7 15, Alpay 4 3, Erden 3 
1.PERİYOT 25 - 17 Tekel , 2.PERİYOT 23 - 25 Erdemir , DEVRE 48 - 42 Tekel , 3.PERİYOT 23 - 20 Tekel , 4.PERİYOT 29 - 17 Tekel , MAÇ SKORU 100 - 85 Tekel 

F.Bahçe - Erdemir 

Bayanlar Basketbol Ligi Play - Off yarı finalinde Fenerbahçe ile Erdemirspor bu akşam üçüncü kez karşı karşıya gelecekler. Kadıköy Caferağa Salonu'nda saat 19.30'ta başlayacak olan maçta, seride 2 - 1 önde olan ev sahibi Fenerbahçe, zorlu rakibini yenerek finalde Beşiktaş'a rakip olmaya çalışacak. İlk maçı Fenerbahçe 71 - 68, rövanşı ise Erdemirspor 76 - 47 kazanmıştı. Bu akşamki mücadeleyi Erdemirspor kazanırsa serinin son maçı perşembe günü Ereğli'de oynanacak. 


</TEXT>
</DOC>
