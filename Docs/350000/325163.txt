<DOC>
<DOCNO> 325163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/guncel/axgun01.html </URL>
<DATE> 2005/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargılama yolu açık 
</HEADLINE>
<TEXT>


Abdullah Öcalan, Anayasa'nın 90. maddesi ve Avrupa Konseyi kararına göre yeniden yargılanabilecek 

GÖKÇER TAHİNCİOĞLU Ankara 

Yürürlükteki CMUK ve yürürlüğe girecek yeni CMK'ye göre, Avrupa İnsan Hakları Mahkemesi'nde AİHM haklı bulunsa bile yeniden yargılanma imk nı bulunmayan Abdullah Öcalan, yasa engelini Anayasa'nın 90. maddesi ve Avrupa Konseyi AK kararıyla aşabilecek. AİHM'nin yetkili dairesi, 2004'te Öcalan'ın İmralı Adası'nda idama mahk m edildiği yargılamayı "adil yargılanma" ilkesine aykırı bularak, Türkiye'yi tazminat ödemeye mahk m etti. Temyiz edilen karar, AİHM Büyük Dairesi'nce karara bağlanacak. 

Formül aranıyor 
Kulislerde, hükümetin Öcalan'ın yeniden yargılanmasını sağlayacak bir formül aradığı, bunun da AKP içinde tepki yarattığı konuşuluyor. Ancak Adalet Bakanı Cemil Çiçek bu iddiaların gerçeği yansıtmadığını kaydetti. 
AKP hükümeti, 2003'te AİHM kararlarını yeniden yargılanma nedeni sayarken, Öcalan'ı kapsam dışında tutan bir formül geliştirdi. İlgili yasanın yürürlüğe girdiği tarihten önce AİHM'ye başvuran, ancak davası sonuçlanmayanların yeniden yargılanamayacağı düzenlendi. Böylece Öcalan kapsam dışında kaldı. 
Ancak Türkiye, 2004'te Anayasa'nın 90. maddesinde düzenlemeyi etkisiz kılabilecek bir değişikliğe imza attı. Değişiklikle, yasalarla uluslararası sözleşmelerin çeliştiği durumlarda, sözleşme hükümlerinin geçerli olacağı düzenlendi. 
Kararları Avrupa İnsan Hakları Sözleşmesi AİHS hükmü niteliğinde sayılan AK de Öcalan'ı kapsam dışında bırakan yasayı eleştiren tavsiye kararında bunun değiştirilmesini istemişti. AB mevzuatına göre, yeniden yargılanma kriterlerinin, sağlıklı bir hukuki gerekçe olmadıkça AİHS'nin "ayrımcılık yasağı" hükmüne aykırı olmaması gerekiyor. 

Gözler yargıda 
Öcalan, AİHM Büyük Dairesi'nce de haklı bulunursa, yeniden yargılanmak için başvurabilecek. Mahkeme, Anayasa'nın 90. maddesine göre AK kararı ve AİHS hükümlerinin CMK'den üstün olduğunu belirterek, Öcalan'ın yeniden yargılanmasına karar verebilecek. Öcalan, bu durumda ağırlaştırılmış müebbet hapis istemiyle yargılanacak. Talep reddedilirse Öcalan yeniden AİHM'ye başvuru yapabilecek. 
Türkiye, Öcalan durumunda birçok kişi bulunduğu için yüksek miktarda tazminat ödeme yükümlülüğüyle de karşılaşabilecek. 

Destansı yaklaşımlar 

Öcalan'ın İmralı'da çarşamba günü avukatlarıyla yaptığı görüşmeler, PKK yanlısı internet sitelerinde yer aldı. Kardeşi Osman Öcalan ile Şemdin Sakık'ı eleştiren Öcalan, örgütteki kadınlarla ilişkilerini de, "Bunlar destansı yaklaşımlar. Kadınlarımız yücedir" diye anlattı. 


</TEXT>
</DOC>
