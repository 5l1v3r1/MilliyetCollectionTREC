<DOC>
<DOCNO> 345522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/magazin/amag.html </URL>
<DATE> 2005/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
"Yunanistan'ı Osmanlı kültürü zirveye taşıdı" 
</HEADLINE>
<TEXT>


"Türkler neden Avrupalı olmaya çalışıyor Eurovision gösterdi ki, Avrupa Türkiyeli oluyor" diyen İspanyol basını, yarışmanın da 'Osmanlı kültür şovu'na dönüştüğünü yazdı 

MEHMET ÇİFTÇİ İspanya DHA 

İspanyol basını, 21 Mayıs'ta Ukrayna'nın başkenti Kiev'de yapılan Eurovision Şarkı Yarışması için 'Osmanlı Şarkı Yarışması' benzetmesini yaptı. Eurovision'un şarkı, enstrüman, ritim ve danslarıyla her geçen yıl daha fazla 'Osmanlı kültür şovuna' dönüştüğünü öne süren İspanyollar, Doğu Avrupa ülkelerinin yarışmada 1. olmasını da Türklerin bu bölgede 400 yıldan fazla kalmasına bağladı. 

Hep Osmanlı motifleri 
Ülkenin önde gelen gazetelerinden ABC, Yunanistan'ın 1. olmasının tek nedeninin 'Türk kültürü' olduğunu yazdı. Yunanlıların ritim, dans ve şovlarıyla tüm Avrupa'ya bir Osmanlı şöleni yaşattığını açıklayan gazete, Romanya, Arnavutluk, Sırbistan, Bosna Hersek ve Bulgaristan'ın da şarkılarında sürekli Osmanlı motiflerine rastlandığını yazdı. 
"Türkler neden bu kadar Avrupalı olmaya çalışıyor ki Bıraksınlar, zaten Avrupa bu şarkı yarışmasıyla Türkiyeli olmaya başladı" cümlesiyle Avrupa'nın giderek Doğu'ya kaydığı analizini yapan gazete, Batı Avrupa'da müziğin çöktüğünü de savundu. Gazete, bu analizine delil olarak da Fransa, İspanya, İngiltere ve Almanya'nın Eurovision'da aldığı düşük puanları gösterdi. 




</TEXT>
</DOC>
