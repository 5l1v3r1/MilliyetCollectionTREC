<DOC>
<DOCNO> 346642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/yazar/toruner.html </URL>
<DATE> 2005/05/28/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Bizde olmayan işler 
</HEADLINE>
<TEXT>


İhtisaslaşma hizmet sektörü içinde de kendisini hissettiriyor. Bizde henüz ihtiyacı hissedilmeyen birçok iş, gelişmiş ülkelerde bu işi yapanlara büyük k rlar sağlıyor. Başlangıçta, çok küçük sermayelerle ve küçük çapta başlatılan bu iş kollarından çoğu, şimdi büyüdü. Hatta, bizde henüz gelişmemiş olan bu iş kollarının bazıları marka satarak zincir oluşturma franchising yöntemi ile büyük paralar kazanıyorlar. 
Bugünkü yazımı, başlangıçta çok düşük sermaye gerektiren ama bizde az bilinen ilginç işlere ayırdım. Bu işlerin hemen hemen hepsi, çok az kişi çalıştırmayı gerektiriyor. Hatta, bazılarında kendinizden başkasının çalışması bile gerekmiyor. 
Bu işlerden bazıları şunlar 
Bakkal, berber, çiçekçi v.s. gibi küçük işyerlerinin alınıp satılması business brokerage işi. Araştırmalar, bu işin 7 milyar lira civarında sermaye gerektirdiğini, yıllık 100 milyar lira civarında kazanç sağlanabileceğini ve işi yapanın kendisinden başka çalışana ihtiyacı olmadığını gösteriyor.Yapılması düşünülen işlerle ilgili olarak, piyasa, rakipler, stratejiler, hedef satış kitlesi, yönetim biçimi, asgari sermaye, kısa-uzun vadeli hedefleri ve daha fazlasını içeren iş planları hazırlanması business plan writer işi. Bu işi evlerinden çıkamayan özürlüler bile yapabiliyor.Kariyer danışmanlığı career counselor işi. Okullardan yeni mezun olanlar, henüz emekli olmuş olan eski çalışanlar, mevcut işlerinden ayrılanlar, uzun süre çalışmamış olan ev kadınları vs. hayatlarının bundan sonraki dönemleri için bu kişilere danışıyorlar.Şirketlere ve kişilere isim, adres ve ileti adresi listesi hazırlama mailing list broker işi. Sermayesiz ve birini çalıştırmak gerektirmiyor. Listeniz büyüdükçe, işiniz büyüyor.Basımevlerine kitap teklifi götürme book packager işi. Bu işi yapanlar, bir kitapla ilgili fikir, yazar, biçim gibi konuları bir araya getirip, basımevlerine sunuyorlar. Gelişmiş ülkelerde, bu biçimde hazırlanıp, "best seller en çok satan " listesine giren birçok kitap var. Çok az sermaye gerektiriyor.Büyük iş hanları veya şirketlerle anlaşıp, buralarda biriken k ğıt, cam, alüminyum gibi geri dönüşebilir maddeleri alıp, toptan satma işi. "Recycler" denilen bu kişiler, gelişmiş ülkelerde büyük k rlar yapıp, çok büyüdüler. Bir örneği, Amerika'daki "WE CAN" şirketi. İş, çok az sermaye gerektiriyor ve işçi çalıştırma gereği yok. Ayrıca, "recycling consulter" denilen ve bu konuda danışmanlık yapan kişiler de var. 
Dolap yerleştiricileri closet organizer , kişinin öz güvenini sağlayan danışmanlar personal coach , genel kullanıcılı çamaşır ve kurutma makineleri çalıştıranlar laundry-plus provider , kişilerin ekonomik geleceklerini planlamalarında yardımcı olanlar financial planner , kişinin giyiminden, konuşmalarına kadar her şeylerini düzenleyen imaj danışmanları image consultant , kişilerle başkaları arasında arabuluculuk yapanlar mediator , evcil hayvan gezdirenler pet sitter , birisinin yatırımlarında isimlerini kullandıranlar personal fiduciary , evlenecek kişilere yardım eden, evlilik planlayıcıları wedding consultant gibi daha onlarca çeşit iş ülkemizde bilinmiyor yahut da bu işlere para ödemeye hazır kimse yok. 
Zaman yönetimi, marjinal fayda anlayışları geliştikçe ve zenginlerimiz "tüccar"lıktan "işadamlığı"na terfi edince, bizde de bu işler gelişecek. 



</TEXT>
</DOC>
