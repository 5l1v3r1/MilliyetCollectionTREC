<DOC>
<DOCNO> 346418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonspo08.html </URL>
<DATE> 2005/05/27/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Başbakan Erdoğan, maçı bırakıp Kazakistan'a gidemedi... 
</HEADLINE>
<TEXT>

     Başbakan Tayyip Erdoğan Kazakistan’a gitmek için staddan ayrılması gerekirken, Böyle bir şölen bırakılıp da gidilir mi ö diyerek muhteşem finali sonuna kadar izledi 
     
     1.5 saat rötar yaptı 

     Türkiye futbola dair yaptığı en büyük organizasyondan yüzünün akıyla çıkarken, 2012 Dünya Kupası Finalleri’ni de Türkiye’ye almak için kurmaylarına Ne gerekiyorsa yapınö emrini veren Başbakan Tayyip Erdoğan’ın mutluluğuna diyecek yoktu. Saat 24.00’te Kazakistan’a havalanması gereken uçak için kafiledekiler stadyumdan ayrılıp 23.30’da havaalanının yolunu tutarken, koltuğundan kalkıp yürümeye başlayan Erdoğan’ın, kendisine Siz de ayrılıyor musunuz ö diyenlere, Böyle bir şölen bırakılıp da gidilir mi ö yanıtını verdiği öğrenildi. Gece 12’de kalkması planlanan uçak bu yüzden 01.30’da havalanabildi. 
     
     Antrenör Berlusconi 

     Organizasyonun tüm dünya tarafından seyrediliyor olması, 2012 için referans anlamı taşıması ve Erdoğan’ın futbol sevgisi, maçın sonuna kadar kalmasını sağladı. Maç sonrası İtalya Cumhurbaşkanı Silvio Berlusconi ile de sohbet eden Erdoğan, Futbol bu, 3 sonuçlu bir oyunö yorumunu yapıp, arkadaşını teselli etti. Milan’ın sahibi olan Berlusconi de, Evet. Futbol bu... 18 yıldır bu oyunun içindeyim. Futbol oynadım, 6 sene antrenörlük ve başkanlık yaptım. Futbolun içinde bunlar var. Ne yapalım Size herşey için teşekkür ediyorumö cevabını verdi. 
     
</TEXT>
</DOC>
