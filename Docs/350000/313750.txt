<DOC>
<DOCNO> 313750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sondun39.html </URL>
<DATE> 2005/02/09/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Blair, İran'ın nükleer sorununun diplomasiyle çözülmesinden yana 
</HEADLINE>
<TEXT>

     İngiltere Başbakanı Tony Blair, İran'ın nükleer programıyla ilgili gerginliği diplomasinin çözebileceğine inandığını bildirdi. 
     Blair, Avam Kamarası'nda yaptığı konuşmada, İran'ın, atom enerjisi otoritesinin kurallarını çiğneyemeyeceğini bilmesinin önemli olduğunu söyledi. 
     İran'ın, nükleer silah geliştiremeyeceğini bilmesinin de önemli olduğunu belirten Blair, uluslararası toplumun, dileğinin de bu yönde olduğunu kaydetti. 
     Blair, ''Bunun, diplomatik yollarla yapılacağına inandığını'' söyledi. 
     İran, nükleer faaliyetlerinin silah değil nükleer enerji üretmek için olduğunu ileri sürüyor. 
     İngiltere, Fransa ve Almanya İran ile görüşmeleri sürdürürken, ABD Dışişleri Bakanı Condoleezza Rice, bugün yaptığı açıklamada, Tahran'ı BM yaptırımlarıyla karşı karşıya kalabileceği yolunda uyardı. 
     
</TEXT>
</DOC>
