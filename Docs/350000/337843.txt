<DOC>
<DOCNO> 337843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sontur04.html </URL>
<DATE> 2005/04/28/ </DATE>
<TIME> 02.40 </TIME>
<AUTHOR>  </AUTHOR>
<HEADLINE>
Film gibi... 50 metrelik uçuruma uçmaktan son anda kurtuldu 
</HEADLINE>
<TEXT>

     Mithat ÜNAL DHA 

      MERSİN’in Bozyazı İlçesi’nde aşırı hız nedeniyle kontrolü kaybederek 50 metre derinliğindeki uçuruma düşen otomobilin sürücüsü 33 yaşındaki Necati Gilik, kendini dışarı atarak kurtulmayı başardı. 
     Anamur’dan, Bozyazı İlçesi’ne giden dün akşam giden Necati Gilik, yönetimindeki 33 LE 624 plakalı otomobil, Yoğunduvar Mevkii'nde aşırı hız nedeniyle direksiyon kontrolünü yitirdi. Kontrolden çıkarak uçuruma sürüklenen otomobilin sürücüsü Gilik, son anda kapıyı açarak kendisini dışarı attı. Otomobil, uçuruma yuvarlanarak hurdaya döndü. Kazayı sıyrıklarla atlatan Gilik, Anamur Devlet Hastanesi’nde ayakta tedavi edildi. 
     Kazayla ilgili ifade veren Gilik, Bir an panikleyince otomobilin direksiyon kontrolünü yitirdim. Yoldan çıkan otomobilin uçuruma doğru gittiğini görünce kendimi dışarı attım. Atlamasam, şimdi ölmüş olacaktım. Allah koruduö dedi. 
     
</TEXT>
</DOC>
