<DOC>
<DOCNO> 347323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/guncel/gun03.html </URL>
<DATE> 2005/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydınlardan yeni ceza yasasına tepki 
</HEADLINE>
<TEXT>


Basın özgürlüğünün yara alacağını savunan 150 aydın,hazırladıkları bildiriyle yeni TCK'ya tepki gösterdi 

İSTANBUL Milliyet 

Gazeteci, sanatçı, yazar ve müzisyenlerin de aralarında bulunduğu yaklaşık 150 aydının oluşturduğu "Yurtsever Hareket", yeni Türk Ceza Kanunu'na TCK , hazırladıkları bildiriyle tepki gösterdi. 
Taksim'deki basın toplantısında ressam Bedri Baykam'ın okuduğu bildiride, "toplumun demokratik haklarını kullanarak tepkisini dile getirmesinin en büyük araçlarından biri olan basının özgürlüğünün, yeni TCK ile büyük bir yara alacağı" kaydedildi. 
Bildiride, "Hükümet, kendisine yöneltilen eleştirilere artan bir tahammülsüzlük içindedir. 1 Haziran'da yürürlüğe girecek yeni TCK ile kendisini güvenceye almak, böylelikle halkı sindirmek istemektedir" denildi. 

Kimler katıldı 
Toplantıya, Kadın Araştırmaları Derneği'nden Prof. Dr. Necla Arat, Plastik Sanatlar Derneği Başkanı Mehmet Güleryüz, sanatçılar Rutkay Aziz ve Nejat Yavaşoğulları'nın da aralarında yer aldığı bildiriye imza atan aydınlardan bir bölümü de katıldı. 


</TEXT>
</DOC>
