<DOC>
<DOCNO> 342564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sonspo22.html </URL>
<DATE> 2005/05/14/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Trabzonspor, Rize'de galibiyet arayacak... 
</HEADLINE>
<TEXT>

     Birinci Süper Futbol Ligi’nde yarın deplasmanda Çaykur Rizespor ile karşılaşacak olan Trabzonspor, zorlu maçta puan yitirmek istemiyor. 
     Avrupa Şampiyonlar Ligi’ne katılma şansını sürdüren ve lig ikincisi Galatasaray’ın 5 puan gerisinde üçüncü sırada yer alan Trabzonspor, Çaykur Rizespor karşılaşmasından galibiyetle ayrılmayı hedeflerken, bir gözü de sarı-kırmızılı takımın Gençlerbirliği ile yapacağı maçta olacak. 
     Bordo-mavililerde kart cezalısı Petkoviç’in yerine Hasan Sönmez, görev yapacak. 
     Sakatlığı bulunan Lee Young’un forma giyemeyeceği, Celaleddin’in durumunun ise maç günü belli olacağı, ancak oynamasının zor olduğu öğrenildi. 
     Trabzonspor’un yarın Çaykur Rizespor karşısına Hasan Sönmez, Emrah, Tolga, Erdinç, Hüseyin, Volkan, Adem Koçak Celaleddin , Szmykowiak, Gökdeniz, Fatih, Yattara 11’i ile çıkması bekleniyor. 
     Bu akşam basına kapalı olarak çalışacak Trabzonspor’un antrenmanın ardından Rize’ye gideceği bildirildi. 
     
</TEXT>
</DOC>
