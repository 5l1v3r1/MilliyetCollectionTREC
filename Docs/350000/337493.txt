<DOC>
<DOCNO> 337493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sontur20.html </URL>
<DATE> 2005/04/27/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
'Zümrüt Apartmanı' ile ilgili 1 milyon 155 bin YTL'lik 7 dava daha 
</HEADLINE>
<TEXT>

     Kerem PULGAT KONYA, DHA 

      KONYA’da çöken 11 katlı Zümrüt Apartmanı ile ilgili Selçuklu Belediyesi'nin Arife Ufacık ve 3 oğluna 140 bin YTL tazminat ödemeye mahkum edilmesinden sonra gözler, 1 milyon 155 bin YTL'lik tazminat istemiyle açılan diğer 7 davaya çevirildi. 
     Zümrüt Apartmanı ile ilgili kararın diğer davalara da emsal teşkil etmesi beklenirken, İçişleri Bakanlığı tarafından Selçuklu Belediye Başkanı Doç. Dr. Adem Esen hakkında soruşturma izni vermemesi nedeniyle davayı kazanma konusunda umutsuz olan Zümrüt Apartmanı'nda yakınlarını kaybedenlerin umutları arttı. 
     Konya'da 2 Şubat 2004 tarihinde gece yarısı çöken binada yakınlarını kaybedenler tadilat yapılmasına göz yuman Selçuklu Belediyesi'ne bugüne kadar 7 ayrı dosyada yaklaşık 1 milyon YTL'lik maddi ve manevi tazminat davası açıldı. Konya 1 ve 2'nci idare mahkemelerinde görülen davaların son karar emsal gösterilerek kısa sürede sonuçlandırılacağı bekleniyor. Selçuklu Belediyesi aleyhine açılan, Konya 2'nci İdare Mahkemesi'nde devam eden davalar ve istenen tazminat tutarı şöyle 
     Mehmet Özdemir Eşi, 2 çocuğu ve damadını kaybetti 300 bin YTL. 
     Adnan Bilgin 2 kızı, 2 torunu ve damadını kaybetti 140 bin YTL. 
     Müşerref Karagözoğlu Evini kaybettiği için 100 bin YTL. 
     Sevim Pişirici Eşini kaybetti 200 bin YTL. 
     Ali Erten Evini kaybetti 100 bin YTL'lik maddi tazminat davası. 
     Ünal Şık Eş ve oğlunu kaybetti 75 bin YTL Sadettin Küçükoğlu Eşini kaybetti 240 bin YTL Avukat Orhan Tulukçu, açılan bu davaların devam ettiğini, Konya 1’inci İdare Mahkemesi’nde sonuçlanan Arife Ufacık’ın açtığı davada Selçuklu Belediyesi ihmali olduğu gerekçesiyle 140 bin YTL'lik tazminata mahkum edildiğini hatırlatırken, Bu kararın diğer maddi ve manevi tazminat davalarına da emsal teşkil etmesini bekliyoruzö dedi. 
     
</TEXT>
</DOC>
