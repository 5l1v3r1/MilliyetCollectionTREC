<DOC>
<DOCNO> 330291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/yasam/yas01.html </URL>
<DATE> 2005/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yeni Roman'ın öncüsü' bizlerle 
</HEADLINE>
<TEXT>


İstanbul Film Festivali programında bugün, Yeni Roman akımının öncüsü Robbe-Grillet'nin yönettiği, İstanbul'da geçen bir klasik var 'Ölümsüz Kadın' 

Alin Taşçıyan 

Bugün izleyeceğiniz "Ölümsüz Kadın", Fransa'da geçen yüzyıldan bugüne yansıyan en önemli edebi akımlardan Yeni Roman'ın öncüsü ve bu akımı beyazperdede sine-roman ile sürdüren Alain Robbe-Grillet imzasını taşıyor. 
Robbe-Grillet, festivalin Ustalara Saygı bölümüne 5 filmiyle konuk oluyor. Edebiyatın ve sinemanın bu büyük ustası, cuma İstanbul'a geliyor. 
Filmlerinin sunumunu yapacak olan Alan Robbe-Grillet, 9 Nisan Cumartesi saat 14.00'te İstanbul Modern'deki arthouse'da Atilla Dorsay ile bir söyleşi yapacak. Ama biz onun filmlerini bugünden izlemeye başlıyoruz. 
"Ölümsüz Kadın", Robbe-Grillet'nin ilk yönetmenlik denemesi olmanın yanı sıra İstanbul'da geçtiğinden bizim için de bir merak konusu kuşkusuz. Robbe-Grillet, '60'ların bozulmamış İstanbul'unun gerçeküstü denebilecek büyülü atmosferini filmde başarıyla yansıtıyor. 
1963 yapımı "Ölümsüz Kadın l'Immortelle", İstanbul'a gelen bir Fransız'ın şehri birlikte dolaştıkları gizemli bir kadına olan aşkını anlatıyor. Filmde, Françoise Brion, Jacques Doniol-Valcroze, Guido Celano ve Catherine Robbe-Grillet'in yanı sıra, Sezer Sezin ve Ulvi Uraz da rol alıyor. 

Derin ve gizemli 
Çok kabaca insan zihnini, algılarını yansıtma, gerçekliğin öznelliğini vurgulama çabası olarak özetlenebilecek derin ve gizemli Robbe-Grillet sinemasının festivaldeki diğer örnekleri "Avrupa Ekspresi Trans-Europ-Express", "Cennet ve Sonrası L'eden et apres" ve "Güzel Tutsak La belle captive". 

Bugünün önerileri 5 Nisan Salı 
"Kendine Has Delilik" 12.30 Beyoğlu Sineması"Küçük Azize" 19.00 Emek Sineması"Müziğimiz" 19.00 Sinepop Sineması"Ördek Mevsimi" 16.00 Beyoğlu Sineması"Tiksinti" 21.30 Atlas Sineması"Ölümsüz Kadın" 19.00 Beyoğlu Sineması"Koruma" 21.30 Beyoğlu Sineması"Yaradılış Büyük Sır" 12.30 Atlas Sineması 



</TEXT>
</DOC>
