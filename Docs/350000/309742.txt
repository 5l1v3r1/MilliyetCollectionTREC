<DOC>
<DOCNO> 309742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/guncel/agun.html </URL>
<DATE> 2005/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakk ri'de devlet 'çatladı' 
</HEADLINE>
<TEXT>


Hakk ri'de 5.5 büyüklüğündeki depremde, kamu binaları yine en çok zarar gören yapılar arasındaydı. Bayındırlık İl Müdürlüğü binasında dahi çatlaklar oluştu 


Hakk ri'de önceki akşam başlayan ve en büyüğü 5.5 büyüklüğünde olan deprem fırtınası Türkiye'de daha önce yaşanan kamu binalarına yönelik manzarayı yine gözler önüne serdi. 
Depremde, aralarında kamu binalarının kontrol ve denetim yetkisine sahip Bayındırlık İl Müdürlüğü binasının da aralarında bulunduğu kamu binalarında çatlaklar oluştu. 

Hastanede çatlak 
Sarsıntılarda Hakk ri Devlet Hastanesi'nin 3 katlı binasının taşıyıcı kolonlarında ve kirişlerinde ciddi çatlaklar meydana geldi. Bir bölümü önceki gece boşaltılan hastanede kalan 25 hasta yakındaki Sağlık Merkezi'ne nakledildi. Yetkililer, hastanede sadece acil müdahale hizmeti vereceklerini bildirdi. 

İhaleler ve eksik malzeme 
Depremde, Bayındırlık İl Müdürlüğü binasının yanı sıra Valilik ve Defterdarlık binalarında da çatlaklar oluştu. Bu binalardaki çatlakların önemsiz olduğunu savunan yetkililer, kent merkezinde 100'ün üzerinde binada da hasar olduğunu tespit etti. Uzmanlar depremlerde en çok kamu binalarının zarar görmesini iki nedene bağlıyor. Birincisi, ihalelerde fiyatların çok kırılması ve en düşük fiyatı teklif edene işin verilmesi. İkincisi de ticari kaygıya düşen müteahhitlerin eksik ve kalitesiz malzeme kullanması. 

İnşaatlar denetim dışı 
Yüksekova Belediye Başkanı Salih Yıldız da, binalarda kullanılan malzemelerin ve çok katlı binaların denetim dışı yapıldığını söyledi. İlçedeki binalarda çok büyük hasar meydana gelmediğini söyleyen Yıldız şöyle konuştu "Hakk ri'de meydana gelen depremler, çok şiddetli değildi. Ancak çok büyük bir depremde gereğinden fazla zararımız ortaya çıkabilir. Vatandaşları yaptıkları binalar konusunda sürekli uyarıyoruz. İlçemizdeki binalarda kullanılan malzemeler ve çok katlı binalar denetim dışı yapılmıştır. Bundan sonra denetimleri artıracağız." 

Halk, -11'de sokaktaydı 

Hakk rililer, dondurucu soğukta sabahladı. Depremde 2 kişi öldü, 4 kişi enkazdan çıkarıldı 

HAKKARİ DHA 
Hakk ri'deki depremlerde 2 kişi yaşamını yitirirken, 26 kişi yaralandı. Halkın büyük bölümü eksi 11 dereceyi bulan dondurucu soğuk havaya rağmen dışarda sabahladı. Kar kalınlığının kent dışında 1 metreye yaklaştığı ilde yolu kapalı köyler ve mezralar da helikopterlerle havadan kontrol edildi. 

2 ölü, 26 yaralı 
20 evden 12'sinin yıkıldığı Sütlüce mezrasında çöken evin altında kalan Ali Erdem 65 ile yeğeni Mizgin Erdem 7 yaşamını yitirdi, aynı aileden 4 kişi ağır yaralandı. Panik nedeniyle yaralananların sayısı ise 22'yi buldu. 

Kurt saldırdı 
Sütlüce'de enkaz altından çıkarılan Kamil 45 , Fame 53 , Siyabet 6 ve Mahkum Erdem 5 sabah askeri helikopterle hastaneye kaldırıldı. Kent merkezinde de bir kişi balkondan atlayıp bacağını kırdı. Kentte paniğe kapılan vatandaşlar için Valilik, Karayolları misafirhanesini ve okulları açtı. Yüksekova Gümüşlü Köyü'nde ise geceyi sokakta geçiren vatandaşlara kurt saldırdı. 

En çok zarar okullara 

TÜRKİYE'de çok sayıda vatandaşın yaşamını yitirdiği depremlerde en çok hasar gören kamu binaları da okullar oldu. Bu binalar şöyle n 17 Ağustos 1999 Marmara 42 okul yıkıldı, 33 okul kullanılmaz hale geldi. n 12 Kasım Bolu 27 okul yıkıldı. n 12 Kasım Düzce 11 okul hasar gördü. n 27 Ocak 2003 Pülümür YİBO yıkıldı. n 1 Mayıs 2003 Bingöl Çeltiksuyu YİBO yıkıldı. 84 öğrenci öldü. 

207 çadır 2 bin battaniye 

BAŞBAKANLIK Türkiye Acil Durum Yönetimi Genel Müdürlüğü, Hakk ri'de yaşanan depremlerin ardından yardım çalışmalarına başlandığı bildirildi. Açıklamada, Hakk ri Kızılay Şube Başkanlığı'ndan 80 çadır, Elazığ'dan 8 kişilik ekip, 27 çadır ve bin battaniye, Van'dan 100 çadır, bin battaniye ve 100 katalitik sobanın bölgeye gönderildiği belirtildi. 

Kandilli 27 kez sarsıldılar 

BOĞAZİÇİ Üniversitesi Kandilli Rasathanesi ve Deprem Araştırma Enstitüsü kayıtlarına göre, Hakk ri'de önceki gün ve dün toplam 27 deprem meydana geldi. Merkez üssü Hakk ri ve çevresi olan hafif ve orta şiddetli depremler dün de sürdü. En büyüğü göre 5.5 olan depremin öncesinde ve sonrasında, dün akşam saatlerine kadar 26 orta ve hafif şiddette deprem kaydedildi. 


</TEXT>
</DOC>
