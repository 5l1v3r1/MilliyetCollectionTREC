<DOC>
<DOCNO> 332496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sondun53.html </URL>
<DATE> 2005/04/12/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Hollywood filmleri İslam'a karış karalama yapıyor 
</HEADLINE>
<TEXT>

     BM insan hakları komisyonu, teröre karşı savaşta dinlerin karalanabildiğini, özellikle de Müslümanlara karşı ayrımcılık yapıldığını bildirdi. 
     İslam Konferansı Örgütü İKÖ adına Pakistan tarafından yapılan girişim sonucunda alınan kararda, İslam dininin teröre karşı mücadele sürecinde karalanmasıyla mücadele edilmesi çağrısı yer aldı. 
     AB ülkeleriyle ABD'nin de aralarında bulunduğu bazı batılı ülkeler, ''diğer dinlere mensup kişilerin de sorunlarına dikkat çekilmediği, dinler arasında dengenin gözetilmediği'' gerekçesiyle karara karşı oy kullandılar. 
     Karara 31 ülke olumlu, 16 ülke olumsuz oy verdi, 5 ülke de çekimser kaldı. 
     Kararın İKÖ adına girişimini yapan Pakistan temsilcisi Mesut Han, komisyon toplantısında yaptığı konuşmada, ''belirli bir dinin, hem şiddet propagandası yapanlar, hem de terörizmle savaş sürdürenler tarafından belirli kalıplara sokulma çabasına girişilmesinin, o dine kara çalma anlamına geldiğini'' belirtti. Mesut Han, ''Bu tür tutumlar ne yazık ki nefret tohumlarının ekilmesine, uyumsuzluğa ve ayrımcılığa yol açıyor'' dedi. 
     Mesut Han, ''İslam dininin karalanması, Müslümanlara ve Arap kökenlilere karşı ayrımcılık yönünde giderek büyüyen bir eğilim var'' dedi. 
     
     KÜBA TEMSİLCİSİNDEN KARARA DESTEK 
     Küba temsilcisi Rudolfo Reyes Rodriguez de yaptığı konuşmada, ''İslam dini büyük bir karalama kampanyasıyla karşı karşıya'' diye konuştu. 
     Rodriguez, böyle bir eğilimin özellikle son birkaç yılda Hollywood kökenli filmlerde görülebileceğini ifade etti. 
     
</TEXT>
</DOC>
