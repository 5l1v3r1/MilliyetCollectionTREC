<DOC>
<DOCNO> 335982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sontur16.html </URL>
<DATE> 2005/04/22/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Parmakla kızlık bozmaya 5 yıl fazla ceza 
</HEADLINE>
<TEXT>

     Koray UZUN DHA 

      TRABZON' da, üniversite öğrencisi Ö.B.'nin cinsel organına parmak sokarak kızlığını bozan ve zorla ters ilişkiye giren Muhammet Ramazan Durna'ya verilen 8 yıl 4 ay ağır hapis cezası, Yargıtay 5. Ceza Dairesi'nce az bulunarak bozuldu. Parmakla kızlık bozduğu için cezasında artırım istenen Durna, yeniden yargılama sonucunda 13 yıl 4 ay ağır hapis cezasına mahkum edildi. 
     Trabzon'un Akçaabat İlçesi'nde 13 Mart 2004' te meydana geldi. Diyarbakır' da yaşayan ve bir hidroelektrik santralında işçi olarak çalıştığı belirtilen 19 yaşındaki Muhammet Ramazan Durna, KTÜ Fen Edebiyat Fakültesi'nde okuyan komşu kızı 22 yaşındaki Ö.B.'yi ziyarete geldi. Akçaabat'ta, Ö.B.'nin öğrenci arkadaşlarının evinde bir hafta kalan Muhammet Ramazan Durna, Diyarbakır'a döneceği gün Ö.B.'yi Akçaabat sahilinde son kez gezmeye davet etti. Havanın karanlık olmasını da fırsat bilen Durna burada genç kıza tecavüz etti. 
     
     KIZLIK ZARINI PARMAĞIYLA BOZDU 
     Ö.B.'nin şikayeti üzerine Durna polis tarafından yakalandı. Yapılan doktor kontrolünde, genç kızın fiili livataya maruz kaldığı ve kızlığının bozulduğu belirlendi. Ö.B., yaşadığı tecavüzü olayını şöyle anlattı 
     "Sahilde biraz yürümek ve benimle konuşmak istediğini söyledi. Uzun süre konuştuk. Aile sorunları olduğunu ve canına kıyacağını söylüyordu. Havanın karanlık olmasından da faydalanarak bir anda ayağa kalktı ve bana, ben zaten ölmüşüm, sen de ölmek ister misin ' dedi. Beni yere yatırıp, saçındaki lastik toka ile ellerimi bağladı. Ağzımı eliyle kapattığı için çığlıklarımı kimse duymadı. Sonra pantolonomu ve külodumu çıkarıp tecavüze kalkıştı. Direndiğim için bunu başaramadı ve parmağını cinsel organıma soktu. Daha sonra da benimle ters ilişkide bulundu. Beni öldürmesinden korktuğum için, Tamam seninle evleneceğim. Hadi şimdi eve gidelim' dedim ve birlikte eve gittik. Onu akadaşımın evine gönderdim ve ardından polisi aradım.'' 
     
     YARGITAY 8 YIL 4 AY CEZAYI AZ BULDU 
     Trabzon Ağır Ceza Mahkemesi'nde zorla ırza geçmek' suçundan 10 yıl hapis istemiyle yargılanan Muhammet Ramazan Durna, hakkındaki suçmaları kabul etmedi ve Ö.B. ile kendi isteğiyle ilişkiye girdiklerini savundu. Mahkeme, yaklaşık 9 ay önce görülen son duruşmada Durna'ya, Cebir, şiddet ve tehdit kullanmak suretiyle ırza geçmek' suçundan 8 yıl, kızlık zarını parmağıyla bozmak suretiyle Ö.B.'ye eziyet ettiği için de, müessir fiil' suçundan 4 ay olmak üzere toplam 8 yıl 4 ay ağır hapis cezası verdi. 
     Cezayı az bulan Ö.B.'nin avukatı Cengiz Maraba kararı temyiz etti. Maraba itiraz dilekçesinde, "Sanığa, Ö.B.' ye zorla fiili livatada bulunduğu için 8 yıl, kızlık zarını parmağıyla bozması ise normal bir yaralama eylemi gibi müessir fiil' olarak değerlendirilip 4 ay ağır hapis cezası verilmiştir. Kızlık zarının bozulması, bir genç kız için onarımı mümkün olmayan bir hasar demektir. Bu nedenle Durna'ya verilen cezanın yarı oranında artırılması gerektiği kanaatindeyiz'' dedi. Maraba'nın itirazını yerinde bulan Yargıtay 5. Ceza Dairesi, yerel mahkemenin kararını bozdu ve Durna'nın yeniden yargılanmasını istedi. 
     
     13 YIL 4 AY AĞIR HAPİS 
     Trabzon Ağır Ceza Mahkemesi' nde, önceki gün yeniden yargılanan Muhammet Ramazan Durna, "İsteyerek ilişkiye girdik. Hakkımdaki suçlamaları kabul etmiyorum. Hukuka güveniyorum'' dedi. Yargıtay' ın bozma kararına uyan mahkeme heyeti Durna'ya, Cebir, şiddet ve tehdit kullanmak suretiyle ırza geçmek' suçundan önce 8 yıl ağır hapis cezası verdi. Sanığın, ard arda tecavüz girişiminde bulunduğu ve kızlık zarını parmağıyla bozarak Ö.B.'nin vücudunda kalıcı hasara neden olduğuna kanaat getiren mahkeme, cezasında artırım yaparak, Muhammet Ramazan Durna'yı bu kez 13 yıl 4 ay ağır hapis cezasına mahkum etti. 
     
</TEXT>
</DOC>
