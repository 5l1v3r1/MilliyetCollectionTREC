<DOC>
<DOCNO> 321785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sondun42.html </URL>
<DATE> 2005/03/08/ </DATE>
<TIME> 19.22 </TIME>
<AUTHOR>  </AUTHOR>
<HEADLINE>
Dünya kadınlar günü öncesi İstanbul'daki olaylara eleştiri... 
</HEADLINE>
<TEXT>

     Avrupa Parlamentosu'ndaki en büyük iki siyasi grup olan Hıristiyan Demokratlar ve Sosyalistler, bugün yaptıkları açıklamalarda, Dünya Kadınlar Günü dolayısıyla İstanbul'da düzenlenen gösterilerde çıkan olaylarla ilgili olarak Türkiye'yi eleştirdiler. 
     Hıristiyan Demokrat Grup Başkanı Gerhard Poettering ve Sosyalist Grup Başkanı Martin Schultz, ayrı ayrı yaptıkları açıklamalarda, İstanbul'da meydana gelen olayları kabul edilemez olarak nitelediler. 
     Güvenlik görevlilerinin gösteriler sırasındaki tepkisini eleştiren siyasi grup temsilcileri, son gelişmelerin, müzakerelerin başlaması öncesi şüphe yarattığı görüşünü dile getirdiler. 
     Türk hükümetinin derhal hareket geçmesini isteyen temsilciler, sorumluların cezalandırılması çağrısında bulundular. 
     Bu arada, Avrupa Parlamentosu genel kurul oturumunda gündem dışı konuşma yapan çeşitli gruplardan parlamenterler de söz alarak Türkiye'yi eleştiren konuşmalar yaptılar. 
     
</TEXT>
</DOC>
