<DOC>
<DOCNO> 309956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sonspo19.html </URL>
<DATE> 2005/01/27/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Zehiroğlu Çalımbay yüzde 75 ihtimalle Beşiktaş ile anlaşacak 
</HEADLINE>
<TEXT>

     Çaykur Rizespor Kulübü Genel Kaptanı Yılmaz Zehiroğlu, yeşil-mavili takımın teknik direktörü Rıza Çalımbay'ın, ''yüzde 75 ihtimalle Beşiktaş ile anlaşacağını'' söyledi. 
     Zehiroğlu, dün akşam ani bir gelişme sonucu Teknik Direktör Rıza Çalımbay'ın transferi için Beşiktaş Kulübü yöneticileriyle görüştüklerini bildirdi. Bugün yapılacak görüşmelerden sonra konunun netleşeceğini belirten Zehiroğlu, ''Çalımbay, yüzde 75 ihtimalle Beşiktaş ile anlaşacak. Ancak yine de şu an için konuşmak erken. Görüşmeler İstanbul'da yürütülüyor. Biz de neticeyi sabırsızlıkla bekliyoruz. Bizim için de büyük sürpriz oldu'' dedi. 
     Teknik direktörleri Çalımbay'ın Beşiktaş ile kesin olarak anlaşmasının ardından hoca arayışlarına başlayacaklarını kaydeden Zehiroğlu, şöyle konuştu 
     ''Şu an konuşmak için erken. Henüz bir arayış içerisine girmiş değiliz. Çalımbay ile ligin ilk yarısında başarılı bir grafik yakalamıştık. İkinci yarıda da başarılı olacağımıza inanıyorum. Kimse endişelenmesin. Çalımbay, Beşiktaş ile anlaşsa dahi takımın başına iyi bir hoca getireceğiz. Taraftarımız bize güvensin.'' 
     
</TEXT>
</DOC>
