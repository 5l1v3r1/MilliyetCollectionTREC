<DOC>
<DOCNO> 307521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sonsiy12.html </URL>
<DATE> 2005/01/18/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
CHP'li muhaliflerden Baykal'a Bir koltuk için arkadaşlarınızı incitmeyin 
</HEADLINE>
<TEXT>

     CHP'li muhalif milletvekilleri Genel Başkan Deniz Baykal'a, ''Bir koltuk için arkadaşlarınızı ve partililerinizi bu kadar incitmeyiniz'' çağrısı yaptı. 
     CHP'li muhalif milletvekilleri Parlamento'da bir basın toplantısı düzenleyerek ''Ahmet Güryüz Ketenci, Erdoğan Kaplan, Ersoy Bulut, Feridun Ayvazoğlu, Hasan Aydın, Hüseyin Özcan, İsmail Değerli, Sefa Sirmen, Mehmet Tomanbay, Muharrem Eskiyapan, Muharrem Toprak, Muhsin Koçyiğit, Muzaffer Kurtulmuşoğlu, Turan Tüysüz ve Züheyir Amber''in imzalarını taşıyan bildiriyi açıkladı. 
     CHP Ankara Milletvekili İsmail Değerli tarafından okunan bildiride, Genel Başkan Deniz Baykal'ın parti üyelerine ''Partiden ayrılın'' çağrısında bulunma hakkı olmadığı ifade edildi. Hiçbir tüzük maddesi ve kurultayın genel başkana bu hakkı vermediği kaydedilen bildiride, şu görüşler dile getirildi 
     ''Dedesi CHP'li, babası CHP'li olup, yaşam boyu CHP'li olanlara Partiyi bırakın deme hakkını nereden buluyorsunuz Bu partililere Neden CHP ile uğraşıyorlar. Bırakıp gitsinler, parti kursunlar demek hakkını size veren nedir merak ediyoruz 
     Bir düşünün, onların bu partiden hakkı ve emeği sizden fazla değil mi Sizin gibi hiç emek vermeden partili olan ve çok kısa zamanda milletvekili ve bakan olan kaç partili var Tek suçu partinin iyi yönetilmediğini söyleyen, partiye ve ülkeye çözümler öneren, bu nedenle de size karşı meşru, gerekli muhalefeti yürüten partidaşlarınıza kapıyı gösterirken bu gücü ve yetkiyi nereden alıyorsunuz 
     Gitmesini istediğiniz kişiler asla gitmeyecek. Daha da önemlisi yönetim değiştiğinde gitmesini istediğiniz bu arkadaşlar, sizin gitmenizi de asla istemeyecekler. Çünkü onlar biliyorlar ki böyle bir davranış partili olmaya, tüzüğe, etik değerlere uymaz. Ayrıca, büyük CHP'nin ülkeye hizmet edebilecek herkese ihtiyacı vardır. Genel başkanımıza çağrımız şudur Bir koltuk için arkadaşlarınızı ve partililerinizi bu kadar incitmeyiniz.'' 
     
     KURULTAY SALONU 
     Bildiride, kurultayın yapılacağı salonun delege sayısının iki katı sayıda yere bile sahip olmadığı da belirtilerek, sınırlı sayıda seyirci ile kurultay yapmanın CHP'ye yararı olmayacağı belirtildi. ''Halksız bir kurultayın'' kendilerini üzdüğünü, incittiğini bildiren milletvekilleri, bunun düzeltilmesini istedi. 
     Adaylık çalışmalarının finansmanı konusuna da değinilen bildiride, Genel Başkan Baykal'ın diğer adaylar gibi kurultay çalışmalarını ''Kendisinin ve destek verenlerin cebinden karşılaması'' gerektiği kaydedildi. Milletvekillerinin bildirisinde, parti kasasından ''Bir tek yeni kuruşun'' bile adaylık çalışmaları için harcanmasının siyasi dürüstlüğe uygun olmadığı bildirildi. 
     Baykal'ın ''İspatsız ithamda bulunarak yargısız infaz yaptığı'' savunulan bildiride, bugüne kadar bunların hiçbirinin ispat edilmediği ifade edildi. Bunun siyasi ayıp olduğu bildirilerek, ''Rakiplerinizi karalayarak bir yere aramazsanız'' denildi. 
     Bir gazetecinin, grupların tek aday üzerinde anlaşmalarının mümkün olup olmadığı sorusu üzerine Değerli, ''Hedefimiz CHP'yi iktidar yapmak. Bu süreçte hiçkimseyi dışlama lüksümüz yok. Halktan kopuk bu yönetime karşı mücadele edecek kim varsa yanımıza davet ediyoruz'' dedi. 
     
</TEXT>
</DOC>
