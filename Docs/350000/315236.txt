<DOC>
<DOCNO> 315236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/ekonomi/eko01.html </URL>
<DATE> 2005/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Güniz Sokak'a Divan 
</HEADLINE>
<TEXT>


Divan Oteller Zinciri, Ankara'da, 9'uncu Cumhurbaşkanı Süleyman Demirel'in ik met ettiği Güniz Sokak'ta 4 yıldızlı şehir oteli açıyor 

EKONOMİ SERVİSİ 

Koç Grubu'nun turizm iştiraklerinden Divan Oteller Zinciri, Ankara'da açacağı yeni otelinin anlaşmasını dün imzaladı. 
Divan Otel İstanbul'da yapılan toplantıda konuşan Divan Otel Genel Müdürü Kamil Berk, İstanbul - Mecidiyeköy'de açacakları otelin ardından Ankara'da 9'uncu Cumhurbaşkanı Süleyman Demirel'in ikamet ettiği Güniz Sokak'ta zincire bir üye daha ekleyeceklerini belirtti. Berk, 83 odalı yeni otelin Divan City Ankara adını alacağını ve bu otelle birlikte şu anda bin 48 olan oda sayısının bin 131'e çıkaracaklarını söyledi. 

2006'da açılacak 
Divan City Ankara, Divan Otelcilik ile Moment Yapı Ticaret ve Sanayi AŞ ortaklığı ile yapılacak. Moment Yapı, otelin mal sahibi olurken Divan işletmesini yapacak. 2006 yılında açılacak Divan City Ankara, 4 yıldızlı kategorisinde hizmet verecek. Otelcilik sektörüne ilk defa Divan Grubu ile girecek olan Momentum Yapı'nın Genel Müdürü Turgut Uyar da otelin 7 milyon dolara malolacağını kaydetti. Uyar, Koçbank'tan kredi alacaklarını ve 5 yıl içinde ödeyeceklerini açıkladı. 

Paris'e, Moskova'ya otel Divan Oteller Grubu'nun, 49 yıllık deneyimiyle 'şehir otelciliği' alanında büyüyeceğini belirten Berk, Divan City İstanbul ile bu hamlenin başladığını söyledi. Berk, İzmir, Gaziantep ve Denizli'de de şehir otelleri kurmayı planladıklarını, ayrıca İstanbul - Anadolu Yakası'nda da 5 yıldızlı bir şehir oteli için yer aradıklarını açıkladı. Aynı konseptle yurtdışına da açılmak istediklerini belirten Berk, Türkler'in yoğun olarak gittiği Moskova, Londra ya da Paris'e Divan markasını taşıyacaklarını söyledi. Berk ayrıca 2007 - 2008 yılları arasında otel sayısını 12'ye çıkarmayı planladıklarını da kaydetti. 
1956 yılından bu yana otelcilik yapan Divan Grubu'nun halen 6 oteli var. İstanbul, Antalya, Marmaris ve Bodrum'da bulunan otellerde bin 48 oda kapasitesi bulunuyor. 

Divan Otelleri 7 milyon dolar 
Divan City Ankara 7 milyon dolarlık yatırımla yapılacak 

4 yeni şehir 
İzmir, Gaziantep, Denizli ve İstanbul'da 4 otel daha yapacak. 


</TEXT>
</DOC>
