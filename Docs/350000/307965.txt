<DOC>
<DOCNO> 307965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/siyaset/siy08.html </URL>
<DATE> 2005/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK, TÜBİTAK'ı 'yok' sayıyor 
</HEADLINE>
<TEXT>


ANKARA Milliyet 


Rektörlere "ortak çalışma yürütmek için davetiye gönderen" TÜBİTAK'ın girişimi sonuçsuz kaldı. YÖK Başkanı Prof. Dr. Erdoğan Teziç, kurumun hukuki zemini olmadığını belirterek, "Yasal zemini yokken TÜBİTAK'la işbirliğine girmek, idari yargıya tavır almak anlamına gelir. Hukukçu olarak böyle düşünüyorum" dedi. TÜBİTAK, üniversitelerle yakınlaşmak amacıyla 23 - 25 Aralık 2004'te, "Üniversite B T Araştırma Destekleri ve Ulusal Bilim İnsanı Yetiştirme ve Geliştirme Programı Toplantısı" düzenledi. TÜBİTAK Başkanı Prof. Dr. Nüket Yetiş'in imzasıyla tüm üniversite rektörlerine gönderilen davetiyede, toplantıda, bilim insanı sayısındaki yetersizliğin nedenlerinin belirlenmesinin amaçlandığı kaydedildi. Teziç, TÜBİTAK'ın mevcut yönetiminin yasal olmadığını kaydederken, davete katılmama yönünde karar alındı. 


</TEXT>
</DOC>
