<DOC>
<DOCNO> 325975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sonspo19.html </URL>
<DATE> 2005/03/22/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Futbolun ünlüleri klip çekimi için Çevik Polis oldu 
</HEADLINE>
<TEXT>

     
      Futbol dünyasının ünlü simaları, Türk Polis Teşkilatı'nın kuruluşunun 160. yıldönümü etkinlikleri için hazırlanan klipte rol aldı. 
     Siyah-beyazlı futbolculardan Tayfur Havutçu, Sergen Yalçın, Murat Şahin ve Ali Güneş, yıldönümü etkinlikleri kapsamında kullanılacak olan klibin çekimleri için kamera karşısına geçti. Kamera karşısına geçenler sadece Beşiktaşlı futbolcular değildi. 
     
Fenerbahçeli Selçuk ve Kemal ile televizyon yorumcuları Erman Toroğlu ile Rıdvan Dilmen de polis üniforması giyip klipte rol aldılar. 
     İstanbul Bayrampaşa'da bulunan Çevik Kuvvet Merkez Binası'nda çekimleri yapılan klip, 3-10 Nisan Polis Haftası boyunca ekranlarda gösterilecek. Çekimler sırasında yoğun ilgiyle karşılaşan futbolcular, böyle bir organizasyonda görev aldıkları için mutlu olduklarını ifade ettiler. 
     

     
</TEXT>
</DOC>
