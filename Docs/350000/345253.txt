<DOC>
<DOCNO> 345253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/yasam/axyas02.html </URL>
<DATE> 2005/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Schindler'ler için şeref panosu 
</HEADLINE>
<TEXT>


Önay Yılmaz 

500. Yıl Vakfı ile vakfa ait Türk Musevileri Müzesi, ünlü Türk denizcisi ve bilim adamı Piri Reis'i belgesel türü bir sinema filmi yapmayı planlayan Gülşah Çeliker'e arşivlerini açtı. Piri Reis'le amcası Kemal Reis'in Osmanlı dönemindeki Schindler'ler olduğunu vurgulayan vakıf ve müze yöneticileri, sayısız Türk Yahudisini Nazilerin yok etme kamplarından kurtaran Türk diplomatları için de müzede bir şeref tablosu panosu hazırladı. 

Yahudileri gemilerle taşıdılar 
VAKFIN Başkan Vekilliği'ni yürüten Müze Koordinatörü Naim A. Güleryüz, "Osmanlı, 1492'de, İspanya Kralı Ferdinand'la Kraliçe İsabel'in zulmünden kaçmaya çalışan yüz binlerce Yahudiye sahip çıkıyor. Sultan II. Beyazıt, yersiz vatansız kalmış Sefaradları ülkesine davet ediyor. Göç eden Yahudiler mal mülk anlamında değil, bilgi birikimi ile donanımları açısından zengindi. Bu Yahudileri gemilerle İspanya'dan taşıyan Kemal Reis ve yeğeni Piri Reis'ti" dedi. 



</TEXT>
</DOC>
