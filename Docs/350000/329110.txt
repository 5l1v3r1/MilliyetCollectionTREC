<DOC>
<DOCNO> 329110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/ekonomi/eko01.html </URL>
<DATE> 2005/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
300 milyar dolarlık ekonomi 
</HEADLINE>
<TEXT>


2004'te milli hasıla, dolar bazında yüzde 25.2 artarak 300 milyar doları buldu. Bu yüksek artışta, dolar kurunun düşük seyretmesi etkili oldu 

EKONOMİ SERVİSİ 

Doların değer yitirmesi, milli gelir rakamının dolar bazında yüksek çıkmasına neden oldu. 2003'te 239.3 milyar dolarlık bir ekonomik büyüklüğü olan Türkiye, 2004'te 300 milyar dolarlık bir rakama ulaştı. 
2003 yılında 1 milyon 491 liralık dolar kuru ile yapılan hesaplama sonucu milli gelir dolar bazında 239.2 milyar dolar olarak ölçüldü. Ancak 2004'te dolar kuru düştü ve DİE bu kez doları 1 milyon 432 bin lira olarak aldı. 2004 yılında cari fiyatlarla 428.9 katrilyon liraya ulaşan GSMH, 1 milyon 432 bin liralık kurla dolara çevrilince, Türkiye 299.5 milyar dolarlık bir GSMH rakamına ulaştı. Aynı yöntemle 2004 yılında 241.3 milyar dolar çıkan GSYİH ise 300.6 milyar dolara çıktı. 2004 yılında sabit fiyatlarla yüzde 9.9 büyüyen Türkiye ekonomisi bu hesaba göre dolar bazında yüzde 25.2 büyümüş oldu. 
2001 kriziyle birlikte 144 milyar dolara düşen Türkiye ekonomisi böylece krizden sonra milli gelirini iki kattan fazla artırmış oldu. Aradan geçen dört yılda dolar bazında ortalama büyüme ise yüzde 27.6 olarak hesaplandı. 




Satınalma gücüne göre kişi başı gelir 7 bin 736 dolar Satınalma gücü paritesine SGP göre kişi başına düşen GSYİH 2004 yılında 7 bin 736 dolar oldu. Devlet Bakanı Abdüllatif Şener, SGP'ye göre kişi başına GSYİH'in 7 bin 736 dolar olduğunu açıkladı. Hükümetin AB müzakereleri öncesi hazırladığı Katılım Öncesi Ekonomik Programda KEP ise söz konusu rakamın 7 bin 213 dolara ulaşması bekleniyordu. 
SGP'ye göre GSYİH, insanların aynı parayla değişik ülkelerdeki alım gücünü gösterdiği için ülkelerarası karşılaştırmayı daha sağlıklı ölçmede kullanılıyor. 

Tahmini SGP 7.213 dolar 1976 1.795 1977 1.945 1978 2.081 1979 2.198 1980 2.278 1981 2.553 1982 2.737 1983 2.921 1984 3.154 1985 3.305 1986 3.537 1987 3.894 1988 4.024 1989 4.098 1990 4.545 1991 4.656 1992 4.952 1993 5.395 1994 5.115 1995 5.498 1996 5.938 1997 6.330 1998 6.493 1999 6.133 2000 6.816 2001 6.133 2002 6.516 2003 6.937 2004 7.736 

'Büyüme özel sektörden' SİNAN TOROS İstanbul 
Devlet Bakanı Ali Babacan, büyümenin özel sektör kaynaklı gerçekleştiğini söyledi. Babacan, "Büyüme özel sektör odaklı. Çok sağlıklı, sürdürülebilir bir büyüme. Kamunun katkısı düşük. Parasal bir genişlemeye veya bütçe açıklarına dayanan bir büyüme değil" dedi. 
Kişi başına gelirin de 4 bin 172 dolar olarak hesaplandığını ifade eden Bakan Babacan, şunları kaydetti 
"4 bin 172 dolarlık fert başına gayri safi milli hasıla ve 7 bin doların üzerindeki satın alma gücü paritesine göre hesaplanmış yurtiçi hasıla, her iki rakam da Cumhuriyet tarihinin rekoru. Cumhuriyet tarihindeki en yüksek gelir rakamlarını, 2004 yılında gerçekleştirmiş olduk. 

Kişi başına gelirde Cumhuriyet rekoru 2004 yılında kişi başına düşen GSMH ise geçen yıl 4 bin doları aşarak 4 bin 172 dolar ile Cumhuriyet tarihinin en yüksek düzeyine ulaştı. Kişi başına düşen GSYİH ise 4 bin 187 dolar oldu. 2003 yılında kişi başına GSMH 3 bin 383 dolar, GSYİH ise 3 bin 412 dolardı. 
Böylece 2003 göre kişi başına GSMH yüzde 23.3, GSYİH ise yüzde 22.7 artmış oldu. Türkiye Şubat 2001'de yaşadığı krizin ardından kişi başına düşen milli gelir 2 bin 105 dolara kadar gerilemişti. Böylece krizden sonra kişi başına düşen geliri neredeyse ikiye katlanmış oldu. 


</TEXT>
</DOC>
