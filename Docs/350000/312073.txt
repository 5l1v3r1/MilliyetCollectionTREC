<DOC>
<DOCNO> 312073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sonspo14.html </URL>
<DATE> 2005/02/03/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Iverson ve McGrady'nin karşılaştığı maçta, McGrady galip çıktı... 
</HEADLINE>
<TEXT>

     ABD Profesyonel Basketbol Ligi'ne NBA , TSİ sabaha karşı yapılan 8 maçla devam edildi. 
     Batı Konferansı Güneybatı Grubu'nda üst sıralara çıkmak için mücadele veren Houston Rockets, deplasmanda Philadelphia 76'ers'i 118-95 yenmeyi başardı. 
     Rockets'ın sezon başında Orlando Magic'ten transfer ettiği, geçen yıl NBA liginin en skorer oyuncusu Tracy McGrady, 34 sayı ve 9 ribauntla takımını galibiyete taşıdı. 
     Çinli pivot Yao Ming'in 12 sayısı ve Juwan Howard'ın 14 sayı ve 13 ribauntu Rockets'ın galibiyetinde etkili oldu. 
     Philadelphia 76ers'te bu sezon ortalama her maçta 29 sayıyla sezonun en skoreri olan Allen Iverson, 28 sayı, 4 ribaunt ve 10 asistle double-double yaparak oynamasına rağmen takımının yenilgisini engelleyemedi. 
     16 sayı atan Samuel Dalembert ve 12 sayılık performans sergileyen Corliss Williamson'un çabaları yeterli olmadı. 
     
     PHOENIX SUNS, TIMBERWOLVES'A FARK ATTI 
     Batı Konferansı Pasifik Grubu lideri Phoenix Suns, deplasmanda Minnesota Timberwolves'i 108-79 yenerek fark attı. 
     Ligin en çok galibiyet alan ikinci takımı olan Suns'ta 6 oyuncu çit haneli rakamlara ulaşırken, Amare Stoudemire 23 sayı ve 7 ribauntla takımının en skorer oyuncusu oldu. 
     19 sayıyla maçı tamamlayan Shawn Marion'un yanı sıra 17 sayı ve 8 ribauntla oynayan Quentin Richardson, Suns'ın 37. galibiyetine katkı sağladılar. 
     Timberwolves'ta Wally Szczerbiak, 16 sayıyla, geçen yılın en değerli oyuncusu MVP seçilen Kevin Garnett ise 12 sayı ve 13 ribauntla etkisiz bir performans sergiledi. 
     
     Ligde alınan diğer sonuçlar şöyle 
     Boston Celtics-New Jersey Nets 110-89. 
     Toronto Raptors-Indiana Pacers 98-97. 
     Detroit Pistons-Atlanta Hawks 99-84. 
     Dallas Mavericks-New Orleans Hornets 90-82. 
     Portland Trail Blazers-Denver Nuggets 97-94. 
     Sacramento Kings-Golden State Wrriors 111-107. 
     
</TEXT>
</DOC>
