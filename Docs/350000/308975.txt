<DOC>
<DOCNO> 308975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sontur42.html </URL>
<DATE> 2005/01/24/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
17 yaşındaki kız "Kendi isteğimle gittim" Annesi "Kızımı kaçırdılar" 
</HEADLINE>
<TEXT>

     Samsun'da kaçırılarak alıkonulduğu iddia edilen genç kız, duruşmada kendi isteğiyle gittiğini öne sürerken, annesi kızının zorla kaçırıldığını savundu. 
     Samsun 2. Ağır Ceza Mahkemesi'nde, yaklaşık bir ay önce Soğuksu Mahallesi'nde Y.T'yi 17 kaçırıp alıkoydukları iddiasıyla tutuklanan Nuray Sevinç 24 ile Ahmet Aydemir'in 29 yargılanmasına başlandı. 
     Olaya karıştıkları gerekçesiyle aranan diğer sanıklar Murat Haliç, Fahri Cenikli ve Ferdi Cenikli'nin katılmadığı duruşmada suçlamaları kabul etmeyen sanık Aydemir, ''Benim olayla hiçbir ilgim yok. Sadece hava soğuk olduğu için evime geldiler'' dedi. Diğer sanık Nuray Sevinç, ''Kimseyi zorla götürmedim kendi isteğiyle geldi'' diye ifade verdi. 
     Olayın mağduru Y.T. ise kendi isteğiyle gittiğini belirterek, ''Nuray bana ev tuttuğunu söyledi ve birlikte kalmamızı istedi. Ben de bunalımda olduğum için kabul ettim. Zorla kimse beni götürmedi'' dedi. 
     Genç kızın annesi N.T. ise kızının söylediklerinin aksine zorla kaçırıldığını savunarak sanıklardan şikayetçi olduğunu söyledi. 
     İfadelerin ardından tutuklu sanıklarının tahliye istemini kabul eden mahkeme heyeti, duruşmayı erteledi. 
     
</TEXT>
</DOC>
