<DOC>
<DOCNO> 314955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/ekonomi/eko02.html </URL>
<DATE> 2005/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine beş yıllık güvenoyu arayışında 
</HEADLINE>
<TEXT>


İyileşen makroekonomik ortamda Hazine borçlanma vadesini uzatmaya çalışırken hükümetin teşvikli il kapsamını genişletmek için attığı adımlar risk algılamasını bozuyor 

SONGÜL HATISARU Finans atölyesi 

Ekonomide sağlanan güven Hazine'ye cesaret verdi. Hazine bu hafta 5 yıl vadeli borçlanma tahvillerini görücüye çıkarıyor. 5 yıl vadeli tahviller Cumhuriyet tarihininde piyasadan yapılan en uzun vadeli borçlanma olacak. 
İlgi yoğun olursa Hazine önümüzdeki günlerde uzun vadeli tahvillerle borçlanmayı tekrardan deneyecektir. İlk kez geçen yıl denenen 3 yıllık tahvillerin ve yine bir ilk olacak 5 yıl vadeli tahvillerin birazda yabancıların potansiyel müşteri olmasıyla çıkarıldığını biliyoruz. Yabancılar enflasyonun düştüğü ve reel faizlerin h l yüksek olduğu bir ortamda olduğu bir ortamda ileriye yönelik yüksek getiriyi şimdiden garantiye almak istiyor. Son günlerde müşterilerine sattıkları YTL cinsi tahvillerin miktarı 2 milyar YTL'ye ulaşan yabancılar buradan sağladıkları ucuz kaynağı daha yüksek faizle Hazine k ğıtlarına plase etmek istiyor. Müşterilerine yüzde 12 - 15 aralığından k ğıt satan yabancılar dönüp bu kaynağı yüzde 18 faizlerle Hazine'ye satıyor. 
Hazine böylece borçlanmada vadeyi uzatma imk nı yakalarken yabancı yatırım bankaları da aradaki 6 puanlık faiz farkını banka hesaplarına k r olarak yazıyor. Bu tabloya göre Hazine'nin bu hafta yapacağı uzun vadeli tahvil ihraçlarına yabancı talebi yine hazır görünüyor. Hazine bu hafta 2.3 milyar YTL'si piyasaya olmak üzere 2.7 milyar YTL iç borç ödeyecek. Hazine büyük kısmı döviz cinsinden olan borcunu çevirmek için üç yıl vadeli ve 6 ayda bir kupon ödemeli değişken faizli dolar cinsi tahvilin yanısıra 5 yıl vadeli ve 6 ayda bir sabit kupon ödemeli YTL cinsi tahvil ihraç edecek. 

İhaleler neden önemli 
Bu haftaki ihalelere ilgi yoğun olursa Hazine'nin borçlanmasında yeni bir dönem başlamış olacak. n İhalede yapılacak uygun bir borçlanma piyasadaki iyimser havayı destekleyecek. n Talep seviyesi ilerleyen dönemde Hazine'nin bu borçlanma enstrümanlarını yeniden denemesi için cesaretlendirecek. n Bu tip borçlanma enstrümanlarının sayısının artması ortalama borçlanma vadesini uzatacak. n Yabancı yatırımcıların gözünde Türkiye'nin borç dinamiklerinin iyileşiyor olması güvenirliği artıracak. n Not artırma konusunda direnç gösteren bazı kredi derecelendirme kuruluşlarının aleyhimizde kullandıkları 'borçlarınızın vadesi kısa' söylemi önemini yitirecek. 

Yabancılar istikrarın sürmesini istiyor Geçen hafta cuma günü Türk bankacılık sektöründe yılın ilk yabancı ortaklığı olan BNP Paribas - TEB ortaklığında adeta nik hı kıyan, IMF'de 10 yıl süreyle üst düzey görev yapmış olan Jacques de Larosiere BNP Paribas'ın Yönetim Kurulu Başkanı Danışmanı ile uzun bir görüşme yapma imk nımız oldu. 2'inci Dünya Savaşı yıllarında babasının görevi nedeniyle Beyoğlu'nda yaşayan Larosiere yıllar sonra gerçekleştirdiği Türkiye ziyaretinde karşılaştığı geleneksel ile modern dokunun yeni Türkiye'yi temsil ettiği tespitinde bulunduğu için kendisine, "Fransızları Avrupalı olduğumuza nasıl ikna edeceğimizi, nasıl bir lobi çalışması yapmamız gerektiğini" sordum. 
Larosiere'in cevabı bence Ankara'nın dikkate alması gerektiği kadar önemliydi. Larosiere özetle "Lobi çalışmaları imaja benzer. Uzun vadede gerçek eylemlerin yaratacağı etkiyi sağlamaz. Bence siz asıl eylemlerinizle zaten başlatmış olduğunuz siyasi ve ekonomik açılımlarınızı sürdürme kararlılığında olduğunuzu göstermelisiniz." Yabancılarda Türkiye'nin istikrarla makropolitikaları devam ettirme beklentisi sürerken biz son günlerde IMF ile nihai anlaşma sağlanmış iken bir anda gündeme getirilen teşviklerle uğraşıyoruz. 

Teşvik sürprizi faizleri yükseltti Tam faizlerin düştüğü bir ortamda hükümetin daha önce hesapta olmayan teşvikli il sayısının artırılması önerisini anlamak mümkün değil. Çünkü daha önce üzerinde uzlaşılan ve IMF'ye sunulan niyet mektubunda böyle bir gündem yoktu. Bakan Unakıtan ve Şener kaynağın bütçeden sağlanacağını söylüyor. Ancak görülüyor ki, 'bütçeye ciddi yük getirir' yaklaşımında olan IMF'nin aslında aşılabilecek bu konudaki ısrarı konunun kaynaktan çok ilkesel düzeyde ele alındığını gösteriyor. 
IMF ile nihai uzlaşmaya henüz aralık ayında varıldığı düşünüldüğünde IMF'de piyasalara da yine bir son dakika sürprizi yapıldı. Hükümetin son dakika sürprizlerini sevdiğini biz artık anladık. Hükümette bu sürprizlerin IMF'de de, piyasada da soru işaretleri yarattığını anlasa buna en çok her hafta katrilyonlarca borcu çevirmek için çırpınan Hazine sevinecek. Geçen hafta yüzde 17'e yaklaşan faizler teşvik tartışması sonrasında yetkili bakanların açıklamasına karşın 18 seviyesine yaklaştı. 


</TEXT>
</DOC>
