<DOC>
<DOCNO> 343126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sonyas15.html </URL>
<DATE> 2005/05/16/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Kadın beyni alkole daha hassas 
</HEADLINE>
<TEXT>

     BBC 

      Alkolün kadınların beynine erkeklerinkinden daha fazla zarar verdiği belirtiliyor. 
     Almanya'daki Heidelberg Üniveristesi'nde yapılan ve altı hafta süren araştırmaya katılan 150 gönüllünün beyin tomografisi çekildi. 
     Gönüllülerden yarısı alkol bağımlısı kişilerden seçildi. 
     Altı hafta süresince, alkol bağımlısı gönüllülere her zaman tükettikleri miktarda alkollü içki verildi. 
     "Ağır içicilerin" beyinde, tomografi sonucu daha fazla hasarın oluştuğu ve beynin "küçüldüğü" tespit edildi. 
     Kadın alkol bağımlılarında da aynı derecede beyin hasarı oluştu. 
     Ancak kadın beyinlerindeki bu küçülme, erkeklerinkinden daha kısa sürede ortaya çıktı. 
     Araştırma heyetinin başkanı Prof. Karl Mann'a göre, erkekler daha fazla alkol tüketiyor ancak kadınlar alkole daha kolay bağlanabiliyor. 
     Alkolün yan etkileri de kadınlara daha fazla zarar veriyor. 
     Örneğin alkol tüketimiyle bağlantılı olarak kalp, karaciğer rahatsızlıkları ve depresyon kadınlarda daha erken ortaya çıkıyor. 
     "Kadınlar alkol tüketimine daha geç yaşlarda başlıyorlar ve daha az içiyorlar. Ama daha kolay bağımlı hale gelebiliyorlar" diyen Mann, bu yüzden kadınlar için alkol bağımlılığı tedavisinde erken teşhisin çok önemli olduğuna dikkat çekti. 
     
</TEXT>
</DOC>
