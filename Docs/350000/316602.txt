<DOC>
<DOCNO> 316602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/guncel/gun03.html </URL>
<DATE> 2005/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Roche davasında herkes serbest 
</HEADLINE>
<TEXT>


İlaç soruşturmasında gözaltına alınan 10 zanlıdan 5'i savcılıkça, aralarında Roche Müdürü Yöneyman'ın da bulunduğu 5 kişi de mahkemece serbest bırakıldı 

MUSA KESLER İstanbul 

SSK - Roche operasyonunda gözaltına alınan 10 kişi, dün getirildikleri İstanbul Adliyesi'nde Savcı Nazmi Okumuş tarafından sorgulandı. Bu kişilerden İlyas Açıkgöz, Ahmet Sarıbay, Pascal Enc Wehrle, Şükrü Varol ve İhsan Yener Kaya'yı serbest bırakan savcı, Roche Müstahzarları Sanayi A.Ş. Genel Müdürü Faruk Yöneyman ile yardımcısı Gökhan Demir, şirket çalışanı Tahir Ünsal, firmanın eski yöneticilerinden, yaptığı suç duyurusuyla soruşturmayı başlatan Veysi Mungan ile ecza deposu sahibi Burak Mehmet Sarıbay'ı tutuklanmaları istemiyle Nöbetçi 10. Ağır Ceza Mahkemesi'ne sevk etti. 
H kim Ramazan Uçak, çıkar amaçlı suç örgütleriyle mücadele kanununa muhalefet, ihaleye fesat karıştırmak ve görevi kötüye kullanmakla suçlanan Mungan, Yöneyman, Demir, Ünsal ve Sarıbay'ı tutuksuz yargılanmak üzere serbest bıraktı. H kim Uçak, Ankara'da gözaltına alınan ve aralarında eski SSK Genel Müdürü Prof. Dr. Orhan Canbolat ile eski SSK Sağlık İşleri Daire Başkanı Hülya Özdemir'in de bulunduğu 5 kişiyi serbest bırakmıştı. Ancak, savcının itirazı üzerine Canbolat ve Özdemir hakkında gıyabi tutuklama kararı çıkarılmıştı. 
İhale Kanunu nedeniyle SSK'nin 1 yıllık zararının 300 milyon YTL olduğunu belirten eski SSK Yönetim Kurulu Üyesi Kaya, "SSK'de yolsuzluk var mı diyorsunuz " sorusuna şu yanıtı verdi "Sistemden gelen... SSK'nin İhale Kanunu'na girmesindendir. Bence bu işlemin pazarlık usulüyle yapılması gerekir" dedi. 


</TEXT>
</DOC>
