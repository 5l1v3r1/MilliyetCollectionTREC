<DOC>
<DOCNO> 328779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/spor/bbas.html </URL>
<DATE> 2005/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Aç bir Efes Pilsen 69-62 
</HEADLINE>
<TEXT>


Yunan AEK ile giriştiği sinir savaşından galip ayrılan Lacivert - Beyazlı takım, Euroleague'de çeyrek finale çıktı, tek sayıyla yenildiği rakibinden rövanşı aldı. Efes, Final - Four için diğer Yunan takımı Panathinaikos ile eşleşti 


Efes Pilsen, Euroleague ikinci raund G Grubu'nda AEK ile giriştiği "sinir savaşından" 69 - 62'lik galibiyetle çıktı, Benetton'un ardından grupta 2. olarak çeyrek finale yükseldi. 
Baştan sona büyük çekişme içinde geçen müsabakada grup birinciliği için 18 sayılık farka ihtiyacı olan Lacivert - Beyazlılar, üçüncü çeyrekte bir ara 13 sayı öne geçti. Ancak Solomon'un faul problemine girmesi, son çeyreğin ortasında da beş faulle oyun dışı kalması Efes'i sıkıntıya soktu. 
Lacivert - Beyazlılar, son dakikalarda Domercant'ın kritik üçlüğü, faul sayıları ve Ender'in taktik faullerdeki isabetiyle galibiyeti 69 - 62'lik skorla buldu. 
Efes, çeyrek finalde, F Grubu'nu ilk sırada tamamlayan Yunanistan'ın Panathinaikos takımı ile karşılaşacak. 

İstatistik 

EFES PİLSEN OYUNCU TS 2S 3S SA R 5 Solomon 4 2 2 0 2 - 1 7 Prkacin 14 7 11 - 0 1 6 6 Nikolic 8 3 6 - 2 2 1 8 Domercant 18 3 6 3 6 3 3 3 4 Alper - - - - - 7 Ender 9 1 1 1 6 4 4 4 5 Mustafa 2 1 2 - - 1 7 Ermal 13 6 6 - 1 3 1 3 Kaya 1 - - 1 2 - 3 Kecman - - 0 1 - - TOPLAM 69 23 34 4 15 11 15 17 

AEK OYUNCU TS 2S 3S SA R 7 Lollis 10 3 7 - 4 4 10 6 Zisis 10 2 4 1 4 3 4 3 7 Chatzis 12 2 4 2 3 2 2 3 6 Nicevic 6 2 8 - 2 4 2 5 Bailey 6 1 4 0 4 4 6 6 3 Nikolaidis - - - - - 3 Pelekanos - - - - - 7 Kus 13 2 2 1 2 6 7 1 4 Glyniadakis 2 1 2 - - - 4 Antic 3 - 1 1 - - 3 Bourousis - - - - - 4 Tsiaras - 0 1 - - 3 TOPLAM 62 13 12 5 14 21 27 28 

Hakyemez Öksüz evlat olduk 

Basketbol Milli Takımı Genel Menajeri Doğan Hakyemez, basketbolun "öksüz evlat" muamelesi gördüğünü söyledi. 
Hakyemez, basketbolun ülkenin "bir numaralı" branşı olduğunu, ama maddi güçlüklerle boğuşmak durumunda kaldığını belirterek, "13 yıldır Avrupa şampiyonalarına katılıyoruz. Kulüp takımlarında da, bayanlarda ve erkeklerde her yıl iyi sonuçlar elde ediyoruz. Buna rağmen görüyoruz ki, ne sponsorlardan yeterli destek var ne de televizyon yayınlarından bir katkı" dedi. 
Hakyemez, futbol milli takımları için astronomik primlerin gündeme geldiğini söyleyerek, "Arnavutluk ve Gürcistan gibi maçlar için belirlenen galibiyet primlerinde 'paralar havada uçuşuyor'. Biz, Avrupa Şampiyonası elemelerini namağlup geçen oyuncularımıza prim dahi veremiyoruz" diye konuştu. 
Hakyemez, "Devletin bize verdiği imkanlarla basketbolu idare etmek imkansız. Reyting ölçümlerinin 'yalan rüzg rı', olduğuna inanıyorum. Anadolu'daki tüm maçların kapalı gişe oynandığını biliyoruz. İstanbul'daki önemli maçlar tıklım tıklım doluyor" yorumunu yaptı. 

İyi şanslar Fenerbahçe 

FIBA Bayanlar Avrupa Kupası Final - Four'unda mücadele verecek Fenerbahçe bugün Napoli'ye gidecek. 2 - 3 Nisan'daki organizasyonda şampiyonluğu kovalayacak Sarı - Lacivertli bayanlara, yine FIBA Avrupa Ligi Final - Four'unda mücadele verecek erkek takımından da büyük destek geldi. Fenerbahçe, 
2 Nisan'da Hırvat ZKK Croatia takımı ile TSİ 19.00'da karşılaşacak. Sarı - Lacivertliler, bu maçı kazandığı taktirde, Phard Napoli - Ramat Hasharon İsrail galibi ile pazar akşamı TSİ 22.15'te şampiyonluk mücadelesi verecek. 

Ülkerspor'un kader gecesi 

Euroleague ikinci raund D Grubu'ndaki temsilcimiz Ülkerspor, bu akşam Hırvatistan'ın Cibona VIP takımı ile rakip sahada son derece kritik bir maç oynayacak. Turuncu - Yeşilliler, Zagreb Drazen Petrovic Salonu'nda saat 21.40'ta başlayacak olan müsabakayı kazandığı taktirde çeyrek finale yükselecek. Aksi taktirde Ülkerspor Avrupa kupalarında sezonu kapayacak. Zorlu karşılaşma Sky Türk'ten naklen yayınlanacak. 

D Grubu Takımlar O G M A Y P Maccabi T.A. 5 5 0 432 359 10 ÜLKERSPOR 5 2 3 366 405 7 Montepaschi 5 2 3 402 381 7 Cibona VIP 5 1 4 366 421 6 


</TEXT>
</DOC>
