<DOC>
<DOCNO> 338336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/spor/spo05.html </URL>
<DATE> 2005/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
LÜTFEN dikkat edelim 
</HEADLINE>
<TEXT>



Galatasaray ile Fenerbahçe arasında oynanacak olan Türkiye Kupası Finali öncesinde, iki kulüp arasındaki gerginliğin giderek tırmanması üzerine gazete ve televizyonların spor servisi müdürleri özel bir yemekte bir araya geldi. Toplantıya gazetemizin Spor Müdürü Necil Ülgen'in yanı sıra Şansal Büyüka Show TV Spordan Sorumlu Genel Müdür Yardımcısı , Serhat Ulueren Star TV Spor Müdürü , İlker Yasin Kanal D Spor Müdürü , Tosun Yavuz ATV Spor Müdürü , İskender Baydar Sabah Spor Müdürü , Esat Yılmaer Hürriyet Spor Müdürü , İbrahim Seten Vatan Spor Müdürü , Hayri Beşerler Zaman Spor Müdürü , Serdar Çelikler Fotomaç Müdürü ve Nezih Alkış Akşam Spor Müdürü katıldı. 
Medyanın önde gelen isimleri Şampiyonlar Ligi Finali öncesinde oynanacak olan Galatasaray-Fenerbahçe maçının olaysız geçmesi için yöneticilerin sivri demeçler vermemesi gerektiğini ifade ettiler. Spor servisleri sorumluları, tansiyonu düşürmek için her türlü çağrıya destek verme kararı aldı. 



</TEXT>
</DOC>
