<DOC>
<DOCNO> 323698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sonsiy09.html </URL>
<DATE> 2005/03/14/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Mumcu Gürtuna ile çalışmaktan memnun olurum 
</HEADLINE>
<TEXT>

     AKP'den istifa ettikten sonra ANAP'ın başına geçmesi beklenen Isparta Milletvekili Erkan Mumcu, dün Abant'ta danışmanları, siyaset bilimciler ve uzmanlardan oluşan 15 kişilik ekiple biraraya geldi. 
     Daha sonra soruları yanıtlayan Mumcu, eski İstanbul Büyükşehir Belediye Başkanı Ali Müfit Gürtuna'nın kendileriyle birlikte hareket etmesinden memnuniyet duyacağını söyledi. Abant'ı, salim kafayla düşünmek ve uzun vadeli program yapmak için tercih ettiğini belirten Mumcu, "İstifa sürecimden sonra Türkiye'nin ihtiyaç duyduğu gerçek ve kalıcı çözümleri Türkiye'nin önüne sunabilecek gerçek bir alternatifi üretmeye çalışıyoruz" dedi. 
     Mumcu, "AKP'de yaşanan istifaların sizinle alakası var mı " sorusuna da, "Bu arkadaşlarımızdan bazılarıyla fikir birliği içinde olduğumuz doğrudur" yanıtını verdi. 
     
</TEXT>
</DOC>
