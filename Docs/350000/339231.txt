<DOC>
<DOCNO> 339231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonsiy01.html </URL>
<DATE> 2005/05/03/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Sezer dördüncü kez dede oldu 
</HEADLINE>
<TEXT>

     Cumhurbaşkanı Ahmet Necdet Sezer'in büyük kızı Zeynep Kısacıklıoğlu, Ankara'da bir kız çocuk dünyaya getirdi. Sezer"in böylece 2'si kız, 2'si erkek dört torunu oldu. 
     Alınan bilgiye göre, Sezer"in Eximbank'ta müdür olarak görev yapan kızı Kısacıklıoğlu, geçen hafta Ankara'da büyük bir gizlilik içinde doğum yaptı. 
     Sezer, doğumu bekleyemeden Aksaz Deniz Üs Komutanlığı'ndaki askeri törene katılmak üzere Marmaris'e gitti. 
     Telefonla sürekli bilgi alan Sezer, doğumdan sonra torunu ve kızının sağlığını dakika dakika kontrol etti. Marmaris'te bir gece kalan Sezer, Ankara'ya döner dönmez kızının kaldığı hastaneye giderek torunu gördü. 
     Torununu kucağına alıp seven Sezer, altın takmayı da ihmal etmedi. Sezer'in, Başkent Üniversitesi Öğretim Üyesi Hakan Akbatur ile evli Ebru Akbatur'dan iki erkek torunu bulunuyor. Erkek torunlardan biri Kaan ismini taşıyor. Ebru Akbatur da, ablası Zeynep Kısacıklıoğlu gibi Eximbank'ta çalışıyor. 
     Yine Eximbank'ta çalışan Mustafa Kemal Kısacıklıoğlu ile evli olan Zeynep Kısacıklıoğlu'nun kızı Sezer Kısacıklıoğlu, ailenin ilk torunu ünvanını taşıyor. 
     Sezer'in oğlu Levent Sezer ise, Evren Altunay ile dünyaevine girmişti. ANKARA Milliyet 
     
</TEXT>
</DOC>
