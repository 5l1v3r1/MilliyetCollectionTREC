<DOC>
<DOCNO> 346731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sonspo21.html </URL>
<DATE> 2005/05/28/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Akçaabat Sebatspor 2 - Beşiktaş 2 Maç bitti 
</HEADLINE>
<TEXT>

     Birinci Süper Lig’de Akçaabat Sebatspor ile Beşiktaş arasında yapılan karşılaşma 2-2 sona erdi. 
     5. dakikada Pancu’nun pasında ceza alanı dışı sağ çaprazında topla 
     buluşan Veysel’in vuruşunda, yerden seken top, kaleci Osman’ın sağından filelerle buluştu 1-0. 7. dakikada soldan ceza alanına giren Veysel’in şutunda, kaleci Osman’dan dönen topu Mehmet tamamlamak istedi. Ancak top az farkla direğin yanından auta çıktı. 19. dakikada Orhan’ın pasında ceza alanına girerek kaleci Murat ile karşı karşıya kalan Bayram’ın şutunda, top Murat’ın müdahalesiyle oyun alanına döndü. 22. dakikada Mustafa Doğan’ın kaleci Murat’a kısa düşen geri pasında, topun sahibi olan Orhan, Murat’tan sıyrılarak meşin yuvarlağı boş kaleye gönderdi 1-1. 24. dakikada Selahattin’in sağdan ortasında, ceza alanı içindeki Bayram’ın gelişine şutunda, top az farkla yandan auta gitti. 34. dakikada Ali Güneş ile verkaç yaparak ceza alanı içi sol çaprazında kaleci Osman ile karşı karşıya kalan Tümer’in şutunda, Osman topu kornere çelmeyi başardı. 41. dakikada Tümer’in sağdan ortasında, ceza alanında Selahattin’e karşın iyi yükselen Veysel, kafa vuruşuyla topu kaleci Osman’ın solundan filelerle buluşturdu ve kendisi ve takımının 2. golünü attı 2-1. 43. dakikada Selahattin’in sağdan ortasında, ceza alanında Mustafa Doğan’ın uzaklaştıramadığı top, Orhan’ın önüne düştü. Bu futbolcu da sert bir şutla topu kaleci Murat’ın solundan filelere göndererek skoru 2-2 yaptı. Bu dakikadan sonra başka gol olmayınca, maçın ilk yarısı 2-2 eşitlikle sona erdi. 
     

     
</TEXT>
</DOC>
