<DOC>
<DOCNO> 336809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sonyas19.html </URL>
<DATE> 2005/04/25/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Uçuş sonrasında rahatsızlık hissetmenin nedeni anlaşıldı Oksijen kıtlığı 
</HEADLINE>
<TEXT>

     Kuzey İrlanda'da yapılan bir araştırma, her iki uçak yolcusundan birinin uçuş sırasında ''önemli derecede'' oksijen eksikliği çektiğini ortaya koydu. 
     ''Anaesthesia Dergisi''nde yayımlanan araştırmada, yolcuların uçuş sırasında ve uçuşlardan sonra rahatsızlık hissetmelerinin nedeninin oksijen kıtlığı olduğu belirtildi. 
     Araştırmaya katılan 1 ile 78 yaş arasında hiçbir kalp ve solunum rahatsızlığı olmayan 84 kişinin yarıdan biraz fazlasının oksijen seviyesinin uçuşlar sırasında yüzde 6 oranında azaldığı, bunun da oksijen takviyesi gerektiren bir oran olduğu ortaya çıktı. 
     Araştırmayı yürütenlerden Dr. Susan Humphreys, giderek daha fazla uçağın yüksek irtifada uçması nedeniyle bu sorunun son yıllarda arttığını söyledi. 
     
</TEXT>
</DOC>
