<DOC>
<DOCNO> 327318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/son/sondun34.html </URL>
<DATE> 2005/03/26/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
Eski İngiliz başbakanlarından Callaghan öldü 
</HEADLINE>
<TEXT>

     Eski İngiliz başbakanlarından ve İşçi Partisi liderlerinden James Callaghan'ın 93 yaşında öldüğü bildirildi. 
     Callaghan'ın ailesinin sözcüsü, İşçi Partisi'nin ılımlı kanadını temsil eden ve partinin tarihi simgelerinden biri olan James Callaghan'ın, Londra'nın güneyinde East Sussex'deki evinde öldüğünü açıkladı. 
     Callaghan'ın eşi Audrey de 11 gün önce ölmüştü. 
     Audrey Callaghan, James Callaghan'la 25 yaşından beri, yani 67 yıldır evliydi. 
     İki kızı ve bir oğlu olan Callaghan, en üst düzey dört bakanlığı, yani başbakanlık, dışişleri bakanlığı, içişleri bakanlığı ve maliye bakanlığını üstlenmiş yegane İngiliz siyasetçisiydi. 
     1945'te Cardiff milletvekili seçilerek İşçi Partisi'nde kökleşen görevine başlayan Callaghan, II. Dünya Savaşı'nda Kraliyet Donanması'nda görevliydi. 
     Callaghan, 1976'da Başbakan Harold Wilson'dan 1916-1995 hükümet başkanlığı görevini devraldı. Başbakanlığında sterlinin yeniden değer kazanmasını sağladı ve çalışan kesim, sendikalar maaş artırımı isteklerini dindirdiler. Ancak 1978'de İşçi Partisi'ne hoşnutsuzluk yükseldi ve Margaret Thatcher'in liderliğindeki Muhafazakar Parti başbakanlığa oturdu. 
     1980'de İşçi Partisi genel başkanlığını Michael Foot'a devreden Callaghan, sonradan Avam Kamarası milletvekilliğinden Lordlar Kamarası üyeliğine terfi etti. 
     
</TEXT>
</DOC>
