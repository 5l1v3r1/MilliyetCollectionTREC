<DOC>
<DOCNO> 332151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sondun45.html </URL>
<DATE> 2005/04/11/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Belarus-Litvanya arasında alkol boru hattı bulundu... 
</HEADLINE>
<TEXT>

     Belarus-Litvanya sınırında alkol kaçakçılığında kullanıldığı anlaşılan bir boru hattı bulunduğu bildirildi. 
     Rus İnterfaks ajansı, Belarus sınır muhafızlarının Litvanya sınırında yaptığı kontrolde alkol kaçakçılarına ait bir boru hattı bulduğunu belirterek, Litvanya'nın AB'ye üye olmasından itibaren güvenlik güçlerinin alkol kaçakçılığında kullanılan 5. boru hattını ortaya çıkardığını duyurdu. 
     Yetkililer, plastikten yapılan 150 metre uzunluğundaki borunun iki ülke sınırındaki Narkunka nehrinin altından geçirildiğini ancak şu ana kadar hiç kullanılmadığını belirterek, borunun sahibini bulma konusundaki çalışmaların devam ettiğini kaydetti. 
     Baltık ülkeleri Litvanya, Estonya ve Letonya'nın AB'ye üye olmasının ardından alkol fiyatlarının aşırı yükselmesinin, bu ülkelere komşu ülkelerden yapılan alkol kaçakçılığını önemli oranda arttırdığı belirtildi. 
     Güvenlik güçleri, geçen yıl Aralık ayında bölgede alkol kaçakçılığında kullanıldığı tespit edilen 3 kilometre uzunluğunda bir boru hattı bulmuştu. 
     
</TEXT>
</DOC>
