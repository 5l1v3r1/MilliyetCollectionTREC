<DOC>
<DOCNO> 319231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sondun47.html </URL>
<DATE> 2005/02/28/ </DATE>
<TIME> 20.58 </TIME>
<AUTHOR>  </AUTHOR>
<HEADLINE>
LAHUD, Kerame'nin istifasını kabul etti 
</HEADLINE>
<TEXT>

     Lübnan Devlet Başkanı Emil Lahud, Başbakan Ömer Kerame'nin istifasını kabul ettiğini açıkladı. 
     Devlet Başkanlığı makamından yapılan açıklamada, Lahud'un Kerame'nin istifasını kabul ettiği ancak yeni bir hükümet kuruluncaya kadar mevcut hükümetin görevde kalmasını istediği belirtildi. 
     Kerame, Meclis'in eski Başbakan Refik Hariri'nin öldürüldüğü suikastı görüşmek üzere düzenlenen toplantısında yaptığı konuşmada, hükümetinin istifasını sunmuştu. 
     Görüşmelerden önce dün gece başkent Beyrut'ta toplanan yaklaşık 25 bin kişi hükümet ve Suriye aleyhine gösteri yapmıştı. 
     Gösteriler bugün de devam etmiş, Kerame'nin istifasından sonra muhalefet, gösterilerin Lübnan'daki Suriye birlikleri çekilinceye kadar devam etmesi çağrısında bulunmuştu. 
     
</TEXT>
</DOC>
