<DOC>
<DOCNO> 313882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sonspo23.html </URL>
<DATE> 2005/02/09/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Denizlispor Teknik Direktörü Beşiktaş'tan hiçbir çekincemiz yok 
</HEADLINE>
<TEXT>

     Denizlispor Teknik Direktörü Giray Bulak, hafta sonu yapılacak Denizlispor-Beşiktaş maçına iyi hazırlandıklarını belirterek, ''Beşiktaş'tan hiçbir çekincemiz yok, bu maçı alacağız'' dedi. 
     Denizlisporlu futbolcular, Bulak yönetiminde Şemikler Tesisleri'nde Beşiktaş maçı hazırlıklarını sürdürdü. Cezalı ve sakat futbolcusu bulunmayan yeşil-siyahlı takımda, uzun bir aradan sonra Sakaryaspor maçında ilk 11'de sahaya çıkan Ender, düz koşu yaptı. 
     Antrenman öncesi gazetecilere açıklamada bulunan Bulak, 4 büyük takımın kadrosu ve daha fazla taraftar kitlesiyle Türkiye'ye büyüklüklerini kabul ettirdiğini ifade ederek, şöyle konuştu 
     ''Bu nedenle işimizin İstanbul'da zor olacağını biliyoruz. Ama bu kadar geniş yelpazeye sahip takımların 'yenilmeyeceği' gibi bir durum söz konusu değildir. Biz, değişik bir takımız. Beşiktaş'tan hiçbir çekincemiz yok. İyi oynayıp bu maçı alacağız.'' Gaziantep maçında gözlemci raporu doğrultusunda disiplin kuruluna sevk edildiğini de hatırlatan Bulak, ''Gözlemcinin raporunu yanlış buluyorum. 90 dakika yağmur altında çizgilerin kaybolduğu bir ortamda çalışıyorum. Çizgiye bastım diye disiplin kurulundan ihtar cezası geldi. Neye göre bu karar alındı Bunlar yanlış şeylerdir'' dedi. 
     
</TEXT>
</DOC>
