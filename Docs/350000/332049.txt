<DOC>
<DOCNO> 332049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/guncel/gun01.html </URL>
<DATE> 2005/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Nurullah Berk retrospektifi 
</HEADLINE>
<TEXT>


Berk'in farklı dönemlerini kapsayan retrospektif sergisi, Dirimart Sanat Galerisi'nde 4 Mayıs tarihine kadar izlenebilir 


Ressamlığının yanı sıra yazar ve düşünür kimliğiyle de çağdaş türk sanatında etkin bir rol oynamış olan Nurullah Berk'in retrospektif sergisi açıldı. 
Geometrik-figüratif bir anlayışı geleneksel tasvir sanatlarımızdan yola çıkarak özgün bir temel üzerinde yorumlayan Nurullah Berk, 1920-1924 yılları arasında Sanayi-i Nefise'de Hikmet Onat ve İbrahim Çallı atölyelerinde sanat öğrenimi gördü. Paris'te Andr Lh te ve Fernand L ger'nin atölyelerinde yaptığı çalışmalar, sanatında uzun yıllar sürecek etkiler bıraktı. 1933 yılında Abidin Dino, Zeki Faik İzer, Elif Naci, Cemal Tollu ve Zühtü Müridoğlu ile birlikte 1914 kuşağı izlenimci ressamların estetiğine ve tekniğine karşı, kübist ve yapımcı bir tekniği getiren 'd Grubu'nu kurdu. 
Nurullah Berk, Batı'nın tekniğine, Doğu'nun estetiğine yönelerek üslubu ile Türk resminin kimliğinin oluşmasında önemli bir rol oynadı. 
Sanatseverler sergi süresince, özel koleksiyonlarda bulunan eserlerin yanı sıra sanatçıya ait eşyalardan ve fotoğraflardan örnekler görme olanağı da bulacaklar. 


</TEXT>
</DOC>
