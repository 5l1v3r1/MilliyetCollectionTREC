<DOC>
<DOCNO> 309202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/soneko37.html </URL>
<DATE> 2005/01/25/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Rusya, JTI'a 80 milyon dolarlık vergi borcu çıkardı... 
</HEADLINE>
<TEXT>

     Nihat Dağdelen AA 

Japon Tobacco International'ın JTI Rusya bölümüne, 2000 yılına ait 80 milyon dolarlık vergi borcu çıkarıldığı bildirildi. 
     Mosnews internet sitesi, Rusya Vergi Dairesi yetkililerine dayanarak verdiği haberde, şirketin 2000 yılına ait yaklaşık 70 milyon dolarlık bir borcunun bulunduğunu ve bu borcun da gecikme faizi ve masraflarıyla birlikte 80 milyon dolara ulaştığını duyurdu. 
     JTI tarafından yapılan açıklamada da, vergi dairesinin bu kararına itiraz edileceği belirtilerek, ''JTI bunu, iş pratiği içinde hatalı bir değerlendirme olarak görmektedir. Vergi dairesi yetkililerinin değerlendirmelerinde yanlış anlama olduğuna inanıyoruz'' denildi. 
     Açıklamada, vergi dairesinin bu kararına yönelik mahkemeye başvurulacağı belirtilerek, ilk mahkemenin yarın görülmesinin beklendiği kaydedildi. 
     
</TEXT>
</DOC>
