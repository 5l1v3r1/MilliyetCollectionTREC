<DOC>
<DOCNO> 337361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/soneko23.html </URL>
<DATE> 2005/04/27/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Türkiye gelirde 10 bin doları hedeflerken, 43 ülke bu sınırın üstünde 
</HEADLINE>
<TEXT>

     Sorunların çözümü olarak görülen 10 bin dolarlık kişi başına milli gelir rakamını dünyada 43 ülke geçerken, Türkiye, 180 ülke arasından 65'inci sırada yer aldı. 
     Uluslararası Para Fonu'nun IMF Nisan 2005 tarihli "World Economic Outlook Database" verilerinden yapılan derlemeye göre, dünyanın en zengin ülkesi Avrupa Birliği'nin AB kurucu üyelerinden Lüksemburg. Türkiye'nin 300'de birinden daha küçük bir alana yayılan 455 bin nüfuslu bu küçük ülke, Almanya, Fransa, Belçika arasına sıkışmış olsa da 2004 yılında kişi başına 69 bin 929 dolarlık, inanması güç bir gelire gayri safi yurtiçi hasıla-GSYH bazlı ulaştı. 
     En yakın rakibi olan Norveç'e 15 bin 408 dolar fark atan Lüksemburg'un, dünyanın en fakir ülkesi Burundi'nin tam 768 katı büyüklüğünde bir kişi başına milli geliri var. Lüksemburg'un kişi başına milli geliri Türkiye'nin kişi başına milli gelirinin de 16 katından fazla. 
     Kişi başına milli gelirde Kuzey Avrupa ülkesi, AB'ye tam üye olmayı halkoyu ile reddeden Norveç. Nüfusu sadece 4.6 milyon olan bu ülkenin kişi başına milli geliri 54 bin 521, GSYH'sı ise Türkiye'ye yakın bir rakamı, 250.4 milyar doları buluyor. 
     Üçüncü sırada yine bir Avrupa ülkesi İsviçre var. Konya kadar bir alanda, 7.3 milyon nüfusu barındıran İsviçre'nin kişi başına milli geliri 49 bin 305 dolar, GSYH ise Türkiye'den fazla 358 milyar dolar . İsviçre'yi 44 bin 929 dolarla Danimarka, 44 bin 888 dolarla 1970'lerin Avrupası'nda görece fakirler arasında yer alan ama 1971 yılında AB'ye üye olduktan sonra korkunç bir hızla gelişen İrlanda, 43 bin 576 dolarla İzlanda izliyor. 
     
     ABD 7'İNCİ, JAPONYA 10'UNCU, ALMANYA 16'INCI... 

     Büyük nüfuslu ülkelerden en zengini ABD, dünya sıralamasında 7'inci durumda. 2004 yılı kişi başına milli geliri 39 bin 934 dolar olan ABD'nin GSYH'si de 12 trilyon dolara 11 trilyon 733.5 milyar dolar, Türkiye'nin 39, Almanya'nın 4.33 katı yaklaşıyor. 
     ABD'yi 38 bin 449 dolarla İsveç, 37 bin 610 dolar petrol zengini küçük Körfez ülkesi Katar izliyor. Sıralamada Japonya, 36 bin 575 dolarla 10'uncu, İngiltere 35 bin 460 dolarla 13'üncü, Almanya 32 bin 695 dolarla 16'ıncı, Fransa 32 bin 663 dolarla 17'inci, Kanada 31 bin 209 dolarla 18'inci, İtalya 29 bin 219 dolarla 20'inci, İspanya 24 bin 144 dolarla 22'inci, Kıbrıs Rum Kesimi 19 bin 202 dolarla 27'inci, komşumuz Yunanistan 18 bin 722 dolarla 28'inci, İsrail 17 bin 695 dolarla İsrail 29'uncu sırada yer aldı. 
     Türkiye, 4 bin 251 dolarlık kişi başına milli geliriyle Orta Amerika ülkesi Kosta Rika'nın ardından 65'inci sırada yer alırken, son sırada 91 dolarla Afrika ülkesi Burundi bulunuyor. 
     IMF'e göre, 2004 yılı itibarıyla Kongo Demokratik Cumhuriyeti'nin kişi başına milli geliri 112, Etiyopya'nınki 116, bu ülkeden ayrılan Eritre'ninki 138, Malavi'ninki 151 dolar. Son 5 sırada Afrika ülkeleri yer alırken, Afrika dışındaki en fakir ülke sondan altıncı olan Asya ülkesi Myanmar eski Birmanya . Myanmar'ın 167 dolar kişi başına milli geliri var. 
     
     AVRUPA'NIN EN FAKİRLERİ MOLDOVA, UKRAYNA, BOSNA HERSEK... 

     Avrupa'nın en fakirleri 716 dolarla sıralamada 131'inci olan Moldova, bin 366 dolarla 109'unculuktaki Ukrayna, 2 bin 129 dolarla 99'unculuktaki Bosna Hersek ve 2 bin 131 dolarla 98'incilikteki Arnavutluk olurken, Amerika kıtasının en fakiri ise 419 dolarla 151'inci sırada yer alan Karayip ülkesi Haiti oldu. 
     Dünyanın en kalabalık ülkesi Çin nüfusu 1.3 milyar , bin 269 dolarla 112'inci, ikinci kalabalık ülke Hindistan nüfusu 1 milyar 87 milyon 608 dolarla 135'inci sıraya yer aldı. 
     Sıralamada 28'inci olan Yunanistan'ın yanı sıra, Türkiye'nin komşularından Bulgaristan 3 bin 74 dolarla 80'inci, İran 2 bin 473 dolarla 87'inci, Suriye 1308 dolarla 110'uncu, Ermenistan bin 93 dolarla 117'inci, Azerbaycan bin 24 dolarla 120'inci, Gürcistan 866 dolarla 123'üncü oldu. Irak ve Afganistan ile ilgili veri bulunamadı. 
     
     TÜRKİYE, 2005 VE 2006 YILLARINDA 63'ÜNCÜ... 

     IMF, 2005 ve 2006 yılları tahmini kişi başına milli gelir rakamlarına da raporunda yer verdi. Buna göre, dünyanın en zengin ülkesi Lüksemburg'un kişi başına milli geliri 2005 yılında 77 bin 595 dolara, 2006 yılında ise 81 bin 495 dolara yükselecek. 
     Türkiye'nin kişi başına milli geliri 2005 yılında 4 bin 744 dolara, 2006 yılında ise 5 bin 41 dolara çıkacak. Böylece 2005 yılında Türkiye, kişi başına milli gelirde Kosta Rika, Güney Afrika Cumhuriyeti ve Panama'yı geride bırakırken, Rusya'nın Bu ülkenin kişi başına milli geliri 2004 yılında 4 bin 93 iken, 2005'de 5 bin 340, 2006'da 6 bin 143 dolar olacak ardında kalacak ve Malezya'nın ardından 63'üncü sıraya yükselecek. Türkiye'nin sıralaması 2006 yılında da değişmeyecek. 

     
</TEXT>
</DOC>
