<DOC>
<DOCNO> 322018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/ekonomi/eko06.html </URL>
<DATE> 2005/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Değer yitiren dolar sanayiciyi üzüyor 
</HEADLINE>
<TEXT>


TARIK YILMAZ 

Doların Yeni Türk Lirası YTL karşısında 1.2575'e kadar düşmesiyle, kurlar Temmuz 2001'deki seviyelerine döndü. YTL'deki bu aşırı değerlenme, enflasyonu, milli gelirin dolar bazında değerini ve dış borcu olumlu etkilediği izlenimi yaratmasına karşın reel sektörün sıkıntısı giderek artıyor. 
K r marjları azalan, yatırımı aklına bile getirmeyen sanayici son dönemlerde kur baskısı nedeniyle artan sıkıntılarını ve iki yıldır almaya çalıştıkları önlemleri şöyle özetledi 

GIDA Ergün Akkaya Kerevitaş İdari Genel Müdürü 
Kurların yükselmesinden çok, dengeli seyretmesi bence daha önemli. Çünkü bu kontrat yapılmasını ve öngörüyü etkiliyor. Biz geçen yıl yüzde 5 zam yapabildik ama maliyetlerimiz yüzde 7 arttı. Verimlilik artırarak lüks tüketimi ve işçi sayısını azaltarak, enerji tasarrufu sağlayarak k rı önceki yıla yakın tutturmaya çalıştık. Kurun düşmesi nedeniyle ithal girdi miktarını yüzde 17'lerden yüzde 22'lere çıkardık. 

MAKİNE Adnan Dalgakıran Dalgakıran Yönetim Kurulu Başkanı 
İthal girdiyi aldığımız fiyatı işleyip satana kadar dolar düşüyor ve ihracat pahalı hale geliyor. Fiyat verildiği için üretici k rdan fedak rlık ediyor. Ancak bir işletme k rsız, zararına üreterek ayakta duramaz. Biz iki yıldır sürekli teknoloji yatırımı yapıp işçi azaltıyoruz. Çünkü maliyetleri düşürmemiz gerek. Son olarak toplam içinde ithal girdi oranımız arttı. İthal ürünlerin ucuzlaması iç piyasada yabancı rakiplerle rekabet şansımızı da azaltıyor. 

OTOMOTİV VE YAN SANAYİİ Ali İhsan Yeşilova BUSİAD Yönetim Kurulu Başkanı 
Üretim, Avrupa ülkelerinden yavaş yavaş üretim maliyetleri daha düşük ve rekabetçi yapıya sahip ülkelere kayıyor. Ancak rekabet gücü kaybedilirse yatırımlar Polonya, Çek Cumhuriyeti, Slovenya, Romanya gibi ülkelere yönelecek. K rların bıçak sırtında olduğu bir ortamda hükümetin aldığı maliyet artırıcı kararlar kabul edilemez. Son bir yıldır yan sanayi ürünleri ithalden daha pahalı hale geldi. Kurlar gerçekçi olmalı. 

TEKSTİL Süleyman Orakçıoğlu Damat Tween Yönetim Kurulu Başkanı 
Yurtiçinde iki büyük soruna çözüm bulamıyoruz. Biri, istihdamın üzerindeki yüzde 41'i aşan vergi yükü diğeri ise 180 dolardan 485 dolara kadar yükselen asgari ücret. Buna dışarıdan aldığımız siparişlerin k rsız satılması eklenince, üretici saç baş yolar hale geldi. Sektör rekabet için ithal girdi payını artırıyor. Yüzde 18 olan ithal girdi payının şubatta yüzde 41'lere çıktığını söylersek maliyet sorununun ne kadar önemli olduğu ortaya çıkar. 


</TEXT>
</DOC>
