<DOC>
<DOCNO> 309828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sondun18.html </URL>
<DATE> 2005/01/27/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
ABD'de "Atatürk Yolu" kavgasını Türk müteahhit kazandı 
</HEADLINE>
<TEXT>

     Amerika'da müteahhitlik yapan Engin Elitok'un, Virginia eyaletine bağlı Fairfax'da inşa ettiği konut sitesinde bir yola "Atatürk Yolu" ismini verme isteği ilçenin Yunan avukatının karşı çıkmasına rağmen kabul edildi. 
     Amerika'nın Sesi Radyosu'nda Voice of America söyleşiye katılan Engin Elitok, Amerika'nın başkenti Washington yakınındaki Virginia eyaletine bağlı Fairfax'da inşa ettiği konut sitesinde bir sokağa "Atatürk Yolu" adını vermek isteyince çeşitli güçlüklerle karşılaştığını kaydetti. 
     Elitok, Fairfax ilçe yönetimine gerekli başvuruyu yaptığını, ilçe avukatının Yunan asıllı olmasından dolayı sokağa "Atatürk" adı verilmesini onaylamak istemediğini belirtti. Elitok, avukat olan kızkardeşi Eda Elitok'un ilçe yönetimi aleyhinde "ayrımcılık" gerekçesiyle dava açma girişiminde bulunması üzerine ilçe yönetiminin sokağa "Atatürk" adının verilmesini onayladığını söyledi. 
     
</TEXT>
</DOC>
