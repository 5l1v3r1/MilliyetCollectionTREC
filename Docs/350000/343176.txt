<DOC>
<DOCNO> 343176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/siyaset/siy02.html </URL>
<DATE> 2005/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'den Çanakkale eleştirisi 
</HEADLINE>
<TEXT>


CHP Grup Başkan Vekili Kemal Anadol, Çanakkale Savaşları'nın yaşandığı bölgenin, Anıtkabir'e alternatif bir mek n yapılmaya çalışıldığını söyledi 

ANKARA Milliyet 


CHP Grup Başkan Vekili Kemal Anadol, Çanakkale Savaşları'nın yaşandığı bölgenin Anıtkabir'e alternatif bir mek n yapılmaya çalışıldığını öne sürerek, "Çanakkale Zaferleri anlatılırken, Mustafa Kemal yok sayılıyor" dedi. 
Anadol, dün TBMM'de düzenlediği basınla sohbet toplantısında CHP milletvekilleri ile birlikte Çanakkale'ye düzenledikleri geziye ilişkin izlenimlerini anlattı. 
Anadol, belediyeler tarafından tahsis edilen otobüslerle Kültür ve Turizm Bakanlığı kokardı bulunmayan "sözde rehberler" eşliğinde binlerce insanın, savaşların yaşandığı yerlere getirildiğini söyledi. Bu rehberlerin, ziyaretçilere zaferlerin gökten gelen sarıklı kişiler, evliyalarla kazanıldığı izlenimi yaratarak" anlattığını belirten Anadol, "Bu mek n ideolojik yaklaşımlarla siyasete alet ediliyor, propaganda vesilesi haline getiriliyor" diye konuştu. 
Çanakkale'nin tarihi turizm merkezi olan ve ulusal değeri bulunan bir mek n olduğunu kaydeden Anadol, "Çanakkale, inanç turizminin merkezi olamaz, olmamalı" şeklinde konuştu. 


</TEXT>
</DOC>
