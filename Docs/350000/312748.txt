<DOC>
<DOCNO> 312748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sonyas08.html </URL>
<DATE> 2005/02/05/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Aktör Andy Garcia, yönetmenliğe adım attı... 
</HEADLINE>
<TEXT>

     Küba kökenli Amerikalı aktör Andy Garcia, yönetmen olarak ilk filmi ''Kayıp Kent''i kısa bir süre önce tamamladı. 
     Garcia, Kübalı yazar Guillermo Cabrera Infante'nin Fidel Castro'nun 1959'daki devrimi sırasında Küba'da yaşayan bir ailenin hikayesini anlattığı romanından uyarlanan filmi Dominik Cumhuriyeti'nde çekti. 
     Brian DePalma'nın The Untouchables 1987 filminde George Stone rolüyle ünlenen aktör, sanatçı Amedeo Modigliani'yi yorumladığı ''Modigliani'' adlı filmin Miami Uluslararası Sinema Festivali'nde gösterimi için Miami'de bulunuyor. 
     5 yaşında ailesiyle ABD'ye göç eden ve gerçek adı Andres Arturo Garcia Menendez olan sanatçı, Küba ile ABD arasındaki fark sorulduğunda, ''ABD'deki olumlu noktalardan birinin, hapsedilmeden görüşünü açıklayabilme olduğunu'' söylemişti. 
     Bir tenis topu büyüklüğündeki ikiziyle yapışık doğan ve cerrahi bir müdahaleyle ayrılan Garcia'nın omuzunda bu ameliyattan kalma bir yara izi de bulunuyor. 
     
</TEXT>
</DOC>
