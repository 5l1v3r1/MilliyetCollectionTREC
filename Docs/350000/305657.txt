<DOC>
<DOCNO> 305657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/spor/bbas.html </URL>
<DATE> 2005/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Süpersin Daçka 75-65 
</HEADLINE>
<TEXT>


Yeşil-Siyahlılar, ULEB Cup'ta Joventut Badalona'yı devirerek ikinci raund için avantajlı duruma geçti 


DARÜŞŞAFAKA, ULEB Cup F Grubu'ndaki dokuzuncu maçında güçlü İspanyol rakibi Joventut Badalona'yı devirerek altıncı galibiyetini aldı, grupta ikinciliğe yükselerek ikinci raund için avantajlı duruma geçti. Maça kötü başlayan, ilk çeyreği 20-11 geride kapayan Daçka, Cevher ve Cüneyt'in sayılarıyla toparlandı, devreyi 37-37 kapadı. Üçüncü çeyrekte iyi savunmasıyla üstünlüğü tamamıyla eline geçiren temsilcimiz, son periyotta da Whorton'ın sayılarıyla farka gitti. Bu kupadaki diğer temsilcimiz Türk Telekom ise deplasmanda İtalyan Vertical Cantu'ya 99-80 yenildi. 

Maçın karnesi 
HAKEMLER Nikolaos Pitsilkas Yunanistan , Iztok Rems Slovenya , Fabio Facchini İtalya 
DARÜŞŞAFAKA Rice 7 9, Cevher 9 16, Cüneyt 7 14, Erdem 7 11, Whorton 9 25, Soner 6 , Polat 5 , Deniz 6 
JOVENTUT BADALONA Arnold 8 25, Hamilton 7 11, Marco 5 7, Mumbru 4 3, Fernandez 6 6, Flis 3 , Scott 4 2, Vazquez 5 4, Huertas 6 7, Young 3 
1.PERİYOT 20 - 11 J.Badalona , 2.PERİYOT 37 - 37, 3.PERİYOT 52 - 48 D.Şafaka , MAÇ SKORU 75 - 65 D.Şafaka 
ÜÇ SAYI Cevher 4 , Cüneyt 3 , Arnold 2 , Rice, Marco, Mumbru, Vazquez, Huertas 1 

Tuborg fırtınası 93-84 

FIBA Erkekler Avrupa Ligi C Grubu'nda Tuborg Pilsener, Belçika'nın Mons Hainaut takımını da devirdi, liderliğini sürdürdü. İlk periyodu geride kapatan Yeşil-Beyazlılar, daha sonra oyuna ağırlığını koydu. Devreyi 43-42, 3. periyodu ise 73-65'lik skorlarla geçen Tuborg 9 sayı farkla galibiyete ulaştı. 

Maçın karnesi 
HAKEMLER Raul Chavs İsp. , Dimitar Gologanov Bulg. , Marius Cıulın Rom. 
TUBORG PİLSENER Hakan 7 21, Jensen 7 2, Sanders 7 18, Czmiç 8 22, Asım 7 17, Hüseyin 4 , Barış 5 5, Ömer 4 3, Miliçiç 5 5, Cemal 4 
DEXİA MONS HAİNAUT Jocys 6 7, Wiillams 6 15, Evans 7 22, Praznovskny 7 15, Volcic 5 2, Potter 6 10, Vaikulis 5 4, Turgeman 6 9 1. PERİYOT 21-20 Hainaut , 2.PERİYOT 43-42 Tuborg , 3. PERİYOT 73-65 Tuborg , MAÇ SKORU 93-84 Tuborg , BEŞ FAUL Evans 39.19 

Beşiktaş çarpıldı 

FIBA Erkekler Avrupa Ligi B Grubu'ndaki temsilcimiz Beşiktaş, 10. maçında Ukrayna temsilcisi Azovmash Mariupol'a normal süresi 77 - 77 sona eren mücadelede uzatmada 104 - 96 yenildi. Mariupol kentindeki karşılaşmanın ilk yarısını da ev sahibi ekip, 44 - 40 önde tamamladı. Siyah - Beyazlılar bu sonuçla gruptaki ikinci mağlubiyetini almasına rağmen liderliğini korudu. 


</TEXT>
</DOC>
