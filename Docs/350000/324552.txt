<DOC>
<DOCNO> 324552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sontur48.html </URL>
<DATE> 2005/03/17/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Yaslandığı beton korkuluk çöken kadın dereye düştü 
</HEADLINE>
<TEXT>

     Zonguldak'ta, yaslandığı korkuluğun çökmesi sonucu dereye düşerek yaralanan kadını, vatandaşlar, dereye indirdikleri merdivenle kurtardı. 
     Kent merkezindeki Güven Kavşağı mevkiinde, Şehriban Küçükoğlu, 3 çocuğuyla birlikte yürüdüğü sırada dinlenmek amacıyla yaslandığı, çatlak olduğu bildirilen beton korkuluğun çökmesi sonucu dereye düştü. 
     Kadının yaklaşık 3 metre yükseklikten düştüğü sudan çıkarılması için itfaiyeye haber veren vatandaşlar, esnaftan aldıkları merdiveni dereye indirerek Küçükoğlu'nu kurtardı. Kadının suda sürüklenen çantası ise itfaiyenin yardımıyla çıkarıldı. 
     Zonguldak Devlet Hastanesi'ne kaldırılan ve sağlık durumunun iyi olduğu öğrenilen Küçükoğlu'nun çocukları, ailelerine teslim edilmek üzere karakola götürüldü. 
     
</TEXT>
</DOC>
