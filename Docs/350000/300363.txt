<DOC>
<DOCNO> 300363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sonyas08.html </URL>
<DATE> 2004/12/23/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Nicole Kidman sakat dizi yüzünden rolünü kaybetti 
</HEADLINE>
<TEXT>

     İki yıl önce "Moulin Rouge" filminin çekimleri sırasında incittiği dizindeki sakatlık nükseden ünlü aktris Nicole Kidman, "Producers" müzikalindeki rolünü kaybetti. Sanatçının müzikaldeki rolünün yönetmen tarafından Uma Thurman'a verilmeye hazırlandığı belirtildi. 
     Tony ödüllü müzikalin başrolü için Haziran ayında yönetmen Mel Brooks tarafından seçilen Kidman, sakat dizi nedeniyle kadrodan çıkarıldı. Ünlü aktrisin sakatlığı nedeniyle müzikaldeki dansları yapamayacağının ortaya çıkması üzerine yönetmen Brooks, yeni bir oyuncu için arayışa girdi. 
     Müzikalden beyazperdeye aktarılacak filmdeki İsveçli tombul sekreter Ulla rolü için uygun bir oyuncu arayan Brooks, ilk olarak "Cani-The Monster" filminin Oscar ödüllü oyuncusu Charlize Theron'ı düşündü. 
     Ancak Theron'ın da "Aeon Flux" adlı filmin çekimlerinde boynunu incitmesi müzikalde rol almasının önüne geçince rota, "Kill Bill" serisinde kıvrak dövüş hareketlerini başarıyla gerçekleştiren güzel oyuncu Uma Thurman'a döndü. 
     
</TEXT>
</DOC>
