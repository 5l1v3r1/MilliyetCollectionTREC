<DOC>
<DOCNO> 342993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sonsiy10.html </URL>
<DATE> 2005/05/16/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Erdoğan, İslam düşmanlığına dikkat çekti 
</HEADLINE>
<TEXT>

     Başbakan Recep Tayyip Erdoğan, yabancı düşmanlığı ırkçılık, anti semitizm ile belirli din ve kimliklere karşı önyargılara, İslam düşmanlığının da eklendiğini söyledi. 
     Avrupa Konseyi'nin Üçüncü Zirvesi'nde konuşan Başbakan Recep Tayyip Erdoğan, terörün dini, kültürü, ırkı ve milliyeti olmadığını da söyledi. 
     Başbakan Erdoğan, küresel gelişmelerin Avrupa Konseyi'nin, insan hakları, demokrasi ve hukukun üstünlüğü alanlarındaki görevini daha da önemli kıldığını belirtti. 
     Yabancı düşmanlığı, ırkçılık, anti semitizm gibi önyargılara dikkat çeken Erdoğan, ''bu hastalıklara İslam düşmanlığının eklendiğini ne yazık ki görüyoruz. Bu gelişmelerden kaygı duymamak elde değil'' dedi. 
     
     İlkeler dünyanın diğer bölgeleri için de örnektirö 

     Avrupa Konseyi'nin üzerine inşa edildiği ilkelerin, küresel çerçevede yaşanmakta olan zorlu dönemde rehberlik niteliği taşıdığını dile getiren Başbakan Erdoğan, Avrupa Konseyi çerçevesinde belirlediğimiz standartlar, dünyanın diğer bölgeleri için örnektirö dedi. 
     11 eylül saldırılarının, uygarlık için büyük bir tehdit oluşturan terörizmin ulaştığı ürkütücü boyutları ortaya koyduğunu hatırlatan Erdoğan, terörizm de küreselleşmekte, bölge, din ve ırk ayırımı yapmadan masum insanları katletmektedir. Terörizmle mücadele, güçlü uluslararası dayanışma gerektirmektedirö dedi. 
     Erdoğan, terörizm gibi uyuşturucu, silah kaçakçılığı, insan ticareti, yolsuzluk ve çevre sorunları etkilerinin de ulusal sınırları aştığını söyledi. 

     
</TEXT>
</DOC>
