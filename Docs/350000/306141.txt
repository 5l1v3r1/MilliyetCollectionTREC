<DOC>
<DOCNO> 306141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/soneko45.html </URL>
<DATE> 2005/01/13/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Ziraat Bankası'nın bayram nedeniyle çalışma saatleri uzatıldı... 
</HEADLINE>
<TEXT>

     Ziraat Bankası Şubeleri, Kurban Bayramı nedeniyle 17-19 Ocak tarihleri arasında bir saat erken açılıp, bir saat de geç kapanacak. 
     Ziraat Bankası'ndan yapılan yazılı açıklamada, Ziraat Bankası'nın 19 Ocak Çarşamba günü başlayacak Kurban Bayramı tatili nedeniyle SSK ve Bağ-Kur emekli maaş ödemelerinin öne alınması ve ayrıca Emekli Sandığı'ndan aylık alan emeklilerin maaş farklarının da 17 Ocak Pazartesi gününden itibaren ödenecek olması nedeniyle yaşanabilecek yoğunluğun önlenmesi amacıyla 17-19 Ocak tarihleri arasında çalışma sürelerinin uzatıldığı bildirildi. 
     Söz konusu tarihlerde Ziaat Bankası şubelerinin normal mesai saatlerine göre bir saat daha erken açılması ve 1 saat daha geç kapatılması sağlanarak, müşterilere daha iyi hizmet vermesi amaçlanıyor. 
     Buna göre 17-18 Ocak 2005 tarihlerinde Ziraat Bankası şubeleri 08.00-12.30 ile 13.30-18.30 saatleri, 19 Ocak 2005 tarihinde de 08.00-13.00 saatleri arasında hizmet verecek. 
     
</TEXT>
</DOC>
