<DOC>
<DOCNO> 340500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sonspo24.html </URL>
<DATE> 2005/05/07/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Büyükşehir Belediyesi Ankaraspor 1 - Çaykur Rizespor 0 maç bitti 
</HEADLINE>
<TEXT>

     Birinci Süper Futbol Ligi’nde Büyükşehir Belediyesi Ankaraspor, Çaykur Rizespor’u 1-0 yendi. 
     13. dakikada Fahri'nin ceza sahası dışından yaptığı aşırtma vuruşta, kaleci Jevriç meşin yuvarlağı son anda kornere çeldi. 
     34. dakikada Yasin'in yaklaşık 30 metreden şutunda, kaleci Jevriç topu kornere gönderdi. 
     36. dakikada Ümit Aydın'ın pasıyla ceza alanı içinde topla buluşan Jaba, kaleciyle karşı karşıya kaldığı pozisyonda meşin yuvarlağı ağlarla buluşturdu 1-0. 
     45. dakikada Musa'nın sağ taraftan ortasında Erman'ın uygun pozisyonda yaptığı kafa vuruşunda, top yandan auta gitti. 
     Karşılaşmanın ilk yarısı ev sahibi ekibin 1-0 üstünlüğüyle sona erdi. 
     
     İKİNCİ YARI 

     Karşılaşmanın ikinci yarısında skoru korumak için kontrollü bir oyun sergileyen Büyükşehir Belediyesi Ankaraspor, kontrataklarla tehlikeli olmaya çalıştı. Ön alanda son paslarda düşük bir yüzdeyle oynayan başkent temsilcisi, istediği pozisyonları üretemese de karşılaşmadan 3 puanla ayrılan takım oldu. 
     Pozisyon açısından çok kısır geçen ikinci yarıda Çaykur Rizespor ise beraberlik golüne ulaşmak için oyunu rakip sahaya yıkmaya çalıştı. 
     Forvet hattında bir türlü organize olamayan Çaykur Rizespor, Ankara deplasmanından puansız ayrıldı. 
     51. dakikada ceza alanı içinde kazanılan endirekt serbest vuruşta 
     topun başına geçen Wederson’un sert şutunda, meşin yuvarlak üst direğe çarparak oyun alanına döndü. 70. dakikada Tita’nın arapasıyla ceza sahasında topla buluşan Jaba’nın vuruşunda, kaleci Zdravkov, tehlikeyi ayaklarıyla uzaklaştırdı. 77. dakikada Serkan’ın ceza sahası dışından şutunda, top kaleci Jevriç’de kaldı. 86. dakikada Fahri’nin ceza alanı dışından sert şutunda, kaleci Jevriç son anda meşin yuvarlağı kornere çeldi. 90. dakikada Ümit Karan’ın sol taraftan yaptığı ortada Jaba’dan önce topa müdahele eden Zdravkov, tehlike büyümeden meşin yuvarlağı ceza alanı dışına çıkardı. Karşılaşma, Büyükşehir Belediyesi Ankaraspor’un 1-0 üstünlüğüyle sona erdi. 
     
     KÜNYE 

     

Stat 19 Mayıs. Hakemler Serdar Tatlı xx, Alex Taşçıoğlu xx, Kemal Yılmaz xx. Büyükşehir Belediyesi Ankaraspor Jevriç xx, Hasan xx, Ramazan xx, Savaş xx, Wederson xx, Mustafa Sarp xx, Ümit Aydın xxx, Erman xx, Musa xx Dk. 70 Hürriyet xx , Tita xx Dk. 80 Ümit Karan , Jaba xxx. Çaykur Rizespor Zdravkov xx, Yasin xx, Bashir xxx, Kürşat xx, Şener xx Dk. 73 Gürol x , Mehmet xx, Fahri xx, Ünal x Dk. 46 Cem Baki xx , Victoria xx, Serkan xx, Okan x Dk. 46 Ferenczi x . Gol Dk. 36 Jaba. Sarı kartlar Dk. 16 Mehmet, Dk. 40 Şener, Dk. 85 Gürol Çaykur Rizespor , Dk. 82 Hürriyet, Dk. 85 Wederson Büyükşehir Belediyesi Ankaraspor .      
</TEXT>
</DOC>
