<DOC>
<DOCNO> 303772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sonspo50.html </URL>
<DATE> 2005/01/05/ </DATE>
<TIME> 19.25 </TIME>
<AUTHOR>  </AUTHOR>
<HEADLINE>
Trabzonspor'da ikinci yarı hazrılıkları... 
</HEADLINE>
<TEXT>

     Trabzonspor, ligin ikinci yarısı için hazırlıklarını Antalya Belek'teki Gloria Golf Otel'de kamp yaparak sürdürüyor. 
     Bordo-mavili takım, bugün teknik direktör Şenol Güneş yönetiminde gerçekleştirdiği 2 saatlik akşam antrenmanında kondisyon ağırlıklı çalıştı. Önce elleriyle paslaşan ve kafayla gol atmaya çalışan ardından da çift kale maç yapan Trabzonsporlu futbolcuların, antrenman sırasında oldukça neşeli oldukları gözlendi. Bordo-mavili futbolcular daha sonra yarım sahada taktik çalışması yaptılar. 
     Trabzonspor'un antrenmanına ülkelerinden dönmeyen kaleci Petkoviç, Yattara ve Almanya'da bulunan Celalettin katılmadı. Bu futbolcuların bu gece ya da yarın sabah kampa katılmaları bekleniyor. 
     Öte yandan Trabzonspor'un akşam antrenmanına, teknik direktör Şenol Güneş'in milli takımda yardımcılığını yapan Mehmet Kulaksızoğlu da izledi. 
     Kulaksızoğlu, Şenol Güneş'e Trabzonspor'daki yeni görevinde başarı dilemek için geldiğini söyledi. 
     
</TEXT>
</DOC>
