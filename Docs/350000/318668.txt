<DOC>
<DOCNO> 318668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sonyas07.html </URL>
<DATE> 2005/02/25/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Hitachi'den müthiş buluş .. "Pil bitme" derdi sona erecek 
</HEADLINE>
<TEXT>

     Japonya'nın önde gelen kuruluşlarından Hitachi, sıvı methanol kullanan bir pil icat etti. Yeni pil lithium pillerin 2-3 katı fazla enerji üretebiliyor. Yeni pilin, gelecekte başta dizüstü bilgisayarlar olmak üzere mobil elektronik cihazlarda kullanılması bekleniyor. 
     Şirketin web sitesinde yer alan habere göre, Hitachi, 2003 yılında üzerinde çalıştığını açıkladığı sıvı methanol ile çalışan yakıt hücresini, Tokyo'daki Nano Tech 2005 fuarında tanıttı. 
     Normal bir AA kalem pil boyutlarındaki sıvı methanol'u oksijen ile karıştıran ve bu işlem sonucunda bir pil gibi enerji üreten sistemin, önümüzdeki 5-7 yıl içerisinde başta laptoplar olmak üzere birçok elektronik alette kullanılması bekleniyor. Hitachi ürünün ürünün 2006 yılında satışa sunulacağını bildirdi. 
     Direk Methanol Yakıt Hücresi Direct Methanol Fuel Cell adıyla bilinen yakıt hücrelerinde, bir dizi kimyasal işlem sonucunda karbon dioxid, su buharı ve enerji elde ediliyor. 
     Hitachi tarafından üretilen yakıt hücresi, 1 cm çapında ve 5 cm ve 6 cm uzunluğunda yakıt hücrelerinden pillerden oluşuyor. Bu da neredeyse bir kalem pil boyutuna denk geliyor. Hitachi ticari kullanım için pil boyutlarını değiştirmeyi düşünmüyor. 
     Pil ömrü konusunda kesin bir açıklama olmamasına rağmen, ilk etapta lithium pillerin 2-3 katı fazla enerji üretmesi bekleniyor. Yakıt hücrelerinin teknolojik gelişmelerle 8 kat daha fazla enerji üretmesi bekleniyor. 
     
</TEXT>
</DOC>
