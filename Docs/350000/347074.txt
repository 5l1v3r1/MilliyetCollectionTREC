<DOC>
<DOCNO> 347074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/yasam/yas12.html </URL>
<DATE> 2005/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağaca yıldırım düştü İki ölü 
</HEADLINE>
<TEXT>


MUĞLA DHA 

Muğla'nın Dalaman ilçesinde piknikçilerin aniden bastıran yağmurdan kaçarak sığındıkları ağaca yıldırım düşmesi sonucu iki kişi hayatını kaybetti. 
Dalaman Havalimanı'nda bir turizm şirketinde çalışan Engin Duru 23 ve Merkezi Bodrum'da bulunan bir şirketin Dalaman temsilciliğini yapan Yalman Özgül 27 , ikisi çocuk dört kişiyle birlikte dün sabah piknik yapmak üzere eski Dalaman Köprüsü yanındaki piknik alanına gitti. 
Dalaman Çayı kenarındaki büyük çam ağaçlarından birisinin dibinde mangal yakan grup, öğlen saatlerinde aniden bastıran yağmurda bulundukları ağacın altına sığındı. 
Aşırı yağmurla birlikte grubun altına sığındığı ağaca yıldırım düştü. Engin Duru ile Yalman Özgül yıldırım çarpması sonucu olay yerinde yaşamını yitirdi. Olaya tanıklık eden dört kişi de şoka girdi. 

Sele kapılan köylü boğuldu 
Manisa'nın Gördes ilçesinde de hayvanlarını otlatan Şerif Ahmet Gündüz 58 , aşırı yağışın yol açtığı sel sularına kapılarak yaşamını yitirdi. 





</TEXT>
</DOC>
