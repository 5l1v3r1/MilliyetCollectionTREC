<DOC>
<DOCNO> 307153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/soneko02.html </URL>
<DATE> 2005/01/17/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Çevrim santrallerine el konulması iddiası... 
</HEADLINE>
<TEXT>

     Enerji ve Tabii Kaynaklar Bakanı Hilmi Güler, el koyulacağı iddia edilen doğalgaz çevrim santralleri için ''Şu anda el koyma söz konusu değil, pazarlıklar sürüyor'' dedi. 
     Güler, ödül törenine katılmak için geldiği Ankara Sanayi Odası'nda, doğalgaz çevrim santrallerine el koyulup koyulmayacağına ilişkin bir soruya, ''şu anda el koymanın söz konusu olmadığı, görüşmelerin ve pazarlıkların sürdüğü'' yanıtını verdi. 
     Bir gazetede dün yer alan haberde, 10 yıl önce yap-işlet-devret modeliyle kurulan 4 doğalgaz santraline, devlete sattıkları elektrik fiyatını ucuzlatmaları için birer uyarı yazısı gönderildiği iddia edilmişti. Haberde, uyarılan doğalgaz çevrim santrallerinin, Uni-Mar, Trakya Kombine, Gebze Dilovası ve Esenyurt doğalgaz çevrim santralleri olduğu ileri sürülmüştü. 
     
</TEXT>
</DOC>
