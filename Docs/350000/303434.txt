<DOC>
<DOCNO> 303434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sonspo30.html </URL>
<DATE> 2005/01/04/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Malatyaspor, Gençlerbirliği'nden Boliç ile sözleşme imzaladı... 
</HEADLINE>
<TEXT>

     Malatyaspor, ara transferde Gençlerbirliği'nden Boliç ve Karşıyakalı Yertek Evren ile sözleşme imzaladı. 
     Sarı-kırmızılılar, Merter'deki Green Park Otel'de Boliç ile 1 yılı opsiyonlu 1.5 ve Yertek Evren ile de 3.5 yıllık sözleşme yaptılar. 
     Törende hazır bulunan kulüp futbol şube sorumlusu Özcan Kayhan, kadrolarını güçlendirmek için çalışmaları sürdürdüklerini ifade ederek, ''Boliç ve Yertek Evren'in yanı sıra Yimpaş Yozgatspor'dan Koray, Aydınsporlu Berk ve Hakan ile sözleşme yaptık'' dedi. 
     Boliç ise Malatyaspor ile daha önce görüştüklerini kaydederek, ''Kısmet bugüneymiş. Malatyaspor'u lig ve kupada hedefleri olduğu için tercih ettim. Eskiden birlikte çalıştığım hocam Aykut Kocaman ile yeniden çalışacağım için mutluyum'' diye konuştu. 
     Yertek Evren ise Malatyaspor gibi büyük bir kulübe transfer olduğu için mutlu olduğunu dile getirerek, takımın başarısı için elinden gelini yapacağını söyledi. 
     
</TEXT>
</DOC>
