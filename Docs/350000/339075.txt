<DOC>
<DOCNO> 339075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/siyaset/siy08.html </URL>
<DATE> 2005/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Alman mizah dergisinde 
</HEADLINE>
<TEXT>


Don Quichotte, Erdoğan'ı kedi figürüyle çizdi. Çizimde Erdoğan, "Aslan çizseydiniz bari" diyor 

GÜRSEL KÖKSAL Frankfurt 


Almanya'da yayımlanan mizah dergisi Don Quichotte da, Başbakan Recep Tayyip Erdoğan'ı kedi figürüyle çizdi. Türkçe - Almanca yayımlanan derginin son sayısının kapağında yer alan karikatürde AB sirki yer aldı. AB liderlerinin aslan, kaplan, ayı, maymun kartal gibi vahşi hayvanlar figürleriyle çizildiği karikatürde, Erdoğan yine kedi görünümünde tasvir edildi. 
"AB'nin Türkiye'ye tavrı sertleşiyor" başlıklı karikatürde Erdoğan başlı kedi, "Kedi olarak ben bunlarla nasıl baş edeceğim Aslan çizseydiniz bari..." diyor. Genel Yayın Yönetmeni Erdoğan Karayel'in çizdiği kapak karikatürünün altında da, "T. Erdoğan, kendisini hayvan olarak çizen karikatürcülere dava üstüne dava açıyor" notu yer alıyor. 



</TEXT>
</DOC>
