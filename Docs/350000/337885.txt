<DOC>
<DOCNO> 337885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sontur46.html </URL>
<DATE> 2005/04/28/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Kızkardeşleri ile babaannesini av tüfeğiyle öldüren ağabey tutuklandı 
</HEADLINE>
<TEXT>

     Kastamonu'nun Araç İlçesi'nde 2 kız kardeş ile babaannesini av tüfeğiyle öldürdüğü iddia edilen kişi, tutuklandı. 
     Araç İlçesi'ne bağlı Susuz Köyü'nde, 21 Nisan'da otomatik av tüfeğiyle öldürülen Gülizar 21 ve Safiye Ç. 18 ile babaanneleri Ayşe Ç'nin 72 cinayet zanlısı Engin T 23 , Boyalı Beldesi Jandarma Komutanlığı'na teslim oldu. 
     İfadesinin ardından Araç Adliyesi'ne sevk edilen Engin T, tutuklanarak cezaevine gönderildi. Adliye çıkışı gazetecilere konuşan Engin T, olay anını hatırlayamadığını ve cinayetten dolayı büyük pişmanlık duyduğunu belirtti. 
     Engin T, 21 Nisan'da kız kardeşine tecavüz ettiği iddiasıyla Araç Cezaevi'nde tutuklu bulunan 6 çocuk babası M.Ç'nin kızları Gülizar ve Safiye Ç. ile bu kızların babaanneleri Ayşe Ç'ye otomatik av tüfeğiyle ateş açmıştı. Kız kardeşler ve babaanneleri açılan ateş sonucu olay yerinde ölmüş, Engin T. ise kaçmıştı. 
     
</TEXT>
</DOC>
