<DOC>
<DOCNO> 346062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sonsiy15.html </URL>
<DATE> 2005/05/26/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
CHP'den Anayasa Mahkemesi'ne 53. iptal başvurusu... 
</HEADLINE>
<TEXT>

     CHP, kamuoyunda "torba yasa" olarak bilinen, Devlet Memurları ve Emekli Sandığı Kanunu başta olmak üzere bir dizi yasada değişiklik öngören yasanın 12 maddesinin iptali ve yürürlüğünün durdurulması istemiyle Anayasa Mahkemesi’ne başvuruda bulundu. 
     CHP Adana Milletvekili Ziya Yergök ve Konya Milletvekili Atilla Kart, imzası bulunan milletvekilleri adına dilekçeyi Anayasa Mahkemesi’ne verdiler. 
     Anayasa Mahkemesi’nden ayrılırken açıklama yapan Yergök, 35 Sayılı Bazı Kanun ve Kanun Hükmünde Kararnamelerde Değişiklik Yapılmasına Dair Kanun’da, parasız olan koruyucu sağlık hizmetlerinin tümümü paralı hale getirerek sağlık hakkını ihlal eden, bütçe disiplinini bozan ve "yasama yetkisinin devredilmezliği" ilkelerine ters düşen düzenlemelere yer verildiğini savundu. 
     Yergök, yasanın 3. maddesinin birinci fıkrasının b bendi ile kişilere, kurumlarındaki yetkililerin tamamen öznel olarak belirleyecekleri, "hizmetin gereğinin ve niteliğinin zorunlu kıldığı durumlar" da zorunlu emeklilik yaş sınırına gelmeden, 61 yaşında "yaş haddi" uygulanabilmesine imkan tanındığına dikkati çekti. Ziya Yergök, bu düzenlemenin Anayasa Mahkemesi’nin bu konuya ilişkin önceki kararları ile bağdaşmadığını kaydetti. 
     Yasada, ayrıca ekonomik, ticari veya özel kişilerin haklarını ilgilendiren anlaşmaların Resmi Gazete’de yayımlanmadan yürürlüğe konulmalarının öngörüldüğünü de belirten Ziya Yergök, yasanın söz konusu hükümlerinin de aralarında bulunduğu 12 maddesinin iptali ve iptal davası sonuçlanıncaya kadar yürürlüklerinin durdurulmasını istediklerini bildirdi. 
     
     . BAŞVURU 
     Ziya Yergök, verdikleri dilekçeyle CHP’nin Anayasa Mahkemesi’ne yaptıkları başvuru sayısının olduğuna dikkati çekti. 
     Bu başvurulardan, 4’ü ile ilgili yürürlüğünün durdurulması isteminin kabul edildiğini, 3’ünde ise reddedildiğini belirten Yergök, 4 başvuruyla ilgili olarak hem iptal hem yürürlüğün durdurulması 
     kararı verildiğini söyledi. 
     Yergök, 5 başvuruyla ilgili olarak kısmen iptal kısmen ret kararı verildiğini, 2 başvurunun ise tümüyle reddedildiğini ifade ederek, halen 34 talebin karara bağlanmadığını kaydetti. 
     
</TEXT>
</DOC>
