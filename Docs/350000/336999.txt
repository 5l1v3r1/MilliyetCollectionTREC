<DOC>
<DOCNO> 336999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/soneko30.html </URL>
<DATE> 2005/04/26/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Vakıfbank, bireysel kredi faizlerini düşürdü... 
</HEADLINE>
<TEXT>

     Vakıfbank, bireysel kredi faiz oranlarını 0.06 ile 0.25 puan arasında değişen oranlarda indirdi. 
     Vakıfbank'tan yazılı açıklamaya göre, Banka, 1-12, 13-18, 19-24 ay vadede taksitli ihtiyaç kredisi faiz oranlarını yüzde 2.10'dan yüzde 1.95'e indirdi. Banka'nın, 25-36 ay vadedeki tüketici kredisi faiz oranları yüzde 2.20'den yüzde 1.95'e, 37-48 ay vadedeki faiz oranları da yüzde 2.20'den yüzde 2.00'ye düştü. 
     Banka, fatura karşılığı taksitli ihtiyaç kredilerini 1-12, 13-18, 19-24, 25-36 ay vadede faiz oranları yüzde 2.00'den yüzde 1.85'e, 37-48 ay vadede faiz oranlarını da yüzde 2.00'den yüzde 1.90'a çekti. 
     Vakıfbank, 0 kilometre sıfır otomobillerdeki yeni faiz oranlarını 1-12, 13-18, 19-24 ve 25-36 ay vadede yüzde 1.64, 37-48 ay vadede yüzde 1.70 ve 49-60 ay vadedeki faiz oranlarını da yüzde 1.80 olarak belirledi. 
     Kaskosu Vakıfbank tarafından yapılan sıfır kilometre otomobillerdeki faiz oranları ise 1-12, 13-18, 19-24, 25-36 ay vadede yüzde 1.59, 37-48 ay vadede yüzde 1.65 ve 49-60 ay vadede yüzde 1.75 olarak saptandı. 
     Banka'nın 2. el otomobillerde yeni kredi faiz oranları da 1-12, 13-18, 19-24 ve 25-36 ay vadede yüzde 1.69, 37-48 ay vadede yüzde 1.70 ve 49-60 ay vadede yüzde 1.80 olarak belirlenirken, kaskosu Vakıfbank tarafından yapılan otomobillerdeki yeni faiz oranları da sırayla yüzde 1.64, yüzde 1.65 ve yüzde 1.75 olarak tespit edildi. 
     
</TEXT>
</DOC>
