<DOC>
<DOCNO> 323497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/son/sontur34.html </URL>
<DATE> 2005/03/13/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Organizatör Haluk Şentürk bacağından vuruldu... 
</HEADLINE>
<TEXT>

     Müzik organizatörü Haluk Şentürk, silahlı saldırı sonucu bacağından yaralandı. 
     Alınan bilgiye göre, Akatlar Kültür Merkezi yanındaki bir çiçekçi önünde müzik organizatörü Haluk Şentürk'e, bir kişi tarafından ateş açıldı. 
     Bacağından yaralanan Şentürk, Florance Nightingale Hastanesi'ne kaldırılarak tedavi altına alındı. 
     ''Ceylan'' olarak bilinen Ceylan Avcı, Rober Hatemo, ''Arto'' olarak tanınan Harutyun Dalga ile bazı mankenlerin organizatörü olduğu bildirilen Şentürk'ün, ilk ifadesinde kendisini vuran kişinin ''Hasan Sarıkaya'' olduğunu bildirdiği öğrenildi. 
     Emniyet yetkilileri, olayın çok yönlü soruşturulduğunu, saldırganın yakalanması amacıyla çalışmaların sürdürüldüğünü kaydettiler. 
     
</TEXT>
</DOC>
