<DOC>
<DOCNO> 323945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sondun05.html </URL>
<DATE> 2005/03/16/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Ürdün Kralı, Bush'un ''Ortadoğu'da demokrasi'' zorlamasından memnun... 
</HEADLINE>
<TEXT>

     Ürdün Kralı Abdullah, ABD Başkanı George Bush'un ''Ortadoğu'da demokrasi'' yolunda yaptığı zorlamalardan memnuniyetini dile getirdi. 
     Washington'da bulunan Kral Abdullah, ABD News programına verdiği demeçte, ''Başkan Bush, demokratik reform çağrıları yapmasaydı, halimizden memnun biçimde devam ederdik. Ama böyle bir dış baskı gelince, insanlar aynaya bakmak zorunda kaldı ve daha ne kadar yol almak gerektiğini anladı'' dedi. 
     Bush'un geçen yıl bu çağrıları yapmasından sonra Arap ülkelerinin önce, ''bize dışarıdan bir şey dayatılmaya çalışılıyor'' diye düşündüklerini anlatan Kral Abdullah, ''Ancak sonrasında Ortadoğu'daki halklar demokratik reformlar üzerinde konuşmaya başladıklar'' dedi. 
     Artık Arap toplumlarında demokrasi tartışmalarının başladığını ve bunun meyvelerinin de alınmakta olduğunu ifade eden Kral Abdullah, ''Halkların, liderlerinden reform beklediğini düşünüyorum. Hükümetlerinden, daha ileri adımlar atmalarını bekliyorlar'' diye konuştu. 
     
</TEXT>
</DOC>
