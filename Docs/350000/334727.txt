<DOC>
<DOCNO> 334727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sondun18.html </URL>
<DATE> 2005/04/19/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Almanya'da bir kadın sanat galerisinde doğum yapacak 
</HEADLINE>
<TEXT>

     Almanya'nın başkenti Berlin'de 27 yaşında bir kadının sanat galerisinde doğum yapacağı doğrulandı. 
     Bild gazetesinin haberini doğrulayan müstakbel anne Ramune Gele'nin eşi Winfried Witt, galeride doğacak ilk çocukları için, ''Hayatta bir kez yaşanan bir şeyin açık olması insanlığa armağan'' dedi. 
     Berlin'de kurulu ''DNA'' isimli galerinin müdürü Johann Novak, sanata düşkün çiftin 30 davetli önünde doğuma hazırlanmasını toplumun yerleşik değerlerine karşı da bir deney olduğunu belirtti. 
     Doğumun 4 Mayıs'ta beklendiği, anne adayı Gele'nin doğum sancıları tutar tutmaz galerinin içinde doğum ekibiyle birlikte hazır olacağı açıklandı. Galeri müdürü Novak, telefonla İngiliz Reuters ajansına açıklamasında, ''Bakalım o gün toplum bunu nasıl karşılayacak'' dedi. 
     Genelde karma sergi ''enstalasyon'', videoda modern sanat ürünlerinin sergilendiği galerinin müdürü Novak, ''Doğumda mahremiyet bir yönden korunmuş olacak. Sergi o gün muhtemelen kapalı olacak'' dedi. 
     Ancak galerinin diğer ortağı, sokakta yaptığı açıklamada, ''Bu düpedüz delilik'' demekle yetindi. 
     
</TEXT>
</DOC>
