<DOC>
<DOCNO> 314964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/guncel/axgun01.html </URL>
<DATE> 2005/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutsal emanetler gerçek değil mi 
</HEADLINE>
<TEXT>


Kutsal emanetler tartışılıyor. Kimileri, bunların gerçekliğinin mümkün olmadığını, diğerleri ise tartışmanın yersiz olduğunu savunuyor 

ÜMRAN AVCI İstanbul 

Topkapı Sarayı'nın emekliye ayrılan müze müdürü Dr. Filiz Çağman'ın ,"Kutsal emanetler tartışılacak şeyler. Onların pek gerçekle ilgisi olduğunu sanmıyorum ama saygıyı sürdürmek gerek" sözleri "kutsal emanetler" tartışmasını gündeme getirdi. Bazı tarihçi ve ilahiyatçılar, kutsal emanetlerin gerçek olmasının imk nsız olduğunu, bir bölümü de, inanılmış bu hassas konuları tartışmanın gereği olmadığını söyledi. Görüşler şöyle 
Prof. Dr. M. Saim Yeprem İlahiyatçı Kutsal emanetlerin 1517'ye kadar geçirdiği safha, tarihi kayıtlar itibariyle sağlam değil. Mesela "Sakalı Şerif" deniyor. Yani ve bu işe ne kadar cami varsa Türkiye'de ve bu işe önem veren dünyanın diğer ülkelerinde hepsinde var. O kadar yayılmış olabilir mi sakalı Bir kısmı sonradan nispet edilmiş yani "Peygamber'indir" denmiş. Dr. M. Ali Kılıçbay Tarihçi Bunların gerçek olduğunu düşünmüyorum. Biyolojik şeyler zamanla yıpranıyor. Hırka, ayak izi, sakal. Bunların dayanması mümkün değil. Avrupa'daki kutsal emanetlerin neredeyse tamamının sahte olduğu kanıtlanmış vaziyette. Bizdeki hassasiyetler başka türlü. 

Tereddüde gerek yok 
Prof. Dr. İlber Ortaylı Tarihçi Her şeyin kutsalı vardır. Karıştırılmaz. Pozitivist yaklaşımın gereği yok burada. Bunlar hassas konulardır.Prof. Dr. Ali İhsan Gencer İ.Ü Tarih Bölümü Başkanı Bunda tereddüt edilecek bir şey yok. İnanılmış bir konu. Memlüklerden bize intikal etmiş kutsal emanetleri almış buraya getirmişiz. Bu bir inanç. Ben kutsal olduğuna inanıyorum. Aksini nasıl düşünebilirler Prof. Dr. Hamdi Döndüren İlahiyatçı Bunlar başkasına ait şeylerse, Osmanlı gibi bir devlet niye ihtiyaç duysun Bunların tarihi belgesel bağlantıları yazıldı, çizildi. 

</TEXT>
</DOC>
