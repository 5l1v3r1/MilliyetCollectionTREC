<DOC>
<DOCNO> 315354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sondun34.html </URL>
<DATE> 2005/02/15/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Tsunami mağdurlarından ABD'ye dava geliyor 
</HEADLINE>
<TEXT>

     Güney Asya'yı vuran deprem ve dev dalgaların mağdurlarının, deprem hakkında uyarıda bulunmadıkları için, ABD Meteoroloji Dairesi ve Tayland hükümeti hakkında bir New York mahkemesinde dava açacağı bildirildi. 
     15 Avusturyalı ve 4 Alman vatandaşı deprem mağdurunun avukatları, Avusturya'nın başkenti Viyana'da yaptıkları açıklamada, davanın öncelikli olarak tazminatı hedeflemediğini, dava edilenlerin konudaki ihmallerinin ortaya çıkarılması için açılacağını belirtti. 
     Avukatlar, Washington'da bulunan ABD Oşinografik ve Atmosferik Araştırmalar Yönetimi'nin NOAA ve Hawai'deki Tsunami Uyarı Merkezi'nin, depremi anında kaydettikleri halde Hint Okyanusu'na kıyısı bulunan ülkeleri uyarmadıklarını belirtti. 
     NOAA'nın ve Tayland hükümetininin, depremin meydana gelmesinden 15 dakika sonra depremin merkez üssü ve büyüklüğünden haberdar oldukları ve 6.5 büyüklüğünde bir depremin, bir saat içinde uyarı gerektirdiğini bildikleri halde, 9.0 büyüklüğündeki depremi, Hint Okyanusu'na kıyısı bulunan ülkelere bildirmedikleri için dava edileceği ifade edildi. 
     
</TEXT>
</DOC>
