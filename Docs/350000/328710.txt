<DOC>
<DOCNO> 328710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sonyas13.html </URL>
<DATE> 2005/03/30/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
İngiliz basını Dünya felaketin eşiğinde 
</HEADLINE>
<TEXT>

     BBC 

İngiltere gazetelerinin çoğu bugün sayfalarında doğanın verdiği tehlike uyarılarını geniş şekilde işledi. The Independent gazetesi iki tam sayfa ayırdığı haberde "Dünya, felaketin eşiğinde" başlığını kullanırken, The Guardian "Dünyanın kaynaklarının üçte ikisi tükendi" başlığını attı. 
     Independent yıkıma doğru giden süreci şu maddelerle sıralıyor 
     Yeni hastalıklar Nüfus arttıkça salgın hastalık tehlikesi de büyüyor. 
     Deniz yosunlarındaki artış İçerdikleri toksinler, içme suyu ve balıklara zarar verebilir. 
     Balık stokları Aşırı avlanma stokların tükenmesini getiriyor. 
     Farklı türler Doğal yaşam alanı dışına taşınan canlılar, gittikleri ortama zarar veriyor. 
     Mercan adalarının yok oluşu Doğal kaynaklardaki besleyici değerlerinin azalmasını getiriyor. 
     İklim değişikliği Daha sıcak bir dünya, bitki örtüsünü değiştiriyor. 
     Sahip olunan kaynakların ötesinde bir yaşam 
     The Guardian'ın haberi ise şöyle 
     İnsan ırkı, sahip olduğu kaynakların ötesinde bir yaşam sürüyor. 
     95 ülkeden 1360 bilim adamının desteklediği bir rapora göre, dünyanın kaynaklarının üçte ikisi insan eliyle bozulmuş durumda. 
     Raporu yazan bilim adamları, dünyaya 'çok açık' bir uyarıda bulunuyor 
     Doğa sadece haftasonu keyifleri için hatırlanmamalı. Zira, doğal alanların korunması, bir lüksten ibaret değil. 
     Planlar sekteye uğruyor 
     Financial Times gazetesi ise aynı haberi verirken, gelişmiş ülkelerin açlık, yoksulluk gibi sorunlarla mücadelenin yanı sıra sağlık hizmetlerini geliştirme gibi hedeflerini, 2015 yılına kadar gerçekleştirme planlarının, eko sisteme verilen zarar nedeniyle sekteye uğradığına dikkat çekmiş. 
     
</TEXT>
</DOC>
