<DOC>
<DOCNO> 341355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonyas17.html </URL>
<DATE> 2005/05/10/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
'Ahmet Dursun' esprisi üniversiteli İlzem'in başına dert açtı 
</HEADLINE>
<TEXT>

     Kemal ÖZGÜLER DHA 

BEŞİKTAŞ Teknik Direktörü Rıza Çalımbay’a Futbolcunuz Ahmet Dursun’u Allahın emri Peygamberin kavliyle kendime istiyorum" diyen Trakya Üniversitesi öğrencisi İzlem Ünal, aslında espri yaptığını söyledi. 
     Trakya Üniversitesi Fen- Edebiyat Fakültesi 2'inci sınıf öğrencisi fanatik Beşiktaşlı 20 yaşındaki İzlem Ünal, üniversitenin Beşiktaşlılar Topluluğu programını sunma görevinin kendisinden istendiğinde kabul ettiğini söyledi. 
     Ailesi İstarbul'da oturan İlzem Ünal, espri ile başlayan gelişmeleri şöyle anlattı 
     Beşiktaş'ın hiç bir maçını kaçırmıyorum. Bu nedenle kurulan topluluğa da katıldım. Ahmet Dursun’a hayranlığım var. Teknik Direktör Rıza Çalımbay’ın söyleşisinde sunuculuk yapıyordum. 
     Programa renk katmak için mikrofondan Rıza Hoca’ya, Futbolcunuz Ahmet Dursun’u Allahın emri, peygamberin kavliyle kendime istiyorum’ dedim. Bu sözlerimi ciddiye alan hoca da bana dönerek, Bana kalsa veririm, ama senin işin zor’ dedi. Ben de bunun üzerine, Ben onu adam ederim’ karşılığını verdim". 
     Söyleşideki konuşmaların basında yer almasıyla başının derde girdiğini söyleyen İzlem Ünal, Haberlerden sora ailem ve arkadaşlarım beni aradı. Ben de kendilerine espri yaptığımı söyledim. Renk katmak için söylediğim sözler nedeniyle zor durumda kaldım. Ama Ahmet Dursun’a hayranlığım var" diye konuştu. 
     

     
</TEXT>
</DOC>
