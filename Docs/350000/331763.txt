<DOC>
<DOCNO> 331763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sonsiy15.html </URL>
<DATE> 2005/04/09/ </DATE>
<TIME> 20.09 </TIME>
<AUTHOR>  </AUTHOR>
<HEADLINE>
CHP heyetleri Ankara'nın ilçelerinde... 
</HEADLINE>
<TEXT>

     CHP Genel Sekreteri Önder Sav ve bazı CHP milletvekilleri, Ankara İl Örgütü'nün düzenlediği program çerçevesinde Ankara'nın Kalecik İlçesi'ne geldi. 
     Sav ile ilçeye gelen milletvekilleri Ramazan Kerim Özkan, Mehmet Boztaş, Mustafa Özyurt ve Orhan Eraslan, burada partilerinin ilçe teşkilatını ziyaret etti. 
     Daha sonra Sav ve diğer milletvekilleri, vatandaşların sorunlarını dinlemek üzere Kalecik'in köylerine gitti. 
     Gökdere Köyü'ne giden Sav, burada ilk önce hasta olan Ahmet Dal'ı ziyaret etti. 
     Sav, yaptığı konuşmada, Türkiye'de çiftçiye verilen desteğin her geçen gün azaldığını öne sürdü. 
     Çiftçinin en önemli giderlerinden olan mazotun fiyatının da 2 milyon liraya yükseldiğini ifade eden Sav, tarım kesiminin sırtındaki yükün giderek ağırlaştığını kaydetti. 
     
</TEXT>
</DOC>
