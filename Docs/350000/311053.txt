<DOC>
<DOCNO> 311053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonspo12.html </URL>
<DATE> 2005/01/31/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Basketbolda Avrupa kupalarında bu hafta... 
</HEADLINE>
<TEXT>

     Basketbolda Türkiye'yi erkekler Avrupa kupalarında temsil eden 5 takım, kupalarda gruplarındaki 13. hafta maçlarını yarından itibaren yapacaklar. 
     ULEB Erkekler Avrupa Ligi A Grubu'nda 22 puan ve averajla 2. sırada bulunan ve 2. turda seribaşı olmayı garantileyen Efes Pilsen, deplasmanda 110-59 gibi rekor bir skorla yendiği grubun 15 puanlı yedincisi Yunanistan'ın BC Pire Olympiakos takımını, 2 Şubat Çarşamba günü İstanbul'da konuk edecek. Abdi İpekçi Spor Salonu'ndaki maç, saat 19.40'da başlayacak. 
     C Grubu'nda 18 puan ve averajla 3. sıraya inen ve 2. tura kalma şansını tehlikeye atan Ülkerspor ise 3 Şubat Perşembe günü, grupta 1 maçı eksik 17 puan ve averajla 4. durumdaki Yunan ekibi Panathinaikos BSA Atina ile başkent Atina'daki OAKA Spor Salonu'nda karşı karşıya gelecek. Karşılaşmanın başlama saati 21.10. İstanbul'daki ilk maçı Ülkerspor, 66-64'lük skorla kazanmıştı. 
     Her iki karşılaşma da SKY Türk'ten canlı olarak ekrana gelecek. 
     
     FIBA ERKEKLER AVRUPA LİGİ 
     FIBA Erkekler Avrupa Ligi'nde Türk takımlarından A Grubu'ndaki Fenerbahçe, 12. ve son, B Grubu'ndaki Beşiktaş 13. ve C Grubu'ndaki Tuborg Pilsener ise 11. maçlarını yarın yapacaklar. 
     Haftanın maçları öncesinde gruplarında Beşiktaş, 21 puan ve averajla, grup birinciliğini garantileyen Fenerbahçe, 20 puanla lider, Tuborg Pilsener ise 18 puanla 2. sırada bulunuyor. 
     3 takımın bu haftaki maç programı ve rakipleriyle yaptıkları ilk maçların sonuçları şöyle 
     
     Yarın 
     
     İstanbul'da Abdi İpekçi Spor Salonu 
     19.00 Fenerbahçe-CEZ Nymburk Çek Cumhuriyeti 63-71 . 
     
     İzmir'de Atatürk Spor Salonu 
     19.00 Tuborg Pilsener-Strasbourg IG 85-84 . 
     Almanya'da Braunschweig 21.00 BS Energy Braunschweig-Beşiktaş 87-103 . 
     
</TEXT>
</DOC>
