<DOC>
<DOCNO> 340817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/yasam/axyas02.html </URL>
<DATE> 2005/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Antik kenti gömün' 
</HEADLINE>
<TEXT>


Devlet Su İşleri, Bergama'da baraj gölü suları altında kalacak olan Allianoi antik kenti kalıntılarının kurtuluşunu gömülmesinde buldu 

ÖMER ERBİL İstanbul 

Bergama'da baraj gölü suları altında kalacak olan Allianoi antik kenti için, Devlet Su İşleri DSİ , kalıntıların üzerinin mil küçük taneli çamurlaşmış kum ve toprak karışımı tabakasıyla örtülmesini önerdi. Öneriye tepki gösteren Kazı Başkanı Yard. Doç. Dr. Ahmet Yaraş, şunları söyledi 

'Mümkün değil' 
"Önerinin bilimsel mantığı yok. Kentin üstünün mille kapatılması ve 50-60 yıl sonra tekrar açılabileceğinin düşünülmesi tamamen hayal. Allianoi'nın üzerine gelmesi planlanan 17 metre yüksekliğindeki su, zaman içinde en az 10-12 metre yüksekliğindeki alüvyonu beraberinde getirir. Daha sonra bu kütleyi kaldırıp kültür tabakasına ulaşıp Allianoi'nın tekrar gün yüzüne çıkarmak mümkün değil." 
Kültür ve Turizm Bakanlığı yetkilileri ise, Allianoi antik kenti için son kararı İzmir 2 Nolu Koruma Kurulu'nun vereceğini söyledi. Kazı ekibi, baraj gövde yerinin kuzeye alınması ya da antik kentin etrafının yüksek beton duvarlarla çevrilmesini istiyor. 




</TEXT>
</DOC>
