<DOC>
<DOCNO> 336511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/ekonomi/eko04.html </URL>
<DATE> 2005/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine bu hafta ince stratejiyle borçlanacak 
</HEADLINE>
<TEXT>


Hazine bu ayın yüklü itfasını çevirmek amacıyla her türlü müşteriden talep çekebilmek için farklı vadelerde ve farklı getirilerde ihale açıyor. İhaleye az da olsa yabancı katılımı bekleniyor 

SONGÜL HATISARU Finans atölyesi 

Hazine bu hafta 7.95 milyar YTL'si piyasaya olmak üzere 8.36 milyar YTL iç borç servisi yapacak. Hazine büyük itfayı karşılamak için bugün önce 210 günlük ihale düzenleyecek. 
Hazine bu ihale ile uzun vadeli risk almak istemeyen bireysel müşterilere ulaşmayı hedefleyecek. Diğer taraftan Hazine yarın da 560 günlük uzun vadeli tahvil ihalesi piyasadaki gösterge niteliğindeki k ğıdın yeniden ihracı düzenleyecek. Hazine aynı gün, geçen cuma günü yapılan ihale duyurusu öncesinde yapılan iç borç danışma kurulu toplantısında bankaların isteğine paralel olarak 5 yıl vadeli ve 6 ayda bir değişken faizli tahvili de yeniden ihraç edecek. 
Gördüğümüz kadarıyla bankalar şu dönemde pekde fazla risk almak istemiyorlar. Bankalar ileride olası faiz yükselişlerine karşılık olarak kendilerini bir anlamda güvence altına alabilmek için sabit faizle tahvil yerine değişken faizli tahvili tercih ettiler. 
Nisan ayı finansman programına göre 14.1 milyar YTL olan piyasa itfasının 11,8 milyarını yeniden piyasadan borçlanarak finanse etmeyi planlayan Hazine nin bunun için 6,6 milyar YTL borçlanması yeterli olacak. Hazine'nin nakit dengesi de 21 Nisan itibariyle YTL YP 6 milyar dolar itfaların çevrilmesi konusunda çok büyük problem yaşamayacağını gösteriyor. 

Yabancı ilgisi bekleniyor 
Yurtdışı gelişmelerin gölgesinde dalgalanan ve faizin yükseldiği bir ortamda ihaleye yerli talebi bekleniyor. Merkez Bankası'nın kısa vadeli faizlerinde en son 11 Nisan'da yaptığı yarım puanlık indirimle, gecelik fonlama maliyetinin yıllık bileşiği yüzde 16.76'dan 16.18'e çekmiş olması nedeniyle bu haftaki ihaleler kurumsal oyuncular için fırsat olarak görülebilir. Ancak yabancı yatırımcıların ilgisi için tahmin yürütmek güç. 
Piyasadaki bilinen kısa vadeli işlem yapan yabancıların da Türkiye'deki pozisyonlarını önemli ölçüde azalttığını biliyoruz. Dolayısıyla olası kötü gelişmelerde pozisyon değiştirme durumunda kalacak yabancı oyuncu sayısı azaldı. Bu nedenle olumsuz gelişmeler olmaz ise ihalelere sınırlı da yabancı ilgisi de beklenebilir. 
ABD'de açıklanan şirket karlarının beklentilerin üzerinde kalması ve Amerika'da açıklanan Mart ayı üretici enflasyon rakamlarının beklentiler dahilinde gelmesi yatırımcıları bir miktar rahatlattı ve piyasalarda gelişmekte olan ve gelişmiş bir toparlanma sürecini getirdi. 

ABD'de enflasyon ve büyüme korkusu ABD'de son olarak geçen hafta çarşamba günü açıklanan ve yüksek çıkan mart ayı tüketici fiyatlarına ise dolar düşüş yönünde tepki verdi. 
ABD'de enflasyonun artıyor oluşu FED'in faiz artırımı refleksini güçlendireceğinden doları yükseltici yönde etki yapması beklenir. Daha önceki deneyimlerde sonuç bu yönde olmuştu. Ancak bu kez verinin ardından tersine dolar değer kaybetti. Kanımızca bu yönde bir tepkinin oluşmasında esas neden ABD'de büyümeye ilişkin kaygılar ve aynı zamanda verinin açıklandığı günlerde FED başkanlarının cari açığa yaptığı güçlü vurgular etkili oldu. ABD'de de enflasyon yükselirken büyümenin yavaşlaması stagflasyon enflasyon artarken büyümenin yavaşlaması korkusunu da gündeme getirdi. Bu nedenle euro dolar paritesi 1.30'lu seviyelerden 1,31'e yaklaştı. Ancak cuma günü açıklanan Philadelphia eyaleti Merkez Bankası'nın imalat endeksinin güçlenmesi ve Amerikan borsalarındaki iyi k r rakamlarıyla gözlenen toparlanmanın ABD ekonomisinin yavaşlayacağı tahminlerini kuşkulu hale getirmesinin ardından dolar euro karşısında toparlanarak 1.3068 seviyesine yükseldi. 

Yatırım kararlarındaki belirsizlik iki ABD verisiyle azalacak Mevcut durumda ABD'den gelen karışık veriler nedeniyle yatırımcıların yatırım kararlarını vermekte zorlandığı görülüyor. Çünkü yatırımcının kafası yukarıda bahsettiğimiz veriler nedeniyle bir hayli karışık. Zaten bu karışıklık yüzündende bütün dünya piyasaları iki haftadır çok büyük bir oynaklık yaşadı. Fakat kanımızca ABD'de önümüzdeki günlerde açıklanacak olan veriler yatırımcıların kafasının 3 Mayıs'taki FED toplantısı öncesinde çok daha netleşmesine olanak sağlayacak nitelikte. 

Riskler azalabilir 
Bu verilerden ilki perşembe günü Amerika'da açıklanacak birinci çeyrek GSYİH verileri revizyonu olacak. Daha önce ilk çeyrek büyümesinin yüzde 3.8 olduğu açıklanmıştı. Yapılacak bu revizyonda ilk çeyrek büyümesinin yüzde 3.5'e revize edilmesi bekleniyor. Revizyonun bu şekilde açıklanması ABD'de ekonominin yavaşlamaya başladığını teyit edecek ve gelişmekte olan piyasaları orta vadede destekleyecek. Bu da FED'in agresif olmayan ama ölçülü faiz artırım sürecini destekleyecek bir gelişme olacak. 
Yatırımcıların kafasını netleştireceğini savunduğumuz ikinci verisi ise bizce ABD'de enflasyonun en büyük göstergesi olan kişisel gelirler verisinin içinde yer alan kişisel tüketim fiyat endeksi olacak. 
Bu verinin şubat ayında açıklanan yüzde 0.3 seviyesinden yüksek çıkması durumunda ABD'de enflasyonist baskıların arttığı gözlemi ortaya çıkacağından gelişmekte olan piyasalar için bu gelişme olumsuz olacaktır. 
Bu hafta ABD'de açıklanacak veriler bize Amerika'da şu anda tartışılan en önemli iki konu olan büyüme ve enflasyon hakkında en güncel ve net bilgileri sunacak. Dolayısıyla biz bu haftadan sonra piyasalardaki risk algılamasının veya risk hassasiyetinin bir miktar daha azalmasını bekliyoruz. 


</TEXT>
</DOC>
