<DOC>
<DOCNO> 332673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sontur18.html </URL>
<DATE> 2005/04/12/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Kemiğine tekme attığı köpeğin saldırısına uğradı 
</HEADLINE>
<TEXT>

     Bülent CİVANOĞLU BURSA, DHA 

      BURSA'da Atıcılar Mahallesi'nde kemiğine tekme vurduğu sokak köpeğinin saldırısına uğrayan lise öğrencisi Semih Şentürk, çevredeki esnaf tarafından güçlükle kurtarıldı. Sol bacağı ve sağ ayağında ısırıklar bulunan Şentürk, Bursa Devlet Hastanesi'ne kaldırıldı. 
     Demirtaş Paşa Endüstri Meslek Lisesi Matbaa Bölümü 1. sınıf öğrencisi Semih Şentürk, okul çıkışı Merkez Osmangazi İlçesi Atıcılar Mahallesi'ndeki evine yürüyerek giderken, evlerinin yakınındaki parkta çiftleşen iki köpek gördü. Köpeklerin önünde bulunan kemiği ayağıyla iten Şentürk, bir anda bir köpeğinin saldırısına uğradı. Çevredeki vatandaşlar Şentürk'ü köpeğin elinden güçlükle kurtardı. Ambulansla Bursa Devlet Hastanesi'ne götürülen sol bacağı ile sağ ayağında ısırıklar bulunan Şentürk'e kuduz tedavisi başlatıldı. Saldırıdan sonra kaçan köpek yakalanamadı. 
     
</TEXT>
</DOC>
