<DOC>
<DOCNO> 345392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/sonspo12.html </URL>
<DATE> 2005/05/24/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Avrupa'nın en büyük kupası 50. sahibini arıyor... 
</HEADLINE>
<TEXT>

     Futbolda 2004-2005 sezonunda Avrupa’nın kulüpler bazında en büyüğü yarın Türkiye’de belli olacak. 
     Avrupa Şampiyonlar Ligi finalinde İngiltere’nin Liverpool ile İtalya’nın Milan takımları İstanbul’da karşı karşıya gelecek. 
     Atatürk Olimpiyat Stadı’nda saat 21.45’te başlayacak maçı İspanya Futbol Federasyonu’ndan Manuel Enrique Mejuto Gonzales yönetecek. 
     
     MİLAN’IN 6, LİVERPOOL’UN 4 KUPASI VAR 

     Finalist takımlardan Milan, daha önce oynadığı 9 finalden 6’sını kazanırken, Liverpool 5 finalden 4 kupa çıkardı. 
     Milan kupayı en son 2 yıl önce müzesine götürürken, Liverpool son kez 1984 yılında kazandığı kupada, en son finalini ise 1985 yılında oynadı. 
     
     
     EN ÇOK KAZANAN REAL MADRİD 

     İspanya’nın Real Madrid takımı, 1956, 1957, 1958, 1959, 1960, 1966, 1998, 2000 ve 2002 yıllarında olmak üzere toplam 9 kez bu kupada mutlu sona ulaşarak, Avrupa’nın en büyük kupasını en çok kazanan takım oldu. Mor-beyazlılar, 1962, 1964 ve 1981 yıllarında yaptıkları final maçlarında ise sahadan yenik ayrılarak kupaya uzanamamışlardı. 
     
     37 FARKLI TAKIM FİNAL OYNADI, 21’İ KUPA KAZANDI 

     Avrupa’nın kulüpler bazında en büyük kupasında şimdiye dek 37 farklı takım final oynarken, bunlardan 21’i kupayı müzesine götürme başarısı gösterdi. 
     Real Madrid’in 9 kezle en çok müzesine götürdüğü kupayı ayrıca, Milan 6, Ajax, Bayern Münih ve Liverpool 4’er, Benfica, Inter, Juventus, Manchester United, Nottingham Forest ve Porto 2’şer, Aston Villa, Barcelona, Borussia Dortmund, Celtic, Kızılyıldız, Feyenoord, Hamburg, Olympique Marsilya, PSV Eindhoven ve Steaua Bükreş de 1’er kez kazandı. 
     
     Kupada şimdiye dek finalistlerin kupa sayıları şöyle 

     

Takım Final Kupa Real Madrid 12 9 Milan 9 6 Bayern Münih 7 4 Benfica 7 2 Juventus 7 2 Ajax 6 4 Liverpool 5 4 Inter 4 2 Barcelona 4 1 Manchester United 2 2 Nottingham Forest 2 2 Porto 2 2 Celtic 2 1 Hamburg 2 1 Steaua Bükreş 2 1 Olympique Marsilya 2 1 Stade de Reims 2 0 Valencia 2 0 Feyenoord 1 1 Aston Villa 1 1 PSV Eindhoven 1 1 Kızılyıldız 1 1 Borussia Dortmund 1 1 Fiorentina 1 0 Eintracht Frankfurt 1 0 Partizan 1 0 Panathinaikos 1 0 Atletico Madrid 1 0 Leeds United 1 0 Saint Etienne 1 0 B. Mönchengladdbach 1 0 Club Brugge 1 0 Malmö 1 0 Roma 1 0 Sampdoria 1 0 Bayer 04 Leverkusen 1 0 Monaco 1 0      
     REKOR İTALYAN VE İSPANYOLLAR’DA 

     Eski adıyla Avrupa Şampiyon Kulüpler Kupası, 1992-93 sezonundan bu yana Avrupa Şampiyonlar Ligi’ni şimdiye dek en çok İtalyan ve İspanyol takımları kazandı. 
     İtalyan ve İspanyollar 10’ar kez kupayı kazanırken, İngilizler 9, Alman ve Hollanda takımları 6’şar, Portekiz takımları 4, Fransız, Rumen, İskoç ve Yugoslav takımları da 1’er kez mutlu sona ulaştı.kazandı. 

     
</TEXT>
</DOC>
