<DOC>
<DOCNO> 334319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/siyaset/siy01.html </URL>
<DATE> 2005/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Türbanlı istiyorlar 
</HEADLINE>
<TEXT>


Vitrine türbansız bir başkan çıkaran AKP kadın kollarında, türbanlı başkan isteyenlerin sayısı arttı 

ANKARA ANKA 


AKP Kadın Kolları'nın gelecek ay yapılması beklenen kongresi, Başbakan Erdoğan'ı türban konusunda bir kez daha tercih yapmak zorunda bırakacak. Erdoğan, Kadın Kolları Başkanlığı'na, türbansız bir isim tercih ederek Selma Kavaf'ı getirmişti. Ancak kongre hazırlıkları başlayınca türbanlıların parti içinde sesleri yükseldi. Türbanlılar, genel ve yerel seçimde iki kez "fedak rlık" yaptıklarını belirterek, "Artık kendilerinden fedak rlık istenmemesi" görüşünü ifade etmeye başladı. Türbanlı AKP'liler arasında rahatsızlık, "Tüm Türkiye çapında kadın kolları üyelerinin çoğu örtülü, ancak başkanın başı açık. Bu özellikle tabanda sıkıntılara yol açıyor. Bu çelişki artık giderilmeli" sözleriyle dile getirildi. 
Kadın Kolları'nda da tek adaylı kongre isteyen, ancak henüz isim işaret etmeyen Erdoğan'a "Türbanlı başkan" talebinin yakında iletilmesi bekleniyor. Aday olmak isteyenleri Erdoğan'ın tek tek mülakata alacağı, Erdoğan'ın da türbanlı - türbansız tercihini bu mülakatlar sonrası yapacağı belirtiliyor. 



</TEXT>
</DOC>
