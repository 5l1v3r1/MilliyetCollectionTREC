<DOC>
<DOCNO> 319534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sondun13.html </URL>
<DATE> 2005/03/01/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
ABD'de uçaklarda çakmak yasaklandı 
</HEADLINE>
<TEXT>

     ABD'de 14 nisandan itibaren uçak yolculuklarında her türlü çakmak bulundurmak yasaklanıyor. 
     ABD Ulaştırma Güvenliği Yönetimi, şimdiye kadar bütan gazıyla çalışan çakmakların kabine sokulmasına izin verirken, yasağı tüm çakmakları kapsayacak şekilde genişletti. 
     Demokrat Senatör Byron Dorgan tarafından Kongre'ye sunulduktan sonra çıkan yasa, çakmakla uçaklarda bombaların ateşlenmesi ve patlatılması ya da uçağa hasar verilmesi girişimlerine engel olmayı hedefliyor. 
     
     'Ayakkabı bombacısı' kararda etkili oldu 
     Yasanın, 2003'te ömür boyu hapse çarptırılan 'ayakkabı bombacısı' olarak bilinen Richard Reid'in ayakkabı topuklarına gizlediği patlayıcıları kibritle ateşleme girişimi üzerine çıkarılmasına karar verilmişti. 
     TSA yetkilileri, yolcuların şimdilik kibrit taşımalarına izin verildiğini, ancak bunun da ilerde yasaklanabileceğini belirttiler. Yeni yasağın, bütan gazı çakmaklarını da kapsaması dolayısıyla güvenlik taramasında oluşan uzun kuyrukları azaltması bekleniyor. 
     ABD posta hizmetleri de, çakmakları tehlikeli madde olarak kabul ediyor ve postalanmasına izin vermiyor. 
     
</TEXT>
</DOC>
