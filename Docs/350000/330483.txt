<DOC>
<DOCNO> 330483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sontur04.html </URL>
<DATE> 2005/04/05/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
İmam hatip lisesinde ''yan baktın'' cinayeti 
</HEADLINE>
<TEXT>

     GÖKHAN KARAKAŞ İstanbul 

Üsküdar Anadolu İmam Hatip Lisesi'nden uzaklaştırma cezası aldığı öğrenilen Habib Sancaktutan 17 , arkadaşlarını ziyaret için geldiği okul binasının arka tarafında bıçaklanarak öldürüldü. Zanlı olarak bir öğrenci gözaltına alındı. 
     Alınan bilgiye göre, Sancaktutan, uzaklaştırıldığı okuluna dün çalıştığı işyerinden izin alarak geldi. İddiaya göre, Sancaktutan ile okul öğrencisi S.K. arasında dün saat 17.00 sıralarında çıkan tartışma büyüyerek kavgaya dönüştü. S.K, Sancaktutan'ı çeşitli yerlerinden bıçakladı. Arkadaşları tarafından Özel Çengelköy Hastanesi'ne kaldırılan Sancaktutan, doktorların müdahalesine rağmen kurtarılamadı. Gözaltına alınan S.K., Sancaktutan ile arasında kendisine yan baktığı için kavga çıktığını söyledi. Sancaktutan'ın, yaklaşık altı ay önce "disiplinsiz davranışları nedeniyle tasdiknamesi verilerek okuldan uzaklaştırıldığı öğrenildi. 
     
</TEXT>
</DOC>
