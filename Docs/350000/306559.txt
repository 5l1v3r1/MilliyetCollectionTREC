<DOC>
<DOCNO> 306559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sontur36.html </URL>
<DATE> 2005/01/14/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
'Eyvah, eyvah Yanlış adam vurduk' 
</HEADLINE>
<TEXT>

     Tekin ATAY- Enis YILDIRIM DHA 

      TRABZON'da geçen hafta gerçekleştirdikleri saldırılarda önce KTÜ öğretim üyesi obilinde öldürülen Prof. Dr. Sadettin Güner ve 3 yaşındaki oğlu Selçukhan'ı, bir gün sonra da Engin Bayramoğlu'nu çapraz ateşe tutup öldürdükleri iddiasıyla sıkı takip sonucu yakalanan İsmet Meral ve yeğeni Burak Reis, suçlarını itiraf etti. İsmet Meral'in dinlenen telefon kayılarında, ilk saldırıdan sonra olay yerine gönderdiği bir arkadaşının Profesörü öldürnmüşsünüz'sözleri üzerine, "Eyvan, eyvah Yanlış adamı vurduk'' dediği saptandı. 
     Kentin Boztepe Mahallesi'nde 7 ve 8 Ocak'ta işlenen, 3 kişinin öldüğü ve 2 kişinin de yaralandığı korkunç cinayetlerin faili olarak aranan İsmet Meral ile yeğeni Burak Reis, Ankara'dan gönderilen özel bir ekibin de görev aldığı operasyonlar sırasında önceki akşam yakalandı. Meral ve Reis, Trabzon Emniyet Müdürlüğü'nde sabaha kadar sorgulandı. Suçlarını itiraf ettiği belirtilen dayı- yeğenden İsmet Meral, 7 ocak gecesi Prof. Dr. Sadettin Güner'in otomobilinin taranmasından sonra, bir arkadaşına olay yerine gidip bakmasını söylediğini anlattı. İsmet Meral, "Arkadaşım olay yerine gidip, kısa süre sonra telefon etti. Ölen kişinin Engin Bayramoğlu değil, bir profesör olduğunu söyleyince, yanlışlığı farkettim'' dedi. 
     
     TELEFONDA PİŞMANLIK 

     Bu arada dinlenen telefon kayıtlarında da İsmet Meral'in, hedef alınan Engin Bayramoğlu yerine Prof. Dr. Sadettin Güner ve ailesinin bulunduğu otomobilin hedef alınmasına üzüldüğü ortaya çıktı. Telefon kaydına göre İsmet Meral, olay yerine gönderdiği arkadaşının Taranan araç profesöre ait. Ölen bir profesör' demesi üzerine "Eyvah eyvah Yanlış adamı vurduk'' dediği saptandı. 
     Trabzon Emniyet Müdürlüğü'nde sorgusu süren İsmet Meral ve Burak Reis'e can güvenliği nedeniyle olay yerinde tatbikat yaptırılmadı. Katil zanlısı dayı yeğen, sorgularının tamamlanmasının ardından adliyeye sevk edilecek. 
     
     OLAY NASIL MEYDANA GELDİ 

     Trabzon'un Boztepe Mahallesi'nde 7 Ocak cuma gecesi aile ziyaretinden dönen KTÜ Rektör Danışmanı ve Fen Edebiyat Fakültesi Kimya Bölümü öğretim üyesi Prof. Dr. Sadettin Güner'in kullandığı otomobil, kurşun yağmuruna tutuldu. Prof. Dr. Güner ile ön koltukta annesinin kucağında oturan 3 yaşındaki oğlu Selçukhan yaşamını yitirdi. Profesörün eşi ve diğer 2 çocuğu ise yara almadan kurtuldu. 
     Prof. Dr. Güner'in otomibilini yanlışlıkla taradıklarını farkeden katil zanlıları, bir gün sonra yine aynı semtte asıl hedef seçtikleri Engin Bayramoğlu'na saldırı düzenledi. 8 Ocak gecesi, ayın mahallede bu kez Engin Bayramoğlu'nun kullandığı otomobil, çarpraz ateşe tutuldu. Engin Bayramoğlu yaşamını yitirirken, otomobilde bulunan Azeri sevgilisi Gülşen Kalaycı ile 3 yaşındaki kızı Sevgi Kalaycı yaralandı. 
     Katil zanlılarının, asıl hedef seçtikleri Engin Bayramoğlu'nun Volkswagen Passat marka siyah renkteki otomobiline, Audi marka yine siyah renk otomobili benzediği için Prof. Dr. Güner'in otomobilini kurşunladıkları saptandı. 

     
</TEXT>
</DOC>
