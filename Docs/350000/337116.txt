<DOC>
<DOCNO> 337116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sontur08.html </URL>
<DATE> 2005/04/26/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
İki çocuk annesi kadının başsız cesedi bulundu 
</HEADLINE>
<TEXT>

     Ercan KAYLI DALAMAN Muğla , DHA 

      MUĞLA'nın Dalaman İlçesi'nde, bir ay önce işe gidiyorum diyerek evden ayrılan ve bir daha kendisinden haber alınamayan 37 yaşındaki iki çocuk annesi Didar Yiğit'in başı kesik cesedi bulundu. 
     Dün akşam saat 19.30 sıralarında, Tarım İşletmeleri Genel Müdürlüğü TİGEM arazisi içindeki Söğüt Mevkii'nde denize yakın ağaçlar arasında ceset gören vatandaşlar polise bildirdi. Olay yerine gelen polis, başı kesik, çürümüye başlamış bir kadın cesedi ile karşılaştı. Çevrede yapılan aramada cesedin başı bulunamadı. Yapılan incelemede, ölen kadınınn bir ay önce kayıp olarak aranan, Dalaman Belediyesi'ne ait Dabel Şirketi'nde sözleşmeli işçi olarak çalışan Didar Yiğit olduğu belirlendi. 
     Dalaman Havaalanı Taksi durağında şoförlük yapan Selahattin Yiğit de eşinin cesedini teşhis etti. Savcılık, kesin ölüm nedeninin belirlenmesi amacıyla Didar Yiğit'in cesedini İzmir Adli Tıp Kurumu'na gönderdi. Savcılık ve polis olayla ilgili soruşturmaya başladı. 
     
</TEXT>
</DOC>
