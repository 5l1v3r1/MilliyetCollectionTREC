<DOC>
<DOCNO> 325691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sonyas16.html </URL>
<DATE> 2005/03/21/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Bu oyun ortalığı karıştıracak 
</HEADLINE>
<TEXT>

     DIŞ HABERLER SERVİSİ 

      Playstation 2 ve Xbox için önümüzdeki günlerde piyasaya sürülecek olan "Narc" isimli oyunda, bir narkotik polisini canlandıran oyuncular güç kazanmak için esrar içiyor, ecstasy ve kokain gibi uyuşturucuları kullanıyor. 
     ABD'de bu hafta, Avrupa'da ise mayısta piyasaya çıkacak "Narc"ta, uyuşturucunun güç kazanmak için kullanılması uyuşturucu karşıtlarını çileden çıkardı. "Drugscope" isimli uyuşturucu karşıtı kuruluşun sözcüsü, "İnsanlara, uyuşturucu etkisi altındayken işlerini daha iyi yapabilecekleri fikrini vermek tamamen yanlış" dedi. Oyunda her uyuşturucunun farklı bir etkisi var. Oyuncu "dijital" bir ecstasy hapı aldığında oyunda dostane bir atmosfer oluşuyor, düşmanlar birden pasifize oluyor. Bir nefes marihuana ise, oyunu ağır çekim oynatmaya başlıyor. Buna rağmen oyunun amacı, uyuşturucu çetelerini çökertmek. 
     "Narc"ın dağıtıcı şirketi Sony'den yapılan açıklamada, "18 yaşından küçüklere sakıncalı" notuyla satışa çıkacak oyunun klasik bir iyiye karşı kötü oyunu olduğu ve oyunda uyuşturucuların yokedivci etkisinin de ortaya konulduğu vurgulandı. 
     
</TEXT>
</DOC>
