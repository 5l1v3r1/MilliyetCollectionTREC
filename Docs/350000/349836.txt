<DOC>
<DOCNO> 349836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/siyaset/axsiy02.html </URL>
<DATE> 2005/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'a şiir sorusu 
</HEADLINE>
<TEXT>


Washington'daki ilk gününde ABD'li kanaat önderleri ve çeşitli basın kuruluşlarının temsilcileriyle buluşan Başbakan Erdoğan, hapse girmesine neden olan şiiri de anlattı 

YASEMİN ÇONGAR ABDULLAH KARAKUŞ Washington 


Başbakan Recep Tayyip Erdoğan, dün Washington'daki görüşmeleri sırasında, 1997 yılında Siirt'te okuduğu için hüküm giydiği şiirle ilgili bir soruyla da karşılaştı. 
NPR Radyosu'ndan Robert Siegel'e bir mülakat veren Erdoğan, "Siz şiir okuduğunuz için hapse girdiniz. Türkiye'de o şiiri başka birisi okusa hapse girer mi " sorusu üzerine, şiirin "sorunlu olmadığını", şiirden dolayı verilen mahk miyet kararının şiirin içeriğinden değil, şiiri okuyandan kaynaklandığını ifade etti. 
Erdoğan, aralarında Başkan Yardımcısı Dick Cheney'nin kızı Liz Cheney'nin de bulunduğu bir grup kanaat önderiyle görüşmesinde ise, Türk - Amerikan ilişkilerindeki sıkıntılar, Avrupa Birliği AB , anti Amerikanizm konularındaki soruları yanıtladı. 

Eski sayfalara ne oldu 
Erdoğan, ikili ilişkilerde yeni sayfa açılacağının söylenmesine itiraz ederek, "Eski sayfalara ne oldu Eskileri bitirmedik ki yeni sayfa olsun. İlişkilerde kriz yok, sıkıntı yok, ilişkiler güçlenerek devam ediyor" dedi. 
Erdoğan, CNN International televizyonundan Wolf Blitzer'e de bir mülakat verdi ve Washington Post gazetesi yayın kuruluyla bir toplantı yaptı. Erdoğan'ın bütün bu görüşme ve mülakatlarında, Irak'taki PKK varlığına karşı önlem alınmasını ABD'den talep edeceğini söylediği öğrenildi. Başbakan, Suriye ve İran konularının sorulması üzerine de, bölgenin meselelerine geniş Ortadoğu projesi çerçevesinde baktıklarını ve demokratikleşme yönünde ilgili ülkelere yardımcı olmaya çalıştıklarını anlattı. 

Irak sitemi 
Erdoğan, ABD kamu radyosu "Amerika'nın Sesi'ne VOA " yaptığı açıklamada, tezkerenin reddedilmesi konusunun Türk-Amerikan ilişkilerini gölgelemeyi sürdürmesinden yakındı. Türkiye'nin Irak'ta ABD'ye sağladığı desteğin yeterince takdir edilmediğini belirten Erdoğan, Türkiye'nin ABD kuvvetlerine, gıda, su ve yakıt dahil olmak üzere, silah dışında en çok lojistik malları sağlayan ülke olduğuna dikkat çekti. 
Erdoğan, dün akşam da Dünya Bankası'nın yeni Başkanı Paul Wolfowitz ile bir araya geldi ve Amerikan Türk Konseyi'nin verdiği yemekte bir konuşma yaptı. Gazetemiz baskıya girdiğinde Başbakan'ın konuşması henüz tamamlanmamıştı. 


</TEXT>
</DOC>
