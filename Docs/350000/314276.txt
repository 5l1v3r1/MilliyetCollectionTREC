<DOC>
<DOCNO> 314276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/ekonomi/eko03.html </URL>
<DATE> 2005/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tazminatı 21 milyon dolar 
</HEADLINE>
<TEXT>


Compaq'la birleşmeden istenen sonucun alınamaması nedeniyle işine son verilen HP CEO'su Fiorina, 21 milyon dolar tazminat alacak 

EKONOMİ SERVİSİ 

İşine son verilen HP Yönetim Kurulu Başkanı ve CEO'su Carly Fiorina'ya 21 milyon dolar tazminat ödeneceği öğrenildi. Financial Times gazetesi beş buçuk yıldır HP CEO'su olan Fiorina'nın işine son verilmesinin nedenini, şirkete 20 milyar dolara mal olan Compaq birleşmesinden istenen sonucun alınamaması ve yönetim kurulu ile yaşadığı anlaşmazlıklar olarak açıkladı. 
Bu arada yönetim kurulundan yapılan açıklamada ise "Şirket aynı yönetim stratejisini sürdürecek ancak yönetimin başında daha deneyimli ve etkili liderlik özelliklerine sahip, kazançları artıracak birini istiyoruz" denildi. 

Felsefesi sorgulandı 
1980'lerde HP'yi teknolojinin 'altın madenine' çeviren eski yönetim kurulu başkanı Richard Hackborn, işi bırakma kararı aldığında "Fiorina'dan daha iyi CEO olmaz" diyerek yönetime bu isteğini önerdi. 
Ortaçağ tarihi ve felsefe eğitimi alan Fiorina HP'nin başına geldiğinde ise bazı çevreler kendisinin bir teknoloji şirketini nasıl yöneteceğini sorguladı. Ardından Fiorina'nın inatçı kişiliği sayesinde Compaq şirketi ile yapılan birleşmenin ardından Fiorina'nın adı ABD'nin en başarılı işkadınları arasında geçmeye başladı. Ayrıca ABD'nin en iyi 20 şirketinden birini yöneten tek kadın yönetici oldu. 

Satışlar düştü 19 Haziran 1999 Fiorina HP'de CEO olarak göreve başladı. 
13 Kasım 2000 HP'nin k rı düştü. 
Kasım 2001 Yönetimle Compaq'ı alma konusunda tartıştı. 
Mayıs 2002 Yüzde 51 oyla HP, Compaq'ı almaya karar verdi. 
27 Ağustos 2002 Birleşmenin ardından satışlarda düşüş yaşandı. 
20 Mayıs 2003 İkinci çeyrek sonuçları istenilen oranda çıktı. 
12 Ağustos 2004 Kazançların düşmesinin ardından üç yönetim kurulu üyesi kovuldu. 


</TEXT>
</DOC>
