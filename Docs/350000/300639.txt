<DOC>
<DOCNO> 300639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sonspo31.html </URL>
<DATE> 2004/12/24/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Galatasaray'a 2.13 metrelik dev pivot... 
</HEADLINE>
<TEXT>

     Türkiye Basketbol Ligi takımlarından Galatasaray, 2.13 metre boyundaki ABD'li oyuncu Justin Rowe'u denemek üzere İstanbul'a getiriyor. 
     Galatasaray Basketbol Şubesi yetkilileri, bu hafta sonunda, denemek üzere 1979 doğumlu, 2.13 metre boyundaki ABD'li Justin Rowe'u Türkiye'ye getireceklerini açıkladılar. 
     Bu oyuncunun daha önce Macaristan Ligi ve NBA Ligi'nde Phoneix Suns'ta oynadığı, halen CBA Ligi takımlarından Yakima Sun Kings'in kadrosunda bulunduğu bildirildi. 
     Galatasaray Basketbol Şubesi İdari Menajeri Turabi Genç, yaptığı açıklamada, Justin Rowe ile anlaşılması halinde bu oyuncunun ligin 11. haftasında oynanacak Fenerbahçe maçında forma giyeceğini belirtti. 
     Bu arada, basketbol şubesinden yapılan açıklamada, Galatasaray Kulübü Yönetim Kurulu Üyesi Emel Çabukoğlu'nun, basketbol şubesinden sorumlu Galatasaray Kulübü Yönetim Kurulu Vezdenar Üyesi Derya Taşdelenler'e çalışmalarında yardımcı olmaya başladığı kaydedildi. 
     
</TEXT>
</DOC>
