<DOC>
<DOCNO> 330134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sonsiy07.html </URL>
<DATE> 2005/04/04/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Erdoğan'dan Mumcu'ya 2 ayda 2 dava... 
</HEADLINE>
<TEXT>

     Başbakan Recep Tayyip Erdoğan, ANAP Genel Başkanı Erkan Mumcu'ya AKP'den ayrılışının üzerinden 2 ay geçmeden ikinci davayı açmaya hazırlanıyor. 
     Başbakan Erdoğan'ın Mumcu hakkında ANAP kongesindeki, "CHP'den AKP'ye gelen milletvekillerine ne verdin Sen mi söyleyeceksin. Yoksa ben mi söyleyeyim" sözleri nedeniyle hukukçularına dava açılması için hazırlık yapmaları ve istenecek tazminatı belirlemeleri talimatı verdi. AKP Genel Başkan Yardımcısı Dengir Mir Mehmet Fırat'ın da açıkladığı dava, Errdoğan'ın Mumcu'ya açtığı ilk dava olmayacak. 
     
     GİZLİ TÜRBAN GÖRÜŞMESİ İDDİASI 

     Erdoğan, Mumcu hakkında ilk davasının işaretini, itifasının hemen adından verdi. Erdoğan, Mumcu'nun, "Erdoğan Baykal'la gizlice buluşarak Başbakan olması karşılığında türban sorununu gündeme getirmeme pazarlığı yaptı" iddiasına da dava açma kararı aldı. Erdoğan, bu iddiaların kesinlikle gerçeği yansıtmadığını belirterek, parti yöneticilerinden Mumcu hakkında tazminat davası açmalarını istedi. Her iki davanın da önümüzdeki günlerde peşpeşe açılarak, Erdoğan'ın Mumcu ile siyasal hesaplaşmasını yargıya taşıması bekleniyor. 
     Bu arada ANAP kongresinde sert muhalefet yapacağı mesajı veren Mumcu'nun karikatürist ve gazeteciler gibi Başbakan Erdoğan'ın tazminat talebiyle sık sık mahkemeye gideceği bir isim olacağı belirtiliyor. 
     
</TEXT>
</DOC>
