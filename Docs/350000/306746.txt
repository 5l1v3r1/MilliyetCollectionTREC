<DOC>
<DOCNO> 306746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/soneko05.html </URL>
<DATE> 2005/01/15/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Tekstil ve otomotivin kalbi hız kesti... 
</HEADLINE>
<TEXT>

     Tekstil ve otomotiv sektörünün kalbi konumundaki Bursa Organize Sanayi Bölgesi OSB , 2004 yılı kasım ayı itibariyle sanayi üretiminde referans kabul edilen elektrik-su-doğalgaz kullanımının önemli ölçüde azaldığı bildirildi. 
     AA muhabirinin Bursa Ticaret ve Sanayi Odası BTSO verilerinden aldığı bilgiye göre, toplam 36 bin çalışanı ile 222 firmanın faaliyet gösterdiği Bursa Organize Sanayi Bölgesi'nde OSB , 2004'ün son çeyreğinde ekonomi yavaşlamaya başladı. 
     Bursa OSB Enerji Tüketim Endeksi, genel ekonomik dengelerin olumlu sinyaller vermesine paralel olarak 2004 yılının mayıs ayında 104.7'ye ulaşırken, OSB içinde yer alan OYAK Renault ve buna bağlı çok sayıda yan sanayii firmasının tatile girmesiyle beraber endeks ağustos ayında 93.8 seviyesine kadar düştü. Ancak, endeks eylül ve ekim aylarında yeniden ivme kazandı. 
     Devlet İstatistik Enstitüsü DİE tarafından yayınlanan ''İmalat Sanayi Üretim Endeksi'' anketi verilerinde 3. çeyrek büyüme rakamlarında da görülen ekonomideki soğuma eğiliminin, OSB Enerji Tüketim Endeksi'nde, kasım ayında izlenebilir hale geldiği ve endeksin 102.4'ten 93.3 düzeyine indiği görüldü. 
     Ekonomide, özellikle reel sektördeki soğumanın, OSB Enerji Tüketim Endeksi'nde de gözlenmesi, bu bölgede gerçekleşen üretimin üretimin, ihracat ve istihdam rakamlarının ülke genelinde önemli paya sahip olmasından kaynaklandığı belirtildi. 
     
</TEXT>
</DOC>
