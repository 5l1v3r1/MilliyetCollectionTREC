<DOC>
<DOCNO> 316544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sontur40.html </URL>
<DATE> 2005/02/18/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Misafir ettiği arkadaşları tarafından öldürüldü 
</HEADLINE>
<TEXT>

     Kastamonu'da evinde arkadaşlarını ağırlayan kadın, sırtından bıçaklanarak öldürüldü. Olayla ilgili ölen kadının evinde bulunan 2'si kadın, 4 kişi gözaltına alındı. 
     AA muhabirinin aldığı bilgiye göre, Kuzeykent Mahallesi'nde oturan Neriman Taburoğlu 27 , arkadaşları Naciye G. 40 , Sevim K. 26 , Erol K. 27 ve Hüseyin Y'yi 27 evine davet etti. 
     Evde yemek yedikten sonra alkol alarak müzik dinlemeye başlayan Neriman Taburoğlu ve arkadaşları arasında, 'müzik sesi' yüzünden tartışma çıktığı, tartışmanın kavgaya dönüşmesi üzerine Neriman Taburoğlu'nun sırtından bıçaklandığı iddia edildi. Taburoğlu, arkadaşları tarafından Kastamonu Devlet Hastanesi'ne kaldırılmak istenirken, yolda yaşamını yitirdi. 
     Polisin olayla ilgili başlattığı soruşturma kapsamında Naciye G, Sevim K, Erol K, ve Hüseyin Y. polis tarafından gözaltına alındı. 
     Yetkililer, zanlıların ifadelerinin tamamlanmasının ardından adli makamlara sevk edileceklerini kaydettiler. Polis ekipleri, hayatını kaybeden Neriman Taburoğlu'nun tırnak aralarında bazı deri parçaları bulunduğunu, yapılacak otopsi ve deri parçalarının, Kriminal Büro tarafından incelenmesinin ardından cinayet zanlısının tespit edilmesinde büyük ipucu teşkil edeceğini kaydettiler. 
     
</TEXT>
</DOC>
