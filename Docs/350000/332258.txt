<DOC>
<DOCNO> 332258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sonspo10.html </URL>
<DATE> 2005/04/11/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Real Madrid, Barcelona'yı sahadan sildi 4-2 
</HEADLINE>
<TEXT>

     İspanya'da günlerdir beklenen randevuda Real Madrid, 9 puan geride olduğu lider Barcelona'yı 4-2 mağlup ederek şov yaptı. Beyaz-şimşeklerin golleri Zidane, Ronaldo, Raul ve Owen'dan geldi. Barcelona, maçı kaybederek erken şampiyonluk şansını kullanamadı. 
     Dünyanın birçok ülkesinde canlı yayınlanan ve bir dünya kupası finali gibi 800 gazetecinin izlemek için akredite olduğu maç, nefesleri kesti. Bu sezon Avrupa'ya erkenden veda eden iki devin kapışmasında Real Madrid'in yıldızları sahneye çıktı, geceyi aydınlattı. Santiago Bernabeu'da 90 bin futbolseverin izlediği karşılaşmada futbol adına her şey vardı. 
     İlk yarıda iyi oynayan ve topa sahip olan Barcelona, golleri atan Real Madrid oldu. 
     7. dakikada Ronaldo'nun sağdan yaptığı ortaya Zidane kafayı vurdu 1-0. 
     20. dakikada ise David Beckham'ın sağdan kullandığı serbest vuruşta ilk golde ortayı yapan Ronaldo bomboş pozisyonda kafayı vurdu, Valdes yine çaresiz kaldı 2-0. 
     29. dakikada ise eski Real Madrid'li Samuel Eto'o kendi çabasıyla defansı yarıp Cassilas'ı avladı 2-1. 
     İlk yarının son saniyelerinde Roberto Carlos, müthiş bir deparla Barcelona defansını geçti, ortasında Raul'un vuruşu Valdes'in bacakları arasından filelere gitti 3-1. 
     65'te maçın en iyi adamı Beckham'ın Owen'a verdiği müthiş pas ve İngiliz yıldızın attığı golle eflatun-beyazlılar farkı üçe yükseltti 4-1. 
     73. dakikada kazanılan serbest atışta sihirbaz Ronaldinho topun başına geçti, çıkardığı enfes şutu Casillas sadece izledi 4-2. 
     Real Madrid, aldığı galibiyetle hem ilk yarıdaki 3-0'lık mağlubiyetin rövanşını aldı, hem de puanını 63'e yükselterek son yedi haftaya Barcelona'nın 6 puan gerisinde girdi. 
     İspanya La Liga'da toplu sonuçlar şöyle 
     

Numancia 1 0 Atletico Madrid Athletic Bilbao 3 0 Real Sociedad Espanyol 1 3 Sevilla Getafe 1 0 Albacete Mallorca 0 2 Zaragoza Osasuna 1 0 Racing Santander Real Betis 2 2 Levante Valencia 2 2 Malaga Real Madrid 4 2 Barcelona Deportivo La Coruna 1 1 Villarreal      

     
</TEXT>
</DOC>
