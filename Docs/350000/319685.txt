<DOC>
<DOCNO> 319685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sonspo26.html </URL>
<DATE> 2005/03/01/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Federasyon, Beşiktaş'ı PFDK'ya sevk etti... 
</HEADLINE>
<TEXT>

     Beşiktaş, olaylı Sakaryaspor maçı nedeniyle ceza kuruluna sevk edildi. 
     Futbol Federnasyonu Hukuk Kurulu, bugün Ankara'da toplanarak, geçen hafta futbol liglerinde yaşanan olaylı maçlarla ilgili dosyaları görüştü. 
     Kurul, ligin 22. haftasında Beşiktaş ile Sakaryaspor arasında İnönü Stadı'nda yapılan ve hakem Vedat Yüksel'in güvenlik tedbirlerinin yetersizliği nedeniyle maçı 10 dakika durdurması ile Sakaryasporlu yedek oyuncuların stat güvenliğini sağlayan personel tarafından dövülmesiyle noktalanan maçın hakem, gözlemci ve temsilci raporlarını değerlendirdi. 
     Hukuk Kurulu, maçın hakemi Vedat Yüksel, gözlemci Ali Kunak ve temsilciler Ata Özer ile Baykal Kazancıoğlu'nun raporlarını inceleyerek, Beşiktaş'ın Profesyonel Futbol Disiplin Kurulu'na PFDK sevk edilmesini kararlaştırdı. 
     Aynı dosyayla beraber Beşiktaş'ın Norveçli futbolcusu Carew'in de PFDK'ya sevk edildiği, ancak dosyanın incelenmesinin sürmesi nedeniyle sevkin tedbirli olup olmadığı konusunun akşam saatlerinde netlik kazanacağı öğrenildi. 

     
</TEXT>
</DOC>
