<DOC>
<DOCNO> 346754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sontur03.html </URL>
<DATE> 2005/05/28/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
14’lük aşka 6 yıl 9 ay ceza 
</HEADLINE>
<TEXT>

     İsmail AKDUMAN SAMSUN, DHA 

      SAMSUN’da ilköğretim son sınıf öğrencisi 14 yaşındaki M.Ö.’yü tehdit ederek cinsel ilişkiye girdiği iddiasıyla yargılanan 21 yaşındaki Uğurkan Şimşek, 6 yıl 9 ay hapis cezasına çarptırıldı. 
     Rasathane Mahallesi’nde 9 ay önce meydana gelen olayda, iddialara göre film VCD’leri kiralayan mağazada çalışan Uğurkan Şimşek, M.Ö.’yü çeşitli tarihlerde tehdit ederek cinsel ilişkiye girdiği iddiasıyla bugün hakim önüne çıktı. Samsun 1’inci Ağır Ceza Mahkemesi 15 yaşından küçük kızla ilişkiye girmek ve alıkoymak suçlarından hakkında 10 yıla kadar hapis cezası istenen ve 5 ay cezaevinde kaldıktan sonra tutuksuz yargılanmasına devam edilen Şimşek, M.Ö. ile gönül ilişkimiz vardı. Kendi isteğiyle bir yıldır cinsel ilişkiye giriyorduk. Ama tehditle, zorla bir şey yapmış değilimö diye konuştu. Duruşmaya gelmeyen ancak önceki ifadelerinde sanığın kendisiyle zorla cinsel ilişkiye girdiğini belirten M.Ö. ise, Arkadaşlık teklifini kabul ettikten sonra beni evine götürdü. Öpüşürken, cinsel ilişkiye girmek istedi. Kabul etmedim. Kapıyı kilitleyerek bana zorla sahip oldu. Bu olaydan sonrada beni tehdit ederek çeşitli zamanlarda cinsel ilişkiye girdi. Şimdi yalan söylüyorö diyerek şikayetçi olmuştu. 
     Genç kızın 35 yaşındaki annesi S.Ö. ise, Kızımın okula gitmediğini ve kendisinden büyük bir erkekle dolaştığını öğrenmem üzerine onu takip ettim. Birlikte girdikleri dairenin zilini çalınca, sanık kapıyı açtı. Daha sonra kızım sanığın bir yıldır kendisine, tehditle tecavüz ettiğini söylediö dedi. Mahkeme, Uğurkan Şimşek’e 15 yaşından küçük kızla rızasıyla cinsel ilişkiye girdiği ve alıkoyduğu için 6 yıl 9 ay hapis cezası verdi. 
     
</TEXT>
</DOC>
