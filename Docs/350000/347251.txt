<DOC>
<DOCNO> 347251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sontur08.html </URL>
<DATE> 2005/05/30/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Eyvah yanlış kişiyi vurdum 
</HEADLINE>
<TEXT>

     Ufuk AKTUĞ İSKENDERUN Hatay , DHA 

      HATAY’ın İskenderun İlçesi’nde kimliği henüz belirleneyemen bir kişi, iddiaya göre yolda karşılaştığı 26 yaşındaki balıkçı Serkan Buçaklı’yı uzaktan hasmı zannederek tabancayla vurup öldürdü. Görgü tanıklarının ifadesine göre zanlı Buçaklı’yı öldürdükten sonra, Eyvah, yanlış kişiyi vurdumö diyerek kaçtı. 
     Olay bugün öğle saatlerinde Cumhuriyet Mahallesi’nde meydana geldi. Kimliği saptanamayan saldırgan iddiaya göre yolda karşılaştığı Serkan Buçaklı’yı uzaktan hasmına benzeterek göğsüne doğru tabancayla ateş ederek vurdu. Görgü tanıklarının ifadesine göre, Buçaklı'nın yanına yaklaşan saldırgan, Eyvah yanlış kişiyi vurdumö diyerek kaçtı. 
     
     HASTANEDE ANAHTAR KRİZİ 
     Öte yandan olay yerine gelen ambulansla İskenderun Körfez Hastanesi’ne götürülen Serkan Buçaklı, acil serviste yapılan ilk müdahalenin ardından ameliyat için 4’üncü kata çıkarılmak istendi. Acil katındaki asansöre sedyeyle bindirilen yaralı, nedeni anlaşılamayan bir şekilde tekrar dışarı çıkarıldı. Daha sonra zemin katta bulunan başka bir asansöre ulaşılmaya çalışıldı. Ancak burada bir süre anahtar beklendi. Anahtar gelmeyince yaralıya müdahale etmek için tekrar acil servise götürüldü. Yaralı Serkan Buçaklı kurtarılamadı. 
     Olayla ilgili araştırma başlatan polis, görgü tanıklarının ifadelerinden yola çıkarak katil zanlısının kimliğine ulaşmaya çalışıyor. 
     
</TEXT>
</DOC>
