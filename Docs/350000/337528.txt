<DOC>
<DOCNO> 337528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sontur56.html </URL>
<DATE> 2005/04/27/ </DATE>
<TIME> 23.17 </TIME>
<AUTHOR>  </AUTHOR>
<HEADLINE>
Adana da karakola saldırı... 
</HEADLINE>
<TEXT>

     Adana'da, bir zanlıyı almaya çalışan polis ekiplerine önce mahalleli karşı çıktı, daha sonra bir grup bölgedeki karakol binasının camlarını taşla kırdı. 
     Hürriyet Mahallesi'nde devriye gezen polis ekipleri daha önce çeşitli suçlardan aranan K.B'nin mahalle içinde motosikletle gezdiğini gördü. 
     Zanlının ardından ara sokaklara giren polis ekiplerinin önünü bir grup mahalleli ve K.B'nin yakınları kesti. K.B'nin yakalamasını engelleyen gruba müdahalede güçlük çeken polis ekipleri takviye ekip alarak daha sonra tekrar gelmek için karakola döndü. 
     Bu sırada kimlikleri tespit edilemeyen bir grup, Hürriyet Karakolu Binası'na gelerek taşlarla camları kırdı. Polis ekiplerinin müdahalesinin yetersiz kalması üzerine bölgeye Çevik Kuvvet ekipleri sevk edildi. 
     Bir süre sonra dağılan grubun ardından çevik kuvvet ekipleri mahalle içinde geniş çaplı arama yaptı. 
     Yetkililer, olayla ilgili gözaltına alınan olmadığını, K.B'nin ise yakalanması için çalışmaların sürdürüldüğünü bildirdi. 
     
</TEXT>
</DOC>
