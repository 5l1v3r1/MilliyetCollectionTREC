<DOC>
<DOCNO> 313355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/yasam/ayas.html </URL>
<DATE> 2005/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Karaciğerinizin alternatifi yok .. 
</HEADLINE>
<TEXT>


Vücudun en hayati organlarından karaciğerin tek alternatifi, sağlıklı başka bir karaciğer. İşte, uzmanlardan karaciğer hastalıkları ve korunma yolları... 

Karaciğer sağlığı Ayşegül Aydoğan 

Florence Nightingale Hastanesi Organ Nakli Ünitesi Direktörü Prof. Dr. Yaman Tokat ve İç Hastalıkları Uzmanı Dr. Süleyman Uraz, ciddi hayati tehlike yaratan karaciğer yetmezliğini ve korunma yollarını anlattı... 

Türkiye'de sık görülen hepatitlerin karaciğer üzerindeki etkisi nedir 
- Özellikle Hepatit B, karaciğer sirozu, kanseri ve yetmezliğine götüren hasarlara yol açıyor. Bu nedenle özellikle Hepatit B'den korunmak için aşılanmak ve bulaşmayı önleme önem kazanıyor. Cinsel yolla bulaşma ön planda olduğundan, cinsel ilişkide prezervatif kulanmak önlem alınmasını sağlıyor. 

'Dövme büyük risk' 
Cinsel yol dışındaki bulaşmaları önlemek mümkün mü 
- Hem B hem de C hepatitte enfekte kan ve kan ürünlerinin kullanılması, diş hekimliğinde kullanılan malzemeler, dövme yaptırmak risk oluşturuyor. Bu nedenle hijyene ve sterilizasyona dikkat eden diş hekimlerine gidilmesi, dövme malzemeleri ve enjektörlerin ortak kullanılmaması şart. 

Karaciğer hastalıklarında alkolün rolü nedir 
- Alkol, siroz ve karaciğer hastalıklarının önemli nedenlerinden. 10 yıl boyunca günde 80 gramın üzerinde alkol kullanımı riski artırıyor. Alkolün günde 30 gramdan bir kadehten az fazla tüketilmemesi gerekiyor. 30 gramın üstü karaciğer yağlanmasına yetiyor ve tehlike oluşturuyor. 

Kilolardan kurtulun 
Peki şişmanlığın etkisi 
- Fazla kilolu olanlarda beden Kitle İndeksi 28 - 30'un üzerinde olanlar , karaciğer yağlanması gibi karaciğer hastalıkları riski daha fazla. Bu nedenle fazla kilolardan kurtulmak karaciğeri koruyan faktörlerden. 

Nasıl beslenmeli 
Hangi yiyecekler risk oluşturur Karaciğer sağlığı açısından beslenmede nelere dikkat etmeliyiz 
- Sebze ağırlıklı beslenme karaciğeri koruyor. Bazı karaciğer hastalıklarında destek tedavi olarak silmarin, meyan kökü etkisi ispatlanmış maddeler olarak öneriliyor. Özellikle erkeklerde fazla kırmızı et tüketimi demir birikimini artırarak karaciğerde risk oluşturuyor. Yağ ağırlıklı beslenme de karaciğer yağlanmasını artırıyor. Bu nedenle zeytinyağı kullanılan ve daha çok sebzeye dayanan Akdeniz ve Ege mutfakları öneriliyor. 

Bu cihaz 'zaman' kazandırıyor 

Karaciğer diyalizi denilen 'Prometheus' adlı yeni cihaz üstte , nakilden başka alternatifi olmayan hastalarda zaman kazanılmasını, hatta nakil yapılmadan hastayı kurtarmayı sağlıyor. Böbrek yetmezliği diyalizine benzeyen cihaz, ölüm oranı yüzde 90'lara çıkan karaciğer komalarını da tedavi etme şansı veriyor. Prof. Tokat ve Dr. Uraz, cihazı şöyle anlattı "Bu cihaz, hayatın kıyısında, beklemeye vakti olmayan hastalar için son derece faydalı. Prometheus geçici olarak karaciğerin görevini yapar. İleri derecede karaciğer yetmezliği olan hastalarda ya canlı vericisini hazırlayıncaya veya kadavra kaynaklı karaciğer bulununcaya kadar hastayı hayatta tutar, yani karaciğer nakline köprü oluştrur." 

'Organ bağışı artmalı ' 

Yılda 2 bin 500 karaciğer yetmezliği vakasına, aynı miktarda nakil gerekiyor. Ancak organ bağışı yetersiz kaldığından, bu rakam Türkiye'de 200'ü geçmiyor 

Karaciğer yetmezliği yaşayanların tek çaresi karaciğer nakli. Ancak organ bağışının azlığı nedeniyle nakil sayısı yok denecek kadar az. İşte uzmanlarımızın görüşleri.. 

Yetmezliğin nedenleri neler 
- En sık görülen neden hepatiti sarılık , alkol, siroz, kanser ve metabolik hastalıklar izliyor. Bunların dışında ani mantar zehirlenmeleri, fazla miktarda ilaç almalar da akut ani karaciğer yetmezliğine sokuyor. Tamamen sağlıklı bir insan gece yatıyor sabah karaciğer yetmezliğiyle uyanıyor. Karaciğeri birkaç gün içinde değişmezse, kaybediliyor. Yılda 200 hasta bu nedenle ölüyor. 

Yılda kaç kişi karaciğer yetmezliğiyle karşı karşıya kalıyor 
- Türkiye'de yılda 2 bin 500 kişi karaciğer yetmezliğine giriyor. Bu insanlara karaciğer nakli şart. Ancak şu anda yapılan ameliyatlar 160 - 200 arasında. Nakile ihtiyacı olanla yapılan transplantasyon arasında uçurum var. 

Karaciğerin vücut için önemi nedir 
- Vücutta alternatifi, henüz bir kalp gibi desteği yok. Çünkü 2 binin üzerinde enzim yapıyor. Karaciğerin tüm işlerini yapan bir makinanın belki bir apartman büyüklüğünde olması gerektiğine karar vermişler. 


</TEXT>
</DOC>
