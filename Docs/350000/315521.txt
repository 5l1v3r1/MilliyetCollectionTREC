<DOC>
<DOCNO> 315521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sontur27.html </URL>
<DATE> 2005/02/15/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
78 yaşındaki yaşlıya sokakta dayak 
</HEADLINE>
<TEXT>

     Antalya'nın Gazipaşa İlçesi'ne bağlı Çığlık Köyü'nde yaşayan 78 yaşındaki Ali Sönmez, sokakta kimliği belirsiz kişilerce şekilde dövüldü. Sürüklenerek gittiği evinde tek başına 4 gün yatan yaşlıyı, ziyaretine gelen bir çoban, tesadüfen görüp hastaneye getirdi. 
     Gazipaşa Devlet Hastanesi'nde tedavi altına alınan Ali Sönmez, AA muhabirine, köyde tek başına yaşadığını, bir komşusunu ziyaretten dönerken, karanlıkta önünü kesen tanımadığı kişilerin, kendisine sopayla saldırdıklarını söyledi. Bu sırada bayıldığını, daha sonra kendisini köyden yaklaşık 500 metre uzaktaki bir arazide bulduğunu belirten Ali Sönmez, ''Sürüklenerek evime geldim, kimseye sesimi duyuramadım. Evde 4 gün yattım. Beni, tesadüfen ziyaretime gelen bir çoban buldu ve hastaneye getirdi'' diye konuştu. 
     Sönmez'in vücudunun hemen her yerinde ezik ve morluklar olduğu belirtildi. 
     Ali Sönmez, jandarmaya verdiği ifadede de hiçbir düşmanı bulunmadığını belirterek, kendisini kimin dövmüş olabileceğini bilemediğini söyledi. 
     Olayla ilgili soruşturmaya başlayan jandarma, Ali Sönmez'i dövenlerin, öldüğünü sanarak araziye bıraktıklarının sanıldığını belirtti. 
     
</TEXT>
</DOC>
