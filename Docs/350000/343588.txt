<DOC>
<DOCNO> 343588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sondun08.html </URL>
<DATE> 2005/05/18/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Topraksız köylüler yürüyüşçüleri polisle çatıştı 
</HEADLINE>
<TEXT>

     Brezilya’da yoksulluğu azaltmak için hükümetin hızla toprak reformu yapmasını isteyen topraksız köylülerin protesto yürüyüşünün onyedinci gününde çatışma çıktı. Göstericilerle polis arasındaki çatışmada, 40’dan fazla kişi yaralandı. 
     Goiania’dan hareket eden 12 binden fazla köylü, toprak reformunun yavaş ilerlemesini protesto ve Devlet Başkanı Luiz İnacio da Silva’ya baskı amacıyla 238 kilometre yol kat ederek başkente ulaştı. 
     Kongre binasının önündeki polis kordonunu geçen protestocularla güvenlik güçleri arasında çıkan çatışmada, 20’si polis 40’dan fazla kişi yaralandı. 
     Çatışmaların, Topraksızlar Hareketi liderlerinin Devlet Başkanı’yla görüştüğü sırada çıktığı belirtildi. 
     Liderlerin, devlet başkanını, "2006’ya kadar 400 bin köylüye toprak" sözünü yerine getirmesi, aksi halde toprak işgallerini artıracakları uyarısında bulundukları, bu karşılık da Silva’nın toprak reformu için ayrılan, ancak daha sonra dondurulan bütçenin yarısını yeniden etkin kılma sözü verdiği kaydedildi. 
     Solcu Devlet Başkanı da Silva, 2006’ya kadar 400 bin köylüye toprak sözü vermişti. Brezilya’nın 1988 tarihli anayasasına göre, toprak reformu çerçevesinde verimli işletilmeyen topraklara, sahibine tazminat ödenerek el konulabiliniyor. 
     
</TEXT>
</DOC>
