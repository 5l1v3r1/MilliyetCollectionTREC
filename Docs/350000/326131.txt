<DOC>
<DOCNO> 326131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/spor/spo08.html </URL>
<DATE> 2005/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Mourinho baltayı taşa vurdu 
</HEADLINE>
<TEXT>



FİNAL ZOR 
JOSE Mourinho şu sıralar başarılarıyla olduğu kadar skandallarıyla da Avrupa futbolunun en çok konuşulan teknik adamı konumunda. Chelsea ile Premier Lig ve Şampiyonlar Ligi'nde zafere koşan Portekizli çalıştırıcının başı fena halde dertte. Mourinho ile UEFA arasındaki soğuk savaş resmiyete döküldü. Barcelona maçından sonra hakem Frisk ve Rijkaard'ın hakkındaki açıklamaları nedeniyle UEFA Disiplin Komitesi'nin geniş kapsamlı bir soruşturma başlattığı başarılı çalıştırıcının en az 5 maç ceza alması bekleniyor. Bu da Chelsea'nin finale kalması halinde Mourinho'nun İstanbul'daki dev karşılaşmada takımının başında sahaya çıkamayacağı anlamına geliyor. Ancak İngiliz ekibini daha ciddi bir tehlike bekliyor. UEFA Basın Sözcüsü Galliard, Chelsea'nin Şampiyonlar Ligi'nden ihraç edilmeye kadar varacak bir cezaya çarptırabileceğini açıkladı. Mourinho ile ilgili bir açıklama da Urs Meier'den geldi. İsviçreli ünlü hakem, Portekizli çalıştırıcının en ağır cezaya çarptırılması gerektiğini belirtip "Ona verilecek ceza böyle olayların bir daha yaşanmamasını sağlamalı" dedi. 

Dosyası kabarık 
12 Ocak M.United maçı sonrası Ferguson'ı maçın hakemi Neale Barry'e kabadayılık yapmakla suçladı. Açıklamalarından dolayı 5 bin pound ceza aldı.27 Ocak Arsenal'in izni olmadan Ashley Cole ile transfer görüşmesi yaptı. Futbol Federasyonu soruşturma başlattı. Chelsea puan silinmesine kadar gidebilecek ceza alabilir.23 Şubat Barcelona maçı sonrası Frisk'i suçladı. Ölüm tehditleri alan Frisk hakemliği bıraktı. UEFA kurallarını hiçe sayıp, basın toplantısı yapmadı.27 Şubat Lig Kupası finalinde Chelsea beraberlik golünü atınca Liverpool seyircisine dönüp, eliyle sus işareti yaptı, ardından tribüne gönderildi.21 Mart UEFA, hakkında soruşturma başlattı. En az 5 maç ceza alması bekleniyor. 




</TEXT>
</DOC>
