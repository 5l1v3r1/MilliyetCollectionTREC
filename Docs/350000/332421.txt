<DOC>
<DOCNO> 332421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/yasam/axyas02.html </URL>
<DATE> 2005/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kadınlara model olduk' 
</HEADLINE>
<TEXT>


Milliyet'in 'Kız Çocuklarının Okullaşmasındaki Sorunlar' başlıklı çalıştayına katılan mülki idare amirleri arasında, 3 de kadın kaymakam vardı. Anadolu'da pek çok başarıya imza atan kadın kaymakamlar, yaşadıklarını anlattı 

Şükran Pakkan 

Türkiye, kadın kaymakamlarla 1989'daki yasa değişikliğiyle tanıştı. İçişleri Bakanlığı'nın sınavlarında başarı sağlayan 22 kadın, bugün Anadolu'nun en sorunlu ilçelerinde vatandaşlara hizmet veriyor. 
Eğitime büyük önem veren, kız çocuklarının okula gönderilmesi için çalışan kadın kaymakamlar, özellikle hemcinsleriyle iyi ilişkiler içinde. Daha önce hükümet binasına bile uğramayan köylü kadınlar, artık kaymakama eşinden dert yanıyor, kayınvalidesinin el koyduğu altınları geri istiyor ya da işsiz kocasına destek arayabiliyor. 
Geçen hafta Doğan Medya Center'da düzenlenen "Mülki İdare Amirleri-Sivil Toplum Örgütleri ve Milliyet Gazetesi 2005 Çalıştayı"nda da 3 kadın kaymakam vardı. İşte o 3 örnek kadın kaymakam ve örnek alınacak hik yeleri... 

ELİF NUR BOZKURT TANDOĞAN 33 

'Kadın olmak avantaj' 
Kayserili Elif Nur Bozkurt Tandoğan, Ankara Üniversitesi Siyasal Bilgiler Fakültesi AÜSBF Kamu Yönetimi mezunu. Kayseri, Afyon ve Adana'nın yanı sıra, Kars'ın Susuz ilçesinde 5 yıl görev yaptı. 5 ay önce Nevşehir'in Hacıbektaş ilçesine atanan Tandoğan, kadın olmanın sorun yaratmadığını belirterek, "Avantajları bile var. Vatandaş devlet dairesiyle ilişkilerinde daha seviyeli oluyor. Kadın kaymakamların daha başarılı olduğunu duyuyoruz" diyor. Kars'ta okula gidemeyen 1300 kızın 460'ını eğitime kazandıran Tandoğan, Hacıbektaş'a atanmasına rağmen, Kars'taki kız yurdu sorununu çözmek için çalışıyor. Tandoğan, 19 bin nüfuslu Hacıbektaş'ta okula gidemeyen 7 kız çocuğu olduğunu söylüyor. 

ÖZLEM BOZKURT GEVREK 38 

'İyi birer örneğiz' 
Bursa doğumlu Özlem Bozkurt Gevrek, AÜSBF sınavlarına girerken, kendisine "Kaymakam olamazsın" diyenlere inat, şansını denedi. Türkiye'nin ilk kadın kaymakamlarından biri oldu. Çankırı'nın Orta, Ağrı'nın Hamur, Erzurum'un Ilıca ilçelerinde görev yaptı. Ankara'nın Ayaş Kaymakamı Gevrek, kadınların okuma yazma kurslarına gönderilmesi, ilköğretime giden çocuk sayısının artması amacıyla çalışıyor. Kadınlara yeni Medeni Kanun'un öğretilmesi, doğum kontrolü, spor ve kültürel eğitime verdiği destekle de tanınıyor. "Bazı kadınlar beni okşuyor, dokunmak istiyor" diyen Gevrek, şöyle devam ediyor "Jandarmanın karşımda topuk selamı verdiğini, muhtarın önümde ceketini iliklediğini görünce özeniyorlar. Benim için geç ama kızım için değil, diye düşünüyor. İyi örnek olduğuma inanıyorum." 

TUĞBA İNAN 28 

'H l bey diyen var' 
Yozgat doğumlu Tuğba İnan 28 , Türkiye'nin en genç kadın kaymakamların-dan. Ankara Üniversitesi Siyasal Bilgiler Fakültesi AÜSBF İşletme Bölümü mezunu olan İnan, Sivas'ın Altınyayla ilçesinde görev yapıyor. Sadece 3 personeli olan İnan, köy köy dolaşarak sorun dinliyor. İnan, kendisine "Kaymakam Bey" diye hitap edildiğini söylüyor. 
"Her zaman, her yerde, herkese eğitim" sloganıyla 7'den 77'ye herkese eğitim programı başlatan İnan, 300 kadının okuma yazma kursuna katılmasını sağladı. "Kızınızın kaderi size benzemesin" programıyla aileleri ikna etmeyi başaran İnan, Anadolu ve fen lisesi sınavları için ücretsiz hazırlık kursu verilmesine öncülük etti. Ailevi sorunlarına çözüm bekleyen kadınlar, sık sık İnan'ın kapısını çalıyor. 


</TEXT>
</DOC>
