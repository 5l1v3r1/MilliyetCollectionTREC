<DOC>
<DOCNO> 318064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/ekonomi/eko05.html </URL>
<DATE> 2005/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Reel faizler h l yüksek 
</HEADLINE>
<TEXT>


EKONOMİ SERVİSİ 

Sabancı Holding Yönetim Kurulu Başkanı Güler Sabancı, krizde iyice zayıflayan şirketlerin, artık koşmaya hazır olduklarını söyledi. 
Kadın Girişimciler Derneği'nin KAGİDER toplantısında yaptığı konuşmada, makroekonomik dengelerin sürdürülebilir hale gelmesi için kayıtdışının önlenmesi gerektiğine dikkat çeken Sabancı, "Şirketler olarak biz de krizde iyice bir silkelendik. Artık fazla kilolarımız kalmadı. Bir deri, bir kemik kaldık. İyice koşmaya hazırız. Ben böyle görüyorum. Dolayısıyla umutluyum" diye konuştu. 
Türkiye'de 2.5 yıldır istikrardan bahsedildiğini, bunun sürdürülebilir olmasının çok önemli olduğunu vurgulayan Sabancı, şöyle konuştu "Artık enflasyondan, faizlerden konuşmuyor olmamız, bunları arkamızda bırakmamız ve bunları günlük yaşamın normal şeyleri gibi görebilmemiz önemli. H l faizler yüksek. İş dünyası borçlanmadan olmaz. Borçlanmadan iş yapıyorsanız yanlışlık vardır. Ama reel faizler, Hazine'nin borç yükü h l yüksek. Bunu söylemeye çalışıyorum çok çabuk, her şey iyi gidiyor havasına girmeyelim." 

SABANCI HOLDİNG 
Yatırım kovalıyor 
Çin'i bir fırsat olarak gördüğünü söyleyen Sabancı, bu ülkede yatırım kovaladıklarını belirtti. Sabancı, "Çin'e gidiyoruz. Çünkü Dusa'nın 3 - 4 kıtada üretimi müşterileri var, Çin ve Uzakdoğu'da yok. Her iki yerde de proje çalışmalarımız var" dedi. Siyasette kadınların yerine ilişkin bir soru üzerine de Sabancı, siyaset ve hukuk sisteminin reforme edilmesi, seçim sisteminin iyileştirilmesi gerektiğini kaydetti. 


</TEXT>
</DOC>
