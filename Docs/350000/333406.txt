<DOC>
<DOCNO> 333406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sonspo30.html </URL>
<DATE> 2005/04/14/ </DATE>
<TIME> 21.48 </TIME>
<AUTHOR>  </AUTHOR>
<HEADLINE>
Samsunspor'un saha kapatma cezası paraya çevrildi 
</HEADLINE>
<TEXT>

     Futbol Federasyonu Tahkim Kurulu, Samsunspor'a verilen 1 maç saha kapatma cezasını, para cezasına çevirdi. 
     Kurul, bugün yaptığı toplantıda, Malatyaspor maçında meydana gelen saha olayları ile kötü ve çirkin tezahürat nedeniyle Profesyonel Futbol Disiplin Kurulu PFDK tarafından 1 maç saha kapatma cezası verilen Samsunspor'un itirazını görüştü. Kurul, saha kapatma cezasını iptal ederek 60 milyar lira para cezasına çevirdi. 
     Bu arada, Sakaryaspor maçında kırmızı kart gören futbolcularına fiili harekette bulunduğu için 30 gün hak mahrumiyeti cezası alan Ankaragücü Teknik Direktörü Yılmaz Vural'ın cezası da 15 güne indirildi. Kırmızı kart gören ve 3 maç ceza alan Adem ile 2 maç ceza alan Effa için yapılan itiraz ise reddedildi. 
     Tahkim Kurulu, Büyükşehir Belediyesi Ankarasporlu futbolcu Ümit Karan'a verilen 3 maç oynamama cezasını 2'ye, Samsunsporlu futbolcu Adnan Güngör'e verilen 3 maç oynamama cezasını da 1 maça indirdi. 
     
</TEXT>
</DOC>
