<DOC>
<DOCNO> 341262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonspo10.html </URL>
<DATE> 2005/05/10/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
43. Türkiye Kupası sahibini arıyor... 
</HEADLINE>
<TEXT>

     Futbolda 43. Türkiye Kupası, ezeli rakipler Fenerbahçe ile Galatasaray arasında yarın İstanbul’da yapılacak final maçıyla sahibini bulacak. 
     Futbol Federasyonu tarafından 1962-63 sezonundan itibaren organize edilen Türkiye Kupası, 1980-81 sezonu itibariyle Federasyon Kupası adı altında oynanmaya başladı. 
     Organizasyonun adı 1992-93 sezonundan itibaren yeniden Türkiye Kupası olarak değiştirildi. 
     
     12 AYRI TAKIM KAZANDI 

     Türkiye Kupası’nı 42 yıllık geçmişinde şimdiye de 12 ayrı takım müzesine götürdü. 
     Kupada şimdiye dek Galatasaray 13, Trabzonspor 7, Beşiktaş 5, Fenerbahçe 4, Altay, Ankaragücü, Göztepe, Gençlerbirliği ve Kocaelispor 2’şer, Eskişehirspor, Bursaspor ve Sakaryaspor ise 1’er kez mutlu sona ulaştı. 
     
     REKORLAR GALATASARAY’DA 

     Türkiye Kupası tarihinde rekorlar, yarınki finalistlerden Galatasaray’ın elinde bulunuyor. 
     Sarı-kırmızılı ekip, şimdiye dek bu kupada 18 kez final oynarken, 13 kez kupayı müzesine götürmeyi başardı. 
     
     17 AYRI TAKIM FİNALE YÜKSELDİ 

     Türkiye Kupası’nda şimdiye dek 17 ayrı takım finallerde mücadele ederken, bunlardan 12’si, en az 1 kez kupa sevinci yaşadı. 
     Finale yükselip de kupayı şimdiye dek hiç kazanamayan takımlar ise Adana Demirspor, Boluspor, Mersin İdmanyurdu, Samsunspor ve Antalyaspor. 
     Bunun yanısıra Kocaelispor 2, Sakaryaspor ise oynadığı tek finalde kupayı kazanma başarısını gösterdiler. 
     Öte yandan Galatasaray, 18 kez final oynayıp 13 kez kupayı kazanırken, 12 kez final oynayan Trabzonspor 7, 11 kez finale çıkan Beşiktaş ise 5 kez güldü. 
     Fenerbahçe, 9 kez final oynayıp, bunlardan 4’ünde gülerken, Altay 7 kez finale çıkıp, yalnızca 2 kez kupanın sahibi olabildi. 
     
     FENERBAHÇE 22, GALATASARAY 5 YILDIR HASRET 

     Türkiye Kupası’nı son kez 1982-1983 sezonunda kazanan Fenerbahçe, 22 yıldır taraftarlarına kupa hasreti çektiriyor. 
     Sarı-lacivertliler kupada en son 2000-2001 sezonunda final oynamış ve Gençlerbirliği’ne yitirmişti. 
     Galatasaray ise, kupayı en son 1999-2000 sezonunda Antalyaspor’u yenerek kazandı ve 5 yıldır bu başarısına ulaşamadı. 
     
     FİNALİSTLER VE KUPA SAYILARI 

     Türkiye Kupası’nın 42 yıllık geçmişinde finale yükselen takımlar ve kazandıkları kupa sayıları şöyle 
     

Takımlar Final Kupa Galatasaray 18 13 Trabzonspor 12 7 Beşiktaş 11 5 Fenerbahçe 9 4 Altay 7 2 Ankaragücü 5 2 Bursaspor 4 1 Gençlerbirliği 4 2 Göztepe 3 2 Eskişehirspor 3 1 Kocaelispor 2 2 Sakaryaspor 1 1 Adana Demirspor 1 - Boluspor 1 - Mersin İdmanyurdu 1 - Samsunspor 1 - Antalyaspor 1 -      
</TEXT>
</DOC>
