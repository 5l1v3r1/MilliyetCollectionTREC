<DOC>
<DOCNO> 313699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/yazar/bila.html </URL>
<DATE> 2005/02/09/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ağar 'Rice sopa gösterdi' 
</HEADLINE>
<TEXT>


DYP lideri Mehmet Ağar, Türkiye'nin, Irak'ın yeniden yapılandırılması konusunda devre dışı kaldığı kanısında. Irak sorununun başlangıcında net bir politika oluşturamayan ve kararlılık gösteremeyen iktidarın, süreç içinde Türkiye'nin devre dışına sürüklenmesine sebep olduğunu düşünüyor. 
Bu durumun ABD Dışişleri Bakanı Condoleezza Rice'ın Ankara'da verdiği mesajlarla da kanıtlandığını savunuyor. Ağar, Rice'ın, ayrıca Türkiye'ye karşı "aba altından sopa" gösterdiğini de söylüyor. 
Ağar'ın, dünkü görüşmemizde yaptığı değerlendirme şöyle 
"Rice açık biçimde Ankara'ya aba altından sopa gösterdi. ABD'nin Türkiye'nin IMF ve AB ilişkilerine yardımcı olduğunu vurguladı. Bu konu üzerindeki vurguları, bir anlamda, bize yardımcı olmazsanız yeniden ekonomik sorunlar yaşayabilirsiniz mesajı taşıyor. Rice, açıkça 'Siz Irak, Kuzey Irak, Kerkük işine karışmayın' mesajı vermiş durumda. Bence bunu ekonomik yaptırım imasıyla da güçlendirmeye çalıştı." 
DYP lideri, Rice ziyareti öncesinde ABD Savunma Bakanı Rumsfeld'in, Irak'taki direnişin sorumluluğunu 4. Piyade Tümeni'nin geçişine izin vermeyen Türkiye'ye bağlamış olmasının göz ardı edilemeyeceğini de belirtiyor. Ağar'a göre, Rice ziyaretine damgasını vuran Rumsfeld'in bu açıklaması oldu. 
Ağar, şu değerlendirmeyi yaptı 
"Rumsfeld açıkça Türkiye'yi suçladı ve sorumlu gösterdi. Bu sert çıkıştan sonra Ankara, Rice temaslarında alttan almak zorunda kaldı. Başlangıçta kararlı bir politika olmayınca sürecin sonucunda da her fatura ABD tarafından Türkiye'ye kesiliyor. Hükümetin buna itiraz etmesi, tepki göstermesi gerekiyor. Ama ekonomik tehditle bu da engelleniyor." 
Ağar, iktidar sözcülerinin Irak konusunda sürekli iç politikaya dönük demeçler verdiklerini ama iş dışarıya gelince bu sözlerinin altında kaldıklarını, bunun da Ankara'yı zayıf gösterdiğini belirtiyor. 
DYP lideri, Rice'ın ziyareti dahil kapalı kapılar arkasında neler konuşulduğunun da bilinmediğini, bu önemli konularda Meclis'in de bilgilendirilmediğini belirterek, şöyle diyor 
"Birçok açıklama yapıldı. Kerkük konusunda uyarı nitelikli açıklamalar geldi. Bu konuda neler konuşuldu Kerkük'ün statüsü konusunda Türkiye'ye bir garanti verildi mi Verilmedi mi Bunları bilmiyoruz. Rice'ın açıklamalarından anlaşılan, bu sorunun Türkiye'yi ilgilendirmediği görüşünün h kim olduğu. Türkmenlerin durumu nedir, ne olacaktır O da belli değil. PKK konusu da ayrı bir zaaf gibi görünüyor. Hiçbir devlet, başka bir devleti rahatsız eden terörist örgütle samimi mücadele etmez. Türkiye'nin böyle bir şeye de ihtiyacı yoktur. Türkiye bu sorunu kendi gücüyle çözmüştür. Gerekirse yine çözer. Bu konuda gösterilen ricacı tutum da hoş değil." 
DYP lideri Ağar, bu sorunlar ve sorular ortada dururken, Ankara'nın, Barzani'yle, sözcü dozunda demeç yarıştırmaya girmesini üzüntüyle karşıladığını da belirtiyor. 



</TEXT>
</DOC>
