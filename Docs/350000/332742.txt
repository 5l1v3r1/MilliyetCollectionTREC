<DOC>
<DOCNO> 332742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonyas12.html </URL>
<DATE> 2005/04/12/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Julia Roberts hayır için oyunculuk yapacak 
</HEADLINE>
<TEXT>

     Kısa bir süre önce ikiz çocuk sahibi olan ünlü aktris Julia Roberts, oyunculuğa bir yardım etkinliğiyle geri dönüyor. Sanatçı, Paul Newman'ın vakfı tarafından hasta çocuklar yararına düzenlenen hayır etkinliğinde görev alacak. 
     Internetteki ''imdb'' sitesinin haberine göre, ikiz çocuk annesi Roberts, Paul McCartney ve Robin Williams tarafından düzenlenen hayır etkinliğinde izleyici karşısına çıkacak. 
     Newman'ın sahibi olduğu ''Hole in the Wall Camps'' adlı hasta çocuklar için hizmet veren kuruluşun etkinliği New York'ta gerçekleştirilecek. 
     Lou Adler'ın da bir performans sergileyeceği etkinliğin ayrıntıları gizli tutulurken, Roberts'ın da Newman ile aynı sahneyi paylaşacağı bir gösteri sunması bekleniyor. 
     Oscar ödüllü ünlü aktris Julia Roberts, 28 Kasım 2004'te Patricia ve Phinnaeus Walter adlı ikiz çocuk annesi olmuştu. 38 yaşındaki güzel yıldız, 2002 yılının Temmuz ayında ikizlerin babası 36 yaşındaki kameraman Dany Moder'la hayatını birleştirmişti. 
     
</TEXT>
</DOC>
