<DOC>
<DOCNO> 340613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/spor/spo09.html </URL>
<DATE> 2005/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayseri'ye düğün, bayram 1-2 
</HEADLINE>
<TEXT>


Gaziantepspor galibiyetiyle gülen Sarı - Kırmızılılar, Sakaryaspor'un da yenilmesiyle düşme hattından kurtuldu. Misafir ekibe üç puan kazandıran goller Bülent ve Johnson'dan gelirken, ev sahibi takım bunlara Gökhan Güleç ile yanıt verdi 


Kayserispor, Gaziantepspor deplasmanından üç puan aldı, düşme hattından kurtulmayı başardı. 
4. dakikada Balili'nin ceza sahası dışından ortasıyla buluşan Bülent kaleciyle karşı karşıya kaldığı anda plase bir vuruşla topu ağlara gönderdi 0-1 
13'te Bülent'in pasına hareketlenen Cem Karaca ceza sahası dışından sert vurdu. Ancak top üst direkten auta çıktı. 
20'de İlhan'ın sağdan ortasıyla ceza sahası içerisinde buluşan Erdal'ın sert şutunda top kaleci Metin Aktaş'tan döndü. Gökhan Güleç dönen topu tamamladı 1-1. 
88. dakikada İlhan'ın sağdan ortasıyla ceza sahası içerisinde buluşan Johnson'un sert şutunda meşin yuvarlak kaleci Kaya'nın sağından filelerle kucaklaştı 1-2 

Maçın karnesi 
MEHMET TAŞÇIOĞLU DHA 
HAKEMLER Kuddusi Müftüoğlu, Cemal Gemici, Muhittin Gürses 
GAZİANTEPSPOR Kaya 4 - Gökhan Zan 6 , Bouazizi 5 , Barış 6 - İlhan 6 , Erdal 5 Erhan Dk.61 4 , Sedat 5 , Devran 5 , T. El Taib 5 - Lazarov 4 M.Çoğum Dk.87 , G.Güleç 6 Jaziri Dk.59 4 
YEDEKLER Tolgahan, Doğan, Hasan, Kerem 
KAYSERİSPOR Metin Aktaş 5 - Murat 6 , Ali 6 , Erich Brabec 6 - Ergün 6 Gökhan Dk.68 5 , M.Topuz 6 İlhan Dk.86 4 , Bülent 8 , Hakan 7 , Johnson 8 - C.Karaca 6 , Balili 6 Kamber Dk.79 5 
YEDEKLER M.Ali Tunç, Mithat, Müslüm, İbrahim 
GOLLER Bülent Dk.4 , Gökhan Güleç Dk.20 , Johnson Dk.88 
KIRMIZI KART Tarek El Taib Dk. 85 
SARI KARTLAR Lazarov, Jaziri, Tarek El Taib Gaziantepspor , Kamber Kayserispor 

'Final gibi maç olacak' 

Kayserispor Teknik Direktörü Hikmet Karaman, Gaziantepspor galibiyeti sonrasında kaçan puanlara yandı. Karaman, "Ligde son dakikalardaki golleri yemeseydik, şu an 15 puan ilerdeydik. Ama futbolda geçmişe değil, bugüne bakmak lazım. Önümüzdeki hafta oynayacağımız Sakaryaspor karşılaşması final maçı olacak" yorumunu yaptı. 


</TEXT>
</DOC>
