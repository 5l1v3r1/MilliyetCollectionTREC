<DOC>
<DOCNO> 316067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/soneko17.html </URL>
<DATE> 2005/02/17/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Emekli Sandığı Müracaat edenlerin derece artışı yapılacak 
</HEADLINE>
<TEXT>

     Emekli Sandığı Genel Müdürlüğü, 15 Ocak 2005 tarihinden önce aylık bağlanmış olanlardan derece artışı kapsamına girmiş olanların, ''müracaat etmeleri'' halinde, derece artışı alacaklarını bildirdi. 
     Emekli Sandığı'ndan yapılan yazılı açıklamada, 5289 Sayılı Memurlar ve Diğer Kamu Görevlilerine Bir Derece Verilmesi Hakkındaki Kanunun, 15 Ocak 2005 tarihinden geçerli olmak üzere yürürlüğe girdiğine dikkat çekilerek, şöyle denildi 
     ''Söz konusu Kanun, gerek 1 Mart 1979 tarihinde 2182 ve 2160 sayılı Kanunlar, gerekse 15 Ekim 1991 tarihinde 457, 458 ve 459 sayılı Kanun Hükmünde Kararnameler uyarınca verilen bir derece uygulamalarından bu tarihlerde Sandığa tabi görevde olmamaları nedeniyle yararlanamamış olanlardan, 15 Ocak 2005 tarihinde görevde bulunanlar aylıksız izinde bulunanlar dahil ile bunlardan anılan tarihten önce emekli, adi malullük, vazife malullüğü ve dul-yetim aylığı bağlananları kapsamaktadır. 
     Buna göre, Sandığımızca 15 Ocak 2005 tarihinden önce emekli, adi malullük, vazife malullüğü, dul ve yetim aylığı bağlanmış olanlardan bu Kanun kapsamına girenlerin müracaatları halinde 15 Ocak 2005 tarihinden itibaren bir derece ilave edilmek suretiyle intibakları yapılacaktır." 
     
</TEXT>
</DOC>
