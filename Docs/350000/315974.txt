<DOC>
<DOCNO> 315974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/yasam/ayas.html </URL>
<DATE> 2005/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Festivalin politik yüzü 
</HEADLINE>
<TEXT>


Berlin Film Festivali'nde tansiyon yükseliyor. Bir işgal, bir de soykırım filmi vicdanları parçaladı 

ALİN TAŞÇIYAN Berlin 

Tersini savunmak mümkün değil Şiddet şiddeti doğurur... Berlin Film Festivali'nde yarışan 2 film, farklı tarihi dönemlerde ve bambaşka yerlerde geçse de birbirini tamamlıyor ve uygarlık tarihine tetanos yayan paslı bir zincirin 2 halkasını oluşturuyor. 

Bitmeyen kavga... 
Filistinli yönetmen Hany Abu-Assad, ülkesindeki işgali, İsrail'de meydana gelen terör eylemlerinin tek sorumlusu olarak gördüğünü açıkça beyan etti. Ve 2 Nabluslu delikanlının, intihar komandosu oluşunu anlattığı 'Paradise Now' Şimdi Cennet adlı filmle terör eylemlerinin ardındaki travmatik ruh halini sergiledi. 
Oscar adayı Macar görüntü yönetmeni Lajos Koltai'nin yönettiği, Nobel ödüllü Macar yazar İmre Kertesz'in gerçek yaşamöyküsüne dayanan ilk romanından 1975 uyarlanan 'Fateless' Kadersiz ise toplama kamplarından kurtulan Yahudilerin Avrupa'daki 'ev'lerinde yaşamlarını sürdürmelerinin zorluğunu açıkça ortaya koyuyordu. 

Bir de belgesel 
Panorama bölümünde de 'White Ravens' Beyaz Kuzgunlar adlı bir Rus-Çeçen savaşı belgeseli gösterildi. Tamara Trampe ve Johann Feindt, 5 yıl süren araştırma ve röportajlarına dayanarak, Çeçenya'ya giden asker ve sağlık görevlilerinin deneyim ve travmalarını beyazperdeye taşıdı. 




</TEXT>
</DOC>
