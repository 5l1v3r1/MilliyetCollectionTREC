<DOC>
<DOCNO> 316710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/soneko04.html </URL>
<DATE> 2005/02/19/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Benzinlerde pompa fiyatı 2-3 kuruş arttı... 
</HEADLINE>
<TEXT>

     Benzinlerde rafineri çıkış fiyatının artırılmasından sonra, pompa fiyatları bugünden geçerli yaklaşık yüzde 0.85 ile yüzde 1.28 oranında arttı. 
     Artırımın parasal karşılığı, litrede benzinlerde 2-3 YKr, bir başka deyişle depoda 1.2-1.8 YTL'yi buluyor. 
     Rafineri çıkış fiyatındaki artırım sonrası ana dağıtım firmaları, pompa satış tavan fiyatlarını belirlemeye başladı. 
     Buna göre Ankara'da kurşunsuz benzinin fiyatı Petrol Ofisi bayilerinde 2.38 YTL'ye İstanbul'un Anadolu yakasında 2.39 YTL'ye, İzmir'de ise 2.38 YTL'ye çıktı. 
     OPET'de ise kurşunsuz benzinin fiyatı Ankara'da 2.38 YTL, İstanbul'un Anadolu yakasında 2.39 YTL'ye, İzmir'de ise 2.38 YTL'ye yükseldi. 
     Shell'de ise kurşunsuz benzinin fiyatı Ankara'da 2.38 YTL, İstanbul'un Anadolu yakasında 2.39 YTL'ye, İzmir'de ise 2.38 YTL'ya çıktı. 
     Akaryakıt fiyatlandırmasındaki serbesti nedeniyle, pompa fiyatları dağıtım şirketleri tarafından belirleniyor. Fiyatlar dağıtım şirketleri yanında, aynı grubun akaryakıt bayileri arasında bile farklılık gösterebiliyor. 
     
     RAFİNERİ ÇIKIŞ FİYATI, POMPA FİYATI ANLAMINA GELMİYOR 

     Öte yandan rafineri çıkış fiyatı, tüketiciye ulaşan fiyat anlamına gelmiyor. 
     Bu fiyata ÖTV, EPDK gelir payı eklenip KDV matrahı bulunuyor. Bunun üzerine KDV eklenip, 'vergili' fiyata ulaşılıyor. Nakliye giderleri deniz-kara ile dağıtım şirketi ve akaryakıt bayi payı eklenerek pompa satış fiyatına ulaşılıyor. 
     Daha sonra dağıtım şirketleri, tavsiye niteliğindeki tavan pompa fiyatlarını belirleyip, EPDK'ya ve bayilerine gönderiyor. 
     Ayrıca yeni yasa gereği, serbest piyasa koşullarında dağıtım şirketleri ve bayilerin, rafineri çıkış fiyatlarındaki değişimi, yansıtıp yansıtmama, az ya da çok yansıtma serbestisi bulunuyor. 
     TÜPRAŞ'ın rafineri çıkışındaki ayarlamasının ardından, bazı ana dağıtım şirketleri tarafından bayilere önerilen benzin türlerinin eski ve yeni tavan fiyatları şöyle 
     

ANKARA kurşunsuz benzin eski fiyat kurşunsuz benzin yeni fiyat süper benzin eski fiyat süper benzin yeni fiyat Petrol Ofisi 2.35 2.38 2.36 2.38 Opet 2.35 2.38 2.36 2.38 Shell 2.35 2.38 2.36 2.38      

İstanbul Anadolu yakası kurşunsuz benzin eski fiyat kurşunsuz benzin yeni fiyat süper benzin eski fiyat süper benzin yeni fiyat Petrol Ofisi 2.36 2.39 2.36 2.38 Opet 2.36 2.39 2.36 2.38 Shell 2.36 2.39 2.36 2.39      

İzmir kurşunsuz benzin eski fiyat kurşunsuz benzin yeni fiyat süper benzin eski fiyat süper benzin yeni fiyat Petrol Ofisi 2.35 2.38 2.35 2.37 Opet 2.35 2.38 2.35 2.37 Shell 2.35 2.38 2.35 2.38      
</TEXT>
</DOC>
