<DOC>
<DOCNO> 318681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sonyas20.html </URL>
<DATE> 2005/02/25/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
e-bay'da dinozor fosili satmaya kalkınca... 
</HEADLINE>
<TEXT>

     Uluslararası internet alışveriş sitesi e-bay'da dinozor fosilleri satan bir Taylandlı tutuklandı. 
     Tayland polisinden Korgeneral Thani Somboonsab, ABD yetkililerinin verdiği bilgi üzerine Piriya Wachachitphan'ın 25 geçen pazartesi 108 büyük dinozor fosili ve 5 kutu küçük fosil parçasıyla Bangkok'taki evinde yakalandığını söyledi. General, Tayland'da ilk kez dinozor fosili satan birinin yakalandığını belirtti. 
     Aralarında Buda heykellerinin de bulunduğu binden fazla antika parçayı satarak 200 bin dolardan fazla gelir elde eden kaçakçı hakkında dava açıldığı ve kefaletle serbest bırakıldığı bildirildi. 
     Antikaları satmaktan suçlu bulunması durumunda Piriya, 7 yıla kadar hapis cezası ve 18 bin dolar para cezasına çarptırılacak. 
     Piriya, polise verdiği ifade de 100 milyon yıldan daha eski olan dinozor fosillerini köylülerden satın aldığını söyledi. 
     
</TEXT>
</DOC>
