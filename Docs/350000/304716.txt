<DOC>
<DOCNO> 304716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sontur13.html </URL>
<DATE> 2005/01/08/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
AKP ilçe başkanı, hastane müdürünü dövdü 
</HEADLINE>
<TEXT>

     
     Kenan TÜRKSEVEN SİNOP, DHA 
     

SİNOP'un Türkeli ilçe Devlet Hastanesi'ne vatandaşların şikayeti üzerine giden AKP İlçe Başkanı Şükrü Işık ve meclis üyesi Arif Özcan, Hastane Müdürü Celil Türk ile kalorifer yüzünden kavga etti. İddialara göre ilçe Başkanı Işık, "Siz kim oluyorsunuz'' diyen hastane müdürünü makamında dövdü. Müdür Sinop Devlet Hastanesi'nde 5 günlük iş göremez raporu alırken, ilçe başkanı Işık hastane müdürünün kendilerine saldırdığını ileri sürerek, "Biz kaloriferlerin neden yanmadığını sorduk. Ancak kendisi bize siz kim oluyorsunuz' diye cevap verdi. Karşılıklı darp var. Biz kendimizi koruduk'' dedi. 
     Sinop'un Türkeli İlçesi'nde önceki gün meydana gelen olayda, iddialara göre AKP İlçe Başkanı 48 yaşındaki Şükrü Işık, AKP'li meclis üyesi Arif Özcan ile birlikte vatandaşların şikayeti üzerine kaloriferin yanıp yapmdığını kontrol için ilçe Devlet Hastanesi'ne gitti. Kaloriferlerin yanmadığını gören Işık, hastane müdürü 36 yaşındaki Celil Türk'ün makamına giderek neden yanmadığını sordu. Türk ise, "Sizde kim oluyorsunu da bana hesap soruyorsunuz'' diye cevap verince taraftar arasında tartışma çıktı. Çıkan kavgada ilçe başkanı Işık ile meclis üyesi Arif Özcan, hastane müdürünü tekme tokat dövdü. Hastane müdürü aldığı darbeler sonucu önce kendi çalıştığı hastanede tedavi gördükten sonra Sinop Atatürk Devlet Hastanesi Beyin Cerrahi Servisine sevkedildi. Müdür Celil Türk, başkan ile Arif Özcan'dan şikayetçi olduğunu söyleyerek, "Öğle saatlerinde hastaneye geldiler. Hastane koridorlarında bağırarak benim odama girdiler. Neden kaloriferler yanmıyor' diyerek hakaret ettiler. Ben de kendilerini tanımadım ve sizde kim oluyorsunuz' diye sordum. Birden bana saldırdılar. İkisinden de şikayetçiyim'' dedi. 
     Hastane Müdürü Celil Türk'ün şikayeti üzerine polis tarafından yakalanan ve ifadeleri alınan AKP ilçe başkanı Şükrü Işık ile meclis üyesi Arif Özcan, müdürün kendilerine saldırdığını söyledi. Işık, "Biz bir vatandaş olarak hastaneye gittik ve kaloriferlerin neden yanmadığını sorduk. İnsanlar burada tedavi görüyorlar. Soğuktan üşüyorlar. Kendisine Neden kalorifer yanmıyor. Eğer maddi durumunuz iyi değilse ben alabilirim' dedim. Ancak kendisi bize Siz kim oluyorsunuz da hesap soruyorsunuz' deyince karşılıklı itişme oldu. Daha sonra da birbirimizi darp ettik. Bizde de darp izleri var ancak rapor almadık. Müdür Celil Türk'ten şikayetçiyiz. O da bizden şikayetçi oldu. Biz de kendimizi koruduk'' diye konuştu. 
     
</TEXT>
</DOC>
