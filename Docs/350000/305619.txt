<DOC>
<DOCNO> 305619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/ekonomi/eko07.html </URL>
<DATE> 2005/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Star'a büyük yabancı ortak yolu... 
</HEADLINE>
<TEXT>



TBMM Plan ve Bütçe Komisyonu, bugün, AKP Afyon Milletvekili Halil Aydoğan ve 6 arkadaşının hazırladığı, kanun teklifini görüşecek. 
Teklif, TMSF'nin yönetim ve denetimine sahip olduğu şirketler ile bunlara ait mal, hak ve varlıkların yüzde 49'dan fazlasının yabancı gerçek ve tüzel kişilere doğrudan ya da dolaylı olarak satılmasına imk n tanıyor. Teklife göre, özel radyo ve televizyon kuruluşlarında yüzde 25 ile sınırlanan yabancı sermaye payı, yüzde 49'a kadar yükseltiliyor. TMSF'nin elinde halen Uzanlar'ın borçlarına karşılık el konulan Star TV bulunuyor. Ticari ve iktisadi bütünlük oluşturarak yapılacak satışlarda, satış sonrası işlemlerini Amme Alacaklarının Tahsili Kanunu hükümlerine bağlı olmaksızın belirlemeye, ticari ve iktisadi bütünlük oluşturan şirketlerin mal ve hizmet alımından doğan geçmiş dönem borçlarını ihale bedelinden ödemeye veya ihale alıcısına ödetmeye Fon Kurulu yetkili kılınıyor. Ticari ve iktisadi bütünlük oluşturan mahcuzlar haczedilen, mahkemece rehin konulan , Fon'un izni olmaksızın imtiyazlı alacaklılar dahil üçüncü kişiler tarafından satılamayacak. 


</TEXT>
</DOC>
