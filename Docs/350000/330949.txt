<DOC>
<DOCNO> 330949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/siyaset/siy01.html </URL>
<DATE> 2005/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle savunma mahk m ettirir 
</HEADLINE>
<TEXT>


AİHM'ye gönderilen, "Din dersinde Sünnilik yok" savunmasına, Alevi kuruluşları tepki gösterdi 

İSTANBUL Milliyet 


Türkiye'nin Avrupa İnsan Hakları Mahkemesi'nde AİHM görülen "zorunlu din dersi" davasına gönderdiği, "Din dersinde Sünnilik yoktur" savunması, Alevi kuruluşlarının tepkisine yol açtı. 

Alevi örgütlerinin tepkisi şöyle 
Prof. Dr. İzzettin Doğan Cem Vakfı Başkanı Devletin "Din dersinde Sünnilik yok" savunması büyük bir yalandır. "Ders kitaplarında Sünnilik yok, Alevilere eşit davranıyoruz" demek büyük bir aldatmacadır. Ayrıca "Ders programlarında devlet yetkili. Anne babalar bu yetkiye karşı gelemez" gibi gerekçeler öne sürülmesi de bu davanın reddine gerekçe oluşturacak. Çünkü inançlar konusunda devletin hiçbir takdir hakkı yoktur. Türkiye şimdiden bu davayı kaybetmiştir. Ona hazırlıklı olması lazım. Bugün AB üyesi ülkelerde din dersi zorunlu değildir. Bir tek Türkiye'de vardır. 
Kazım Genç Türkiye aleyhine davayı açan avukat - Pir Sultan Abdal Kültür Derneği Başkanı Hükümet savunmasında Türkiye'de zorunlu din dersleri kapsamında bir Sünni inanç eğitimi yapılmadığını savunmaktadır. Türkiye'nin savunması, Avrupa İnsan Hakları Sözleşmesi'ne de aykırı. İlköğretim ders kitaplarında tamamen Sünni inanç eğitimi verildiği, 7. sınıf ders kitabının 15 sayfalık bölümünün Hıristiyanlık, Yahudilik, İslam, Budizm gibi dinlerin sunumuna ayrıldığı görülür. Bu savunma Türkiye'yi mahk m ettirir. 
Turgut Öker Avrupa Alevi Birlikleri Konfederasyonu Başkanı Savunma gayri ciddi olduğunu ortaya koymuştur. Bu savunmayla Türkiye mahk m olacaktır. AİHM okutulan ders kitaplarıyla savunma arasındaki çelişkiyi net bir şekilde görecektir. Ama bu savunmada, AKP'nin kendi tabanına vermeye çalıştığı mesaj son derece önemlidir. AKP, biz Sünnilikten başka inancı kabul etmiyoruz ama bu konuya adım atmasını AİHM'nin kararına bağlayacak. 
Atilla Erdem Hacı Bektaş Kültür ve Tanıtma Derneği Başkanı "Laik bir toplumda din dersi olmaz. İktidar savunması doğru değil, laiklik ve insan haklarına aykıdır. İktidarın AİHM'ye gönderdiği savunma mantıklı olmadığı gibi demokratik laik hukuk devleti yapısına da uymamaktadır. 


</TEXT>
</DOC>
