<DOC>
<DOCNO> 339624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonspo35.html </URL>
<DATE> 2005/05/04/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
FIA, BAR Honda'nın yarışlardan çıkarılması için mahkemeye başvurdu 
</HEADLINE>
<TEXT>

     Uluslararası Otomobil Federasyonu FIA , BAR Honda’nın 2005 sezonu yarışlarından çıkarılması için mahkemeye başvuruda bulundu. 
     Sezonun 4. ayağı olan San Marino Grand Prix’sinde BAR Honda takımının yedek depo kullandığı ve daha hafif araçla yarışlara katıldığını iddia eden FIA yetkilileri, yarışlardan sonra uzmanlar tarafından BAR Honda Formula 1 aracında yapılan incelemeler sonrasında verilen "temiz" raporuna da itiraz etti. 
     FIA sözcüsü yaptığı açıklamada, "FIA, BAR Honda takımının 2005’te yapılacak yarışlardan men edilmesi ve en az 1 milyon Avro para cezası verilmesi için mahkemeye başvurdu" dedi. 
     FIA tarafından konuyla ilgili birçok belgenin Paris’teki mahkemeye sunulduğu kaydedildi. 
     BAR Honda’nın İngiliz pilotu Jenson Button, San Marino Grand Prix’sini Renault’un İspanyol pilotu Fernondo Alonso ve Ferrari’nin Alman pilotu Michael Schumacher’in gerisinde 3. sırada tamamlamayı başarmıştı. 
     
</TEXT>
</DOC>
