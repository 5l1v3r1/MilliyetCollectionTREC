<DOC>
<DOCNO> 304170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sonyas07.html </URL>
<DATE> 2005/01/06/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Sperm ayıklayan cihaz 
</HEADLINE>
<TEXT>

     Avustralyalı bilim adamları, kısır erkeklerin baba olmasını sağlamak için, ''sperm ayıklayan cihaz'' geliştirdiler. 
     New Scientist dergisinde çıkan habere göre, cihaz, DNA'sı bozuk spermleri filtreden geçirerek, iyi durumdakilerden ayırıyor. Bunun özellikle yaşlı, çok sigara içen ya da işyerinde kirliliğe maruz kalan erkekler için yararlı olduğu belirtiliyor. Bunlar, DNA tahribatını artıran faktörler olarak biliniyor. 
     Kısırlık tedavi kliniklerinde kaliteli sperm elde etmek için yapılan işlem hem uzun sürüyor hem de tahrip olmuş sperm bu yöntemle ayıklanamıyor. 
     John Aitken ve Chris Ainsworth tarafından geliştirilen ve bir ayakkabı kutusundan daha küçük olan bu yeni cihazda filtreyle ayrılmış iki bölme bulunuyor. İlk bölmeye spermler konulduktan sonra, filtreye elektrik veriliyor ve böylece iyi spermler kötülerden ayıklanıyor. Cihaz, daha çok negatif yüklü zarların en az DNA tahribatına sahip olduğu ilkesine dayanıyor. 
     Ne kadar etkili olduğunu anlamak için, cihaz tüp bebek yöntemiyle tedavi olan kadınlar üzerinde denenecek. 
     
</TEXT>
</DOC>
