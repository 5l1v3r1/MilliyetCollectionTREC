<DOC>
<DOCNO> 347308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/ekonomi/eko03.html </URL>
<DATE> 2005/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt'e Bombardier'le uçuş 
</HEADLINE>
<TEXT>


Atlas Jet, Başbakan'ın eşi Emine Erdoğan'ın memleketi ve Başbakan'ın seçim bölgesi Siirt'e uçak seferleri başlattı. İlk sefere Ulaştırma Bakanı Yıldırım ve milletvekilleri de katıldı 

TURAN KOYUNCU Siirt 

Atlaset, Başbakan Erdoğan'ın seçim bölgesi ve eşi Emine Erdoğan'ın memleketi Siirt'e uçak seferleri başlattı. Uçuşa Ulaştırma Bakanı Binali Yıldırım ve milletvekilleri de katıldı. Yıldırım, Siirt'e uçuşla Başbakan'ın verdiği sözü yerine getirdiklerini söyledi. 
İlk uçuşun gerçekleştirilmesi nedeniyle Siirt Havaalanı'nda bir tören düzenlendi. Atlasjet Genel Müdürü Tuncay Doğaner, dünyanın en modern uçağı ile Siirt uçuşlarına başladıklarını söyledi. 
Atlasjet Siirt'e seferlerini Bombardier CRJ 700 tipi uçaklarla gerçekleştirecek. Çabuk kalkış yapabilme özelliğine sahip bu uçaklar, büyük gövdeli uçakların inemediği dar ve kısa pistlerde iniş - kalkış yapabiliyor. 

Müdürler kaldı 
Siirt Havaalanı'na inen Atlasjet uçağının dönüş seferine talebin çok olması nedeniyle Atlasjet Genel Müdürü Tuncay Doğaner ile 4 yönetici, Siirt'te kaldı. 
İstanbul - Siirt seferleri pazartesi, salı ve perşembe günleri Ankara aktarmalı olarak gerçekleştirilecek. Ankara- Siirt uçak bileti 89 YTL, İstanbul - Siirt bilet fiyatının da 109 YTL olduğu bildirildi. 


</TEXT>
</DOC>
