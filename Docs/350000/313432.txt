<DOC>
<DOCNO> 313432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sondun50.html </URL>
<DATE> 2005/02/08/ </DATE>
<TIME> 20.21 </TIME>
<AUTHOR>  </AUTHOR>
<HEADLINE>
Rice ''Türkiye, İslam ile demokrasinin birarada olabileceğini gösterdi'' 
</HEADLINE>
<TEXT>

     ABD Dışişleri Bakanı Condoleezza Rice, ''Türkiye'nin İslam ile demokrasinin birarada olabileceğini gösterdiğini'' belirtti ve ''bu örneğin Irak için de geçerli olabileceğini'' bildirdi. 
     Fransız Siyasi Bilimler Akademisi'nde konuşan ve soruları yanıtlayan Rice, ''İslam ve demokrasinin arasında doğal olarak bir çatışma olmadığını hepimizin anlaması gerekir'' dedi. 
     ''Irak'ta seçimleri kazandığı tahmin edilen Şii çoğunluğun, hoşgörünün gerekli olduğunu anladığına inandığını'' belirten Rice, ''Iraklıların siyasi sürece yoğun bir biçimde katılacaklarını ve kendilerinin korku içinde yaşamalarını sağlayanların yaptıklarını başkalarına yapmayacaklarını düşünüyorum'' diye konuştu. 
     
</TEXT>
</DOC>
