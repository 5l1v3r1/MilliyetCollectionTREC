<DOC>
<DOCNO> 333184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/spor/bbas.html </URL>
<DATE> 2005/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalbimiz Efes'le 
</HEADLINE>
<TEXT>


Basketbol Euroleague'deki temsilcimiz, Yunan Panathinaikos ile bugün Atina'da gergin geçmesi beklenen son maçta karşı karşıya gelecek. TSİ 19.10'daki randevudan galip çıkacak takım Final - Four'a yükselecek 


Basketbolda Euroleague'de Final - Four'u kovalayan temsilcimiz Efes Pilsen, bu akşam Yunanistan'ın Panathinaikos takımı ile rakip sahada "kader" sınavına çıkacak. 
Lacivert - Beyazlılar, 1 - 1'lik eşitliğin sürdüğü serinin üçüncü maçında Panathinaikos ile Atina'da, 18 bin seyirci kapasiteli OAKA Salonu'nda saat 19.10'da karşı karşıya gelecek. Müsabaka Skytürk'ten naklen yayınlanacak. 
Efes Pilsen, geçtiğimiz hafta Atina'da oynanan ilk maçı uzatmada 102 - 96 kaybetmiş, ardından zorlu rakibini Abdi İpekçi Salonu'nda 75 - 63 yenerek seriye eşitliği getirmişti. 

2 maçın toplam istatistikleri 

EFES PİLSEN OYUNCU SÜRE 2S 3S SA R A TÇ TK B TS Prkacin 48.30 10 13 - 4 6 11 3 - 7 - 24 Ender 43.00 1 2 4 9 2 2 3 2 1 1 - 16 Kaya 28.30 2 5 - 6 8 10 1 5 3 - 10 Mustafa 43.45 2 3 0 2 2 2 2 2 2 2 - 6 Kecman 33.30 0 1 1 1 4 6 2 - - 2 - 7 Ermal 31.15 3 7 - - 4 2 1 1 - 6 Nikolic 44.30 6 12 - 7 9 7 1 3 3 1 19 Cenk 05.00 - - - - - - 1 - - Solomon 74.45 3 11 9 16 16 20 8 8 8 7 - 49 Domercant 72.15 7 13 2 7 14 16 10 5 - 6 - 34 TOPLAM 425.00 34 67 16 35 55 69 57 24 20 33 1 171 

PANATHINAIKOS OYUNCU SÜRE 2S 3S SA R A TÇ TK B TS İbrahim 37.15 0 3 3 6 5 6 1 1 1 4 - 14 Tsartsaris 34.15 3 5 0 3 3 6 4 2 1 4 - 9 Femerling 21.15 3 3 - 4 4 8 1 2 2 2 10 Papanikolau 14.15 0 1 1 1 - 1 - - 1 - 3 Batiste 44.00 8 11 0 1 3 5 6 1 1 3 - 19 Alvertis 50.00 1 4 3 7 1 2 3 3 4 1 - 12 Kalaitzis 13.45 - - 1 2 2 - 1 - - 1 Lakovic 69.15 6 11 6 14 16 23 6 5 - 8 - 46 Scepanovic 66.00 2 4 3 7 13 16 3 4 - 3 - 26 Hatzivrettas 08.45 - - 4 6 - - - - - 4 Diamantidis 45.45 2 4 1 5 7 8 3 2 4 5 - 14 Baxter 20.30 1 1 - 5 8 6 - 2 3 - 7 TOPLAM 425.00 26 47 17 44 62 86 43 19 16 34 2 165 

Günah çıkardılar 

TAKİ BERBERAKİS ATİNA 

Basketbolda bugün Efes Pilsen'i ağırlayacak Panathinaikos, taraftarlarına "sükunet" çağrısı yaptı. Yunan takımı, taraftarlarına "çağrı" içerikli resmi açıklamasında "Kendinize hakim olun. Takımınıza spor ruhu içinde olaysız, taşkınlık yapmadan destek olun, olay çıkarmak isteyeni ayırın" dedi. Ayrıca "Spor dostları birleştirir, ayırmaz, son maçta neler olduğunu unut" ifadesi kullanıldı. Panathinaikos Başkan Yardımcısı Yannakopoulos da olaylı geçen Atina'daki ilk Panathinaikos-Efes maçında sahaya girerek maçın hakemi İsrail'li Bakhar'a tükürmesi konusunda "Aynı akşam evde aynaya baktım ve kendimden utandım. Samimi söylüyorum, kendi kendimi dövesim geliyor, mazeretim yok" diye konuştu. Bu arada Avrupa basını da maça büyük ilgi gösteriyor. 

Avrupa'da 331. maç 

Efes Pilsen, Avrupa kupalarında 331. karşılaşmasına çıkacak. Lacivert -Beyazlılar, Avrupa kupalarında bugüne dek yaptıkları 330 maçın 210'unu kazanırken, 120 maçta ise salondan yenilgiyle ayrıldı. Antrenör Oktay Mahmuti ise Efes Pilsen'in başında çıktığı 95 maçta 64 galibiyet, 31 yenilgi yaşadı. Efes Pilsen, Panathinaikos ile yaptığı 8 maçın 5'ini yitirdi, 3'ünü kazandı. Ayrıca Yunan takımlarıyla yaptığı 31 karşılaşmanın 17'sini galip, 14'ünü mağlup kapadı. 

Lefkoşa'da All - Star gecesi 

FIBA All Star organizasyonu bugün Kıbrıs Rum kesiminde, Lefkoşa'da yapılacak. Beşiktaşlı El Amin ve Fenerbahçeli Marc Salyers Dünya Karması'nda, Beşiktaş'tan Ratko Varda, Fenerbahçe'den Damir Mrsic ile Ömer Onan da Avrupa Karması'nda mücadele edecek. Fenerbahçe Basketbol Takımı Antrenörü Aydın Örs Avrupa Karması'nın antrenörlüğünü yapacak. 

Bayanlar başlıyor 

Bayanlar Basketbol Ligi'nde play - off heyecanı bugün başlayacak. Normal sezonu ilk 4 sırada tamamlayan Beşiktaş, Fenerbahçe, Erdemirspor ve Ceyhan Belediyesi, eşleşmelerde saha avantajına sahip bulunuyor. 

Günün programı 
BJK Akatlar 
17.00 Beşiktaş - Arı Koleji 1-0 
Ceyhan 
18.00 Ceyhan Bld. - Mersin B.B 1-1 
Erdemir 
17.30 Erdemir - Migros 1-0 
Caferağa 
19.00 Fenerbahçe - İstanbul Ünv. 1-0 


</TEXT>
</DOC>
