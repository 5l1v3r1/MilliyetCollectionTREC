<DOC>
<DOCNO> 344585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sonsiy17.html </URL>
<DATE> 2005/05/21/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Dsp Genel Başkan Yardımıcısı Macit Ak hükümetine yüklendi... 
</HEADLINE>
<TEXT>

     DSP Genel Başkan Yardımcısı Hasan Macit, "İlk seçimde, bu halk AK Parti iktidarına gereken yanıtı verecek" dedi. 
     Macit, Burdur’da düzenlediği basın toplantısında, AK Parti hükümetinin Irak ve Kıbrıs’ta yanlış politikalar uyguladığını, bu nedenle terörünün arttığını ve esnafın işsizlikten kepenk kapattığını iddia etti. 
     Türkiye’nin en büyük sorununun işsizlik olduğunu savunan Macit, şunları kaydetti 
     "İşsizlik sorunu kaderiyle baş başa bırakılmıştır. İşsizlik seviyesi Cumhuriyet tarihinin rekor seviyesine gelmiştir. Bu gün 12 milyon civarında işsiz vardır. Kırsalda yaşayan gizli işsizler bu sayıya dahil değildir. Esnaf, Cumhuriyet tarihinin en kötü yıllarını yaşamaktadır. Rakamlara göre 420 bin esnaf kepenk kapattı. İş verenlerde işsiz konuma düşmektedir. İlk seçimde, bu halk AK Parti iktidarına gereken yanıtı verecek." 
     
</TEXT>
</DOC>
