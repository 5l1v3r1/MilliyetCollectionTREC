<DOC>
<DOCNO> 335386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/siyaset/siy08.html </URL>
<DATE> 2005/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç, edebiyatçıları mahkemeye verecek 
</HEADLINE>
<TEXT>



İncelemelerde bulunmak üzere geldiği Çankırı'da fes giyip nargile içen Kültür ve Turizm Bakanı Atilla Koç, "Az gelişmiş ülkelerde şiir, çok gelişmiş ülkelerde roman gelişmiştir" sözleri üzerine eleştiri getiren edebiyat dünyasının tanınmış isimlerine ateş püskürdü. Çankırı'da incelemelerde bulunan Koç, "Bir yazarımız 'edep dışı' demiş, aldırmıyorum. bir arkadaşımız da 'cahil' dedi. Bunu ispat hakkını mahkemede tanıyacağım" dedi. Koç sözlerini şöyle sürdürdü Az gelişmiş ülkelerde sermayesi sadece bir tek parşömen kağıdı olan şiir, daha çok yazılır. Romanda daha fazla emek daha fazla masraf, kurgu ve tema vardır. Bunun için az gelişmiş ülkelerde şiir daha çok gelişmiştir. Türkiye'de romancılarımızın çoğu da maalesef ekonomik kaygılarından dolayı uykularından feragat ederler." 


</TEXT>
</DOC>
