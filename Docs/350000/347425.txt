<DOC>
<DOCNO> 347425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sondun26.html </URL>
<DATE> 2005/05/31/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Pakistan Başbakanı, Türkiye'ye geliyor 
</HEADLINE>
<TEXT>

     Pakistan Başbakanı Şevket Aziz, resmi ziyaret amacıyla Türkiye'ye hareket etti. 
     Aziz, hareketinden önce İslamabad havaalanında gazetecilere yaptığı açıklamada, suikast sonucu öldürülen Lübnan'ın eski Başbakanı Refik Hariri'nin ailesiyle görüşmek üzere Beyrut'a da kısa bir ziyarette bulunacağını söyledi. 
     Başbakan Aziz, Ankara temasları çerçevesinde Cumhurbaşkanı Ahmet Necdet Sezer, TBMM Başkanı Bülent Arınç, Başbakan Recep Tayyip Erdoğan ve Dışişleri Bakanı ve Başbakan Yardımcısı Abdullah Gül ile bir araya gelecek. 
     Beraberinde bazı bakanlar ve işadamlarıyla Ankara'ya giden Aziz'in ayrıca, Pakistan'a yatırım yapılması için Türkiye'nin önde gelen işadamlarıyla görüşeceği kaydedildi. 
     
</TEXT>
</DOC>
