<DOC>
<DOCNO> 337986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/spor/spo10.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bomba Real Sociedad 
</HEADLINE>
<TEXT>


Son beş iç saha maçını kazanan Sociedad, Anoeta'da golü bulup oyunu kilitleyebilir. Böyle bir sonuçta Real Madrid'in şampiyonluk iddiası bitecek, ama Sociedad kazanırsa UEFA Kupası'na katılma iddiası güçlenecek 


Nihat'ın sakatlığı ve başkanlık tartışmaları takımı etkilemiyor. Real Sociedad üst üste aldığı başarılı sonuçlarla tırmanıyor. Villarreal'i biraz da şansıyla geçen Real Madrid'in koruyucu melekleri her zaman sahada olmayabilir. 

Barcelona-Albacete 
Küme düşmesi neredeyse kesinleşen ve 7 haftadır puan alamayan Albacete'nin amacı sahadan az gol yiyerek ayrılmak olacak. Yine de son iki ayda maç başına iki golün altında yiyen Albacete'nin büyük fark yemesini beklemeyin. 

Levante-Malaga 
İki takım da üst üste puanlar kaybederek düşme potasının hemen üstünde yer aldılar ama ikisini de beraberlik üzmeyecektir. 

Villarreal-Getafe 
El Madrigal'de Villarreal'in puan kaybetmesi mucize olur. Getafe'nin şansı yok. 

Racing-Betis 
Stresli Betis, Şampiyonlar Ligi için kazanmak zorunda. Ama iki takımın da istikrarsız neticeleri tahmini güçleştiriyor. Uzak durulacak bir maç. 

Sevilla-Deportivo 
Sevilla üst üste galibiyetlerle 3. sıraya tırmandı ve kalan beş haftada yerine göz diken takımlardan biri olan Deportivo'ya puan vermek istemeyecek. Favori Sevilla. 

A.Madrid-A.Bilbao 
Aynı puanda üst bölgeden kopmama mücadelesi veren iki ekibin de özelliği iç sahada başarılı olmaları. Bu sebeple favori Madrid ekibi. 

Real Zaragoza-Osasuna 
Hafta içi erteleme maçı oynadığı için yorgun olacak Osasuna'nın, Şampiyonlar Ligi hayalleri kuran Zaragoza'dan puan alması zor. 

Mallorca-Espanyol 
Kümede kalma şansı azalan Mallorca için belki de son şans. Şampiyonlar Ligi kovalayan Espanyol'a beraberlik yeterli. Uzak durulmalı. 

Numancia-Valencia 
La Primera Liga'da artık misafir olan Numancia'nın Devler Ligi kovalayan Valencia'dan puan alması zor. 


</TEXT>
</DOC>
