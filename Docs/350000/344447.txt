<DOC>
<DOCNO> 344447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/guncel/gun06.html </URL>
<DATE> 2005/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayakkabılarını jandarma aldı 
</HEADLINE>
<TEXT>


Hakk ri İl Jandarma Komutanı Mithat Karaca, "Öğrencilerden rica ediyorum, okullarına devam etsinler" dedi 


Hakk ri'de 19 Mayıs Atatürk'ü Anma ve Gençlik ve Spor Bayramı törenlerinde, hayırsever bir işadamı tarafından gönderilen ayakkabılar uymayınca gösterilerini çoraplarıyla yapan öğrencilere, İl Jandarma Komutanlığı'nca ayakkabı alındı. 
İl Jandarma Komutanı Kurmay Albay Mithat Karaca, gönderilen ayakkabılar uymadığı için öğrencilerin ıslak zeminde gösteri yapmasının dikkatlerini çektiğini ve çocuklara ayakkabı almaya karar verdiklerini söyledi. Çorapla gösteri yapan 5 öğrenciyi dün evlerinden alarak spor kıyafetleri satan bir mağazaya götürdüklerini ve buradan ayakkabı aldıklarını belirten Karaca, "Bundan sonra gençlerimiz inşallah ayakkabısız kalmayacak. Ayrıca öğrencilerden rica ediyorum okullarına devam etsinler" dedi. Öğrencilerden Kadir Çelik de İl Jandarma Komutanlığı'na teşekkür etti. 


</TEXT>
</DOC>
