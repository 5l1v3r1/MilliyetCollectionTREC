<DOC>
<DOCNO> 319805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/ekonomi/eko06.html </URL>
<DATE> 2005/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Partiler ricacı oldu' 
</HEADLINE>
<TEXT>



Ankara Ticaret Odası'nda ATO dün, 162 oda meclisi üyesi ve 61 meslek komitesi için seçimler yapıldı. ATO Başkanı Sinan Aygün, siyasi partilerin temsil konusunda 'ricacı' olduklarını belirtti. Aygün, şunları söyledi 
"Hiç bir parti karşımızda flamasıyla, rozetiyle çalışmadı. Şu oldu. Siyasi partilerden burada temsil edilmeleri konusunda ricacı olundu. Biz de elimizden geldiği kadar bir Türkiye mozaiği oluşturduk. Siyasi partiler, temsil edilmek istedikleri oranda temsil edilmişlerdir." 
ATO seçimlerinde oy kullanan Türkiye Odalar ve Borsalar Birliği TOBB Başkanı Rifat Hisarcıklıoğlu da gazetecilerin, seçimlerle ilgili 'siyasi baskı gelip gelmediğine' ilişkin soruları üzerine, "Bildiğim kadarıyla, ATO'ya böyle bir siyasi baskı yok. Yalnız şu var, Türkiye'nin genelindeki partilerin ne oy oranı varsa, o noktada da o insanlar, gönül bağı noktasında hareket edebilirler" dedi. 


</TEXT>
</DOC>
