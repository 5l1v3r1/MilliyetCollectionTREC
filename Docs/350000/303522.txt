<DOC>
<DOCNO> 303522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/guncel/gun04.html </URL>
<DATE> 2005/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Acil durum için gerekli' 
</HEADLINE>
<TEXT>


Kültür Bakanlığı, Milliyet'in 'saraykondu' haberi üzerine ilgili müdürlükten bilgi istedi. Bu yapılarda, acil durumda çağrılan güvenlik personeli yaşıyormuş 

YILDIZ YAZICIOĞLU Ankara 

Milliyet'in "Saraydaki Gecekondu" başlığıyla dün manşetine taşıdığı, Topkapı Sarayı Müzesi'nin avlu duvarına dayalı 5 gecekonduyla ilgili haberi üzerine Kültür ve Turizm Bakanlığı, ilgili genel müdürlükten bilgi istedi. Kültür Varlıkları ve Müzeler Genel Müdürlüğü, bir bilgi notu hazırladı. 
Notta, müze avlusundaki mek nlardan birinin, II. Abdülhamit döneminde karakol amaçlı inşa edildiği, 40 yılı aşkın bir süredir müze çalışanları için lojman olarak kullanıldığı belirtildi. Avludaki diğer yapıların 1950'lerde inşa edildiğinin kaydedildiği bilgi notunda, "Bu bölümler, personele valilik oluruyla tahsis edilmiştir. Elektrik ve su sayaçları mevcuttur... Bu mek nlardan yararlanan koruma, güvenlik görevlisi, gece bekçisi olan personel, her an acil durumda göreve çağrılabilmektedir" denildi. 
Kültür ve Turizm Bakanı Erkan Mumcu da bölgede, SİT kapsamına alınmadan yapılaşma olduğunu bildirdi. Ancak "İstanbul Müze Kent Projesi" çerçevesinde bu nitelikli yapıları tamamen kaldıracaklarını belirten Mumcu, "Bunun üzerinde son 6 aydır çalışıyoruz. Bu yapıları artık SİT alanı içinde kaldıkları için sadece kurul kararıyla yıkabiliriz. Kurul kararı uyarınca önümüzdeki aylarda gereken yapılacaktır" dedi. 


</TEXT>
</DOC>
