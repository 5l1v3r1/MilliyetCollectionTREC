<DOC>
<DOCNO> 332385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/siyaset/siy05.html </URL>
<DATE> 2005/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay - yıldızda Ermeni renkleri 
</HEADLINE>
<TEXT>


BRÜKSEL Milliyet 


Avrupa Parlamentosu AP Yeşiller Grubu tarafından bugün Strasbourg'da yapılacak olan "Geçmişin Geleceği Türkiye'deki Ermeniler" konulu panel için hazırlanan afişler, Türk bayrağı temel alınarak hazırlandı. 

Art niyet yok 
Türk bayrağının zemin rengi olan "kırmızı" afişte korunurken, ay ve yıldızda ise Ermenistan bayrağını sembolize eden kırmızı, mavi ve turuncu renkler kullanıldı. 
Yeşiller Grubu yetkilileri, afişte herhangi bir art niyet aranmasının yanlış olacağını, konferansın konusu Türkiye'deki Ermeniler olduğu için bu tür bir afiş hazırlanma fikrinin benimsendiğini ifade etti. 
Gazeteci yazar Etyen Mahçupyan, Agos Gazetesi Genel Yayın Yönetmeni Hrant Dink ve Prof. Taner Akçam'ın da katılacağı toplantıyı, Alman Yeşil Parlamenter Cem Özdemir yönetecek. 



</TEXT>
</DOC>
