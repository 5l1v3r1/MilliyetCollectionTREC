<DOC>
<DOCNO> 307159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/soneko08.html </URL>
<DATE> 2005/01/17/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Kablo zarar gördü, internet felç oldu... 
</HEADLINE>
<TEXT>

     Türk Telekom, yurt dışı internet erişimini sağlayan alternatif kablolardan birisi olan MedTürk denizaltı kablosunun, Marmara Denizi'ndeki kısmının zarar gördüğünü ve yedeklerin çalıştırıldığını bildirdi. 
     Telekom'dan yapılan açıklamada, 16 Ocak'ta yurtdışı internet erişimini sağlayan kablolarda bir zarar meydana geldiği ve nedeninin araştırıldığı belirtilerek, "Günün en yoğun saatlerinde maksimum 7 Gbps'lik kapasite ihtiyacının yüzde 56'sı olan 3.9'luk Gbps kısmı, kablonun kopmasından sonra hizmete verilen yedek kapasitelerle karşılanmaktadır" denildi. 
     Alternatif güzergahlardan yeni ek kapasite temin etme yönünde çalışmaların sürdürüldüğünü belirten Telekom, kopan kablonun tamir edilmesiyle ilgili çalışmaların sürdürüldüğünü kaydetti. 
     
</TEXT>
</DOC>
