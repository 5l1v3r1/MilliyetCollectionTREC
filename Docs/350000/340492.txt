<DOC>
<DOCNO> 340492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sonspo16.html </URL>
<DATE> 2005/05/07/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Basketbolda play-off heyecanı başlıyor... 
</HEADLINE>
<TEXT>

     Türkiye Basketbol Ligi’nde TBL play-off heyecanı yarın start alıyor. İlk tur maçları yarın İstanbul’da 2 karşılaşmayla başlayacak. 
     Ligde normal sezonun tamamlanmasının ardından oluşan puan durumuna göre lider Efes Pilsen ile 8. sıradaki İstanbul Tekelspor, 2. 
     Ülkerspor ile 7. Türk Telekomspor, 3. Beşiktaş ile 6. Tuborg Pilsener ve 4. Fenerbahçe ile 5. Pınar Karşıyaka, play-off ilk tur serisinde karşı karşıya gelecek. 
     Yarın başlayacak ve 3 galibiyete ulaşanın tur atlayacağı seriye, ligde rakiplerini 2 maçta da yenen Efes Pilsen ve Ülkerspor takımları 1-0 önde başlayacak. Bu takımlar saha avantajına 
     da sahip olacak ve ilk maçları sahalarında yapacak. Sonraki 2 maç rakip sahada yapılacak. Gerekirse sonraki maç yine Efes Pilsen ve Ülkerspor’un sahasında yapılacak. Öteki maçlarda ise seri, takımlar normal sezonda birbirlerine 1’er kez üstünlük sağladıkları için 0-0 eşitlikle başlayacak. Saha avantajına sahip olan Fenerbahçe ve Beşiktaş, ilk 2 maçlarını sahalarında yapacak. sonraki 2 maç ise deplasmanda olacak. Gerekmesi durumunda Fenerbahçe ve Beşiktaş son maçı sahalarında oynayacak. Play-off ilk turunda yarının programı şöyle 15.00 Efes Pilsen - İstanbul Tekelspor Abdi İpekçi . 17.15 Fenerbahçe - Pınar Karşıyaka Abdi İpekçi . 
     
</TEXT>
</DOC>
