<DOC>
<DOCNO> 348423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/magazin/amag.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan'ın zor sınavı 
</HEADLINE>
<TEXT>


Pop müziğin yıldızı Tarkan, Türk Sanat Müziği'nin iki dev ismi Emel Sayın ve Ahmet Özhan'la alaturka söyleyecek 

İLKNUR GÜLMEZ 

TRT1'de yayımlanan 'Gönül Penceresi' programını sunan Ahmet Özhan ve Emel Sayın yarın akşam Harbiye Açıkhava Tiyatrosu'nda konser verecek. 
Hitt Prodüksiyon'un düzenlediği konserde sahne alacak ikiliye, sürpriz bir konuk eşlik edecek. İzleyiciler arasında yer alacak Tarkan, ilerleyen saatlerde Özhan ve Sayın'la düet yapacak. Daha önce, Nazan Öncel' ile, 'Yan Yana Fotoğraf Çektirelim' adlı son albümünden 'Hay Hay' ve 'Nereye' şarkılarına düet yapan Tarkan, bu kez eğitimini aldığı Türk Sanat Müziği eserlerini seslendirecek. 
İzleyiciler de pop söylerken görmeye alışık oldukları Tarkan'ı bu kez sahnede bambaşka biri olarak görecek. 


</TEXT>
</DOC>
