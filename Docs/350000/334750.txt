<DOC>
<DOCNO> 334750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sondun41.html </URL>
<DATE> 2005/04/19/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Kerkük-Yumurtalık boru hatıt yeniden devrede 
</HEADLINE>
<TEXT>

     Irak petrol şirketi SOMO, Irak'ın kuzeyinden çıkarılan petrolü Ceyhan üzerinden Akdeniz'e ulaştıran Kerkük-Yumurtalık Petrol Boru Hattı'nda pompalamanın yeniden başladığını bildirdi. 
     Adının açıklanmasını istemeyen bir şirket yetkilisi, güvenlik nedeniyle Türkiye'den geçen petrol miktarını açıklamayı reddederek, ''Ne zaman bunu kamuoyuna duyursak, o dakika saldırılar düzenleniyor'' ifadesini kullandı. 
     Iraklı bir petrol yetkilisi, dün ''Hafta sonunda kuzeyden ihracatımız tekrar başlayacak. Günlük 400 bin varillik petrol akıtmayı hedefliyoruz'' demişti. 
     Kerkük-Yumurtalık hattının Irak topraklarında kalan kısmına direnişçilerin saldırılar düzenlemesi nedeniyle son 2 yılda petrol akışı sürekli kesintiye uğruyordu. 
     
</TEXT>
</DOC>
