<DOC>
<DOCNO> 343429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sontur34.html </URL>
<DATE> 2005/05/17/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Linçten kurtulanlara 2 yıl, linçe kalkışanlara 2 ay hapis istendi 
</HEADLINE>
<TEXT>

     Trabzon Cumhuriyet Başsavcılığı, kentte 6 Nisan’da yaşanan olaylarla ilgili bildiri dağıtan TAYAD üyesi 5 kişi hakkında, "memurlara mukavemet, müessir fiil ve izinsiz gösteri yürüyüşü yapmak" suçlarından dava açtı. İddianamede, sanıkların, 2 ila 4.5 yıla kadar hapis cezasına çarptırılmaları da talep ediliyor. 
     Olaylar sırasında linç girişiminde bulunduğu öne sürülen kişilerle ilgili dava da yine bugün açıldı. Linç girişimcileri için "basit müessir fiil" suçlamasıyla 2 ila 6 ay hapis istendi. 
     Cumhuriyet Başsavcılığı tarafından Asliye Ceza Mahkemesi’ne gönderilen iddianamede, 6 Nisan’da F tipi cezaevlerinde yaşanan olaylarla ilgili kamuoyu oluşturmak amacıyla Trabzon’da bildiri dağıtan Zeynep Erduğrul, Nurgül Acar, Emre Bakır, Çetin Güven ve İhsan Özdil’e polisin müdahale ettiği, bu sırada meydana gelen olaylarda, bu kişilerin "memurlara mukavemet, müessir fiil ve izinsiz gösteri yürüyüşü yapmak" suçlarını işledikleri belirtildi. 
     

     
</TEXT>
</DOC>
