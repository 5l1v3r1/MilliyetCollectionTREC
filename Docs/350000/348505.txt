<DOC>
<DOCNO> 348505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sondun12.html </URL>
<DATE> 2005/06/03/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İntihar saldırısı evde toplanan bir grup insanı hedef aldı 10 ölü 
</HEADLINE>
<TEXT>

     Irak'ın başkenti Bağdat'ın kuzeyinde, bomba yüklü araçla düzenlenen intihar saldırısında 10 kişinin öldüğü, 12 kişinin yaralandığı bildirildi. 
     ABD ordusu, Irak polisi ve hastane yetkililerinin verdiği bilgiye göre saldırı, Bağdat'ın kuzeyine 80 kilometre uzaklıkta bulunan Balad yakınlarındaki bir köydeki evde toplanan bir grup insanı hedef aldı. 
     
     BASRA'DA Şİİ DİN ADAMI ÖLDÜRÜLDÜ 

     Bu arada, ülkenin güneyindeki Basra kentinde bir Şii din adamı öldürüldü. 
     Polis ve din adamının yakınları, El Zehra camiinin imamı Ali Abdül Hüseyin'in dün geç saatlerde evinin önünde 2 silahlı kişi tarafından öldürüldüğünü belirtti. 
     Saldırganların daha sonra bir araçla olay yerinde kaçtığı kaydedildi. 
     Hüseyin'in Irak'ta son dönemde öldürülen 10. din adamı olduğu bildirildi. Irak'ta hükümetin açıklandığı 28 Nisan'dan bu yana meydana gelen şiddet olaylarında 800'den fazla kişi öldü. 
     
</TEXT>
</DOC>
