<DOC>
<DOCNO> 330104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/soneko16.html </URL>
<DATE> 2005/04/04/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Gıda ve içkiye 94 katrilyon lira harcadık... 
</HEADLINE>
<TEXT>

     Türk halkı, geçen yıl dayanıklı tüketim malları için 40 katrilyon, enerji, ulaştırma ve haberleşme için 55 katrilyon, konut için de yaklaşık 20 katrilyon lira harcadı. 
     Devlet İstatistik Enstitüsü DİE verilerine göre, 2004 yılında gıda ve içki harcamaları önceki yıla göre yüzde 12, dayanıklı tüketim malları harcamaları yüzde 42.6 enerji, ulaştırma, haberleşme harcamaları da yüzde 10.5 oranında yükseldi. 
     Yarı dayanıklı ve dayanıksız tüketim malları için 2003 yılına göre yüzde 23.6 daha fazla harcama yapan vatandaş, bu gruptaki mallar için de 41.4 katrilyon liralık harcama yaptı. 
     Hizmetler için 33.5 katrilyon, konut sahipliği için de 19.9 katrilyon liralık harcama gerçekleşti. 
     
     DEVLETİN HARCAMALARI 
     Devletin maaş ve ücret için yaptığı harcamalar, önceki yıla göre yüzde 16.4, diğer cari harcamaları da yüzde 14.3 oranında arttı. 
     Kamu, 2004 yılında 42.5 katrilyon liralık maaş ve ücret öderken, 14.2 katrilyon liralık da cari harcama yaptı. 
     
     DEVLET BİNA YATIRIMINI KISIYOR 
     Makine ve teçhizat alımı için 3.8 katrilyon liralık harcama yapan devlet, bina inşaatları için 3.3 katrilyon, bina dışı inşaat için ise 8.9 katrilyon liralık harcama gerçekleştirdi. 
     2003 yılına kıyasla 2004 yılında, devletin makine ve teçhizat yatırım yüzde 19.8, bina dışı inşaatlar için ayırdığı para da yüzde 11.8 artarken, bina inşaatlarında yüzde 13 gerileme görüldü. 
     
     ÖZEL SEKTÖR YATIRIMLARINDA HIZLI ARTIŞ 
     Geçen yıl özel sektör makine ve teçhizat yatırımlarında ise yüzde 59.4, bina inşaatlarında ise yüzde 32.2 oranında artış oldu. 
     Özel sektör geçen yıl, makine ve teçhizat alımı için 40.8 katrilyon, bina inşaatları için de 19.9 katrilyon liralık harcama yaptı. 
     
</TEXT>
</DOC>
