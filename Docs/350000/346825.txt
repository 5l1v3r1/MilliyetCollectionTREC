<DOC>
<DOCNO> 346825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/guncel/gun08.html </URL>
<DATE> 2005/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanatçı çiftin dramı 
</HEADLINE>
<TEXT>


Oğullarının her şeylerini alıp kaçtığı sanatçı çift, ölmek üzereyken jandarma tarafından kurtarıldı 

YAŞAR ANTER Aydın DHA 

Türk sinemasına 60 yıl emek veren Kenan Akansu ve eşi Fevziye Akansu, yoksulluktan perişan oldu. Çift, Didim'deki evlerinde açlıktan ölmek üzereyken jandarma tarafından kurtarıldı. 

Evlerini sattı 
Kemal Sunal, Filiz Akın, Cüneyt Arkın ve Türk n Şoray gibi sanatçılarla 80'nin üzerinde filme imza atan beste ve güfteler yapıp çocuk ve gençlik üzerine 7 kitap yazan Kenan Akansu 82 ile eşi oyuncu Fevziye Akansu 72 , 1.5 yıl önce evlatlık oğulları Turan Ata'nın isteğiyle Didim'e taşındı. 
Çift, Akbük beldesinde kiralık bir evde yaşamaya başlarken, Turan Ata, ailesinin İstanbul'daki evini 300 bin YTL'ye sattı. Çiftin emekli maaşlarını, banka kartlarını ve sağlık karnelerini de alıp kayıplara karıştı. 

Eve kapandılar 
5 aydır elektrik ve suyu kesilen evde açlıkla mücadele eden çift, eve kapandı. Komşuları, jandarmaya haber verdi. Jandarma, çifti perişan halde buldu. Çiftin emekli maaşlarının oğullarınca çekilmemesi için yasal işlem başlatılırken, oğullarına verdikleri vek letname de iptal edildi. 


</TEXT>
</DOC>
