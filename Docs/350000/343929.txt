<DOC>
<DOCNO> 343929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sondun01.html </URL>
<DATE> 2005/05/19/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
ABD Dışişleri Bakanlığı "Öcalan cezaevine ait bir terörist" 
</HEADLINE>
<TEXT>

     ABD Dışişleri Bakanlığı, Abdullah Öcalan’ı "cezaevine ait bir terorist" olarak nitelendirerek, Avrupa İnsan Hakları Mahkemesi’nin AİHM Öcalan kararını not ettiklerini ve bu konuyu uygun şekilde ele almayı Türkiye’ye bıraktıklarını belirtti. 
     ABD Dışişleri Bakanlığı sözcüsü Richard Boucher’in brifinginde bir gazeteci, AİHM’nin kararını hatırlatarak, Washington’ın bu karar ve terör örgütü PKK konusundaki tutumunu sordu. 
     Boucher, "PKK’yı terörist bir örgüt olarak görmeye devam ediyoruz. Abdullah Öcalan’ı da cezaevine ait bir terörist olarak görmeyi sürdürüyoruz. Bizim görüşümüz bu, bunda bir değişiklik olmadı, bu tutumumuz da uzun süredir açık" dedi. 
     Boucher, "AİHM’nin kararını not ettik. Bu konuyu uygun bir şekilde ele almayı Türkiye’ye bırakıyoruz" diye konuştu. 
     
</TEXT>
</DOC>
