<DOC>
<DOCNO> 311049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonspo08.html </URL>
<DATE> 2005/01/31/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Carew, eski hocası Cuper'e haber yolladı Beni al hocam 
</HEADLINE>
<TEXT>

     Carew'i isteyen kulüpler arasına Mallorca da girdi. Ancak ara transfer bugün sona eriyor ve Beşiktaş'a gelen bir resmi teklif bile yok. 
     
     Marca gazetesi yazdı 

     Gün geçmiyor ki, John Carew ile ilgili bir transfer haberi ortaya atılmasın... Barcelona, Marsilya, PSG ve Racing Santander gibi takımların talip olduğu iddia edilen Norveçli yıldızın son olarak da İspanya Ligi’nde kümede kalma mücadelesi veren Mallorca ile görüştüğü ileri sürüldü. İspanyollar’ın yüksek tirajlı gazetesi Marca, Carew’in menaceri Per Flod’un Mallorca ile temasa geçtiğini yazdı. 
     
     Cuper’e haber yolladı’ 

     Haberde John Carew’in de Valencia’da beraber çalıştığı hocası Hector Cuper ile yeniden biraraya gelmekten memnunluk duyacağı yazıldı. Carew’in Cuper’e bu yönde haber gönderdiği iddialar arasında. Norveçli yıldızın alternatifinin ise Ortega’nın takımı Newell’s Old Boys’da forma giyen Marino olduğu belirtildi. Ancak İspanyol futbolunu yakından tanıması itibariyle Carew isminin daha ağır bastığı bildirildi. 

     
</TEXT>
</DOC>
