<DOC>
<DOCNO> 348635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sonspo11.html </URL>
<DATE> 2005/06/03/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Yunanlı oyuncu Tavlaridis Türkiye’den korkuyoruz 
</HEADLINE>
<TEXT>

     BİLGEHAN DEMİR Atina DHA 

YUNANİSTAN Milli Takımı’nın savunma oyuncusu Stathis Tavlaridis 4 Haziran’da İstanbul’da Türkiye ile oynayacakları karşılaması öncesinde ay yıldızlı takımdan korktuklarını söyledi. 
     Fransa Birinci Lig takımlarından Lille’de forma giyen milli futbolcu Tavlaridis Türkiye maçının çok geçeceğini belirterek, Türkiye çok kaliteli oyunculara sahip. Türkiye ve Ukrayna maçlarını kazanırsak grupta çok şanslı bir konuma geleceğiz. Ama şunu da itiraf etmeliyim ki, Türkiye’den korkuyoruz'' dedi. 
     Türk Milli Takımı’nın Emre ve Yıldıray gibi çok iyi oyunculara sahip olduğunu ifade eden Yunan oyuncu, Çok başarılı futbolcular. Çok atak ve çok hızlılar. Forvet futbolcularınız duyduğum kadarıyla değişmiş, yeni bir jenerasyon oluşturmuşsunuz. Ancak ben bu futbolcuları izlemedim. Bu futbolcular hakkında pek bir şey söyleyemem. İyi olmasalardı Milli Takım’a seçilmezlerdi'' diye konuştu. 
     Kendilerini İstanbul’da çok ateşli bir taraftarın beklediğinin altını çizen Tavlaridis, Çok fanatik taraftarlarınız var. Atmosferin çok iyi olacağını zannediyorum. Herhangi bir taşkınlık veya problem çıkacağını sanmıyorum. İlk maçta herşey çok iyiydi. Yine öyle olacağını düşünüyorum'' şeklinde konuştu. 
     
     YILDIRAY BİZİ ÇOK ZORLAYACAK 

     Mavi beyazlı takımın forvet oyuncularında Zisis Vryzas ise grupta ikincilik şanslarını sürdürmeleri için Türkiye maçından galibiyetle ayırılmaları gerektiğini vurgulayarak, Şunu kimse unutmasın ki, bu bir futbol karşılaşması. Türk taraftarlardan centilmenlik bekliyoruz. Sahada sadece futbol oynanacaktır. Bunu herkes bilsin. Türk Milli Takımı’nda tüm futbolcular kaliteli ancak, Yıldıray Baştürk kendini farkettiren bir oyuncu. Yıldıray hepsinden kaliteli olan. Bizi en çok o zorlayacak'' dedi. 

     
</TEXT>
</DOC>
