<DOC>
<DOCNO> 307980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/yasam/axyas01.html </URL>
<DATE> 2005/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kitap çok konuşulacak 
</HEADLINE>
<TEXT>


Hıfzı Topuz'un anılarından Necip Fazıl, hasta arkadaşının yemek parasıyla kumar oynadı. Bedri Rahmi, "Karadut"u eşi değil kız arkadaşı için yazdı 

Önay Yılmaz 

YYazar Hıfzı Topuz, "Elveda Afrika, Hoşça Kal Paris" adlı son kitabında, tanıdığı isimlerin bilinmeyen dünyasını kaleme aldı. 
Topuz, Remzi Kitabevi'nden çıkan kitabında efsane Milli Eğitim Bakanı Hasan Ali Yücel, şair Necip Fazıl Kısakürek, Melih Cevdet Anday, Bedri Rahmi Eyüboğlu, Picasso ve N zım Hikmet, Fikret Mualla ve Bülent Ecevit'le ilgili anıları, olayların tanıklarının birebir anılarına dayanarak anlatıyor. 

Talaslı kız 
Bedri Rahmi Eyüboğlu ile ilgili bir anı "...Bedri'nin bütün düşüncelerinde ve duygularında 'Talaslı Kız' vardır. Eren'in yeri başkadır, Talaslı'nınki başka, ama Talaslı ağır basar. Bedri hem resimde, hem şiirde en üretici dönemlerinden birini yaşamaktadır. 
'Karadut' işte bu dönemin ürünüdür... Talaslı 'Önde zeytin ağaçları' gibi Bedri'nin birkaç şiirine konu olur o yıllarda. Kimdir Karadut ya da Talaslı Güzel Sanatlar Akademisi Heykel Bölümü eski öğrencilerinden Mari Gerekmezyan... Bedri ile aralarında çılgın bir bağ kurulmuştur. Bunalımlı dönemlerden geçerler. Derken Mari hastalanır ve 34 yaşında ölür..." 

Ya N zım Hikmet 
Ressam Avni Arbaş'ın bir anısı "... Picasso bize doğru yürüdü, bak dedim, sana karımı takdim edeceğim. Henriette 'Hayatımda iki kişi ile tanışmak isterdim, dedi, Picasso ve Charlie Chaplin'. Bunun üzerine Picasso, 'Ya N zım Hikmet ' dedi..." 

Kumar tutkusu 

Fikret Adil'in bir anısı "...Eşref Şefik ve Mesut Cemil'le birlikte Asmalımescit'te oturuyorduk. Bir ara ben hastalandım, birkaç gün Asmalımescit'teki daireye gidemedim. Bir gün gittim, baktım Eşref ateşler içinde yatıyor. Eşref ateşten değil, açlıktan ölecek... Birkaç gün önce Necip Fazıl uğramış. 'Doktor çağırayım' demiş. Eşref, 'Boşver doktoru, sen bana iki kase yoğurt al da karnımı doyurayım' demiş. Necip, 'Hemen alayım, ama beş param yok' demiş. Eşref'in cebinde 5 lirası varmış, çıkartıp onu vermiş. Necip 5 lirayı kumarhanede batırmış" 

Ecevitler'in sıkıntısı 

CHP-MSP koalisyonu zamanında Ecevit'in danışmanı Üstün Üstündağ'ın bir anısı "Hükümetten çekildikten sonra Bülent'ten bana 2 saatini ayırmasını istedim... Konuşmaya başladıktan 10 dakika geçmeden Rahşan'la Bülent'in yakınları bir karı koca geldiler. Başkalarının yanındadevam edemezdik... Hep beraber yemek yedik, sonra ayrıldım. Yıllar sonra o gün Bülent'e gelmiş olanlarla tekrar karşılaştığımda Ecevit'in onları neden yemeğe davet ettiğini bana anlattılar. 'Üstün gelecek can sıkıcı şeyler anlatacak' demiş ve onları davet ederek sıkıcı şeyler dinlemekten kurtarmıştı..." 


</TEXT>
</DOC>
