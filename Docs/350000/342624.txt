<DOC>
<DOCNO> 342624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sonyas07.html </URL>
<DATE> 2005/05/14/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
ABD'de yemekten çıkan parmağın sahibi bulundu... 
</HEADLINE>
<TEXT>

     ABD’nin California eyaletinde iki ay önce bir fast-food lokantasında acı biber kasesinden çıktığı ileri sürülen parmağın sahibi bulundu. 
     San Jose kenti polis müdürü Rob Davis, "İşi çözdük" diyerek, Wendy’s lokantasında biber kasesinden çıktığı ileri sürülen kesik parmağın, iddiayı ortaya atan Anna Ayala adlı kadının eşinin bir çalışanına ait olduğunu belirlediklerini söyledi. 
     Polis, Ayala’nın parmağı ABD’nin üçüncü büyük fast-food lokantası olan Wendy’s’den para sızdırmak için bizzat kendisinin tabağına yerleştirmiş olmasından kuşkulanıyorlar. 
     39 yaşındaki Ayala, geçen ay sonunda gözaltına alınmış ve lokanta 
     zincirinin markasına zarar verme girişiminde bulunmakla suçlanmıştı. 
     Wendy’s lokantalar zinciri de, parmağın sahibini ortaya çıkaracak her türlü bilgiyi sağlayana 100 bin dolar ödül vermeyi vaat etmişti. 
     Parmağın aralık ayındaki bir iş kazası sonucu koptuğu belirtiliyor. 
     
</TEXT>
</DOC>
