<DOC>
<DOCNO> 332288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sontur08.html </URL>
<DATE> 2005/04/11/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Babasının kestiği ağacın altında can verdi 
</HEADLINE>
<TEXT>

     ESKİŞEHİR, DHA 

      ESKİŞEHİR'de, 30 yaşındaki Mehmet Cenk'in kestiği kavak ağacının altında kalan 4 yaşındaki oğlu Süleyman yaşamını yitirdi. 
     Olay, Sivrihisar İlçesi'ne bağlı Zey Köyü'nde dün sabah saatlerinde meydana geldi. Mehmet Cenk, bahçesindeki kavak ağaçlarını baltayla keserken, oğlu Süleyman Cenk de bahçede kendi kendine oynamaya başladı. Bu sırada Mehmet Cenk'in kestiği kavak ağacı, devrilerek o sırada babasına doğru yaklaşan oğlu Süleyman'ın üzerine düştü. Kavak ağacının altında kalan Süleyman Cenk, olay yerinde yaşamını yitirdi. 
     Oğlunun ölümüne neden olan baba Mehmet Cenk, olaydan sonra jandarmalar tarafından gözaltına alındı. Jandarma yetkilileri Mehmet Cenk'in, ölüme sebebiyet vermek' suçundan adliyeye sevk edileceğini belirti. 
     
</TEXT>
</DOC>
