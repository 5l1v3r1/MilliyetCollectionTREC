<DOC>
<DOCNO> 343844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/guncel/axgun01.html </URL>
<DATE> 2005/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Evliliğin eşiğinden okul sıralarına 
</HEADLINE>
<TEXT>


Harran'da, 'evlilik çağında' sayılan 1250 kız eğitime kazandırıldı. 13 yaşındaki Hacer, 1. sınıfta. Yaşıtı Hatice ise kucağında bebeğiyle, "Artık çok geç" diyor 

Pınar Aktaş - Şanlıurfa 

Şanlıurfa'da, ilköğretim çağında yaklaşık 45 bin kız çocuğu okula gönderilmiyor. Bu kızlar, 13 - 14 yaşına geldiklerinde ise evlendiriliyor. Kız çocuklarının okullaştırılmasında başarısız ilçeler arasında yer alan Harran ise kaderini eğitimciler sayesinde yeniyor. 
2004 - 2005 eğitim-öğretim yılı öncesinde öğretmenlerin ve bazı vatandaşların katkılarıyla 2 ay içinde 12 derslikli ve kızlar için 120 kişilik yatakhanesi bulunan Öğretmenim Pansiyonlu İlköğretim Okulu kuruldu. Yoğun bir tarama sonucu tespit edilen kızların aileleri, başta çocuklarını okula göndermeye ikna olmadı. Milli Eğitim Müdürlüğü, 1100 aileye kızlarını okula göndermedikleri gün başına 10 YTL para cezası kesti. Bazı ailelere haciz işlemi başlayınca kızlar da tek tek okula gönderilmeye başlandı. Şimdi Öğretmenim PİO'da 1250 kız öğrenci okuyor. 
Harran Milli Eğitim Müdürü Abdullah Damar ve Okul Müdürü Bünyamin Durak, bir yıl içinde kız çocuklarının okullaştırılması konusunda yüzde 222'lik başarı elde ederek, Şanlıurfa Valiliği tarafından takdirnameyle ödüllendirildiler. 
Öğretmenim PİO'da 13 - 14 yaşlarında 200 kız öğrenci, 1. sınıfta okuyor. Eğitimciler, bu 200 kız öğrencinin evliliğin eşiğinden ilkokul sıralarına oturtulduğunu söylüyorlar. Bu kızlardan biri Hacer Argündoğan 13 . Okula başlayalı bir hafta olduğu için yerel kıyafetleriyle derse gelen Hacer'in sınıfında, 7 yaşında olanlar da var. Hacer, "Yaşım küçükken beni okula göndermediler. Şimdi bu yaştan sonra okumak olmaz" diyor. 

O, eşiği geçemedi 
Okula kayıtlı olup araştırıldığında 'evli' çıkan, hatta kucağında bebeği olanlar bile var. Bunlardan biri Hatice Asatekin. Okula 10 dakika mesafedeki Tekneli köyünde oturuyor. Nüfus k ğıdındaki yaşı 13. Bir yıldan fazladır evli ve 3 aylık bebeği var. Kocası Mehmet ise amcasının oğlu. "Severek evlendik" diyorlar. Hatice'ye "Okul ne oldu " diye sorduğumuzda, "Ben okursam bebeğe kim bakar Benden geçti" diye cevap veriyor. 

Kampanyaya bağış yapanların listesi 10 

BURS HESABI Ergül Doğan, Hasan Çavuş, Sema Meral Çizmeci, Tuna Akalın, Özcan Özvural, Nur - Faruk Çetin, Erden Seyman, Nefise Demir, Selma Taşdemir, Aysun Nebi, Ertuğrul Yıldırım, Yeşim Alpman, Artun Atalay, Nilgün Sarı, Elçin Buğra Mutlu, Üçem Tuba, Zerrin Ersu, Pınar Arslanbaş, Selin Alver, Gülgün Kocamaz, E. Utku Çelik 
KIZ YURDU HESABI Mehmet Ali - Elçin Kurt, Mehtap Yücel, Selçuk Turgut, Aynur Bıçakçı, Tuna Akalın, Yusuf Konya, Selma Taşdemir, Ertuğrul Yıldırım, Yeşim Alpman, Ender Erdik, Gülay Hergenç, Artun Atalay, Üçem Tuba, Zerrin Ersu, Çiğdem Günaydın, Serimaj Stok, Yaşar Tuğsal Ateşalp, Okan - Suat Yılmaz, Zehra Demirel. Eğitim destekçilerinin listesi devam edecek 


</TEXT>
</DOC>
