<DOC>
<DOCNO> 341082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/siyaset/siy03.html </URL>
<DATE> 2005/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kariyerimi Kemal'in aşkına feda ettim' 
</HEADLINE>
<TEXT>


İSTANBUL Milliyet 


Fatih Koleji, Maliye Bakanı Kemal Unakıtan'ın eşi Ahsen Unakıtan'ı yılın annesi seçti. Eşinin de katıldığı ödül töreninde okunan şarkılar sırasında gözyaşlarını tutamayan Ahsen Unakıtan, "Bir kez daha anladım ki, annelerin yüreğindeki sevgilerinin tümü yavruları için. Onlar için gülüyoruz, onlar için ağlıyoruz" dedi. Kariyerini Kemal Unakıtan'ın aşkına feda ettiğini belirten Ahsen Unakıtan, "Hukuk mezunuyum. Ben şunu anladım. Leyla Mecnun'ca şık çılgınlar, deliler gibi ama hayat yolunda ilerlerken öyle bir aşk, sevgi buluyor ki işte esas aşk, sevgi bu. Bizler bu ülkeyi Ankara'daki hükümetlerin yönettiğini zannediyoruz ama hayır, bu ülkeyi geleceğimizin çocukları yönetiyor" diye konuştu. Kemal Unakıtan da, "Ben de kendisini yılın eşi seçiyorum. Dediği gibi kariyerini feda etti. Benim için, yavruları için" diye konuştu. Kemal Unakıtan'a da kolejin hazırladığı bir karne verildi. 


</TEXT>
</DOC>
