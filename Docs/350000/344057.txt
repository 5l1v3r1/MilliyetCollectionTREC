<DOC>
<DOCNO> 344057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sontur30.html </URL>
<DATE> 2005/05/19/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Gaziantep AKP İl Başkanlığı'na silahlı gelen bir kişi yakalandı 
</HEADLINE>
<TEXT>

     Gaziantep AK Parti İl Başkanlığı binasına silahlı gelen 1 kişi yakalandı. 
     Edinilen bilgiye göre, üzerinde ruhsatsız 1 tabanca ve sallama diye tabir edilen bıçakla AK Parti Gaziantep İl Başkanlığı binasına gelen Cemil B. 40 , burada görevlilere il başkanıyla görüşmek istediğini söyledi. 
     İl başkanının yerinde olmadığının söylenmesine sinirlenen Cemil B’nin, görevlileri tehdit etmesi üzerine polis çağrıldı. 
     Polis tarafından gözaltına alından Cemil B’nin, ayakkabı boyacılığı yaptığını, 19 Mayıs Atatürk’ü Anma ve Gençlik ve Spor Bayramı nedeniyle Kamil Ocak Stadyumu önünde su satmak isterken, zabıta ekiplerinin kendisine engel olduğunu, bu durumu AK Parti yetkililerine iletmek üzere parti binasına gittiğini söylediği öğrenildi. 
     
</TEXT>
</DOC>
