<DOC>
<DOCNO> 309458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sondun10.html </URL>
<DATE> 2005/01/26/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Blair'den Irak'tan asker çekmeye yeşil ışık 
</HEADLINE>
<TEXT>

     İsviçre'deki Davos zirvesi öncesinde açıklama yapan İngiltere Başbakanı Tony Blair, Irak'tan asker çekmeye başlayacaklarının işaretini verdi. 
     Blair, Irak'taki güvenlik güçlerinin durumunu test ettiklerini de vurguladı. 
     Bugün başlayan Dünya Ekonomik Forumu'nun açılış konuşmasını yapacak olan Blair, konuşmasında Avrupa Birliği ile Amerika Birleşik Devletleri arasında diyalog eksikliği yaşandığını anlatacak. Blair'in bu eksiklikten doğan sonuçları' aktarması bekleniyor. 
     
     Davos zirvesi başlıyor 

     Dünya Ekonomik Forumu’nun her yıl geleneksel olarak İsviçre'nin Davos kasabasında düzenlediği, küresel beyin fırtınası olarak adlandırılan Davos Toplantıları, bugün başlıyor. 
     Siyaset, akademi, sanat, iş ve bilim dünyasının önde gelen isimlerinin katıldığı Davos toplantılarının gündeminde küresel ve bölgesel güvenlik olacak. Başbakan Erdoğan da yarın Davos’a gidiyor. 
     'Zor zamanlar için zor seçimler' alt başlığı altında yapılacak toplantıların ana konuları arasında, küresel ve bölgesel istikrarı başarma, ekonomik büyümeyi sağlama insanlık için bilgi, büyük şirket kurmak, belirsizliği idare etmek, küreselliği ve yerelliği dengelemek ve küresel vatandaşlığı benimseme var. 
     Küresel ve bölgesel güvenlik konularının öncelikle işleneceği toplantılarda küresel istikrarın önündeki en büyük engelin terörist saldırılar olduğu vurgulanacak. 

     
</TEXT>
</DOC>
