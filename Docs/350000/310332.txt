<DOC>
<DOCNO> 310332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sontur11.html </URL>
<DATE> 2005/01/28/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Gazeteci Mehmet Ali Yılmaz'ın Konyaaltı sahilinde cesedi bulundu 
</HEADLINE>
<TEXT>

     Sürekli basın kartı sahibi, eski foto muhabiri Mehmet Ali Yılmaz'ın 73 cesedi, Konyaaltı sahilinde bulundu. 
     AA muhabirinin aldığı bilgiye göre, Kurban Bayramı'nın ilk günü, eşi Nezahat Yılmaz'ın evinde ölü bulunmasının ardından ortadan kaybolan Mehmet Ali Yılmaz'ın cesedi, sabah saatlerinde Konyaaltı Plajı'na vurdu. 
     Mehmet Ali Yılmaz'ın eşi Nezahat Yılmaz, bayramın ilk günü evinde 33 yerinden bıçaklanarak öldürülmüştü. Mehmet Ali Yılmaz da olay gününden beri kayıptı. Cinayet zanlısı olarak aranan Yılmaz'ın, olaydan sonra intihar ettiği sanılıyor. 
     Antalya Devlet Hastanesi'ne kaldırılan Yılmaz'ın cesedi, Antalya Gazeteciler Cemiyeti'nde çalışan oğlu Atilla Yılmaz tarafından da teşhis edildi. 
     Mehmet Ali Yılmaz'ın cesedine otopsi yapılacak. 
     
</TEXT>
</DOC>
