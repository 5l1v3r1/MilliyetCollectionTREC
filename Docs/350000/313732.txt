<DOC>
<DOCNO> 313732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sondun21.html </URL>
<DATE> 2005/02/09/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
DİSİ heyeti AK Parti'nin davetlisi olarak Türkiye'ye geldi... 
</HEADLINE>
<TEXT>

     Güney Kıbrıs'taki ana muhalefet partisi Demokratik Seferberlik Partisi'nin DİSİ lideri Nikos Anastasiadis başkanlığındaki bir heyet, AK Parti'nin davetlisi olarak Türkiye'ye geldi. 
     Olympic Havayolları'na ait uçakla Atina üzerinden İstanbul'a gelen Anastasiadis, Atatürk Havalimanı VIP Salonu'nda basın mensuplarına yaptığı açıklamada, ''Avrupa'ya yönelmiş bir Türkiye'yi ziyaret etmekten son derece memnun olduğunu'' söyledi. 
     ''Yapılacak görüşmelerin AK Parti ile DİSİ arasındaki ilişkileri geliştireceğine inandığını'' ifade eden Anastasiadis, şunları kaydetti 
     ''Türkiye'nin Avrupa'ya yönelik isteklerine nasıl katkıda bulunacağımızı görüşeceğiz. Kıbrıslı Rumların endişelerini de bu fırsatla paylaşmak istiyoruz. Türkiye'nin yardımıyla baş ağrısı olan bu sorunun çözümleneceğine inanıyoruz.'' DİSİ heyetinin, 13 Şubat'a kadar İstanbul ve Ankara'da temaslarda bulunacağı bildirildi. 
     
</TEXT>
</DOC>
