<DOC>
<DOCNO> 303133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sontur01.html </URL>
<DATE> 2005/01/03/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Kapkaççıyı fotoğrafından tanıdı 
</HEADLINE>
<TEXT>

     Serkan GÜLER DHA 

      BURSA'da kapkaç mağduru 36 yaşındaki Gönül Saray, zanlı 30 yaşındaki Sinan Aydın'ı sabıka kaydındaki fotoğrafından teşhis etti. Gözaltına alınan kapkaççı, suçunu itiraf etti. 
     Kent merkezine bağlı Osmangazi İlçesi Çırpan Mahallesi'nde geçen aralık ayında Üçel Market yakınlarında meydana gelen olayda, akşam saatlerinde evine dönen konfeksiyoncu Gönül Saray, kimliği belirsiz bir kapkaççının saldırısına uğradı. Kapkaççıyla bir süre boğuşan Gönül Saray, canını kurtarmak için çantası vermek zorunda kaldı. Emniyet Müdürlüğü'ne gelerek şikayetçi olan Gönül Saray, zanlıyı sabıka kaydındaki fotoğrafından teşhis etti. Zanlının hırsızlık' ve gasp' suçlarından kaydı bulunan Sinan Aydın olduğu anlaşıldı. 
     Hemen harekete geçen polis, Sinan Aydın'ı, Kamberler Mahallesi'nde saklandığı evde yakaladı. Gözaltına alınan Sinan Aydın, geçen cuma gecesi Gökdere Bulvarı Tatarlar Köprüsü üzerinde saldırıya uğrayan Arzu Kaya tarafından da teşhis edildi. 
     Suçunu itiraf eden Sinan Aydın, sorgusunun tamamlanmasından sonra adliyeye sevkedilecek. 
     
</TEXT>
</DOC>
