<DOC>
<DOCNO> 328643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sontur06.html </URL>
<DATE> 2005/03/30/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
Otomobil elektrik direğine çarptı 2 kişi yanarak öldü 
</HEADLINE>
<TEXT>

     Zonguldak'ın Ereğli İlçesi'nde meydana trafik kazasında 2 kişi yanarak öldü, 2 kişi yaralandı. 
     Edinilen bilgiye göre, Harun Gümüş yönetimindeki 06 AEN 10 plakalı otomobil, Prof. Dr. Muammer Aksoy Caddesi'nde, sürücünün direksiyon hakimiyetini kaybetmesi sonucu yol kenarındaki elektrik direğine çarptı. 
     Kazada, çarpmanın da etkisiyle direkten kopan tellerin otomobilin üzerine düşmesi sonucu çıkan yangında, sürücü Harun Gümüş ile araçta bulunan Tuncer Akbaba yanarak hayatını kaybetti. 
     Otomobilde bulunan Yakup İnel ve Serkan Ülker, Ereğli Demir ve Çelik Fabrikaları ile Belediye İtfaiye ekiplerinin mücadelesi sonucu araçtan çıkarılarak Ereğli Devlet Hastanesi'ne kaldırıldı. Durumu ağır olan İnel, Zonguldak Karaelmas Üniversitesi Tıp Fakültesi Hastanesi'ne sevk edildi. 
     
</TEXT>
</DOC>
