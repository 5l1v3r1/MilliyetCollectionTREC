<DOC>
<DOCNO> 345125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sontur15.html </URL>
<DATE> 2005/05/23/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Fatih'te bir ceset bulundu 
</HEADLINE>
<TEXT>

     Fatih’te bir sokakta tabancayla ateş edilerek vurulmuş bir kişinin cesedi bulundu. 
     Alınan bilgiye göre, Kocamustafapaşa Arabacı Beyazıt Mahallesi Dağıstanlı Çıkmazı’ndan gece saatlerinde silah sesi geldiği ihbarını alan polis ekipleri, olay yerine gitti. 
     Polis, sokakta üzerinde sadece şort bulunan 30 yaşlarında bir erkeğe ait cesedi buldu. Yanında bir adet tabanca da bulunan kişinin, başına aldığı kurşun yarası sonucu öldüğü anlaşıldı. 
     Ceset, olay yerindeki incelemenin ardından Adli Tıp Kurumu morguna kaldırıldı. 
     Kimlik tespiti çalışmaları ile olayın meydana geliş şeklinin belirlenmesi amacıyla araştırmaların sürdürüldüğü bildirildi. 
     
</TEXT>
</DOC>
