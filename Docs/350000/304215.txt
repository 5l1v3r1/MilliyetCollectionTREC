<DOC>
<DOCNO> 304215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/magazin/yazdud.html </URL>
<DATE> 2005/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Evde kıyamet kopuyor 
</HEADLINE>
<TEXT>


Önce tuvalette 'Sifonu çektin-çekmedin' kavgası yaşandı. Sonra İzmirli Adviye Hanım ile Ankaralı 'Kontes Belma' altınlar yüzünden önümde birbirine girdi... Belma Hanım'la İnci Hanım da kanlı bıçaklı... Gelin adayı Seval ise, Sabri ile Türker'in arasını açtı... 



Kanal D'de reyting rekorları kıran 'Size Anne Diyebilir miyim ' evinde ortalık fena halde karıştı. Eşi polis olan Ödemişli Adviye Hanım ile Ankaralı 'Kontes Belma', benim, gelin adaylarının ve muhabir arkadaşım Ahmet Cumalı'nın önünde birbirlerinin üzerine yürüdü. Evin en sakin kayın valideleri olan Müjgan ve Makbule Hanımlar arada kalırken iki haftadır Belma Hanım ile küs olan İnci Hanım, Adviye Hanım'a destek verdi. Kayıtlara geçen kavgaya buyrun 

ADVİYE HANIM Dikkat ederseniz ağzımdan hiç kötü bir şey çıkmadı, sadece beddua ettim. Belma Hanım "Döverim seni" dedi. Ben de "Döv de gör" dedim. Üç dört tane vilayet gezdim. "Kimseye ezdirmem kendimi, kendine dikkat et" dedim. Ama ben hak etmedim o kelimeyi. 

Ş.D Ne oluyor Kim kimi dövecek "Polis karısıyım" dedin galiba. Ayıp O da dövemez seni. 

ADVİYE HANIM Lafın gelişi söylemiştir muhakkak. Paylaşamadı benim İnci Hanım'la anlaşmamı, öyle zannediyorum. 

Ş.D Siz kayınvalide adayları arasında kim kiminle samimi 

ADVİYE HANIM İnci Hanım daha ağırlıkta. 

BELMA HANIM Ortalığı yatıştırmaya çalışıyorsunuz konu değiştirip. Ben size bütün gerçekleri anlatmalıyım. Hem de şahitler huzurunda. Anlatınca zaten siz de bana hak vereceksiniz. Tek bir kelimeyle "Ay bu kadın niye bana böyle yaptı " değil olay. 

MÜJGAN HANIM Belma ve Makbule Hanımlar, yakın arkadaşlarım. 

BELMA HANIM Ben en çok Müjgan ve Makbule Hanımlar ile samimiyim. Müjgan Hanım ağırlıkta ama Makbuş'u da çok seviyorum. Hepsini seviyorum. 

Ş.D Bak, herkesi sevdiğini söylüyorsun. Peki niye "Döverim möverim" dedin hemşerime Adviye Hanım, Ödemişli ama İzmir'de oturuyor 

BELMA HANIM Ben karıştırmadım. O iftirayı size atsa siz kimbilir neler yapardınız Şimdi ben evveliyatını size anlatayım mı Şenay Hanım Bazı şeyleri bilmiyor insanlar, belki yanlış değerlendiriyorlar. Benim şahitlerim de var. Bir gün evvel hanımefendi benim yanıma geldi. Evden çıkaracağımız gelin adaylarına birlikte karar vermemizi istedi. Kayıtlarda var. 

ADVİYE HANIM Ben demişimdir. Onun aklı fikri hep altınlarda. 

BELMA HANIM Ben birinci olduğum için bütün gözler benim üstümde. Altınlar orada. Zaten o altınlar benim değil. Çünkü benim ne olacağım belli değil. Altınları aldığımdan beri korkunç derecede tepki topladım. Adviye Hanım'dan bana gelen teklifi, çok ayıp ama açıklamak zorundayım. Çünkü olay başka boyutlara geldi. Ben de kesinlikle, asla ve asla yalan söylemiyorum. Her şey kayıtlı zaten. Ne kadar inkar etse de kayıtlarda var. 

ADVİYE HANIM Yooo, hayır, ben söyledim. "Tamam" dedim. O altınları yönlendirmiş. 

BELMA HANIM Tamam, altınları hep ben yönlendiriyorum... Ayyy .. Valla artık köpeğe de altın yedireceğim, öyle olduk. Altın diye tutturdular, hepsini onlara bağışlıyorum, buyursunlar. Benim ihtiyacım yok. Şimdi olayın başlangıç şekli var. Ben de dedim ki "Yerine göre kendi başıma kavga ediyorum, mücadele ediyorum, ağlıyorum, ismi kendim belirleyeceğim". Adviye Hanım "Selma'yı eleyelim" dedi. Selma'nın da bundan haberi var. Ben iki gün Selma'ya çok kızdım. Dedim ki "Niye böyle yapıyorsun Külhanbeyi gibi hareketlerin var". 

ADVİYE HANIM Hayır, yalan. "O bir gelin olabilir" dedim. 

BELMA HANIM Kayıtlarda var yalan konuşma burada ses tonu yükseliyor ve el kol hareketleri başlıyor . Ayy, çok ayıp Müge davasında da ne yaptığını biliyorum. O da kayıtlarda var. Adviye Hanım altın peşinde. Ben de dedim ki "Benim kimseye böyle bir teklifim yok, kendi başıma isim belirleyeceğim kabul etmiyorum böyle bir şeyi". Ertesi gün Selma ve bir-iki kişi geldiler bana. İçlerinden biri "Belma Hanım, Selma'yı mı eleyeceksiniz " deyince şaşırdım. Meğer Adviye Hanım, Selma'ya gitmiş ve "Biz Belma Hanım'la beraber seni eleyeceğiz, altınları da paylaşacağız" demiş. Sabah kalktım, çok affedersiniz, bunu anlatmak çok çirkin ama tuvalete girdim. Benden önce Gülşah girmişti. Ben de sifonu çekip çıktım. Arkadan Adviye Hanımefendi girdi, çıktıktan sonra çağırdı Selma'yı ve bağırarak tuvaleti gösterip beni suçlar bir şekilde "Selma bu ne " dedi. Selma şaşırdı. Zaten tuvalet tertemizdi, sifon çekildiği için köpük vardı. Herkese, affedersiniz, benim orayı kirlettiğimi söylüyor. 

Ş.D Ayıp oluyor ama. Tatlış bitti, tuvalet konusu mu başladı kocaman insanlar arasında .. 

ADVİYE HANIM Annelerin toplantısı oluyor, tuvalet kağıtları atılıyor yerlere. 

BELMA HANIM Dışarda olsak dava açardım. Bu kadar çirkin bir iftira görmedim. O gün Selma "Yok böyle bir şey, köpük gördüm. Sifona bastı" diyor. Selma yalan söylüyormuş, beni tutuyormuş. 

BİLLUR'UN ALTINLARI İÇİN Mİ 

BELMA HANIM Ben neye üzülüyorum biliyor musunuz Yapılan münakaşalar çok ucuz oluyor. Ben hiç alışık değilim. 

Ş.D Sen eskiden diyordun ki "Billur çocuk". Ama şimdi diyorlar ki "Billur altınları kazandığı için Belma Hanım onun peşinde". Bu doğru mu 

BELMA HANIM Bir dakka Şimdi Billur, Gökhan sayesinde o altınları aldı. Helal olsun, o ayrı. Semra Hanım'ın favorisi Gökhan olduğu için, Gökhan'ın da favorisi Billur olduğu için. Ben bu eve girdiğimden beri, Muji Müjgan Hanım bilir, hep Billur'u beğeniyorum. Benim adayım Billur, Billur, Billur... 

SEVAL İKİ GENCİN ARASINI AÇTI MI 

MAKBULE HANIM Hepsi benim iyi arkadaşlarım, ayırt etmiyorum. Ama çok taktir ettiğim ve en adil davranan, Müjgan Hanım. Gruplaşmayı sevmiyor. Oğlum dedi ki "Anneciğim, bebek yüzlü bir kız olarak Seval'i beğendim". Ben de oğlumun Seval'i beğeneceğini tahmin etmiştim. Biz üniversite mezunu istiyorduk ama Seval lise mezunu. Çok elektrik alırsa, neden olmasın. Seval, Günay Hanım'ın oğlu Sabri'den hoşlanıyormuş. Seçimini şimdilik Sabri'den yana yaptı. 

Ş.D Ne oldu Barışmıyor musunuz Adviye ve Belma Hanım Ayıp 

ADVİYE HANIM Belma Hanım herkese "Asla" deyip barışanlardan. Ben "Asla" diyorum. 

GELİN ADAYLARI BEKLEMEDE 

D Bir karar almışsınız Kayınvalideler oğullarının elektrik almadığı gelinleri yavaş yavaş eleyecekmiş. Doğru mu 

MÜJGAN HANIM Oğullarım geldi, bana "Anne, elektrik alamadığımız gelin adaylarını söyleyeceğiz, onları eleyin" dediler. 

Ş.D Peki kızlar, siz ne düşünüyorsunuz 

ÖZNUR Ben gözlemdeyim şu an. Başta beni Gökhan tanımak istemişti, tanıştık ama şu an bir şey yok. Bekliyorum. 

NURÇİN Şimdi Doğan'la tanımaya çalışıyoruz birbirimizi. Ama bir ara Belma Hanım'ın oğlu Gökhan ile gece dışarıda bir muhabbet olmuştu. Gökhan ilgilenince benimle, Belma Teyze bana Adviye Hanım'ı ima ederek "Benim sevmediğim insanlarla görüşen kişi benim gelin adayım olamaz" dedi. 

BELMA HANIM "Yakın olan kişi benim gelin adayım olamaz" dedim. Nedeni de şu Odaya kapanılıyor, saatlerce gülünüyor. Adviye Hanım, Meltem, Müge, Ayşin, Günay ve Öznur. İki oda var. Ben salonda yatıyorum. Öbür kızların odasından çağırdılar beni, gitmedim.Bu arada gelin adaylarının favori kaynana namzetlerini öğrendim Belma, Müjgan, Makbule Hanımlar. Sohbet ederken yanıma gelen Günay Hanım ile Belma Hanım'ı barıştırdım. Aslında onlar da 2005'e küs olarak girmekten mutsuz olmuşlar. Bu arada Günay Hanım oğlu Sabri'nin her şeyi olduğunu ve "Bana gelen gelin, valiziyle gelsin" diyor. Belma Hanım da oğlu Gökhan'ın üzerine iki evin kayıtlı bulunduğunu ve kendisinin de asla altınlarda gözü olmadığını söylüyor. Kayınvalide ve gelin adaylarına veda edip damat adaylarının evinin kapısını çalıyorum. 


</TEXT>
</DOC>
