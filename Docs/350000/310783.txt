<DOC>
<DOCNO> 310783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/son/sonspo03.html </URL>
<DATE> 2005/01/30/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Barcelona'yı tutana aşkolsun .. 
</HEADLINE>
<TEXT>

     İspanya La Liga'da adım adım şampiyonluğa koşan Barcelona, Sevilla deplasmanında ilk yarıda gol bulamadı, ikinci yarıda 25 dakikaya sığdırdığı gollerle 4-0'lık farka koştu. 
     Katalan ekibi, maçın ikinci 45 dakikasında Samuel Eto'o, Baptista kendi kalesine Ronaldinho ve Giuly'nin sayılarıyla rakibini bozguna uğrattı. Barcelona'da yeni transfer Albertini 46. dakikada Belletti'nin yerine oyuna dahil oldu ve kırmızı-mavili formayı ilk kez giydi. 
     Bu galibiyetiyle Barcelona, 21 hafta sonunda 52 puana ulaşarak en yakın rakibi Real Madrid'e 11 puan fark atmış oldu. 
     İspanya'da dünün bir diğer maçında Atletico Madrid Albacete'yi 3-1'le geçti. 
     
     Nihat Villarreal, Zaragoza Malaga karşısında 

     Hafta içinde Real Sociedad'dan ayrılacağı açıklanan milli futbolcumuz Nihat Kahveci, bu bugün Villarreal önüne çıkıyor. Anoeta Stadı'ndaki karşılaşma Sociedad için oldukça önemli. 
     Fenerbahçe'nin 17 Şubat'ta UEFA Kupası'nda karşılaşacağı Real Zaragoza ise kendi evinde Malaga'yı ağırlıyor. 
     İşte La Liga'da günün programı 
     

18 00 Espanyol-Real Betis 18 00 Mallorca-Getafe 18 00 Osasuna-Deportivo La Coruna 18 00 Racing Santander-Levante 18 00 Real Sociedad-Villarreal 18 00 Zaragoza-Malaga 20 00 Numancia-Real Madrid 22 00 Valencia-Athletic Bilbao      
</TEXT>
</DOC>
