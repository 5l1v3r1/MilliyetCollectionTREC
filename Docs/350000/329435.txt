<DOC>
<DOCNO> 329435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sontur27.html </URL>
<DATE> 2005/04/01/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Yeni haftada kar gidiyor, sıcaklık artıyor... 
</HEADLINE>
<TEXT>

     Hafta sonu Kıyı Ege dışında tüm Türkiye'yi etkisi altına alacak kar yağışı önümüzdeki haftadan itibaren doğuya kayıyor. Hafta sonunda İstanbul karla karışık yağmurlu, Adana sağanak yağışlı, Erzurum ve Samsun kar yağışlı. Ankara yarın kar yağışı altında. 
     Hava sıcaklığı hafta sonunda iç ve doğu kesimlerde azalmaya devam edecek, pazartesi ise batı bölgelerden başlayarak artacak. Hafta sonu sıcaklıklar İstanbul'da 6, Ankara'da 4, Erzurum'da 3, İzmir'de 11, Samsun'da 5 dereceye kadar düşecek. Pazartesi ise İstanbul 9, Ankara 7, İzmir 13, Adana 17, Antalya 18, Erzurum 1, Samsun 6 derece olacak. 
     YARIN Marmara, Karadeniz'in iç kesimleri, İç Ege, İç Anadolu ve Doğu Anadolu'nun kuzeyinde kar yağışı görülecek. Karadeniz'in kıyısı karla karışık yağmurlu, Doğu Akdeniz sağanak yağış altında, Doğu Anadolu'nun güneyi ve Güneydoğu Anadolu'da etkili yağmur bekleniyor. Poyraz Marmara'dan şiddetli esecek. 
     PAZAR günü Doğu Marmara, Karadeniz, İç Anadolu ve Doğu Anadolu'da kar yağışı sürüyor. İstanbul, Doğu Karadeniz'in kıyısı ile Doğu Anadolu'nun güneyi karla karışık yağmurlu. Doğu Akdeniz sağanak yağış, Güneydoğu Anadolu'da şiddetli yağmur sürüyor. Poyraz Marmara'da yine kuvvetli eserken, iç bölgelerimizde don olayı bekleniyor... 
     
      PAZARTESİ günü ise hava açıyor, yağışlar doğuya kayıyor. Marmara, Ege, Akdeniz ve İç Anadolu'nun kuzeyi dışında tamamı yağışsız bir gün geçirecek. Karadeniz'in kıyısı ile Hakkari çevresi karla karışık yağmurlu, İç Anadolu'nun kuzeyi, Karadeniz'in iç kesimleri ile Doğu Anadolu'da kar yağışı devam edecek. Mardin çevresi yağmur alıyor. İç bölgelerde yine don olayı bekleniyor... 
     


     
</TEXT>
</DOC>
