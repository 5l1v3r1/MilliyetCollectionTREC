<DOC>
<DOCNO> 347085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sondun01.html </URL>
<DATE> 2005/05/30/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Fransa Dışişleri Bakanı Barnier Fransa için hayal kırıklığı 
</HEADLINE>
<TEXT>

     Fransa Dışişleri Bakanı Michel Barnier, AB Anayasası için bugün düzenlenen referandumda "Hayır" oyu çıkmasını gerçek bir hayal kırıklığı olarak değerlendirdi. 
     Barnier, TF1 televizyon kanalına yaptığı açıklamada, "Evet oyu için seferber olan herkes için çok kötü bir sonuç, gerçek bir hayal kırıklığı" ifadesini kullandı. 
     Fransız bakan, referandum sonucunun, ülkenin çıkarlarını korunması açısından zorluk yaratacağını savundu. 
     Savunma Bakanı Michel Alliot-Marie ise yaptığı açıklamada, referandum sonucunu "Fransa ve Avrupa için bir yenilgi olarak" değerlendirdi. 
     
     SÜRECİN SONUNU BEKLEYECEĞİZ 

     Fransa Dışişleri Bakanı Michel Barnier, "ülkesinin, AB Anayasası’nın diğer ülkeler tarafından onaylanma sürecinin sonunu beklemesi gerektiğini" söyledi. 
     AB Anayasası’nın reddedilmesinden sonra televizyonda görüşlerini açıklayan Barnier, "Onaylanma sürecinin sonunu bekleyeceğiz, sonra bakacağız, ancak, çok uzun bir zamandan önce tekrar yeni müzakere olmayacak"dedi. 
     "Fransızların tekrar AB Anayasası’nı oylama ihtimali bulunup bulunmadığına" ilişkin bir soru üzerine Barnier, "Açıkça, bu kadar kesin bir yanıttan sonra aynı metnin tekrar nasıl oylanacağını düşünemiyorum" dedi. 
     
</TEXT>
</DOC>
