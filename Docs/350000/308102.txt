<DOC>
<DOCNO> 308102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sontur29.html </URL>
<DATE> 2005/01/20/ </DATE>
<TIME> 18.02 </TIME>
<AUTHOR>  </AUTHOR>
<HEADLINE>
Polisin otomobilini soymaya kalkınca... 
</HEADLINE>
<TEXT>

     Zeytinburnu'da bir polis memuru, özel otomobilini soymaya kalkan ve kendisine bıçak çeken hırsızı, bacağından vurarak yakaladı. 
     34 AV 0410 plakalı otomobilini Zeytinburnu 11 3. Sokak üzerine park eden polis memuru Remzi B., otomobilinin soyulduğunu görünce aracının yanına gitti. 
     Bu sırada hırsıza gözcülük yapan bir kişinin, polis memuruna bıçak çekerek karşı koymaya çalışması üzerine, beylik tabancasını çeken Remzi B, havaya 2 el uyarı ateşi yaptı. 
     Gözcülük yapan kişi olay yerinden kaçarken, otomobilin içinde bulunan hırsız Yavuz Ü'ye polis olduğunu söyleyen Remzi B, bu kişinin teslim olmasını istedi. 
     Polis memuru, kendisine bıçak çekerek kaçmaya çalışan Yavuz Ü'yü sol bacağından vurarak yaraladı. 
     Gözaltına alınan Yavuz Ü, tedavisi için Bakırköy Devlet Hastanesi'ne götürüldü. 
     
</TEXT>
</DOC>
