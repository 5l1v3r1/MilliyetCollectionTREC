<DOC>
<DOCNO> 304197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/guncel/agun.html </URL>
<DATE> 2005/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Komutanım son darbeyi vuracak' 
</HEADLINE>
<TEXT>


Dinleme kayıtları, MİT'çi Kozinoğlu'nun, tanımadığını iddia ettiği Çakıcı ile Müteahhit Şen'in telefonu aracılığıyla konuştuğunu ortaya çıkardı. Kozinoğlu, Çakıcı'ya yardım sözü veriyor 

Lube Ayar 

Polisin dinleme kayıtları, eski Yargıtay Başkanı Eraslan Özkaya ile MİT Dış Operasyonlar Daire Başkan Yardımcısı Kaşif Kozinoğlu'nun, Alaattin Çakıcı'nın Yargıtay'daki dosyasıyla yakından ilgilendiğini gösteriyor. Özkaya ve Kozinoğlu, Çakıcı'nın dosyasıyla ilgili gelişmeleri değerlendiriyor. 
Kaçakçılık ve Organize Suçlarla Mücadele KOM Daire Başkanlığı'nın yürüttüğü "Gökyüzü" operasyonu sırasında kaydedilen telefon görüşmelerinde, Özkaya ve Kozinoğlu'nun yanı sıra, Çakıcı'nın, Özkaya'nın Bodrum'daki yazlığının tadilatını yapan Müteahhit Hakkı Süha Şen'in konuşmaları yar alıyor. Özkaya, Yargıtay'daki davasının sonucunu öğrenen ve sahte pasaportla yurtdışına kaçan Çakıcı ile ilgili skandal ortaya çıkınca, "Müteahhit Şen , Çakıcı namına bana bir şey söylerse makamımdan kovardım. MİT gibi ben de vazifemi yapıyorum. Biz bu olaya bulaştırılmaya çalışıyoruz" demişti. Oysa konuşmalara göre Özkaya, Şen'e Çakıcı kararının fotokopisini bile verebileceğini söylüyor. 
16 Haziran 2004'te, savcılık ifadesinde, "Kurtlar Vadisi" dizisiyle bağlantılı suikast ihbarı nedeniyle görevlendirildiğini ve Çakıcı'yı hiç tanımadığını, doğrudan irtibat kurmadığını ileri süren Kozinoğlu, teknik dinlemeye takılan görüşmede, Şen'in otomobilinden Çakıcı ile konuşuyor. Kozinoğlu, Çakıcı yurtdışına kaçmadan 15 gün önce müteahhitle yaptığı konuşmalarda, "Malzemeler ikinci bir emre kadar onda kalsın" diye şifreli bir mesaj veriyor. 

İşte şok diyaloglar 

9 Nisan 2004 Saat 15.05 
Kozinoğlu, Süha Şen ve Çakıcı görüşüyor 

S.Ş Abiyle beraberiz, dileklerini iletiyorum. Teşkilatın başındaki insan, senin için "Çok saygılı bir insan" demiş. 
A.Ç Evet. 
S.Ş Duyuyor musun abi Arka fondan Kozinoğlu Onun için yardım ediyorum 
A.Ç Estağfurullah. 
S.Ş Arka fondan Kozinoğlu Kendimce haksızlığa uğradığına inandığım için. Ben hayatta yanlış yapmadım, onlar gibi değilim. Ben devletime hizmet etmeye devam ediyorum. Duydun mu abi 
A.Ç Evet, evet dinliyorum. 
S.Ş Arka fonda K.K Şimdi gündeme geldiği için ben önce düşündüm ki, başkan bir şekilde girişimde bulundu da bu olay oldu. 
A.Ç Hı. 
S.Ş Komutanım son darbeyi vurucam diyor abi Arka fondan K.K He gidip yapıcam ancak ben başkandan ne istemem gerekiyor, bunu bana söylemeniz lazım. Sen bana söyleyeceksin, ben de onu almaya çalışıcam ama ortada bir suç var ve bir ceza. 
A.Ç Evet. 
S.Ş Fonda K.K Ben şunu söylemek istiyorum sadece. Beni yetiştiren, çok güvendiğim, inandığım, 25 senedir tanıdığım bir adam bu arkadaş için 'Saygılı bir insandır' dedi diye yapıyorum ben bunları. Bir de kendi içimde haksızlığa uğradığına inanıyorum. Çünkü hep bununla arkadaşlık yapıp bu sıkıştığı zaman bırakmış herkes. Devlet, bence böyle olmamalı. 

Yargıtay'da seçim kulisi 

Çakıcı'nın, 2004'te, yaklaşık bir yıl süren Yagıtay 8. Ceza Dairesi Başkanlığı'nın seçimlerine müdahale ettiği de ortaya çıktı. Çakıcı'nın, avukatı Atalay Cebesoy, eski Beşiktaş menajeri Sinan Engin ve Avukat Oktar Aykut'u aracı kılarak, adaylardan Serpil Demirkol için bilgisi dışında kulis yaptığı anlaşıldı. 
Tarih 9 Ocak 2004 Saat 23.09 
Çakıcı, Demirkol'a destek için giden avukatı Atalay Cebesoy'la konuşuyor 

Alaattin Çakıcı İyi oldu değil mi bugün gittiğiniz 
Atalay Cebesoy Ne demek abi, çok iyi oldu. 
Çakıcı Ben Serdar'a da telefon açtıracağım. 
A.C Ya orada telefon açacağı iki tane adam var. Ben onların isimlerini, telefonlarını Sinan'a Engin verdim. Hanımefendi, 'Bu ikisi yeter' dedi. Sinan zaten, çok iyi bir konuşma şekli var biliyor musun O kadar güzel tanıttı kendini her yerde, işte çay kahveler içtik. Çok iyi bir ziyaret oldu. Kadına ben dedim ki, 'Beşiktaş'tan yardım istemiştiniz, ben Beşiktaş'ı ayağınıza getirdim' dedim, buyrun. 
Çakıcı Hı. 
A.C Sinan da işte gittiği yerde tanıştı, 'benim hanım tarafından akrabam olur' diye. Diğer üyelere işte desteğinizi bekliyorum falan... 
Çakıcı Peki o kadın biliyor mu benim avukatım olduğunu senin 
A.C Yok onun için demedim. 
Çakıcı Ya onu sakın söylemeyin. 
A.C Yok yok söylemem, bu işin organize edildiğini bilmiyor. Ama tabi kendi amacına ulaştıp da, bizim işimiz önüne geldiği zaman onu orada takviye ederiz. 

Kuş olup uçtu ama sana ulaşır 

Tarih 13 Mayıs 2004 Saat 20.08 
Yurtdışındaki Kozinoğlu, Müteahhit Şen'le Çakıcı'nın yurtdışına kaçışı hakkında konuşuyor 

K.K Oğlum ne yapıyorsunuz ya 
S.Ş Abi kayıpsın, çıkmıyordu telefonun. 
K.K Daha dönmedim. Yakın bir yerdeyim, yarın döneceğim. 
S.Ş Bodrum'dayız, seni bekliyoruz. 
K.K Kaçtı mı lan adam 
S.Ş Valla okumuyo musun abi, bizim haberimiz yok. 
K.K Japonya'da internette okudum. Ama teferrüatını bilmiyorum. 
S.Ş Hııı... 
K.K Zaten o telefonları kesmesinin nedeni, o kaçacaktı onun için kesti. 
S.Ş Evet evet. Her şey bitti ya, daha bir şeye ulaşamadılar. 
K.K Herif çıktı yani. 
S.Ş Herif gitti. 
K.K Kuş olup uçtu. 
S.Ş Kuş olup uçtu ama, o sana ulaşır o. 
K.K Sana ulaşır sana. 
S.Ş Hah işte biliyorum, işte öyle bir niyeti var. 
K.K Sana ulaşır. Şu an kaçak adamları bizim görevimiz yakalamak, gelip teslim olursa götürürüz, devlete veririz biz de. 
S.Ş Evet abi, aman abi. 
K.K İşimiz bu. Nikoş aradı, konuşamadım. Aradığında 16 saat ilerdeydim. Yani o zaman yer karman çorman olduğu için olay yani. 
S.Ş Tamam abi, yarın görüşürüz o zaman. 

Serdar'la iki üç yeri ararsınız 

15 Ocak 2004 Saat 18.36 
Çakıcı, Sinan Engin'le konuşuyor 

Alaattin Çakıcı Yarın veya öbür gün Serdar'la Ankara'da iki üç yeri ararsınız. 
Sinan Engin Tamam. 
A.Ç Numaraları vereceğim sana. 
S.E Ben de var zaten abi. Bir tanesi şu H kimler Kurulu Başkanı mı ne var ya, Ergül Güryel. Abla, 'O beni desteklerse kesin kazanırım' diyor zaten. 
A.Ç Serdar yanında mı 
S.E Yok abi, o İstanbul'da. Benim ordaki bir yönetici arkadaşım var ya, çok samimi olan, onlara gereken her şeyi söylüyor. 
A.Ç Serdar'ın telefon açması gerekirse bir günlüğüne İstanbul'a gelir. 
S.E Tamam abi başkana da arattırırım. Ben şimdi yalama Kadir Abi'yi arayacağım, şey olanı bir de Ergül abi var işte... Orda zaten iki kişi önemli. Onları zaten Ankara'daki arkadaşlarımız da arıyor. 
A.Ç Serdar'ı da... 
S.E Tamam abi. 

19 Ocak 2004 Saat 17.37 
Çakıcı, Sinan Engin'den Yargıtay 8. Ceza Dairesi seçimleri hakkında bilgi alıyor 

Sinan Engin Şimdi genel sekreter Erdal abiyle konuştum. 
Alaattin Çakıcı Hı. 
S.E Abla 74 oy almış, ötekisi 89 almış. 126'yı bulamadıkları için yine tehir olmuş. 126'yı bulmaları lazım, bulamıyorlar. 'Çok çaba sarf ettik' dedi. Çoğu da katılmamış, gelmeyenler olmuş. 
A.Ç Hı. 
S.E Yine ertelenmiş abi. Bir daha Ankara'ya gittiğimizde bir daha ziyaret yapacağız abi. 
A.Ç İyi hayırlısı olsun. 


</TEXT>
</DOC>
