<DOC>
<DOCNO> 328488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sondun61.html </URL>
<DATE> 2005/03/30/ </DATE>
<TIME> 20.27 </TIME>
<AUTHOR>  </AUTHOR>
<HEADLINE>
Belçika başbakanı kalp ameliyatı oldu 
</HEADLINE>
<TEXT>

     Belçika Başbakanı Guy Verhofstadt, tatilde bulunduğu İtalya'dan ülkesine getirilerek hastaneye kaldırıldı ve kalp ameliyatı geçirdi. 
     Vehofstadt, dün, tatilde bulunduğu İtalya'da bisiklete binerken rahatsızlık geçirmiş ve Floransa'da hastaneye kaldırılmıştı. Guy Verhofstadt, bugün, özel bir uçakla getirildiği Belçika'da, Gand Hastanesi'ne yatırıldı. 
     Hastane yetkilileri, Verhofstadt'ın kalp damarlarının tıkandığını, başarılı ameliyatın 45 dakika sürdüğünü, olumsuz gelişmeler beklenmediğini belirterek, Başbakan'ın ''bir süre sonra işlerinin başına dönebileceğini'' bildirdiler. 
     Verhofstat'ın gelecek hafta çalışmaya başlayabileceği, durumunun düzenli sağlık raporlarıyla kamuoyuna bildirileceği kaydedildi. 
     
</TEXT>
</DOC>
