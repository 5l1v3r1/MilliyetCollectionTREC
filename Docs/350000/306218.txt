<DOC>
<DOCNO> 306218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sontur23.html </URL>
<DATE> 2005/01/13/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
3 gün yağış var, sıcaklıklar düşüyor... 
</HEADLINE>
<TEXT>

     Türkiye yarından itibaren balkanlardan gelen yeni bir yağışlı havanın etkisine giriyor. Yağışlar genelde yağmur, yüksek yerlerde kar ve karla karışık yağmur şeklinde düşecek. 3 gün boyunca İstanbul yağmurlu, İzmir ve Antalya sağanak yağışlı olacak. 
     Hava sıcaklığı haftasonunda itibaren tüm yurtta azalacak... Gece sıcaklıkları Ankara'da 0'ın altına inerken, İstanbul'da 4 dereceye kadar düşecek. İzmir'de ise pazar günü sıcaklık 12 derece ölçülecek. Dondurucu soğukların yaşandığı Erzurum'da gökyüzü sisli ve yağış yok, sıcaklık en fazla -7 derece hissedilecek. 
     Yağışlı hava önümüzdeki hafta ortasına kadar yurdun güney, iç ve batı bölgelerinde etkili olmaya devam edecek. Pazar gecesinden itibaren hava sıcaklığında beklenen azalmaya bağlı olarak yağışlar yurdun kuzey ve iç kesimlerinde karla karışık yağmur ve kar şekline dönüşecek. 
     
     Gün gün hava durumu 

     Yarın Trakya karla karışık yağmurlu, Marmara ve Kıyı Ege yağmur, Batı Akdeniz sağanak yağış alıyor. 
     Cumartesi günü Trakya'da kar yağışı, Bolu-Kastamonu çevresinde karla karışık yağmur bekleniyor. Yağmur Marmara, Batı Karadeniz, Ege, İç Anadolu'nun büyük bölümünde etkili olurken, Akdeniz'de yine sağanak yağış var. 
     Pazar günü ise Trakya'da kar, Bolu-Kastamonu-Ankara çevresinde karla karışık yağmur sürüyor. Marmara'da yağmur, Akdeniz'de sağanak etkili yağacak, sel ve su baskınlarına dikkat. Batı Karadeniz, İç Anadolu, Ege ve Gaziantep çevresi yağmurlu bir gün geçirecek, poyraz Marmara'da şiddetli esiyor... 
     

     
</TEXT>
</DOC>
