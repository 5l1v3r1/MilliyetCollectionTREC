<DOC>
<DOCNO> 315964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/spor/spo04.html </URL>
<DATE> 2005/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bela değil, şirin biri' 
</HEADLINE>
<TEXT>


Güneş, Yattara'ya sahip çıktı, "İşini seven, iyi bir profesyonel" diyerek Gineli oyuncu konusunda bir sıkıntısı olmadığını ifade etti 


'Takım oyunu ama...' 
TRABZON Teknik Direktörü Şenol Güneş, başarılı futbolcuları Yattara ile Kaptan Fatih'i göklere çıkardı. Güneş, "Türkiye'de her futbolcu durdurulabilir. Ancak Fatih'i durduramazsınız" diye konuştu. 

'Sevimli geliyor' 
ŞENOL Güneş, eski Başkan Özkan Sümer'in, "Yattara, hem teknik direktör, hem de rakipler için tam bir bela" sözüne katılmadığını belirtti. Güneş, "Benim dönemimde bir sıkıntı görmedim. Yattara bela değil, şirin bir insan. İşini seven, iyi bir profesyonel" dedi. 

Yıldızlara özel önlem 

GENÇLERBİRLİĞİ ile bu hafta zorlu bir maça çıkacak olan Trabzonspor, Başkent ekibinin etkili silahları Youla, Mustafa Özkan ve Ali Tandoğan'ı özel önlemlerle durdurmak istiyor. Bordo - Mavililer, dünü çift antrenmanla geçirirken, Teknik Direktör Şenol Güneş, sabah idmanında kondisyona yönelik çalışma ve son bölümünde taktik ağırlıklı çift kale yaptırdı. 


</TEXT>
</DOC>
