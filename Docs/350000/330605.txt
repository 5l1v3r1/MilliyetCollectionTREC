<DOC>
<DOCNO> 330605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/spor/spo04.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada tarihi gün 
</HEADLINE>
<TEXT>


Trabzonspor bugün halka açılıyor. Borsaya giren ilk Anadolu takımı unvanını alacak olan Bordo - Mavililer'in şirket hisselerinin 5.25 YTL'den işleme konacağı belirtildi. Şirket, yüzde 90 k r payı dağıtma garantisi veriyor 


Trabzonspor bugün halka arz işlemini başlatıyor. Borsaya giren ilk Anadolu kulübü unvanını ele alacak olan Bordo - Mavililer 6-8 Nisan tarihleri arasında talep toplama işlemi yapacak. 5.25 YTL'den işlem görecek olan 6 milyon 250 bin hissenin yüzde 50'si küçük bireysel yatırımcılara ayrıldı. Yüzde 10'luk kısım ise kulüp üyelerine bırakıldı. 
Kulüp olarak tarihi bir olay yaşadıklarını ifade eden Başkan Atay Aktuğ, taraftar ve yatırımcılardan büyük ilgi göreceklerine inandıklarını söyledi. Aktuğ, taleplerde rekor kırmak istediklerini de ifade etti. 
Genel Müdür Burak Gürdal, şirket giderlerinin yüzde 90 ile sınırlandırıldığına dikkat çekerek, "Yüzde 90 temettü dağıtma garantisi veren tek şirket olacağız" diye konuştu. Gürdal, vergi muafiyetinden dolayı yatırımcıların tüm k r sahip olacaklarını da vurguladı. 
Trabzonspor Genel Müdürü, taraftar için bir jest daha yapacaklarını da belirterek, şunları söyledi "Trabzonspor Sportif A.Ş. hissesine sahip olanlar, İMKB'ye başvurmaları durumunda fiziki olarak da hisse senetlerine ulaşabilecekler. Spor kulübü olmamız nedeniyle, taraftarımız bunu bir anı olarak da saklayabilecek." 

Kaleci adayı PROTO 

Trabzonspor'da inişli çıkışlı bir grafik çizen Petkoviç'in yerine süper bir kaleci alınması kesinleşti. En güçlü adayın Belçika Milli Takımı'na da davet edilen 22 yaşındaki Silvio Proto olduğu öğrenildi. La Louviera'nın formasını giyen genç kaleci için girişimlerin sürdüğü öğrenildi. Brezilya'nın Palmerias takımında forma giyen Markus'un da listede bulunduğu bildirildi. Yerli alternatifler arasında da Fenerbahçeli Volkan ile Galatasaraylı Aykut yer alıyor. 

Şenol Güneş kulak çekti 

Galatasaray maçının hazırlıklarına başlayan Trabzonspor'da Teknik Direktör Şenol Güneş, futbolcularıyla 40 dakikalık bir toplantı yaptı. Güneş, Ankaraspor maçındaki hataları anlattı, Cim - Bom karşısındaki isteklerini sıraladı. Bordo - Mavililer'de kasığında ağrı bulunan Gökdeniz salonda çalışırken, fıtık ameliyatı olan İbrahim Ege ile izin alan Tolga Seyhan idmana çıkmadı. 

Yattara'dan itiraf 

UFUK TUNCAELLİ 

Işık Sigorta tarafından düzenlenen 11 Altın Adam Yarışması'nda Trabzonsporlu Tolga Seyhan mart ayının "Altın Adamı" seçildi. Jüri toplantısında ödülünü almak için bulunan Bordo - Mavililer'in Teknik Direktörü Şenol Güneş, Galatasaray maçının kendileri açısından çok önemli olduğunu belirterek, "Galatasaray'ı yenip aradaki puan farkını kapatmak istiyoruz. Tek hedefimiz kazanmak" diye konuştu. 
Şubat ayının "Altın Adamı" ve "Ayın Yıldızı" seçilen İbrahim Yattara, en çok zorlandığı defans oyuncusunun Fenerbahçeli Ümit Özat olduğunu belirtti. Gineli oyuncu saha içindeki performansıyla ilgili ise şunları söyledi "Maçlarda 15 dakika hızlı oynayıp, sonra 5 dakika dinleniyorum. Sürekli aynı tempoda oynamak çok zor." ifadesini kullandı. 

Aktuğ'un tek şartı 

15aylık görev süresi içinde başarılı projelere imza atan, son olarak da bugün halka arzı gerçekleştirecek olan Trabzonspor Başkanı Atay Aktuğ, samimi konuştu, misyonunu tamamlamasının ardından başkanlıktan çekileceğini söyledi. Koltuk sevdalısı olmadığını vurgulayan Aktuğ, "Misyonumu tamamladığımı düşündüğümde bırakırım. Şunu ifade edeyim ki, bu takımı şampiyon yaptığımızda ayrılabilirim. En büyük hayalim de bu" dedi. 
Eldeki kadroyu koruyarak 2-3 kaliteli takviye yapacaklarını vurgulayan Trabzonspor Başkanı, "Bir Gökdeniz, bir Fatih 10 yılda bir geliyor. Onları niçin bırakalım Polonya'da, Afrika'da, Güney Amerika'da arayışlarımız var. En kaliteli isimleri takıma kazandıracağız" diye konuştu. 

İzin çıkmadı 

Syzmkowiak'ın, Ankaraspor maçında vatandaşı olan Papa II. Jean Paul'ün ölümü nedeniyle siyah bant takmak istediği ortaya çıktı. Profesyonel İşler Sorumlusu Caner Çuvalcıoğlu, maçtan önce hakem Hakan Sivriselvi'ye talebi iletti. Sivriselvi, bu durumun önceden federasyona bildirilmesi gerektiğini öne sürüp, bu isteği kabul etmedi. 


</TEXT>
</DOC>
