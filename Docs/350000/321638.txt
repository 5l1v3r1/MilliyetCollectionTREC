<DOC>
<DOCNO> 321638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sonyas15.html </URL>
<DATE> 2005/03/07/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
41 sanatçı Londra'da 'Yorumlanmamış Dünyalar' sergisinde... 
</HEADLINE>
<TEXT>

     Avrupa'da yaşayan 41 Türk sanatçı, Londra'da açtıkları ''Yorumlanmamış Dünyalar'' sergisinde buluştu. 
     Londra, Paris ve Berlin gibi Avrupa kentlerinde yaşayan 41 sanatçının, ''30 x 30 Yorumlanmamış Dünyalar'' adlı sergisinin açılışı, Londra'nın kuzeyinde Türklerin yoğun olarak yaşadığı Stoke Newington semtinde dün yapıldı. 
     Yağlıboya, suluboya, seramik, cam, özgün baskı ve fotoğraf gibi değişik dallardan sanatçıların eserleri, açılışa katılanlardan büyük ilgi gördü. 
     Yeni yeteneklerin de katıldığı sergi, 18 Mart'a kadar açık kalacak. Sergilenen ve her biri 30 x 30 ebadında olan eserlerin, sahiplerinin gurbette yaşadıkları ''sınırlamalar ve kısıtlamaları'' sembolize etmesi bakımından ''aynı boyutta'' yapıldığı belirtiliyor. 
     Sergide eserleriyle yer alan sanatçılar şunlar 
     Neverser Aksoy, Yasemin Aslan, Mustafa Aslandosdu, Aylin Baker, Atilla Bayraktar, Klara Beer, Aysun Coolen, İnci Duygulu, Arzu Efe, Sümer Erek, Semiha Evcimen, Ayşe Gezen, Hülya Günel, Sait Günel, Kaan Güner, Enver Gürsev, Ayfer Kalsin, Ayşe Kardeş, Sera Knight, Emine Kip, Murat Metin, Günsel Nuroğlu, Ayda Su Nuroğlu, Mehmet Ömür, Cihan Özcan, Denizhan Özer, Melek Özlük, Özlem Paker, Zuhal Reverte, Tülin Serpen, Şevket Sönmez, Metin Şenergüç, Emre Tandırlı, Selvi Tektaş, Aslı Torcu, Ece Turaman, Didem Ünlü, Ufuk Uyanık, Özgür Yalım, İsmail Yıldırım, Hilda Yosmayan. 
     
</TEXT>
</DOC>
