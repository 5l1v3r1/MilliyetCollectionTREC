<DOC>
<DOCNO> 303722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sonsiy23.html </URL>
<DATE> 2005/01/05/ </DATE>
<TIME> 22.13 </TIME>
<AUTHOR>  </AUTHOR>
<HEADLINE>
CHP'de olanüstü kurultay tarihi 20 Ocak olarak belirlendi 
</HEADLINE>
<TEXT>

     CHP Merkez Yönetim Kurulu MYK , olağanüstü kurultayın tarihini, 29 Ocak olarak kesinleştirdi. 
     CHP Genel Başkanı Deniz Baykal başkanlığında parti genel merkezinde basına kapalı gerçekleştirilen MYK toplantısı, yaklaşık 3 saat sürdü. 
     Alınan bilgiye göre, toplantıda kurultay tarihi ve gündemi görüşüldü. 
     Olağanüstü kurultayın, 29 Ocak Cumartesi günü saat 10.00'da Ahmet Taner Kışlalı Spor Salonu'nda toplanması, hazırlıkları Genel Sekreter Önder Sav başkanlığındaki bir komitenin yürütmesi kararlaştırıldı. 
     Kurultayda, divanın oluşumu ve genel başkanın açılış konuşmasının ardından seçimlere geçilerek, Genel Başkan, Parti Meclisi ve Yüksek Disiplin Kurulu üyeleri belirlenecek. 
     Baykal'ın, MYK toplantısında, olağanüstü kurultay kararı almasına neden olan süreci anlatırken, Yüksek Disiplin Kurulu'nun son toplantısında gündeme gelen rüşvet iddialarını yinelediği öğrenildi. 
     Bu arada, kurultay öncesi il başkanları Ankara'ya çağrıldı. 
     Baykal, 8 Ocak Cumartesi günü Ankara'da il başkanlarıyla yapacağı toplantının ardından 9 Ocak Pazar günü de İstanbul'da il delegelerinin yanı sıra Trakya ve Marmara delegeleriyle bir araya gelecek. 
     Baykal'ın, başka illerde de benzer toplantılar düzenleyebileceği belirtildi. 
     
</TEXT>
</DOC>
