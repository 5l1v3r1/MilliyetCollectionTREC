<DOC>
<DOCNO> 344588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sonspo01.html </URL>
<DATE> 2005/05/21/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Daum, Anelka ile vurma peşinde 
</HEADLINE>
<TEXT>

     Galatasaray’ın etkili silahı Ribery’yi Serkan ile durdurmayı planlayan Daum, rakibini Anelka ile vurmanın peşinde 
     
     Uyarıda bulundu 
     Müthiş derbi yaklaştıkça, heyecan da artıyor. İki gündür hazırlıklarını basına kapalı olarak sürdüren Fenerbahçe’de planlar, Fransızlarö üzerine yapılıyor. Kupa maçında bir gol atıp, bir asist yapan Galatasaray’ın Fransız oyuncusu Ribery’yi bu kez etkisiz kılmak isteyen teknik direktör Daum, oyuncularına, Rakibin en önemli kozu Ribery. Çok dikkatli olun ve oyun planımızı bozmasına izin vermeyinö uyarısında bulunuyor. Alman hoca, Fransız futbolcuyu durdurmak için Serkan’ı solbekte oynatmayı da düşünüyor. 
     
     Ve karşı atak 
     Tecrübeli teknik adamın karşı planında da en önemli yeri sakatlığını atlatan Anelka tutuyor. Christoph Daum, Nobre ile birlikte forvette oynatacağı Fransız yıldızla rakip savunmanın dengesini bozmayı planlıyor. Büyük bir heyecanla maçı bekleyen Anelka, derbide gol atarak hem gerçek Fenerbahçeli olmak hem de takımının şampiyonluğuna katkıda bulunmak istediğini söyledi. Bu arada şampiyonluğu getirebilecek önemdeki derbide hata yapmak istemeyen Daum, saatler boyunca odasına kapanıp, planlarını belirliyor. 
     
</TEXT>
</DOC>
