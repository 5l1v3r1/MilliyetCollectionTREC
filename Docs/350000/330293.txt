<DOC>
<DOCNO> 330293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/yasam/yas03.html </URL>
<DATE> 2005/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis kıyafetiyle trilyonluk soygun 
</HEADLINE>
<TEXT>


1 milyon YTL'yi taşıyan mutemetler, polis yeleği giymiş 3 gaspçı tarafından soyuldu 

M. AKİF ERDEM, ELVAN EZBER İstanbul 

İstanbul Çağlayan'da bankadan çektikleri 1 milyon 60 bin YTL'yi 1 trilyon 60 milyar lira taşıyan ADK Holding'in mutemetleri, polis gibi yollarını kesen üç kişi tarafından gasp edildiklerini öne sürdü. Mutemetler Atilla Erdem ve Tanju Mesci'nin ilk ifadelerine göre, soygun şöyle gerçekleşti 

Yolu kapattılar 
Trilyonluk yarış atlarının sahibi Halil Durmuş'un şirketi ADK Faktoring'de çalışan Erdem ve Mesci, dün Çağlayan Denizbank Şubesi'nden 1 milyon 60 bin YTL çekti. 
Şirketin Mecidiyeköy'deki merkezine doğru otomobille yola çıkan mutemetlerin önü, Çağlayan Filiz Camii önünde polis yeleği giyen ve yolu kapatan üç kişi tarafından durduruldu. 'Hakkınızda ihbar var' diyerek otomobile binen zanlılar, Okmeydanı O-2 Otoyolu bağlantısı Kemerburgaz yol ayrımına geldiklerinde mutemetlerin ellerini kelepçeledikten sonra parayı alarak plakası alınamayan bir otomobille kaçtı. 
Mutemetler de cep telefonlarından çalıştıkları şirketi arayarak olayı haber verdi. Erdem ve Mesci 'işbirliği' şüphesiyle sorguya alınırken, K ğıthane'de çek senet tahsilatı yaptığı iddiasıyla tutuklanan Coşkun Yılmaz'ın çetesinin de şüpheliler arasında olduğu iddia edildi. 
Durmuş'un, trilyonlarca lira değerinde 19 yarış atı olduğu ve 14 atının da çeşitli illerde halen yarıştığı öğrenildi. Şirketin avukatı Hasan Bilgeç, "Paranın sigortası yoktu" dedi. 




</TEXT>
</DOC>
