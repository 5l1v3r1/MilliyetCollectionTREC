<DOC>
<DOCNO> 311064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonspo23.html </URL>
<DATE> 2005/01/31/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Samsunspor Sevincimizi Fenerbahçe galibiyeti ile sürdürmek istiyoruz 
</HEADLINE>
<TEXT>

     Samsunspor'un ligin ikinci yarısının ilk maçında Ankaragücü karşısında aldığı galibiyetin sevindirici olduğunu belirten Samsunspor Kulübü Basın Sözcüsü Ercan İnce, ''Ankaragücü karşısında aldığımız 3 puanın sevincini Fenerbahçe galibiyeti ile sürdürmek istiyoruz'' dedi. 
     İnce, AA muhabirine yaptığı açıklamada, sezonun ikinci yarısının ilk maçında deplasmanda karşılaştıkları Ankaragücü karşısında alınan galibiyeti camia olarak sevinçle karşılandıklarını ve önemli bir moral olduğunu söyledi. 
     Bu moralin hafta sonu yapacakları Fenerbahçe maçına da yansıyacağını belirten İnce, şunları kaydetti 
     ''Sezonun ikinci yarısının ilk maçında deplasmanda 3 puan almak sevindirici. Ligdeki rakibimiz karşısında kendi sahasında kazanılan 3 puan takım adına önemli bir moral kaynağı olmuştur. Bu motivasyonun hafta sonu yapacağımız Fenerbahçe maçına da olumlu yansıyacağını düşünüyoruz. Bu nedenle Ankaragücü karşısında aldığımız 3 puanın sevincini Fenerbahçe galibiyeti ile sürdürmek istiyoruz.'' Fenerbahçe maçında taraftar desteğine ihtiyaç duyduklarını bildiren İnce, ''Zor bir maç olacak. Bu nedenle seyircimizi de arkamıza alarak Fenerbahçe maçının sonucuna yansıtmak istiyoruz. Bu nedenle de tüm Samsunspor taraftarını sahada görmeyi arzu ediyoruz'' diye konuştu. 
     İkinci yarının tüm takımlar için zor geçeceğini de ifade eden İnce, ''Çünkü ikinci yarıda kaybedilen puanların telafisi çok zor'' dedi. 
     
     TRANSFER 
     Ercan İnce, ara transferde daha önce Adanaspor'da forma giyen Ercan ile Bulgar Petkov'u renklerine bağladıklarını hatırlattı. 
     Halen bir futbolcu ile görüşmelerin devam ettiğine belirten İnce, ''Bu oyuncunun durumu da akşama kadar netlik kazanacak'' diye konuştu. 
     
</TEXT>
</DOC>
