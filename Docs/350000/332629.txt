<DOC>
<DOCNO> 332629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonspo13.html </URL>
<DATE> 2005/04/12/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Futbol hakemlerinin atletik testleri yapıldı... 
</HEADLINE>
<TEXT>

     Profesyonel futbol liglerinde görev yapan hakemlerin iki ayda bir gerçekleştirilen bölgesel periyodik atletik testleri İstanbul'da yapıldı. 
     Burhan Felek Spor Kompleksi Ekrem Koçak Atletizm Sahası'nda gerçekleştirilen testlere 1. bölgede yer alan İstanbul, Edirne, Kırklareli ve Tekirdağ illerinden toplam 128 hakem katıldı. 
     Hakemlere testler sırasında çeşitli mesafelerde zamana karşı koşular yaptırıldı. 2800 metreyi 12 dakika, 50 metreyi 7.5 saniye 2 kez , 200 metreyi de 32 saniyede 2 kez koşma koşulu bulunan testlerde Birinci Süper Lig kadrosunda yer alan hakemlerden fire veren olmadı. 
     
     YARDIMCI HAKEM ŞAHİN SAKATLANDI 
     Birinci Süper Lig yardımcı hakem kadrosunda yer alan Murat Şahin, koşu sırasında sakatlandı. 
     Sahayı sağlık ekiplerinin kucağında terk eden hakem Şahin'in, bir süre maçlarda görev yapacağı bildirildi. 
     Öte yandan, Futbol Federasyonu Merkez Hakem Kurulu MHK Başkanı Sabri Çelik ve başkanvekili Muhittin Boşat'ın da izlediği testlerin ardından, öğleden sonra hakemlere yönelik seminer düzenleneceği bildirildi. 
     
</TEXT>
</DOC>
