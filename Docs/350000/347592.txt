<DOC>
<DOCNO> 347592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sontur33.html </URL>
<DATE> 2005/05/31/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Otomobiliyle sele kapıldı 
</HEADLINE>
<TEXT>

     Malatya’nın Darende İlçesi’nde otomobiliyle sele kapılan kişi yara almadan kurtuldu. 
     AA muhabirinin aldığı bilgiye göre, ilçede esnaf olan Mehmet Akyıldız, 44 DZ 001 plakalı otomobiliyle Kılıçbağ Mahallesi Heyiketeği Dağı mevkiinde bulunan bir müşterisinin evine uydu anteni monte etmeye gitti. 
     İşini bitirdikten sonra işyerine doğru hareket eden Akyıldız, şiddetli yağış nedeniyle Heyiketeği Dağı’ndan gelen çamurlu sele otomobiliyle birlikte kapıldı. 
     Bir süre sürüklendikten sonra aracın kayalara takılarak durmasını fırsat bilen Akyıldız, hemen otomobilini terk etti. 
     Akyıldız selden yara almadan kurtulurken, kayalıklara takılan otomobil ise belediye ekipleri tarafından bulunduğu yerden çıkarıldı. 
     
</TEXT>
</DOC>
