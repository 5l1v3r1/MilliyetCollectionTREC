<DOC>
<DOCNO> 337401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonsiy13.html </URL>
<DATE> 2005/04/27/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Lagendijk Baş müzakereci nerede kaldı 
</HEADLINE>
<TEXT>

     Türkiye Avrupa Parlamentosu Karma Parlamento Komisyonu Eş Başkanı Hollandalı Yeşil Parlamenter Joost Lagendijk AB’nin Türkiye’yi bölme gibi bir politikası bulunmadığını bildirdi, baş müzakerecinin neden belirlenmediğini sordu. 
     Avrupa Parlamentosu ile TBMM arasındaki diyalog organı Karma Parlamento Komisyonu KPK Başkanlık Divanı Brüksel’de toplandı. AB haber ve bilgi portalı Abhaber.com’a göre toplantıda söz alan 6 Mart’ta İstanbul’da yapılan gösterilerde kadına karşı kullanılan şiddetin yanlış olduğunu ve TCK’nin iki ay ertelenmesi gerekçesinin kendilerine anlatılmadığının altını çizdi. Lagendijk, baş müzakereci belirlenmesinde niçin geç kalındığı sorusunu sordu. Türkiye’nin uyum protokolünü imzalamasının önemli olduğuna vurgu yapan Lagendijk "AB’nin Türkiye’yi bölme gibi klasik bir politikası yok. Kıbrıs sorununa çözüm bulması gerekiyor" dedi. 
     Toplantıya TBMM adına KPK Türk kanadı başkanı Prof.Dr.Aydın Dumanoğlu AKP Trabzon , Prof.Dr.Necdet Budak AKP Edirne , Gaye Erbatur CHP Adana , Mehmet Ceylan AKP Karabük katıldı. Toplantıda KPK Avrupa kanadı eş başkanlığını ise Joost Lagendijk yaptı. 
     ABHaber’e açıklamalarda bulunan Dumanoğlu, toplantıda 17 Aralık kararları sonrası Türkiye’deki gelişmeler hakkında AP’ye bilgi verdiklerini kaydetti. Toplantıda İstanbul’da 13- 14 Haziran tarihlerinde yapılacak KPK toplantısının 
     hazırlıklarını ele aldıklarını belirten KPK Eş Başkanı Dumanoğlu, şunları kaydetti "AB’nin Türkiye reformlar konusunda yavaş hareket ediyor görüşüne katılmıyorum. Bunları açık bir dille toplantıda ifade ettik. Türkiye AB çerçevesindeki görevlerini 17 Aralık’tan sonra yapmaktadır. 6 Mart’ta İstanbul’da meydana gelen olaylar, uyum protokolünün imzalanması, kadın hakları alanında yapılan çalışmalar ve baş müzakerecinin belirlenmesi gibi konular AP üyelerin tarafından toplantıda gündeme getirildi." Toplantıda söz alan Gaye Erbatur ise, Türkiye’de kadın hakları konusunda yapılan çalışmalar hakkında bilgi verdi. Yasal düzenlemelerin tek başına yeterli olmadığına dikkati çeken Erbatur, siyasette kadın sayısının artırılması ve kadın- erkek eşitliği konusunda Türkiye’de çalışmaların yapılmasının gerekli olduğunu bildirdi. Mehmet Ceylan da, Türkiye’ye karşı Avrupa da bir ön yargı olduğunu işaret etti ve başta Kıbrıs konusu olmak üzere AB’de Türkiye’ye haksızlık yapıldığını dile getirdi. Prof.Dr. Necdet Budak, AP üyelerinin ellerinde gazete küpürleri ile Türkiye hakkında eleştirilerde bulunduklarını ifade etti. Budak konuşmasında, AB’nin Ermeni konusunda peşin hükümlü bir yaklaşım içinde olduğunu belirterek, Haziran ayında yapılacak KPK toplantısı gündemine AB’deki Türklerin entegrasyonu konusunun alınmasını sağladı. Budak, AB’de yaşayan Türklerin, Türkiye’nin AB üyeliği sürecinde çok önemli bir rol oynayabileceklerini bildirdi. 
     
</TEXT>
</DOC>
