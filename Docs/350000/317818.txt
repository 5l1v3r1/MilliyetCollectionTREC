<DOC>
<DOCNO> 317818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sondun17.html </URL>
<DATE> 2005/02/23/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Şaron'dan şaka yollu öneri Ebu Mazen'le Haremüşşerif'i ziyaret edebiliriz 
</HEADLINE>
<TEXT>

     İsrail Başbakanı Ariel Şaron, 2005 yılı bütçesine destek almak için görüştüğü Knesset'in Arap milletvekillerine, şaka yollu, ''Filistin Ulusal Özerk Yönetimi Devlet Başkanı Ebu Mazen'le Mahmud Abbas birlikte Haremüşşerif'i ziyaret edebileceklerini'' söyledi. 
     Arutz Şeva adlı ajansın haberine göre, Şaron, 2005 yılı bütçesinin parlamentodan geçirebilmek için destek arayışları çerçevesinde, Knesset'teki ''Birleşik Arap Listesi'' milletvekilleri Abdülmelik Dehamşe ve Talib El Sana ile görüştü. 
     Görüşmede, El Sana, aşırı sağcı Yahudilerin, her gün binlerce Müslüman'ın dua ettiği Haremüşşerif'i havaya uçurabilecekleri tehdidini ve bu tehlikeyi gündemi gündeme getirdi. 
     Şaron ise Arap milletvekillerine, ''Belki Ebu Mazen'le Haremüşşerif'i ziyaret edebiliriz'' dedi. 
     Şaron'un, 28 Eylül 2000'de Haremüşşerif'i ziyaret etmesi, Filistinlilerin büyük tepkisine neden olmuş, şiddet hareketleri yeniden başlamış ve ziyaret, ikinci İntifada döneminin başlama gerekçesi olarak gösterilmişti. 
     Şaron'un 2005 yılı bütçesinin 31 Mart'a kadar Knesset'ten geçmesi gerekiyor. Bütçenin kabul edilmemesi halinde hükümet düşecek. 
     
</TEXT>
</DOC>
