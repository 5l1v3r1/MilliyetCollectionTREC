<DOC>
<DOCNO> 330772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sonsiy24.html </URL>
<DATE> 2005/04/06/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
13 ile daha teşvik... 
</HEADLINE>
<TEXT>

     Teşvik kapsamındaki iller ile kapsama alınması öngörülen 13 ilde bulunan mevcut işletmeler 20 işçiden az olmamak koşuluyla personel sayısını yüzde 20 oranında arttırmaları koşuluyla teşviklerden yararlanabilecek. 
     ''Yatırımların ve İstihdamın Teşviki ile Bazı Kanunlarda Değişiklik Yapılması Hakkında Kanunda Değişiklik Yapılmasına Dair Kanun Tasarısı'' üzerinde AK Parti Milletvekilleri Mustafa Açıkalın, Hasan Fehmi Kinay, Fazıl Karaman, Alaattin Büyükkaya ve CHP milletvekilleri Osman Kaptan ile Ali Kemal Deveciler'den oluşan alt komisyon çalışmalarını tamamladı. 
     Edinilen bilgiye göre, vergi ve sigorta primi teşvikleri ile enerji desteğinden DPT Müsteşarlığı'nca 2003 yılı için belirlenen sosyo-ekonomik gelişmiş sıralamasına göre endeks değeri eksi olan ''Kilis, Tunceli, Kastamonu, Niğde, Kahramanmaraş, Çorum, Artvin, Kütahya, Trabzon, Rize, Elazığ, Karaman ve Nevşehir''in yararlanmasını öngören tasarının mevcut işletmelerle ilgili maddesinde değişiklik yapıldı. Teşvik kapsamındaki iller ile kapsama alınması öngörülen 13 ilde bulunan mevcut işletmeler 20 işçiden az olmamak koşuluyla personel sayısını yüzde 20 oranında arttırmaları koşuluyla gelir vergisi stopajı ve SSK prim teşviklerinden yararlanabilecek. 
     
</TEXT>
</DOC>
