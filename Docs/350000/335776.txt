<DOC>
<DOCNO> 335776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/spor/spo17.html </URL>
<DATE> 2005/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Madrid tek farkla 
</HEADLINE>
<TEXT>


La Liga'da haftanın maçında ikinci Real Madrid ile üçüncü Villarreal karşı karşıya. Galacticos'un şampiyonluk ümidinin sürmesi için mutlak 3 puana ihtiyacı var. Tek farkla da olsa favori şampiyonluk adayı Real Madrid 


Luxembourgo yönetiminde çıkışa geçen ve Barcelona'yla arasındaki puan farkını 6'ya indiren Real Madrid, ligde 4 haftadır puan yitirmiyor. UEFA Kupası'ndan elenen Villarreal'in de artık tek amacı 2005-06 Şampiyonlar Ligi'nde yer bulmak. Bu maçı kaybetmesi Villarreal'i hedefinden koparmaz, ama Real Madrid'in şampiyonluk rüyasını bitirir. Puana daha fazla ihtiyacı olan Madrid ekibi az farkla favori. 

Malaga-Barcelona 
Hem UEFA iddiasından hem de düşme potasından uzak olan Malaga'nın Barcelona'yı zorlaması sürpriz olur. Banko Barcelona. 

Osasuna-Atl. Madrid 
İki haftadır kazanan Osasuna toparlandı. Fernando Torres'in sırtladığı Atletico Madrid'in Avrupa iddiası için mağlubiyet kredisi kalmadı. Önce beraberlik. Sonra, puana daha çok ihtiyacı olan Atletico Madrid'in galibiyeti düşünülebilir. 

Valencia-Albacete 
Teknik direktör değişimi ve Marco di Vaio'nun kadro dışı kalmasıyla hareketli günler yaşayan Valencia için durulma fırsatı. Küme düşmesi neredeyse kesinleşen Albacete'nin şansı yok. Banko Valencia. 

Real Betis-Real Sociedad 
Nihat'ın sakatlığının ardından iç sahada başarılı bir grafik çizen Sociedad'ın deplasman karnesi zayıf. Şampiyonlar Ligi'ni hedefleyen Betis kazanacaktır. 

Deportivo-Racing 
6 Mart'tan beri taraftarının önünde kazanamayan Deportivo için kendini affettirme fırsatı. 3 haftadır kaybetmesine rağmen düşme potasının 9 puan üstünde olan Racing'in kaybetmeye kredisi var. 

Getafe-Levante 
Segunda Liga'dan bu sezon yükselmelerine rağmen Primera Liga'da kalıcı olma sinyalleri veren iki ekip Alfonso Perez'de karşı karşıya. Ev sahibi Getafe az da olsa avantajlı. Sonra beraberlik düşünülebilir. 



</TEXT>
</DOC>
