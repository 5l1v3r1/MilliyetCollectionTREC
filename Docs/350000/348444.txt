<DOC>
<DOCNO> 348444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/siyaset/siy15.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelik Din dersinde Michael Jackson mı anlatacaktık 
</HEADLINE>
<TEXT>



Ortaöğretim Din Kültürü ve Ahlak Bilgisi dersinin yeni müfredatında Hz. Muhammed'in örnek ahlakının, Kutlu Doğum Haftası'nın ön plana çıkarıldığı yönünde eleştiriler bulunduğunu anımsatan Milli Eğitim Bakanı Hüseyin Çelik, "Ne yapacaktık, Michael Jackson'dan mı bahsedecektik " dedi. 
Yeni müfredatın 250 sayfa olduğunu vurgulayan Çelik, "Esas müfredatın içerisinde olmayan, 'açıklamalar' bölümünde öğretmenlere neler olabileceğini anlatan bir cümleden hareket ederek birileri, 'Türkiye elden gidiyor, Cumhuriyet elden gidiyor, laiklik elden gidiyor' fırtınaları koparıyor" diye konuştu. Çelik, şunları kaydetti 

Cumhuriyeti zor kazandık 
"Biz bu cumhuriyeti zor kazandık. Cumhuriyet fazilet rejimidir, kimsenin tekelinde değildir. Cumhuriyetin başımızın üzerinde yeri vardır. Laiklik uygulamaları konusunda biz, bu ülkedeki herkes kadar hassasız." 


</TEXT>
</DOC>
