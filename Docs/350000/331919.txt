<DOC>
<DOCNO> 331919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/son/sondun03.html </URL>
<DATE> 2005/04/10/ </DATE>
<TIME> 07.55 </TIME>
<AUTHOR>  </AUTHOR>
<HEADLINE>
Irak'taki Pakistanlı bir diplomattan haber alınamıyor... 
</HEADLINE>
<TEXT>

     Irak'ta görevli Pakistanlı bir diplomattan dünden bu yana haber alınamadığı bildirildi. 
     Irak polisi, ismi açıklanmayan diplomatın, evinin yakınlarındaki camiye gittiğini ve kendisinden halen haber alınamadığını söyledi. 
     Irak'ta direnişçiler, ABD'nin öncülük ettiği koalisyon güçleri ile Irak kuvvetlerine karşı mücadeleleri çerçevesinde, bu ülkede çalışan birçok yabancı uyrukluyu kaçırdı. 
     
     KAÇIRILDIĞI SANILIYOR 

     Kaybolduğu açıklanan Pakistan Büyükelçiliği görevlisinin kaçırıldığı sanılıyor. 
     Pakistan Enformasyon Bakanı Şeyh Raşid Ahmed, Irak'taki büyükelçiliklerinde çalışan Melik Muhammed Cavid'in kaçırıldığına dair, henüz kesin olarak doğrulanmayan istihbarat aldıklarını açıkladı. 
     Direnişçiler geçen yıl Mısırlı bir diplomatı kaçırmış, diplomat birkaç gün sonra serbest bırakılmıştı. 
     
</TEXT>
</DOC>
