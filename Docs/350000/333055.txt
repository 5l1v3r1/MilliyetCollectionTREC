<DOC>
<DOCNO> 333055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sontur13.html </URL>
<DATE> 2005/04/13/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Mahkeme Başkanı iftiracı kızlara çıkıştı 'Mahkeme, oyun yeri mi ' 
</HEADLINE>
<TEXT>

     Recep İSTEK KAYSERİ, DHA 

      KAYSERİ'de hayat kadını olduğunu söyleyen 20 yaşındaki Leyla Yıldırım ve 17 yaşındaki F.A.'yı zorla kaçırmak', ölümle tehdit etmek', tecavüz etmek' ve alıkoymak' iddiasıyla yargılanan 4 sanık, hakim huzuruna çıkarıldı. Leyla ve arkadaşı F.A, sanıklara itfira ettiklerini ve davacı olmadıklarını söyleyince, 1'inci Ağır Ceza Mahkemesi Başkanı Ramazan Ünal, kızlara Nasıl iftira attınız, mahkeme oyun yeri mi ' diyerek çıkıştı. Kızların şikayetten vazgeçilmeleri üzerine 4 sanık tahliye edildi. 
     Kayseri 1'inci Ağır Ceza Mahkemesi'nde görülen davanın 2'inci duruşmasında, tutuklu sanıklar 25 yaşındaki Ayhan Yıldız, 20 yaşındaki İskender Barbaros, 25 yaşındaki Yahya Okur ve 25 yaşındaki Murat Durmaz ile şikayetçi Leyla Yıldırım ve F.A. ile tarafların yakınları hazır bulundu. Hayat kadını olduğunu mahkemede söyleyen Leyla Yıldırım, "Arkadaşım Murat ile birlikte taksiyle bir eve gidiyorduk. Yanımızda F.A. da vardı. Taksi, kırmızı ışıkta durunca, şoför Mehmet Ali Çakır ile yanımızda duran otomobildeki bu 4 kişi arasında el-kol işareti yapmak nedeniyle tartışma çıktı. Tartışma sırasında, taksi şoförünü dövdüler. Bize de küfür ettiler. Bizim de zorumuza gidince, karakola giderek bizi zorla kaçırdıklarını, ölümle tehdit ettikleri, gün boyunca tecavüz ettiklerini belirterek şikayetçi olduk''diye savunma yaptı. F.A. da ifadesini aynı yönde verince, Mahkeme Başkanı Ramazan Ünal, "Olay bu kadar basit mi , Bu adamlar niye tutuklandı biliyor musunuz. Burası oyun yeri mi diye sordu. Leyla Yıldırım ve F.A, "Arkadaşımızı dövünce zorumuza gitti. Biz de iftira attık'' diye kendilerini savundu. Mahkeme heyeti, şikayetten vazgeçmeleri üzerine sanıkların tahliyesine karar verdi. 
     Sanıklar hakkında, 5 ile 10 yıl arasında değişen oranda hapis cezası istemiyle dava açılmıştı. 
     
     OLAY NASIL OLMUŞTU 
     11 Şubat 2005'te Fatih Mahallesi Semt pazarındaki ışıklı kavşakta saat 23.00 civarında meydana gelen olayda, Leyla Yıldırım ve F.A. ile Murat ismindeki bir kişi, taksi ile birlikte eve giderken kırmızı ışıkta durmuş, taksi şoförü Mehmet Ali Çakır ile sanıklar arasında el ve kol hareketleri nedeniyle tartıma çıkmış, çıkan tartışmada sanıklar şoförü dövmüşlerdi. F.A. ve Leyla Yıldırım, daha sonra karakola giderek sanıkların kendilerini zorla kaçırdıklarını ve tevavüz ettiklerini belirterek şikayetçi olmuşlardı. Yakalanan sanıklar, 12 Şubat 2005'te tutuklanarak cezaevine konulmuştu. 
     
</TEXT>
</DOC>
