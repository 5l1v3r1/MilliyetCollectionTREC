<DOC>
<DOCNO> 323889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/siyaset/siy08.html </URL>
<DATE> 2005/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Medya etiği tartışıldı 
</HEADLINE>
<TEXT>


BURCUM DEVREZ İstanbul 


Marmara Üniversitesi International Realions Clup tarafından 'Türk Medyasında Etik' konulu panel düzenlendi. Panele Milliyet Gazetesi Yayın Danışmanı Nurcan Akad, Cumhuriyet Yazarı Oral Çalışlar ve NTV Muhabiri Mete Çubukçu konuşmacı olarak katıldı. Akad, konuşmasında TCK'de yer alan Basın Yasası ile ilgili düzenlemelere dikkat çekti. Etiğin seçebilme özgürlüğü olduğu zaman tartışılabileceğini ifade eden Akad, seçme özgürlüğünün olmadığı bir ortamda etik tartışmalarının yapılmasının bir manası olmadığını ifade etti. Çalışlar ise "Yasanın değiştirilerek yürürlüğe konması için bugün cemiyetin önünden Sultanahmet Adalet Sarayı'na yürüyüş yapacağız" dedi. 


</TEXT>
</DOC>
