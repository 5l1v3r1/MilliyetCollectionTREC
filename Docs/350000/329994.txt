<DOC>
<DOCNO> 329994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/siyaset/axsiy02.html </URL>
<DATE> 2005/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yaşananlar, düşük yoğunluklu isyan' 
</HEADLINE>
<TEXT>


Ağar, hükümete yüklendi Büyüme, hormonludur. Ekonomik politikalar karşısında faaliyete geçen gasp ve kapkaç, düşük yoğunluklu isyandır 

GÜLAY FIRAT İstanbul 


DYP lideri Mehmet Ağar, hükümetin geçen hafta Türkiye'nin 9.9 oranında büyüdüğüne ilişkin açıklamasını "hormonlu" büyüme olarak nitelendirdi. İktidarın başta İstanbul olmak üzere faaliyete geçirdiği yeg ne sektörün kapkaç, hırsızlık ve gasp sektörü olduğunu savunan Ağar, "Bu ortaya çıkan tabloya, düşük yoğunluklu isyan denir" dedi. 
Faik İçmeli'nin tek aday olarak girdiği DYP 9. İstanbul İl Kongresi, Akadlar Spor Kompleksi'nde 4 bin partilinin katılımıyla yapıldı. Partililerin konfetiler yağdırdığı Ağar, "Bu nasıl bir büyümedir Ortaya çıkan hormonlu büyümeler, sahte büyümeler. Yanlış hesaplamalarla yapabildiğiniz, faaliyete geçirdiğiniz yeg ne sektör İstanbul'da kapkaç, hırsızlık, gasp sektörü olmuştur. Yapabildiğiniz yeg ne iş budur. Bu ortaya çıkan tabloya, sizin ekonomik politikalarınızın karşısına dikilen, düşük yoğunluklu isyan denir." 
CHP'li Canan Arıtman'ın teklifini de eleştiren Ağar, "Ana muhalefet eve giren hırsızları vurma serbestliği istiyor. Burası 18. yüzyılın Teksas'ı mı Hükümet, devlet niye var Vatandaşını, namusunu, malını, ırzını koruyamayan hükümetin görevde ne işi var " dedi. 
İktidarın seçmenine ihanet edip yarı yolda bıraktığını söyleyen Ağar, Türkiye meselelerini çözecek projeler üretmekten aciz bir iktidarın akıbetinin demokratik bir seçim olduğunu belirterek, "Millet getirdiği gibi götürmesini de bilecektir" diye konuştu. 

Yuvaya döndü 
Salonda dev Türk bayrağı açılıp "Bayrağa uzanan eller kırılsın" sloganları atılınca da Ağar, "Bu topraklarda ay yıldızlı bayrak haricinde hiçbir bayrak sallanamaz. DYP'nin varlığı Türkiye'nin bölünmezliği, geleceğin teminatıdır" diye konuştu. 
Ağar'ın konuşması sloganlarla kesilince "Çocuklar Durun da bakın ne söylüyorum" diye kızdı. Konuşmasının ardından Ağar, AKP'den istifa eden Erzurum Milletvekili İbrahim Özdoğan'a DYP rozeti taktı ve "Yuvaya dönmüştür" diye tebrik etti. İl Başkanlığı'nı ise İçmeli kazandı. 


</TEXT>
</DOC>
