<DOC>
<DOCNO> 327360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/son/sonspo05.html </URL>
<DATE> 2005/03/26/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Potada zirve mücadelesi... Efes Pilsen ile Ülkerspor 56. kez karşılacak 
</HEADLINE>
<TEXT>

     Türkiye Basketbol Ligi'nde Efes Pilsen ile Ülkerspor, yarın ligde 56. kez karşı karşıya gelecek. 
     Ülkerspor'un ligde mücadele etmeye başladığı 1993-94 sezonundan itibaren 2 ekip arasında yapılan 55 maçın 35'ini lacivert-beyazlılar, 20'sini de turuncu-yeşilliler kazandı. 
     Efes Pilsen, hem play-off, hem de normal sezon maçlarında rakibine galibiyet sayısında üstünlük kurdu. 
     Lacivert-beyazlıların Ülkerspor'a karşı ligde normal sezon maçlarında 16'ya 7, play-off maçlarında da 19'a 13 galibiyet üstünlüğü bulunuyor. 
     Müessese kulüplerinin rekabetinde Efes Pilsen en farklı skorlu galibiyetini geçen sezon play-off 4. maçında 32 sayı farkla 78-46 , Ülkerspor ise 1998-99 sezonunda 26 sayı farkla 88-62 elde etti. 
     
     MAÇ 15 00'TE BAŞLAYACAK 

     İSTANBUL A.A - 26.03.2005 - Türkiye Basketbol Ligi'nin 22. haftası yarın dev bir maça sahne olacak. 
     Lig lideri Efes Pilsen ile en yakın takipçisi Ülkerspor, yarın karşı karşıya gelecek. 
     Abdi İpekçi Spor Salonu'nda saat 15.00'te başlayacak maçı Engin Kennerman, Aytuğ Ekti, Serkan Emlek hakem üçlüsü yönetecek. 
     Yarınki maç öncesi Efes Pilsen 40 puanla lider, Ülkerspor ise 39 puanla 2. sırada yer alıyor. 
     Sezonun ilk yarısında yapılan maçı Efes Pilsen 68-60'lık skorla kazanmıştı. 
     
</TEXT>
</DOC>
