<DOC>
<DOCNO> 342099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/spor/spo13.html </URL>
<DATE> 2005/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hertha Berlin tek farkla 
</HEADLINE>
<TEXT>


Mönchengladbach'ın iki haftada altı puan ve on iki gollük avantajını kaybetmesi çok zor. Öyleyse Şampiyonlar Ligi kovalayan Hertha, bir farklı kazanırsa kimseye zarar vermez 


Hafta içinde takımın yıldızı Marcelinho, Şampiyonlar Ligi'ne kalınamaması halinde Hertha'dan ayrılacağını açıkladı. Devler Ligi'ne bu derece konsantre olan başkent ekibinin deplasmandan üç puanla ayrılması normal sonuç. 

Bayern Münih-FC Nürnberg 
Bayern, Olimpiyat Stadı'ndaki kutlamasını farklı bir sonuçla süsleyecektir. 

Hannover 96-Hamburg 
UEFA Kupası kovalayan Hamburg, iddiasız Hannover karşısında galibiyete daha yakın. 

FC Schalke 04-Dortmund 
Şampiyonlar Ligi için 3 puana ihtiyacı olan Schalke, UEFA Kupası kovalayan formda Dortmund karşısında bir puana razı olur. 

VfL Bochum-VfB Stuttgart 
Ligde kalma umutları mucizelere kalan Bochum'un Şampiyonlar Ligi kovalayan Stuttgart'tan puan alması zor. 

VfL Wolfsburg-Leverkusen 
Avrupa mücadelesi veren Leverkusen de iddiasız Wolfsburg karşısında kazanmak zorunda. Üç puana yakın taraf Leverkusen. 

Werder Bremen-SC Freiburg 
Şampiyonlar Ligi kovalayan Werder Bremen, ligden düşen Freiburg'u yenip iddiasını sürdürmek isteyecek. Banko Werder Bremen. 


</TEXT>
</DOC>
