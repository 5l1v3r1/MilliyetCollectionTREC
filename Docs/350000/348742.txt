<DOC>
<DOCNO> 348742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sonyas10.html </URL>
<DATE> 2005/06/03/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Parayla fazla temas Hepatit B riskini artırıyor 
</HEADLINE>
<TEXT>

     KAYSERİ, DHA 

      DAHİLİYE uzmanı Dr. Nihat Tekden, banka memuru, veznadar, kasiyer, muhasebeci ve minibüscülerin Hepatit B hastalığına yakalanma risklerinin yüksek olduğunu, bunun sebebinin de parayı daha rahat sayabilmek için parmaklarını ağızlarına götürerek ıslatmaları olduğunu söyledi. 
     Türkiye için Hepatit'in AIDS'ten daha tehlikeli olduğunu söyleyen Dr. Nihat Tekden, Hepatit virüsü bulaşan insanlarda kaciğer sirozu, karaciğer yetmezliği, hatta karaciğer kanserinin görülebildiğini söyledi. Hepatit hastalığı açısından banka memurları, veznedarlar, muhasebeciler, kasiyerler ve minibüscülerin risk gurubu içinde yer aldığını söyleyen Dr. Tekden, parayla uğraşan insanlarda Hepatit görülme riskinin yüksek olduğunu söyledi. Dr. Nihat Tekden, Para ile uğraşan insanların daha rahat sayabilmek için ellerini ağızlarına götürerek ıslatmaları virüsün bulaşmasını kolaylaştırıyor. Daha önce Hepatit B virüsünün sadece kan yoluyla yayıldığı sanılırdı. Son bilgiler bu virüsün ağız yoluyla da bulaşabileceğini gösterdi. Özellikle bankacılar, veznedarlar, kasiyerler, minibüscüler gibi para ile teması çok olan meslek dallarında Hepatit virüsü ile karşılaşma ihtimali çok yüksek'' diye konuştu. Dr. Tekden, Hepatit B virüsü taşıma oranı ülkemizde yüzde 5-10 arasında değişmektedir. Bu tehlikeli hastalık genellikle kan, cinsel ilişki ve ağız yoluyla bulaşır. Para sayarken ellerin ağızda ıslatılması virüsün bulaşma olasılığını arttırır'' 
     
</TEXT>
</DOC>
