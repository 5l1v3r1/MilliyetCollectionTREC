<DOC>
<DOCNO> 327136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sontur26.html </URL>
<DATE> 2005/03/25/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Öğrencisini hamile bırakan öğretmen tutuklandı 
</HEADLINE>
<TEXT>

     DİYARBAKIR DHA 

DİYARBAKIR'da, bir ilköğretim okulunda öğretmenlik yapan evli ve bir çocuk babası 34 yaşındaki Adnan Filiz, evlenme vaadiyle kandırıp cinsel ilişkiye girdiği 8 inci sınıf öğrencisi 15 yaşındaki Ç.Ö.'yü hamile bıraktığı iddiasıyla tutuklandı. 
     İddiaya göre, kent merkezinin Beşyüzevler semtindeki TOBB İlköğretim Okulu'nda sınıf öğretmeni olan Adnan Filiz, ilgi duyduğu Ç.Ö'ye, duygularını açıklayarak, ilişki kurdu. Filiz'in evlenme vaadine kanan genç kız, onunla aşk hayatı yaşamaya başladı. Bir yıldan bu yana süren beraberlik sonucu, Ç.Ö., öğretmenden hamile kaldı. Ç.Ö. nün karnının günden güne büyümesi üzerine, ailesi durumu farketti. Ç.Ö. nün öğretmen Adnan Filiz den hamile kaldığını öğrenen aile, Emniyet Müdürlüğü ne başvurarak, Filiz den şikayetçi oldu. 
     İl Milli Eğitim Müdürlüğü'nce görevden uzaklaştırılan öğretmen Adnan Filiz, küçük yaştaki kızla cinsel ilişkiye girmek' suçundan gözaltına alındı. Emniyet Müdürlüğü'ndeki sorgusunun ardından, adliyeye sevkedilen Adnan Filiz, çıkarıldığı nöbetçi mahkemece tutuklanarak cezavevine konuldu. Olayla ilgili soruşturma sürüyor. 
     

     
</TEXT>
</DOC>
