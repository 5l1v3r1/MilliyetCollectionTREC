<DOC>
<DOCNO> 328628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sonspo37.html </URL>
<DATE> 2005/03/30/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Gol olup yağdık 2 - 5 
</HEADLINE>
<TEXT>

     18. Dünya Kupası Avrupa Elemeleri 2. Grup'daki 7. maçında Türkiye, Gürcistan'ı deplasmanda 5-2 yendi. 
     Karşılaşmanın ikinci yarısında kontrollü bir oyun ortaya koyan milli takım, rakibinin farkı kapatmak için üzerine gelmesini iyi değerlendirdi. Koray ile bulduğu gol sonrası iyice rahatlayan A Milli Takım, Tuncay'ın bitime 1 dakika kala attığı golle karşılaşmadan 5-2 galip ayrıldı. 
     
     İLK YARI 

     11. dakikada sağ taraftan Hamit'in şutunda, ceza alanı içinde topun gelişine vuran Tolga, meşin yuvarlağı ağlara gönderdi 1-0. 
     13. dakikada sol taraftan kullanılan köşe atışında ceza alanı içinde bomboş durumda topla buluşan Amisulashvili'nin kafa vuruşunda, top ağlarla buluştu 1-1. 
     19. dakikada Gürcistan ceza alanında Yıldıray ile kaleci Devadze'nin çarpışması sonucu boşta kalan top, Fatih'in önünde kaldı. Bu futbolcunun vuruşunda, meşin yuvarlak ağlarla buluştu 2-1. 
     25. dakikada hızlı gelişen milli takım atağında topla buluşan Fatih'in ceza alanına girer girmez vuruşunda, top filelere gitti 3-1. 
     39. dakikada ceza alanında topla buluşan Iashvili, düzgün bir vuruşla topu ağlara göndererek farkı yeniden 1'e indirdi 3-2. 
     Karşılaşmanın ilk yarısı Türkiye'nin 3-2 üstünlüğüyle sona erdi. 

     
</TEXT>
</DOC>
