<DOC>
<DOCNO> 339488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sondun26.html </URL>
<DATE> 2005/05/04/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Mehmet Daimagüler, Kennedy Ödülü'ne aday... 
</HEADLINE>
<TEXT>

     Alman Hür Demokrat Parti FDP Yönetim Kurulu üyesi Mehmet Daimagüler, Harvard Üniversitesi tarafından verilen "Robert F. Kennedy Ödülü" için aday gösterildi. 
     Daimagüler’i ödüle aday gösteren İsrailli ve Amerikalı bir grup öğrenci, Daimagüler’in Müslüman olarak kültürler arasındaki diyalogun geliştirilmesine büyük katkı sağladığını ifade etti. 
     Öğrenciler, ödüle aday göstermek için gönderdikleri yazıda, "Daimagüler, çeşitli kültürler, ulusal bağımlılıklar, dinler ve gelenekler arasında köprüler kurma gibi olağanüstü bir yeteneğe sahip" ifadesine yer verdiler. 
     Daimagüler, kısa süre sonra Harvard Üniversitesi’ndeki 1 yıllık araştırma çalışmasını sona erdirecek. 
     Rober F. Kennedy Ödülü, her yıl Harvard Üniversitesi’ndeki Kennedy Okulu tarafından olağanüstü toplumsal çabalar için veriliyor. 
     
</TEXT>
</DOC>
