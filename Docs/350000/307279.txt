<DOC>
<DOCNO> 307279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sontur42.html </URL>
<DATE> 2005/01/17/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Teröristin cenazesine belediye hizmeti 
</HEADLINE>
<TEXT>

     Fatih KARAÇALI ADANA, DHA 

TUNCELİ'de düzenlenen operasyonda ölü ele geçirilen Maoist Komünist Partisi Halkın Kurtuluşu Ordusu üyesi MKP- HKO terörist Yılmaz Göç'ün cenazesi Adana'da toprağa verildi. AKP'li Büyükşehir Belediyesi, katılanlar için otobüs tahsis ederken, AKP'li Yüreğir İlçe Belediyesi'nin cenaza aracına konan terörist Yılmaz Göç'ün cenazesi Buruk Mezarlığı'nda götürüldü. Yaklaşık bin kişinin katıldığı cenaze töreninde intikam yemini edilip, yasadışı slogan atıldı. 
     Adana Yüreğir Belediyesi'nden verilen cenaze aracıyla Devlet Hastanesi Morgu'ndan alınan terörist Yılmaz Göç'ün cenazesi, ailesinin yaşadığı Dede Korkut Mahallesi 3 sokaktaki evine getirildi. Burada toplananların attığı Dişe diş, kana kan intikam intikam', Katil devlet hesap verecek' sloganlarıyla karşılanan terörist Yılmaz Göç'ün cenazesi, toprağa verilmek üzere Buruk Mezarlığı'na götürüldü. 
     Yol boyunca kızıl bayrak ve DHKP' Devrimci Halk Kurtuluş Partisi yazılı flamalar taşıyan kalabalık mezarlıkta da sloganlarını sürdürdü. Polis ve jandarma ekiplerinin uzaktan izlediği cenaze törenine müdahale edilmedi. Yaklaşık 1000 kişinin katıldığı ve 20 kişinin cenaze namazı kıldığı Yılmaz Göç'ün tabutu, Anaların öfkesi katilleri boğacak' , Katil devlet hesap verecek' ve Bedel ödedik, bedel ödeteceğiz' sloganları eşliğinde toprağa verildi. 
     
     BELEDİYE İSTEYEN AİLEYE OTOBÜS TAHLİYE EDİYOR 

     Adana'da belediye uzun süredir cenazesi olan ailelere istedikleri takdirde otobüs tahsis ediyor. Göç'ün cenazesi'nde de otobüs ailenin evinden mezarlığa kadar katılanları taşıdı. 
     Geçen cuma gecesi Tunceli kırsalında 20 kişilik olduğu belirtilen terörist grupla, güvenlik güçleri arasında çıkan çatışmada, 2 uzman çavuş şehit olmuştu. Operasyonlarda Yılmaz Göç ile kuzeni Seçkin Göç'ün de aralarında bulunduğu 5 terörist ölü ele geçmişti. 
     Geçen yıl da, polisle girdiği çatışmada ölü ele geçirilen yasadışı PKK Kongra- Gel teröristi Şiar Perinçek'in cenazesi, Adana'dan Diyarbakır'a, Diyarbakır Belediyesi'ne ait ambulansla götürülmüştü. 
     
</TEXT>
</DOC>
