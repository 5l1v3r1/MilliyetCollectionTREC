<DOC>
<DOCNO> 333794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sontur43.html </URL>
<DATE> 2005/04/15/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Kağıthane'de üstünde kurşun deliği ve kan izi olan bir otomobil bulundu 
</HEADLINE>
<TEXT>

     Kağıthane'de, üzerinde kurşun deliği, içinde kan izleri olan çalıntı bir otomobil bulundu. 
     Alınan bilgiye göre, Kağıthane Günal Sokak üzerindeki terk edilmiş lüks bir otomobili inceleyen polis, üzerindeki plakaların daha önce Esenler'de başka bir araçtan çalındığını belirledi. 
     Daha sonra Asayiş Şube Müdürlüğü'ne götürülen otomobilde yapılan araştırmada, sağ arka kapısında bir kurşun deliği ve içinde kan izleri olduğu, bagajında da kazma, kürek, levye ve bere bulunduğu anlaşıldı. 
     Bir işadamına ait olduğu belirtilen otomobilin yaklaşık 3 ay önce Beşiktaş'tan çalındığının saptandığını kaydeden polis yetkilileri, konuya ilişkin araştırmanın sürdüğünü bildirdiler. 
     
</TEXT>
</DOC>
