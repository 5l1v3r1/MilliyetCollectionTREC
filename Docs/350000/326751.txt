<DOC>
<DOCNO> 326751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sontur16.html </URL>
<DATE> 2005/03/24/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Çarptığı kişiyi bırakıp kaçan sürücü DNA testi sonucu yakalandı... 
</HEADLINE>
<TEXT>

     Diyarbakır'da çarptığı kişiyi hastaneye götürmek yerine bırakıp kaçan kamyonet sürücüsünü, aracından alınan kan izlerinin DNA sonuçları ele verdi. 
     Edinilen bilgiye göre, M.N.B'nin kullandığı 21 ED 407 plakalı kamyonet, Elazığ Caddesi'nde yolun karşısına geçmeye çalışan Ahmet Kılıç'a 41 çarptı. M.N.B, ağır yaralanan Kılıç'ı hastaneye kaldırmak yerine bırakıp kaçtı. Kılıç, çevredeki vatandaşlar tarafından Dicle Üniversitesi Tıp Fakültesi'ne kaldırıldı, ancak kurtarılamadı. 
     Olay yerine gelen Diyarbakır Emniyet Müdürlüğü Trafik Denetleme Şubesi ile Olay Yeri İnceleme Şubesi ekipleri, kaza yerinden kan ve doku örnekleri alarak, kent genelinde kamyoneti bulmak için çalışma başlattı. 
     Ekipler, Bağlar Beldesi'nde görgü tanıklarının ifadelerine uyan bir kamyoneti durdurdu. Kamyonette bulunan kan izlerinden alınan örneklerin DNA sonuçlarıyla, olay yerinden alınan kan ve doku örnekleri karşılaştırılınca trafik kazası, yaklaşık bir saat içinde aydınlatıldı. 
     Suçunu itiraf eden M.N.B, gözaltına alındı. Olayla ilgili soruşturma sürdürülüyor. 
     
</TEXT>
</DOC>
