<DOC>
<DOCNO> 313214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sontur06.html </URL>
<DATE> 2005/02/07/ </DATE>
<TIME> 02.21 </TIME>
<AUTHOR>  </AUTHOR>
<HEADLINE>
Kadın sürücü polisin önünden zizgzag çizerek geçince... 
</HEADLINE>
<TEXT>

     Taner ORAL DHA 

      KONYA'da aşırı alkollü direksiyon başına geçen 34 yaşındaki Nihan Küçüktonbak, devriye gezen polisin önünde zigzag çizerek yol aldı. Polis ekibi kadın sürücüyü yakaladı. 
     Selçuklu İlçesi Nalçacı Caddesi Belediye Kavşağı'nda sabaha karşı 05.30 sıralarında, devriye gezen polis ekibi, zigzag çizerek yol almaya çalışan Nihan Küçüktonbak yönetimindeki 42 FY 323 plakalı mazda marka otomobili durdurdu. Alkollü olduğunun anlaşılmasından korkan Nihan Kaçüktonbak, bir süre otomobilinden inmek istemedi. 
     Polisin uzun çabası sonucu nihayet ikna olup otomobilden inen Nihan Tonbak'ın alkolmetreyle yapılan muayenesinde 400 promil alkollü olduğu belirlendi. Ehliyetinin üzerinde olmadığını söyleyen Nihan Küçüktonbak'ın, otomobilinin de muayene süresinin geçtiği ortaya çıktı. 
     Trafik polislerinin otomobilinin, otoparka çekileceğini söylemesi üzerine tepki gösteren Nihan Küçüktonbak, ehliyetli bir arakadaşını çağırıp aracını götürmek istediğini söyledi. Ancak polisin işlem yapmasını engelleyemedi. 
     Bir süre daha polisle tartışan Nihan Küçüktonbak'ın otomobili Trafik Ekipler Amirliği otoparkına çekildi. Nihan Küçüktonbak hakkında ehliyetsiz ve alkollü araç kullanmaktan işlem yapıldı. Nihan Küçüktonbak işlemlerin ardından polis otomobiliyle evine bırakıldı. 
     
</TEXT>
</DOC>
