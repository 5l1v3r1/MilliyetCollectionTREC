<DOC>
<DOCNO> 322175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/soneko28.html </URL>
<DATE> 2005/03/09/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Babacan Başmüzakereci seçimi, Başbakan'ın takdiri 
</HEADLINE>
<TEXT>

     Devlet Bakanı Ali Babacan, ''Uluslararası Para Fonu ile IMF niyet mektubunu, Nisan'ın ilk yarısında imzalamış oluruz'' dedi. 
     Babacan, NTV'de katıldığı programda, gündemdeki konulara ilişkin soruları yanıtladı. 
     Babacan, yapısal reformlarla ilgili çalışmaların Nisan ayının ilk yarısında bitirilmiş olacağını ve IMF ile niyet mektubunun Nisan ayının ilk yarısında imzalanacağını bildirdi. 
     Nisan ayında IMF Dünya Bankası yarı yıl toplantısının yapılacağını hatırlatan Babacan, bu toplantıya IMF ile niyet mektubunu imzalamış olarak gitmek istediklerini söyledi. 
     Babacan bu arada, halen Meclis'teki Teşvik yasasının kapsamını genişleten tasarıda, ''kesinleşmiş konular ile üzerinde çalışmaların devam ettiği konular'' olduğunu söyledi. 
     Babacan, ''teşvik verilecek illerin 49'a çıkarılması kesin, bundan dönüş yok. Bu 48 de olmaz 50'de olmaz. 49 ildeki eski-yeni tesislere verilecek teşviğin detaylarını, şartlarını tartışıyoruz'' dedi. 
     Bakan Babacan, Başmüzakereci'ye ilişkin soru üzerine, bu konudaki çalışmaların Dışişleri Bakanlığı tarafından yürütüldüğünü, son kararın ise Başbakan Erdoğan tarafından verileceğini söyledi. 
     Babacan, ''bu görev Başmüzakereci , tamamen başbakanın takdiri. Sadece müzakereci değil, müzakere heyetinin organizasyon yapısı da önemli'' diye konuştu. 
     
</TEXT>
</DOC>
