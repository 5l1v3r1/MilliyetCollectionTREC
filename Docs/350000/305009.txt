<DOC>
<DOCNO> 305009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/yasam/yas00.html </URL>
<DATE> 2005/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Fazla egzersiz ömrü kısaltır' 
</HEADLINE>
<TEXT>


İki Alman bilim adamına göre, herkesin sınırlı bir yaşam enerjisi var ve fazla egzersiz bu enerjinin hızlı şekilde tüketilmesine neden oluyor 

DIŞ HABERLER SERVİSİ 

FRANKFURT yakınlarındaki Fulda Üniversitesi'nden Dr. Peter Axt ve kızı Dr. Michaela Axt-Gadermann'ın yazdığı kitaba göre herkesin sınırlı bir yaşam enerjisi var ve bu enerjinin hızlı şekilde tüketilmesi ömrü kısaltıyor. "Daha sakin ve durgun bir yaşam sağlığınız için önemli" diyen Dr. Axt-Gadermann, "Eğer stresli bir yaşam sürüp sık sık egzersiz yapıyorsanız, vücudunuz yüksek kan basıncına neden olan hormonlar üretir bu da kalbe ve damarlara zarar verir" diye konuştu. 

Tembellik de sağlık için faydalı 
DR. Axt-Gadermann, "Tembellik, sağlıklı bir bağışıklık sistemi için de önemlidir çünkü özel bağışıklık hücreleri, dinlenme anında daha güçlüdür" dedi. Gülmenin de koşmaktan daha faydalı bir eylem olduğunu belirten Dr. Axt-Gadermann, şöyle devam etti "Güldüğünüzde, vücudunuz mutlu ve dinlenmiş hissetmenizi sağlayacak serotonin hormonunu üretir." 


</TEXT>
</DOC>
