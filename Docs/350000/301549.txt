<DOC>
<DOCNO> 301549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sondun41.html </URL>
<DATE> 2004/12/28/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Felaketi üç kez yaşadılar... İngiliz çift üç kez ölümden döndü 
</HEADLINE>
<TEXT>

     İngiliz çift, Tayland'da 3 kez ölümden döndü. 
     Daily Express gazetesine göre, İngiltere'nin güneyindeki Bournemounth'ta oturan Louise ve Andrew Oliver çifti, önce dalmak için Phuket'e bilet aldı, ama gemi kaptanı, yer olmadığı gerekçesiyle çifti gemiye bindirmedi. Yüzlerce yolcusu bulunan ve kaybolan bu geminin dalgalara yem olduğu sanılıyor. 
     Gelecek felaketten habersiz çift, küçük bir gemiyle komşu bir adaya öğle yemeğine gitmek üzere yola çıktı. Yemek yemeği planladıkları lokanta, gelen ilk dev dalgada yok oldu. 
     Çift ikinci dalga gelmeden plaja ulaşmayı başardı ve yüksek bir yerlere sığındı, kendileri dışındaki birçok turistse boğuldu. 
     37 yaşındaki Andrew Oliver, ''Neden hala hayatta olduğumuzu anlamıyorum. İkinci gemiyle adaya yaklaştığımızda bir şeyler olduğunu anladık. Kabaran dalga hızla geldi ve bütün bu zavallı insanlar ve gitmeyi düşündüğümüz lokantadakiler yok oldu'' dedi. 
     İngiliz yetkililer, Güney Asya'yı pazar günü vuran felakette 13 İngiliz'in öldüğünü doğruluyor. 
     
</TEXT>
</DOC>
