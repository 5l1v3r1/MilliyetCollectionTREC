<DOC>
<DOCNO> 323839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sonyas25.html </URL>
<DATE> 2005/03/14/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Hırsızı kızarmış patatesle durdurdu .. 
</HEADLINE>
<TEXT>

     Hollanda'da bir kafeterya sahibi, dükkanını soymaya gelen silahlı soyguncuyu sıcak kızarmış patatesle etkisiz hale getirdi. 
     Polis, ülkenin güneyinde bulunan Helmond kentindeki olayda kafeterya sahibinin, silah çekerek kasadaki parayı isteyen hırsızın yüzüne kızgın yağdan yeni çıkmış, dumanı tüten kızarmış patatesten attığını belirtti. 
     Genç hırsızı, suratına patates kızartması atarak dükkandan kaçıran kafe sahibi, eşi ve kendisine tabanca doğrultan soyguncudan çok korkmalarına rağmen kurtulmayı başardıklarını anlattı. 
     Yüzüne sıcak kızarmış patates atılan soyguncunun polis tarafından arandığı belirtildi. 
     
</TEXT>
</DOC>
