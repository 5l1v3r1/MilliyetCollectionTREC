<DOC>
<DOCNO> 336413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/son/sondun29.html </URL>
<DATE> 2005/04/24/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
Polis Bağdat'taki patlamalara bomba yüklü araçlar yol açtı 
</HEADLINE>
<TEXT>

     Irak'ın başkenti Bağdat'ta meydana gelen ve ilk belirlemelere göre 15 kişinin hayatını kaybettiği patlamalara, bomba yüklü araçların yol açtığı bildirildi. 
     AP ajansına açıklama yapan polis yetkilisi, ilk bomba yüklü aracın Şola mahallesindeki bir dondurmacının önünde infilak ettiğini, ikinci aracın da bir kaç dakika sonra, çevredekilerin ilk patlamada yaralananlara yardım etmek üzere olay yerine geldiği sırada havaya uçtuğunu söyledi. 
     Bölgenin polis ve Amerikan askerlerince kordon altına aldığı kaydedildi. 
     Patlamalarda yaralananların sayısının 57 olduğunu bildiren Reuters ajansı da bir güvenlik yetkilisine dayanarak verdiği haberde, ilk patlamaya yol kenarına yerleştirilmiş bir bombanın, diğerine bomba yüklü aracın yol açtığını duyurdu. 
     Reuters, patlamaların bir Şii caminin yakınında meydana geldiğini duyurmuştu. Olayda ilk belirlemelere göre 15 kişinin öldüğü, 40 kişinin yaralandığı belirtilmişti. 
     
</TEXT>
</DOC>
