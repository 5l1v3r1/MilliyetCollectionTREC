<DOC>
<DOCNO> 322039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/magazin/axmag02.html </URL>
<DATE> 2005/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Umre' ekibi 4 kat büyüdü 
</HEADLINE>
<TEXT>


Umre dönüşünde içki almak için free shop'a hücum eden İçkale'nin gezi ekibi, bu yıl 88 değil, 360 kişi 

MAGAZİN SERVİSİ 

Geçen yıl umre organizasyonu yapan Nadire İçkale ve arkadaşları, bu yıl ekibi bir hayli genişletti. 'Grup Free Shop'un organizatörü İçkale, umre gezisine katılacakların sayısının 360'a ulaştığını söyledi. 7 Nisan'da özel uçakla yola çıkacakların 277'sinin İstanbul, 83'ünün ise Ankara'dan olduğunu anlatan İçkale, "İstanbul'dan gelecekler arasında Ayfer Toprak, Ayşe Toprak, Canan İmer, Aynur Sabancı, Türkan Sabancı, Özcan Sabancı, Servet Kaçak, Nuran Cıngıllıoğlu, Nuran Hasoğlu, Nilgün Şensoy, Esin Demirören, Jale Çağlar ile Çarmıklı, Has ve Kalkavan ailelerinden arkadaşlar var" dedi. 
5 yıldızlı otellerde konaklayacaklarını belirten İçkale Şirketler Grubu Onursal Başkanı Nadire İçkale şunları söyledi "Bu yıl inanılmaz bir talep var. Umreye götürdüğüm insanlardan 1350 dolar alıyorum. 50 dolarını üniversite okuttuğum 450 Diyarbakırlı çocuk için istiyorum." 


</TEXT>
</DOC>
