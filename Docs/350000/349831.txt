<DOC>
<DOCNO> 349831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/magazin/amag.html </URL>
<DATE> 2005/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Heykel yaparak dinleniyor 
</HEADLINE>
<TEXT>


2 yıldır heykeltıraşlık eğitimi alan Arzum Onan, "Çamura dokunmak bütün yorgunluğumu alıyor" diyor 

İlknur Gülmez 

Kanal D'nin sevilen dizisi "Sahra"nın başrol oyuncusu Arzum Onan, hobi olarak başladığı heykeltıraşlığı set arasında pekiştiriyor. Uzun zamandır bir sanat dalıyla uğraşmayı çok istediğini ve sonunda heykeltıraşlığı seçtiğini belirten Onan, "2 yıl önce İrfan Korkmazlar'dan ders almaya başladım. Sette boşluğumuzun çok olduğu günlerde heykel üzerinde çalışıyorum. O anda çamura dokunmak bütün yorgunluğumu alıyor" dedi. 

'Arzum büyük yol kat etti' 
Haftada 2 gün Korkmazlar'ın atölyesine çalışmaya gittiğini vurgulayan Onan, sözlerini şöyle sürdürdü "İrfan Hoca heykeltıraşlığı bana çok sevdirdi. Şu anda hobi olarak yapıyorum ancak önümüzdeki kış yan ilerletmeyi planlıyorum." 
Korkmazlar'ın eşi Zehra Korkmazlar ise şunları söyledi "İrfan, beyin kanaması geçirdikten sonra atölyede 10 kişi kaldı. Bunlardan biri de Arzum. İrfan'dan sonra heykel derslerini ben vermeye başladım. Arzum heykel yapmaktan keyif alıyor. Güzel bir yol kat etti." 
Zehra Korkmazlar, 1 yıl önce rahatsızlanan eşinin durumuyla ilgili de şunları söyledi "Bir haftadır her şeyin bilincinde. Şu an konuşamıyor ama bizi anlıyor." 


</TEXT>
</DOC>
