<DOC>
<DOCNO> 315906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sonyas10.html </URL>
<DATE> 2005/02/16/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
"Kulağım çınladı, biri beni anıyor" demeyin... 
</HEADLINE>
<TEXT>

     Denizli Devlet Hastanesi Kulak Burun Boğaz KBB Hastalıkları Uzmanı Dr. Vildan Somunoğlu, kulak çınlamasının çeşitli hastalıkların ortak belirtisi olduğunu söyledi. 
     Dr. Somunoğlu, AA muhabirine yaptığı açıklamada, çevrede herhangi bir ses uyaranı olmadığı halde zil sesi, su sesi, uğultu ve benzeri sesler duyulmasına, halk arasında ''kulak çınlaması'' denildiğini belirtti. 
     Kulak çınlamasının çeşitli hastalıkların ortak belirtisi olduğunu ifade eden Somunoğlu, şöyle konuştu 
     ''Kulakta duyulan sesler, dış kulak yolunda kirlenme, orta kulak iltihabı, oto skleroz, tümörler, virütik iltihaplar, yüksek sese bağlı işitme kayıpları, damar tıkanıklığı gibi nedenlerden kaynaklanabilir. Bu nedenler görülmeden de kulak çınlaması olabilir. Kulak çınlaması, kişinin psikiyatrik yapısıyla yakından ilgidir. Genellikle sessiz ortamda, geceleri, yatakta, yorgunken, adet ve gebelik hallerinde artma gösterir.'' Kulak çınlaması olan kişiye ''kulak, odyometrik ve radyolojik muayene'' olmak üzere 3 yolla bakılması gerektiğini belirten Somunoğlu, sözlerine şöyle devam etti 
     ''Kulak muayenesinde, organik bozukluk olup olmadığına bakılır. Odyometrik muayene, işitme kaybını ve yerini belirler. Radyolojik muayene de bir tümör olasılığı araştırılır. Hastaların çoğu uğultunun, beyindeki önemli bir hastalığın belirtisi olduğu kanısına kapılır. Tedaviye gelenlere, uğultunun tehlikeli bir hastalığa bağlı bulunmadığı, fakat tedavisinin çok güç olduğunu anlatmak gerekir.'' 
     
</TEXT>
</DOC>
