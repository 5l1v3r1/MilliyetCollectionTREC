<DOC>
<DOCNO> 306045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/yazar/tamer.html </URL>
<DATE> 2005/01/13/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
İnsani gelişmede kadının yeri 
</HEADLINE>
<TEXT>


Birleşmiş Milletler Kalkınma Programı UNDP ile Boğaziçi Üniversitesi İnsani Gelişme, Uygulama ve Araştırma Merkezi tarafından hazırlanan "Türkiye 2004 İnsani Gelişme Raporu"nun çarpıcı bulgularını, önceki gün UNDP Türkiye Temsilcisi Jakob Simonsen, Boğaziçi Üniversitesi öğretim üyesi Prof. Dr. Yılmaz Esmer ve rapora destek sağlayan Türkiye Bilişim Vakfı Başkanı Faruk Eczacıbaşı'ndan dinledik. 
Tahmin edebileceğiniz gibi sonuçlar, Türkiye açısından hiç de iç açıcı değil. Gerek eğitimde, gerekse sağlıkta ancak cebinde parası olanın hizmet aldığı bir düzen maalesef giderek yerleşiyor. Dahası raporun bulgularına göre Türkiye, elde ettiği gelir oranında bir insani gelişmişlik düzeyine bile sahip değil. 
Prof. Esmer'in önümüze koyduğu rakamlara göre Türkiye, ekonomik kalkınmışlıkta 177 ülke arasında 76. sırada yer alırken, insani gelişmişlik sıralamasında 88'inciliğe düşüyor. Oysa UNDP Türkiye Temsilcisi Simonsen, "İnsani gelişme, UNDP'nin bayrağıdır," diyor ve ekliyor "Biz, insani gelişmeye ekonomik kalkınmadan çok daha fazla önem veriyoruz. Ekonomik kalkınma gerekli, ancak insani gelişme için yeterli değildir." 

İrtifa kaybettik Süleyman Demirel'li, Mesut Yılmaz'lı, Tansu Çiller'li 90'lı yılların Türkiye'ye, Türk halkına nasıl irtifa kaybettirdiği, bu raporda da yüzümüze vurulan bir tokat sanki. 
Prof. Esmer'in verdiği rakamlara göre "İnsani Gelişme Sıralaması"nda Türkiye'nin yeri şöyle bir seyir izliyor 
1990'da 70'inci 
1991'de 71'inci 
1992'de 66'ncı 
2001'de 96'ncı 
2002'de 88'inci 

Türkiye ayağı Prof. Esmer'in başkanlığındaki ekip tarafından hazırlanan Ulusal İnsani Gelişme Raporu'nun bu yıl yanıt aradığı temel soru şuydu Bilişim ve iletişim teknolojileri Türkiye'de insani gelişmeyi nasıl hızlandırabilir Eczacıbaşı'nın da haklı olarak yakındığı gibi bu konuda Ankara'dan istatistiki veri bulabilmek maalesef mümkün değil. Bu yüzden de bilgi ve iletişim teknolojilerinin bizim ekonomik ve sosyal hayatımızı nasıl etkilediğini bi - le - mi - yo - ruz. 

Rakamlara erişememek Eczacıbaşı diyor ki 
"İnternet kullanan hane sayısı kaç tane O konuda bile sağlıklı rakam yok. Bir kurum 7 milyon diyor, diğeri 5 milyon diyor. 7 milyon mu, 5 milyon mu Bizim aslında görmek istediğimiz ise, bilgi ve iletişim teknolojileri kullanıldığında katma değerin ne kadar arttığı " 
Ankara'dan her konuda rakam bulmakta zorlanan bir gazeteci olarak Eczacıbaşı'nın sıkıntısını gayet iyi anlayabiliyorum ve bu vesileyle aynı yöndeki kendi şik yetlerimle birlikte Ankara'dakilerin dikkatlerine sunuyorum. 

Kadın - erkek uçurumu UNCTAD Türkiye yetkilisi Yeşim Oruç'un dikkat çektiği nokta ise, İnsani Gelişme Raporu'na yansıyan şekliyle Türkiye'de kadının yeri. Kadın - erkek eşitsizliği, Türkiye'deki eşitsizliklerin en derin olduğu alan. Özellikle de kadının siyasetteki yeri. Prof. Esmer de hatırlatıyor "Gerek Parlamento'da gerekse Belediye Meclislerinde temsil açısından çok acıklı bir durumdayız. Kadının bu kadar az temsil edildiği çok az sayıda ülke var." 
Raporda ülkenin Batısı ile Doğusu arasındaki eşitsizlikler de gözler önüne seriliyor. Örneğin Kocaeli ve İstanbul gibi iller Çek Cumhuriyeti standartlarındayken, Ağrı ve Şırnak'ı Kamboçya ve Gana ile karşılaştırmak mümkün. Ancak iller arasındaki bu büyük uçurum bile, kadın - erkek eşitsizliğinin boyutları yanında hafif kalıyor. 

BİT göstergeleri Türkiye ve komşuları Türkiye Yunanistan İran Suriye Rusya Romanya Bulgaristan Nüfus milyon 69.6 10.6 65.5 17.0 144.1 21.8 7.9 Kişi başına GSMH 6 120 18 240 6 340 3 250 7 820 6 290 6 840 Telefon hattı 27 52 19 12 24 19 37 Şehiriçi görüşme 0.12 0.08 0.02 0.01 0.01 0.11 0.01 Yurtdışı görüşme 36 147 25 96 29 44 43 ABD tel. ücreti 3.06 0.69 7.70 20.04 6.12 1.96 2.37 Mobil hat abonesi 34 85 3 2 12 23 33 Günlük gazete 11.1 2.3 2.8 2.0 10.5 -- 11.6 Radyo 47.0 47.8 28.1 27.6 41.8 35.8 54.3 Televizyon 31.9 51.9 16.3 6.7 53.8 37.9 45.3 Kişisel bilgisayar 41 81 70 16.3 50 36 44.3 İnternet kullanıcı 7 15.5 4.8 1.3 4.1 8.1 8.1 
Kaynak Dünya Bankası, 2003 
World Telecommunication Development Report 2003 



</TEXT>
</DOC>
