<DOC>
<DOCNO> 309421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/yasam/yas01.html </URL>
<DATE> 2005/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
1 milyar dolarlık zehir operasyonu 
</HEADLINE>
<TEXT>


Türkiye'nin verdiği istihbarat ile Bulgaristan'da yapılan operasyon sonucu, 6 bin 667 kilogram amfetaminsulfat adlı uyuşturucu hammadesi ele geçti 


Bulgaristan'nın başkenti Sofya yakınlarındaki Pasarel köyünde baskın düzenlenen bir villada bulunan laboratuvarda, piyasa değeri 1 milyar doları 1 milyar 340 milyon YTL bulan 6 bin 667 kilogram 'Amfetaminsulfat' ele geçirildi. Bu maddenin uyuşturucu amfetamin yapımında kullanıldığı belirtildi. 

Telefonla yönetti 
2 kişinin gözaltına alındığı operasyonu, resmi bir ziyaret için Türkiye'de bulunan Bulgaristan İçişleri Bakanlığı Genel Sekreteri General Borisov telefonla yönetti. NSBOP Organize Suçlarla Mücadele Başkanı General Valentin Petrov, amfetaminin Türkiye üzerinden Arap ülkelerine pazarlanmak istendiğini söyledi. 

40 milyon tablet yapılır 
Petrov, uyuşturucu üretimiyle bağlantılı olduğu tespit edilen biri Türk vatandaşı, 2 kişinin de yakalanması için operasyonların sürdüğünü belirtti. Öte yandan uzmanlar, ele geçirilen malzemeden, 40 milyon tablet amfetamin yapılabileceğini ve bir amfetamin tabletin Arap ülkelerinde 25 dolara satılabildiğini açıkladı. 


</TEXT>
</DOC>
