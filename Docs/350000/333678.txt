<DOC>
<DOCNO> 333678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/soneko20.html </URL>
<DATE> 2005/04/15/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Suudi Arabistan, Fransa'dan 48 adet savaş uçağı alacak... 
</HEADLINE>
<TEXT>

     Fransa'da yayınlanan ekonomi gazetesi Les Echos, ''Suudi Arabistan'ın, Dassault şirketinin ürettiği 48 adet Rafale tipi savaş uçağı almak için Fransız yetkililerle ön anlaşmaya vardığını'' yazdı. 
     Gazete, iki ülke yetkililerinin bu ilk parti dışında, diğer 48 uçak için de opsiyonlu uzlaşma sağladıklarını bildirdi. 
     ''Suudi Arabistan Velihat Prensi Abdullah bin Abdülaziz'in bu hafta Paris'e yaptığı resmi ziyaret sırasında uçak alımı konusunda anlaşmaya varıldığını'' kaydeden gazete, ''Riyad yönetiminin uçakları için Fransız şirketine yaklaşık 6 milyar avro ödeyeceğini'' bildirdi. 
     Gazete, uçak satışı ile ilgili kesin imzanın bu yıl sonuna kadar imzalanacağını yazdı. 
     Bu arada, Les Echos gazetenin haberiyle ilgili olarak Fransa Savunma Bakanlığı ve Dassault şirketinin şu ana kadar bir resmi açıklama yapmaktan kaçındıkları bildirildi. 
     
</TEXT>
</DOC>
