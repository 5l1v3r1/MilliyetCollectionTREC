<DOC>
<DOCNO> 329125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/guncel/gun04.html </URL>
<DATE> 2005/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Müdür yardımcısına rüşvetten tutuklama 
</HEADLINE>
<TEXT>


GÖKHAN KARAKAŞ İstanbul 

Ümraniye Tapu Müdürlüğü 2.Bölge Müdür Yardımcısı Fethi Biçici, bir emlakçıdan rüşvet aldığı iddiasıyla gözaltına alındı. Ümraniye Adliyesi'ne çıkarılan Biçici tutuklanarak Ümraniye Cezaevi'ne gönderildi. 
İddiaya göre, Ümraniye Tapu Müdürlüğü'ne bir müşterisinin tapu işlerini yapmak için giden emlakçı Melik Şenol 24 , Fethi Biçici'nin kendisinden rüşvet istediği iddiasıyla polise başvurdu. Ümraniye İlçe Emniyet Müdürlüğü yetkilileri, durumu Cumhuriyet Başsavcılığı'na bildirdi. Operasyon başlatan polis ekipleri ile anlaşan emlakçı, daha sonra seri numaraları alınan 3 adet 20 YTL ile Biçici'nin odasına girdi. Bir süre sonra odaya giren polis ekipleri, Biçici'yi rüşveti alırken suçüstü yakaladı. Sorgu ve işlemleri yapılan Biçici, çıkarıldığı Ümraniye Adliyesi'nde tutuklanarak cezaevine gönderildi. 


</TEXT>
</DOC>
