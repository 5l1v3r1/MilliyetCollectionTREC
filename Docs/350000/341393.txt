<DOC>
<DOCNO> 341393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/magazin/amag.html </URL>
<DATE> 2005/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan 'challenge' istedi 
</HEADLINE>
<TEXT>


Türkiye 13. Halk Oyunları Yarışması finalinde Kültür ve Turizm Bakanı Atilla Koç, bu kez kendini gazetecilere 'İngilizce' ifade etmeyi yeğledi 

DENİZ ALTUNTAŞ 

Kültür Bakanlığı ve Hacı Ömer Sabancı Vakfı işbirliğiyle düzenlenen Türkiye 13. Halk Oyunları Yarışması'nın finali Atatürk Kültür Merkezi'nde yapıldı. Yalova ekibinin birinci olduğu yarışmayı, Kültür ve Turizm Bakanı Atilla Koç, Hacı Ömer Sabancı Vakfı Mütevelli Heyeti Başkanı Güler Sabancı, İstanbul Valisi Muammer Güler ve merhum Sakıp Sabancı'nın eşi Türkan Sabancı da izledi. Yarışma sonrası Bakan Koç, "Kültür ve medeniyetimiz, challenge yapabilecek bir kültür ve medeniyettir" dedi. Koç, "Neden yabancı kelime kullandınız " sorusunu da, "Sizlere kendimi anlatabilmekte eksik kalıyorum. Challenge, İngilizce meydan okumak demektir. 24 profesyonel sanat topluluğuyla tüm dünyaya kültür sanat çıkarması planladığımızı müjdelemek isterim" diye yanıtladı. Fotoğrafını çeken gazetecilere, "Bu kez uyurken beni çekemeyeceksiniz" diye takılan Bakan Koç, geç kalan İstanbul Valisi Muammer Güler'e de önce, "Ben 20.00'den beri buradayım. Sen neredesin " diye sorsa da, ardından "Ben vali abinim" dediği Güler'i çorbacıya götürdü. 




</TEXT>
</DOC>
