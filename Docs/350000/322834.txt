<DOC>
<DOCNO> 322834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sondun56.html </URL>
<DATE> 2005/03/11/ </DATE>
<TIME> 23.29 </TIME>
<AUTHOR>  </AUTHOR>
<HEADLINE>
Micheal Jackson'un hesaplarına inceleme... 
</HEADLINE>
<TEXT>

     ''Sübyancılık''tan hakkında dava açılan eski pop kralı Michael Jackson'ın ''400 milyon dolarlık borç deryası içinde yüzdüğü'' bildirildi. 
     Santa Barbara Bölge Başsavcı Yardımcısı Gordon Auchincloss, Jackson'un tam bir ''spendacholik'', yani ''para harcama delisi'' ve para harcamada ''doymaz'' yapıda birisi olduğunu bildirdi. 
     Jackson'un tam iflasa yakın konumda olduğu belirtildi. Savcı, ''Jackson, milyoner bütçesiyle milyarderler gibi harcama alışkanlığı olan bir alışveriş hastası'' dedi. 
     Davacılar, savcılardan Jackson'un banka hesaplarına girilerek incelenmesini istediler. Jackson'un 2005 Aralık ayına kadar 400 milyon dolar borcu bulunduğu aktarıldı. 
     Savcı Auchincloss, 1999-2001 yılarında yıllık 11-22 milyon dolar geliri olan starın yılda 36 milyon dolar harcadığını da belirtti. 
     Altı ay sürebilecek ABD'nin sansasyon davasında Yargıç Rodney Melville, Jackson'ın jüri üyelerini California eyaletinde Neverland Vadisi Çiftliği'ndeki malikanesine götürme talebini reddetti. 
     Jackson, yakın dostu Elizabeth Taylor dahil birçok ünlüyü davada tanık olmaya davet etti. 
     İngiliz gazeteci Martin Bashir'in Jackson hakkında hazırladığı 2003 yılı belgeselinde, pop müziğinin ''yegane hıçkırık soundu ustası'' ve Jackson'a özgü dans stili olan ''Moonwalk Ay Yürüyüşü ve break dance'' ustası müzikçi, yatağını çocuklarla paylaşırken tarif ediliyor. Jackson ise çocuklarla yalnızca rahat uyuduğunu ve iyi vakit geçirdiğini belirtiyor. Jackson'un çocuklarla ilişkileri üzerine mahkemede büyük miktarda cinsel ayrıntılara inen iddialar hazır bekliyor. 
     Savcılar, Jackson'ın yardımcılarının, ''cinsel tacize'' uğrayan çocukların ailelerini pop yıldızının temize çıkartacak ''karşıt video belgeseli yapmaya zorladıklarını'' kaydediyor. 
     California basını, 35 yıl önceki Jackson 5 grubunun en küçüğü olan Michael Jackson'un zenci oluduğu halde derisini İsviçre'de doktorlara kimyasal yoldan ağartması ve doğal Afrika burnunu ince suni bir burunla estetik yaptırması ve tuhaf hal alan yüzündeki hilkat garibesi görünümü yüzünden ''Çürüyen Jackson'' başlığını kullanmıştı. 
     Jackson'ın avukatları, savcıların ''medyaya büyük balık sunduklarını'' iddia etti. 
     
</TEXT>
</DOC>
