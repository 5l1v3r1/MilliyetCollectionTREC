<DOC>
<DOCNO> 342322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sontur24.html </URL>
<DATE> 2005/05/13/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Polis, tartıştığı taksi şoförünün kulak memesini ısırarak kopardı .. 
</HEADLINE>
<TEXT>

     Artvin Emniyet Müdürlüğü’nde görevli bir polis memuru, Rize’de tartıştığı taksi şoförünün kulak memesini ısırarak kopardığı iddiasıyla gözaltına alındı. 
     Alınan bilgiye göre, Menderes Bulvarı’nda, T 0009 plakalı taksinin şoförü Ömer Sarıhan 39 ile Artvin Emniyet Müdürlüğü’nde görevli polis memuru Ayberk Özberk 30 arasında araç sollama meselesinden tartışma çıktı. 
     Tartışmanın kavgaya dönüşmesi sonucu, polis memuru Özberk’in, Sarıhan’ın sol kulağını ısırarak kulak memesini kopardığı iddia edildi. 
     Sarıhan’ın, Rize Devlet Hastanesi’nde kulak memesini diktirdiği, daha sonra da Rize Cumhuriyet Başsavcılığı’na başvurarak, Özberk’ten şikayetçi olduğu belirtildi. Gözaltına alınan polis memuru, emniyette alınan ifadesinin ardından Cumhuriyet Savcılığı’na sevk edildi. 
     Özberk, çıkarıldığı nöbetçi mahkemece, tutuksuz yargılanmak üzere serbest bırakıldı. 
     
</TEXT>
</DOC>
