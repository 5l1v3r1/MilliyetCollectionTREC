<DOC>
<DOCNO> 301741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/ekonomi/eko07.html </URL>
<DATE> 2004/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Araçlarda trafik sigorta teminat oranı yükseldi 
</HEADLINE>
<TEXT>


EKONOMİ SERVİSİ 

Hazine Müsteşarlığı, Motorlu Araçlar Zorunlu Mali Sorumluluk Sigortasında Trafik Sigortası yapılan önemli değişikliklere ilişkin açıklama yaptı. 
Buna göre, 1 Ocak 2005 tarihinden itibaren geçerli olmak üzere, teminat oranları yüzde 25 artırıldı. Böylece, maddi hasarlarda araç başına teminat miktarı 4 milyar liradan 4 bin YTL 5 milyar liraya 5 bin YTL yükseldi. 
Bedeni hasarlarda kişi başına teminat 40 milyar liradan 40 bin YTL 50 milyar liraya 50 bin YTL çıkarılırken kaza başına bedeni teminat oranları ise araç cinslerine göre 150 milyar liradan 150 bin YTL 1 trilyon 300 milyar liraya 1.3 milyon YTL kadar değişen miktarlarda tespit edildi. 
Yeni uygulamaya göre, tanker, çekici ve özel amaçlı taşıtlar müstakil sınıf olarak listeye ilave edilirken il trafik hasar yoğunluğu uygulaması da yeniden düzenlendi. 
Prim artırım oranları yüzde 60 - yüzde 40 - yüzde 20 'den yüzde 40 - yüzde 20 - yüzde 10 'a çekilirken eksik belge ibrazına ilişkin yaptırım hafifletildi. 


</TEXT>
</DOC>
