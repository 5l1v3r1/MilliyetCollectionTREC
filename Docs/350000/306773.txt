<DOC>
<DOCNO> 306773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sonspo11.html </URL>
<DATE> 2005/01/15/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Bild Hitzfeld'e Türk Milli Takımı'nın başına geçmesi için teklif yapıldı 
</HEADLINE>
<TEXT>

     Alman Bild gazetesi, Bayern Münih takımının eski teknik direkterü Ottmar Hitzfeld'e Türk Milli takımımının başına geçmesi için teklif yapıldığını bildirdi. 
     Bild, Türk Futbol Federasyonu Başkanı Levent Bıçakcı'nın geçtiğimiz yılın Aralık ayı sonunda Hitzfeld'le İsviçre'de bir araya geldiğini açıkladı. 
     Hitzfeld, Bild gazetesine yaptığı açıklamada, ''Altı hafta önce bir görüşmemiz oldu. O zaman, yeni yılın ilk başında gelecek hakkındaki kararlarımı vereceğimi söyledim'' dedi. 
     Bir çok ülkenin Hitzfeld'i milli takımı teknik direktörü yapmak istediği bildirilen haberde, özellikle Katar'ın da ünlü hocayı ikna etmek için çaba gösterdiği ifade edildi. 

     
</TEXT>
</DOC>
