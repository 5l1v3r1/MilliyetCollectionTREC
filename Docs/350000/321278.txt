<DOC>
<DOCNO> 321278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sonspo13.html </URL>
<DATE> 2005/03/06/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Konyaspor'dan Sebat'a sahasında 5 gol 3-5 
</HEADLINE>
<TEXT>

     Süper Lig'de son haftaların formda takımı Konyaspor, Akçaabat Sebatspor deplasmanından da 3 puanla ayrıldı 3-5. Ev sahibi ekibin gollerini Ogün 2 ve Yusuf penaltıdan atarken, Konyaspor'un golleri Zafer Biryol, Levent 2- penaltılardan , Muhammet Hanefi ve Eyüp'ten geldi. 
     5. dakikada Altan'ın pasında sağ çaprazdan ceza alanına giren Muhammet Hanefi'nin şutunda, kaleci Hakan topu kornere çeldi. 
     9. dakikada Yusuf'nun ara pasında ceza alanı sol çaprazında topla buluşan Ogün'ün, kaleci Özden ile karşı karşıya kaldığı pozisyondaki şutunda, meşin yuvarlak filelere gitti 1-0 16. dakikada Eyüp'ün sağdan ortasında Zafer Biryol'un kafayla indirdiği topu, uygun durumdaki Altan iyi kontrol edemeyince kaleci Hakan topu kontrol etti. 
     27. dakikada Yusuf'un pasında rakibinden sıyrılarak soldan ceza alanına giren Ekrem'in şutunda, top yan ağlarda kaldı. 
     29. dakikada Levent'in uzun pasında ceza alanı içindeki Ceyhun'un içeriye doğru çıkardığı topu, Zafer Biryol yakın mesafeden savunmanın müdahalesine rağmen filelere gönderdi 1-1. 
     32. dakikada Orhan'ın kafayla indirdiği topla ceza alanı içinde buluşan Ogün'ün şutunda, top kaleci Özden'den döndü. Dönen topu Yusuf tamamlamak istedi ancak savunma oyuncuları topu uzaklaştırmayı başardı. 
     36. dakikada Akçaabat Sebatspor ceza alanı sol çaprazında topla buluşmak isteyen Erhan, Hakan Bayraktar ile girdiği mücadelede kendini yerde bulunca maçın hakemi Vedat Tan penaltı noktasını gösterdi. Penaltı atışını kullanan Levent, topu kaleci Hakan'ın sağından filelerle buluşturdu 2-1 
     43. dakikada ceza alanı dışında Ceyhun'un şutunda savunmaya çarpan top az farkla direğin hemen yanından auta gitti. 
     Karşılaşmanın uzatma dakikalarında başka gol olmadı ve ilk yarı Konyaspor'un 2-1 üstünlüğüyle sona erdi. 

     
</TEXT>
</DOC>
