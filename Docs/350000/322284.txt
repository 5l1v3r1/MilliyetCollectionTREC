<DOC>
<DOCNO> 322284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sontur25.html </URL>
<DATE> 2005/03/09/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Sahte rakı'dan 3 kişi daha hayatını kaybetti... 
</HEADLINE>
<TEXT>

     İstanbul'da, sahte rakı içtikleri için metil alkolden zehirlenerek çeşitli hastanelerde tedavi gören 4 kişi daha öldü. 
     Alınan bilgiye göre, Samatya'daki İstanbul Eğitim ve Araştırma Hastanesi'nde tedavisi süren Sezai Palavan, Kartal Devlet Hastanesi'nde yatan Ekrem Atıcı ve Özel Gaziosmanpaşa Hastanesi'nde bulunan Bayram Sırma, bugün hayatlarını kaybetti. 
     Paşabahçe Devlet Hastanesi'nde tedavi gören Orhan Caner de bu sabah vefat etti. 
     Bu kişilerin cesetleri, gerekli incelemelerin yapılması için Adli Tıp Kurumu'na kaldırıldı. 
     İl Sağlık Müdürlüğü kayıtlarına göre, Palavan, Atıcı ve Sırma'nın ölümleriyle sahte rakıdan dolayı İstanbul'da ölenlerin sayısı 21'e yükseldi. 
     Kayıtlarda, daha önceden de Tanju Kelkit, Selahattin Nilidar, Yaşar Gözümoğlu, Salih Eğriderili, Abbas Avcı, Cezmi Akkoyunlu, Recep Çulamoğlu, Rüştü Ceylan, Fikret Yılmaz, İsmail Köseoğlu, Ebru Yapağcı, Ali Gökten, Cumali Çetin, Semra Yüksel, Sami Alagöz, Fikret Şen, Mikail Akalp ölü olarak yer alıyordu. 

     
</TEXT>
</DOC>
