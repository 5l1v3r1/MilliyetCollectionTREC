<DOC>
<DOCNO> 301833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sondun29.html </URL>
<DATE> 2004/12/29/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Rus turistler korkmadı, tsunami bölgesine tatile gidiyorlar 
</HEADLINE>
<TEXT>

     Güney Asya'daki felaket tüm dünyayı dehşete düşürürken, Rusya'dan bölgeye turist akının devam ettiği bildirildi. 
     Rossiskaya gazetesinde yer alan haberde, tüm dünya ülkeleri burada bulunan vatandaşlarını can güvencesi olmadığı gerekçesiyle apar topar tahliye ederken, Rus uçaklarının düne kadar bölgeye yeni turist taşımaya devam ettikleri belirtildi. 
     Haberde, Rusya Dışişleri Bakanlığı'nın daha iki gün önce ''Hiçbir vatandaşımıza Hint Okyanusu kıyılarında tatile gitmesini tavsiye etmiyoruz'' açıklaması yapmasına rağmen, Rus turizm acentelerinde önceden rezervasyon yaptıran Ruslardan ancak 30'unun rezervasyonunu iptal ettiği kaydedildi. 
     Gazete, gezi parasını aylar önce acenteye ödeyen Rusların, parayı geri alamama endişesiyle, tüm dünyanın kaçtığı bölgeye tatil yapmaya gittiğini, oluşan tuhaf durum karşısında Rusya Dışişleri Bakanlığı'nın tur operatörleriyle olağanüstü bir toplantı yaparak acil tedbir alınmasını istediğini duyurdu. 
     
</TEXT>
</DOC>
