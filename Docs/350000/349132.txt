<DOC>
<DOCNO> 349132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/son/sonspo07.html </URL>
<DATE> 2005/06/05/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Michael Schumacher Boğaziçi Köprüsü’nde gösteri yapmak istiyor 
</HEADLINE>
<TEXT>

     Nazlı YEREBASMAZ DHA 

      İSTANBUL'daki Formula 1 yarışları öncesinde Ferrari takımının ünlü pilotu Michael Schumacher Boğaziçi Köprüsü’nde gösteri yapmak istedi. 
     Karayolları 17'nci Bölge Genel Müdürü Yakup Dost, organizasyon için Formula 1 yetkilileri ile görüşüldüğünü ancak, kesin bir sonuç olmadığını söyledi. Dost, köprüde bu gibi organizasyonların trafiği olumsuz etkilediğini kaydederek, Venüs Williams ve İpek Şenoğlu’nun karşı karşıya geldiği tenis maçını bile 07.00- 07.30 saatleri arasında yaptık. Buna rağmen kısmen trafikte zorluk, sıkışmalar yaşadık. Bu tür organizasyonların gerçekleşmesi İstanbul trafiğini hayli olumsuz etkiliyor. Henüz düşünme aşamasındayız'' dedi. Dost, Schumacher ile henüz bağlantı kurulmadığını kaydetti. 
     Boğaziçi Köprüsü'nde geçen ay İstanbul Cup tenis turnuvası açılış gösterisi nedeniyle düzenlenen Venüs Williams-İpek Şenoğlu tenis maçı yapmıştı. İstanbul’daki bir diğer önemli sopr organizasyonu olan Formula 1 nedeniyle de, Formula 1 Dünya Şampiyonası’nda yarışan Renault takımının pilotu Fernando Alonso tarihi Sultanahmet Hipodrom Meydanı’nda gösteri sürüşü gerçekleştirmişti. 
     
</TEXT>
</DOC>
