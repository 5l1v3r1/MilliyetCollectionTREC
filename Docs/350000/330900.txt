<DOC>
<DOCNO> 330900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sonyas29.html </URL>
<DATE> 2005/04/06/ </DATE>
<TIME> 19.16 </TIME>
<AUTHOR>  </AUTHOR>
<HEADLINE>
Güneş pilli sırt çantaları piyasaya çıkarıldı... 
</HEADLINE>
<TEXT>

     Diz üstü bilgisayarlar dışında, cep telefonu, iPod ve walkman gibi taşınabilir tüm elektronik cihazları yeniden şarj edebilecek kapasitede elektrik üretebilen güneş pilli sırt çantaları ve ceketler satışa sunuldu. 
     Son derece şık tasarımlarla piyasaya sürülen güneş pilli sırt çantası ve ceketlerin üzerinde bulunan prizler aracılığıyla cep telefonu, iPod, walkman, MP3 çalarları ya da radyoları kolayca şarj edebildiği belirtildi. 
     Büyük ilgi görmesi beklenen güneş pilli sırt çantalarının fiyatının 129 ila 229 dolar arasında değiştiği, güneş pilli ceketlerin fiyatının ise 5 dolara kadar çıktığı kaydedildi. Bu çanta ve ceketlerin ucuz olmamakla birlikte çok kısa sürede moda haline geleceği ifade edildi. 
     129 dolar olan en ucuz güneş pilli sırt çantalarının bile güneşli günlerde 2,5 watt elektrik üretebildiği ve bunun da söz konusu cihazların çalışması için yeterli olduğu belirtildi. 
     Üzerinde taşıdığı yedek pil ve adaptörler de dahil ağırlığı 1,2 kg civarında olan güneş pilli sırt çantaları ve ceketlerinin bazılarında cep şeklinde 30 güneş paneli bulunduğu kaydedildi. 
     
</TEXT>
</DOC>
