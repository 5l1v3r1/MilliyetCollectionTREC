<DOC>
<DOCNO> 326054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sonyas17.html </URL>
<DATE> 2005/03/22/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Nadir bulunan 30 yunus kıyıya vurdu... 
</HEADLINE>
<TEXT>

     İsrail'in Hayfa limanındaki marinaya, nadir bulunan 30 civarında yunus vurduğu bildirildi. 
     İsrail Ordu Radyosu'nun haberine göre, yunuslar, sahil koruma görevlileri ve Hayfa Üniversitesi Mammal Araştırma Vakfı uzmanlarının ortaklaşa çabalarıyla denize geri gönderildi. 
     Bilim adamları, yunusların, sesle doğal yön bulma mekanizmalarındaki bozulmanın, denize kendi kendilerine dönebilmelerini engellediğini belirti. 
     Hayfa Üniversitesi Yunus Projesi Başkanı Oz Gufman da 30-40 yunusun limana girdiği sırada, bir diğer grubun dalgakıranın diğer yanında kaldığını belirtti. 
     Yunusların okyanusa kendi çabalarıyla dönebileceğini umduklarını söyleyen Gufman, bunu beceremedikleri takdirde, su altına duvar yaparak ve ses dalgaları yaratarak yunusların okyanusa dönmelerini sağlayacaklarını belirtti. Gufman, bu aşamada endişe verici durum bulunmadığını kaydetti. 
     
</TEXT>
</DOC>
