<DOC>
<DOCNO> 308538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/dunya/axdun01.html </URL>
<DATE> 2005/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Bütün Müslümanları kutluyorum 
</HEADLINE>
<TEXT>



ABD Başkanı George Bush, ABD'de ve diğer ülkelerde yaşayan Müslümanların Kurban Bayramı'nı bir mesaj yayınlayarak kutladı. Bush, mesajında şunları söyledi "Dünyada Kurban Bayramı'nı idrak eden bütün Müslümanları kutluyorum. Hz. İbrahim'in Tanrı'ya ibadeti, bize vakfetmenin önemini öğretiyor ve Tanrı'nın merhameti, bize O'nun kutsamalarını başkalarıyla paylaşmamız için cesaret veriyor. Müslümanların verdiği zek t ve gösterdiği iyilikseverlik dostlukları güçlendiriyor, Amerika'yı ve dünyayı daha iyi bir yer haline getiren şefkat anlayışına örnek teşkil ediyor. Müslüman Amerikalıların aile ve ibadet değerleri toplumumuzu zenginleştiriyor ve ülkemizin, üzerine inşa edildiği idealleri yansıtıyor." 
Bush, eşi Laura Bush'un da Kurban Bayramı'nı kutladığını belirtti. 


</TEXT>
</DOC>
