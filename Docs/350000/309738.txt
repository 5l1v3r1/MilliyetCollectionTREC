<DOC>
<DOCNO> 309738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/ekonomi/eko11.html </URL>
<DATE> 2005/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Alshaya, 80 milyon dolar daha yatıracak 
</HEADLINE>
<TEXT>



Türkiye'de Topshop mağazaları ve Starbucks kahve dükkanlarıyla faaliyet gösteren Alshaya Grup'un Başkanı Mohammed Alshaya, bu yıl toplam 80 milyon dolarlık yatırım yapacaklarını, 700 olan çalışan sayısını da 1.500'e çıkaracaklarını söyledi. Davos'ta CNN Türk'ün sorularını yanıtlayan Alshaya, "Sıradan insanların akşam yemeğini yiyebileceği yerler açmak istiyoruz. Bunun için İstanbul'da ailelerin de gidebileceği yerlere bakıyoruz" dedi. Türkiye'yi hem Orta Asya hem de Doğu Avrupa'da yatırımın merkezi olarak gördüklerini belirten Alshaya, şöyle konuştu 
"Zaman zaman belge ya da izin almakta sıkıntılar yaşıyoruz. Fakat bütün bunlar halledilebilir sorunlar. Ben Türkiye'nin gerçekten yasalarının ABD ve Avrupa'daki gibi modernleşmesi, şeffaflaşması gerektiğini düşünüyorum. İstihdam sağlayan şirketlerin korumaya alınması gerekiyor." 


</TEXT>
</DOC>
