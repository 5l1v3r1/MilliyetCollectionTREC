<DOC>
<DOCNO> 310652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/siyaset/siy02.html </URL>
<DATE> 2005/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarıgül Alnım pak 
</HEADLINE>
<TEXT>



SARIGÜL, Baykal'ı, "çocuklarının onurunu düşünmeden konuşmakla" suçladı. Sarıgül, açış konuşmasını tamamlayan Baykal'ın iddialarını yanıtlamak için söz hakkı istedi. Baykal'ı protesto edenlere, "Bunlar CHP'li değil Genel Başkanım. Bağır bağır, ikramiye de alırsın dönünce" diye tepki gösteren Divan Başkanı Öktem, kürsüde mikrofonun açılmasını bekleyen Sarıgül'den yerine dönmesini istedi. Aday olduktan sonra konuşma hakkı alabilen Sarıgül, "Geçmişte sizin değirmeninize su taşırken Sarıgül bir numaraydı. Baykal, konuşmasında benim iki evladımın olduğunu, onların da şereflerinin bulunduğunu düşünmedi. Ama onun torunları benim ömür boyu başımın tacıdır" dedi. 
Baykal'ı arkadaşlarını çabuk terk etmekle suçlayan Sarıgül, yolsuzluk iddialarına, özetle "Sarıgül'ün alnı açık, alnı pak. Hesabını veremeyeceğim hiçbir şey olamaz. Baykal, beni Antalya için aday yapmak istediğiniz günleri ne çabuk unutuyorsun" karşılığını verdi. 



</TEXT>
</DOC>
