<DOC>
<DOCNO> 341831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sondun46.html </URL>
<DATE> 2005/05/12/ </DATE>
<TIME> 23.45 </TIME>
<AUTHOR>  </AUTHOR>
<HEADLINE>
Onur Air'e kalkış izni verdilmediği için Alman Tursitler alanda kaldı 
</HEADLINE>
<TEXT>

     Almanya’nın özel Türk havayolu şirketlerinden Onur Air’in ülke içi ve dışı uçuşlarına yasak getirmesinin ardından iptal edilen Düsseldorf-Antalya seferi nedeniyle yüzlerce Alman turistin havaalanında kaldığı bildirildi. 
     Onur Air ile Almanya’nın Düsseldorf havaalanından TSİ 21.30’da Antalya’ya gitmeyi bekleyen 240 turist Alman sivil havacılık yönetiminin Onur Air’e getirdiği yasak yüzünden havaalanında mahsur kaldı. 
     Ellerinde uçuş biletleriyle bekleyen Alman yolcular, kendilerine yardım edecek görevlinin bulunmadığından yakındılar. 
     Tur operatörü Kemal Kıran ise Onur Air’e getirilen uçuş yasağının küçük bir mesele olmadığını söyledi. Kıran, "Onur Air’e ilk uçuş yasağı Hollanda sivil havacılık dairesi tarafından konuldu. Bu sabah bir uçak Türkiye’ye uçtu. Kontrol edilen yolcular uçağa binmek üzereyken uçuş yasağı kondu. Bu Türk turizmine bir darbedir" dedi. 
     
</TEXT>
</DOC>
