<DOC>
<DOCNO> 303165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sontur33.html </URL>
<DATE> 2005/01/03/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Tesadüfün böylesi... 3 kız kardeş aynı gün doğum yaptı 
</HEADLINE>
<TEXT>

     İzmit'te, 3 kız kardeş aynı gün sezaryenle doğum yaptı. 
     AA muhabirinin edindiği bilgiye göre, İzmit'te yaşayan kız kardeşler Gamze Irmak 27 , Ayşegül Öztürk 24 ve Hale Kandemir 22 aynı gün SSK Sopalı Hastanesi'nde sezaryenle doğum yaptılar. 
     Murat Öztürk'le 24 4 yıl önce evlenen Ayşegül Öztürk'ün ikinci çocukları 2 kilo 700 gram olarak dünyaya geldi. Çift, erkek bebeklerinin adını Utku koydular. 
     Ayhan Irmak 31 ile Gamze Irmak'ın ilk çocukları 3 kilo 500 gram olarak dünyaya geldi. 5 yıllık evli çift, kız bebeklerinin adını Irmak Elvin koydu. 
     Erkan Kandemir'le 29 3 yıl önce evlenen Hale Kandemir'in de 2 kilo 600 gram ağırlığında kız bebekleri oldu. Çift dünyaya gelen ilk çocuklarına Suden adını verdi. 
     Baba Ayhan Irmak, çocukların ve annelerin sağlıklarının iyi olmasından dolayı mutluluk yaşadıklarını, doğumların aynı gün olmasının bu mutluluğu daha da artırdığını söyledi. 
     Irmak, ''Çok mutluyuz. Çünkü çok güzel bir tesadüfü yaşıyoruz. Bu, çocuklarımız için de büyük bir şans, birlikte büyüyecekler ve birbirlerine destek olacaklar. Doğum günlerini birlikte kutlayacağız'' dedi. 
     
</TEXT>
</DOC>
