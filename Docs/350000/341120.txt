<DOC>
<DOCNO> 341120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/yazar/akyol.html </URL>
<DATE> 2005/05/10/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Demokraside cumhurbaşkanı 
</HEADLINE>
<TEXT>


REJİMİN verimli işlemesi için, "kurumlar"la "seçilmişler"in yetkilerini netleştirmek gerekir. Biz bunu h l tam yapamadık, sürtüşmelerle büyük enerji israf ediyoruz. 
Bu sürtüşme 14 Mayıs 1950'de başladı. Menderes'ten bugüne seçilmişler "Söz milletindir" sloganını yüceltti. Kurumların yetki alanını dar, bazen aşırı dar tarif ettiler. 
"Kurumlar" ise halka ve seçilmişlere şüpheyle baktı, seçilmişler üzerinde "vesayet" makamı gibi davrandı. Bunların sloganı da "Siyaset bulaşmasın"dır 
"Kurumlar"ın hukuk anlayışı da bu yöndedir işte siyasi yargı kararları... 
Askerlerin yaptığı anayasalar da, her demokraside olabilecek MGK ve YÖK gibi kurumları ve demokrasinin zaruri unsuru olan Anayasa Mahkemesi'ni bir "vesayet organı" gibi düzenlediler, mesela Meclis'in üye seçme yetkisine son verdiler. 
"Seçilmişler" böyle tahditler altında olduğu için, maalesef AB zorlaması ile reformlar yapılabiliyor 

CUMHURBAŞKANI Sezer, "kurumlar"ın dünya görüşüne inançla bağlı, bu açıdan "tarafsız" değil... 
AKP'nin çıkardığı Gelir İdaresi Kanunu cumhurbaşkanının atama yetkisini kaldırıyordu. Sezer haklı olarak veto etti ama bununla yetinmeyerek "siyasal güç"ü ve "seçilmişler"i küçümseyen, kusurlu gören, bu sebeple cumhurbaşkanının seçilmişler üzerinde "denetim" yetkisinin olması gerektiğini savunan bir gerekçe yazdı. 
Sezer'e göre, cumhurbaşkanı "tarafsız" olduğu için "kamu yararı"nı seçilmişlerden daha iyi belirleyebilirdi 
Halbuki kamu yararı siyasi sorumluluk gerektiren bir kavramdır ve siyasi sorumluluğu olmayan cumhurbaşkanının bu alanda yerindelik denetimi yetkisi olamaz. 
"Tarafsız" sayılması, cumhurbaşkanına icrai konularda yetki kazandırmaz. Eminim Sayın Sezer'in de saygı duyduğu Anayasa hukukçuları merhum Bülent Tanör ile Necmi Yüzbaşıoğlu, mesela, YÖK ve rektör atamalarının siyasi sorumluluk gerektirdiğini, bu yetkinin cumhurbaşkanına verilmesinin yanlış olduğunu, hiç olmazsa cumhurbaşkanının bu yetkiyi başbakan ve ilgili bakanla kullanması gerektiğini yazmışlardır. Türk Anayasa Hukuku, sf. 311 

SAYIN Sezer'in siyaset kurumuna ve özellikle bugünkü hükümete neredeyse nefret duyması onun hukuki kanaatlerini de etkiliyor. 
Çankaya'da politikacı kökenli cumhurbaşkanları varken, Sayın Sezer Anayasa Mahkemesi başkanıydı ve yaptığı konuşmalarda cumhurbaşkanlarının Anayasa Mahkemesi'ne üye atamasını yargı bağımsızlığına aykırı buluyordu 
Ama kendisi cumhurbaşkanı olunca bu fikri adeta unutmuş, hiçbir şekilde gündeme getirmemiştir. 
Sezer mahkeme başkanı iken cumhurbaşkanının işlemlerine ve YAŞ kararlarına karşı yargı yolunun açılmasını savunurdu, kendisi cumhurbaşkanı olunca bu görüşünü de terk etmiştir. 
Sayın Sezer, Anayasa Mahkemesi'ne parlamentonun üye seçmesine de karşı çıkıyor 
"Siyaset bulaşmasın" diye 
Ama Sayın Sezer, CHP'li bir hukukçuyu Anayasa Mahkemesi'ne üye atarken sakınca görmüyor 
Üstelik, dünyada, anayasal denetim yapan bu tür "kurum"lara "seçilmişler"in yani Meclis'in veya halka karşı sorumluluğu olan cumhurbaşkanlarının üye seçmediği tek ülke yoktur 

MAHKEME Başkanı Sezer, Şerafettin Elçi'nin DKP davasında, yerel yetkileri artırmak amacıyla valiyi, emniyet müdürünü ve savcıyı yerel halkın seçmesi ve milli eğitimin mahalli idarelere bırakılması fikrini üniter devlet ilkesine aykırı bulmamıştı Karar No 1999 1 
Halbuki aykırıdır. 
Fakat cumhurbaşkanı olunca, AKP hükümetinin çıkardığı İl Özel İdaresi kanununu veto etti Bu kanun Milli Eğitim, yargı ve güvenlik konularında merkeziyetçiliği koruduğu gibi idari vesayeti de devam ettiriyordu 
Prof. Erdoğan Teziç, sorumsuz cumhurbaşkanının iç ve dış gezilerinde yanına sorumlu bir bakan alması gerektiğini belirtir. Anayasa Hukuku, sf. 413 Sezer buna da önem vermiyor. 
Sistemin iyi işlemesi için Sezer'in gerçekten "tarafsız" davranması gerekiyor. 



</TEXT>
</DOC>
