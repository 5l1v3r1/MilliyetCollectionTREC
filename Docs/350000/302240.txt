<DOC>
<DOCNO> 302240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sonspo13.html </URL>
<DATE> 2004/12/30/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Zafer Arsenal'in... 
</HEADLINE>
<TEXT>

     İngiltere'de 20. haftanın en zorlu sınavında karşı karşıya gelen Newcastle United-Arsenal randevusunda gülen taraf Arsene Wenger'in takımı oldu. 
     Chelsea'nin Salı akşamı galip gelmesinin ardından 8'e çıkan puan farkıyla birlikte maça mutlak galibiyet için çıkan Arsenal 'i Vieira zafere taşıdı. Fransız yıldız ilk yarı biterken Newcastle United ağlarını havalandırdı ve takımına 3 puanı getirdi. Bu sonuçla Arsenal puanını 44'e çıkardı ve Chelsea'yi 5 puan geriden takip etmeyi sürdürdü. 
     Graeme Souness'ın başa geçmesinden sonra da kötü günlere son veremeyen Newcastle United ise 22 puanda kaldı ve lider Chelsea ile arasında tam 25 puanlık bir fark oluştu. 
     
     Chelsea yeni yıla lider girdi 

     Premier Lig'de önceki gece oynanan maçlarda lider Chelsea, oldukça zorlandığı Portsmouth deplasmanından 3 puanla dönmeyi başardı. Bu sezon müthiş bir çıkış yakalayan Hollandalı yıldız Arien Robben, 79. dakikada takımını öne geçirdi, J.Cole son dakikada skoru 2-0'a taşıdı. Chelsea bu sonuçla puanını 49'a çıkardı. 
     Yeni sezonla birlikte zirveyi zorlayan Everton Charlton önünde tutunamayınca Aston Villa'yı tek golle geçen Manchester United puanını 40'a yükseldi ve puan cetvelinde üçüncülüğe yerleşti. 
     
     Blackburn nefes aldı 

     Tugay Kerimoğlu'nun takımı Blackburn Rovers, ligdeki kötü gidişine Okocha'lı Bolton'ı deplasmanda 1-0 yenerek son verdi. Milli futbolcumuzun forma giymediği mücadelede mavi-beyazlıların sayısını Dickov kaydetti. Blackburn, bu sezonki üçüncü galibiyetini alarak 19 puana ulaştı ve puan sıralamasında 15. sıraya çıktı. 
     İngiltere'de 20. haftanın toplu sonuçları şöyle 
     

Bolton Wanderers 0 1 Blackburn Rovers Charlton Athletic 2 0 Everton Fulham 2 3 Birmingham City Manchester City 1 1 West Bromwich Albien Middlesbrough 2 0 Norwich City Portsmouth 0 2 Chelsea Tottenham 1 1 Crystal Palace Liverpool 1 0 Southampton Aston Villa 0 1 Manchester United Newcastle United 0 1 Arsenal      
</TEXT>
</DOC>
