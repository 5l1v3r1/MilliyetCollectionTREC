<DOC>
<DOCNO> 320197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/magazin/yazdud.html </URL>
<DATE> 2005/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Demet ve Yılmaz uçtular 
</HEADLINE>
<TEXT>


Oscar'da boşum yok, Aslı Börek, İzmir Deniz Restaurant ve Hilton Otel farkı, Şamdan keyfi, Eresin Crown'da Zeytinli Yemekler Haftası, Tepebaşı'nda Fame ayrıcalığı, 'Haybeden Gerçeküstü Aşk'ta iki dev... 


Çevremdeki herkes 'Haybeden Gerçeküstü Aşk'ı görüp görmediğimi sorunca, Demet Akbağ-Yılmaz Erdoğan hayranı olarak bu oyunu seyretmem gerektiğini anlamıştım. Ama ah vakitsizlik Sonunda vakit buldum, yer bulamadım. Neyse, BKM'nin Beşiktaş Kültür Merkezi kraliçesi Seda Sertbaş ve Yılmaz'ın ortağı Necati Akpınar gibi büyük torpilleri arayarak geçtiğimiz cuma gecesi üç kişilik yer bulduk. O akşam Yılmaz'ın babasına bile ön tarafa ilave sandalye koydular oturması için, düşünün artık. Sırdaşım İsmail Akkaya ve güzel kız kardeşi Tansel ile birlikte gittik. O arada oyunun kostümlerini hazırlayan sevgili Canan Göknil ile karşılaştık. Bana biraz kırılmış ama oyun sonrası kutlayarak gönlünü aldım. Hayır, hiç de yağ çekmedim. Kostümler o kadar şıktı ki bu kutlamayı yüz kere hak ediyordu Canan. Gelelim oyuna İki perdelik, iki kişi oynuyor. Bu tarz oyunlar zordur, biliyorsunuz. Kalabalık kadro, oyunu zengin gösterir, seyirciyi, özellikle Türk seyircisini daha çok oyalar. İki kişinin yükü daha ağırdır ve seyircinin gözü hep üzerlerindedir. Ben haddimi bilirim. Tiyatro ve sinema eleştirmeni olmadığım ortada. Ama bu yılki Oscar sonuçlarını bildiğimi de belirtmeden geçemeyeceğim. O konuya geleceğiz, şimdi oyuna dönelim. Bana "Bir daha izler misin " diye sorsanız kocaman bir "EVET" derim. Çünkü oyun rüya gibiydi. Nasıl başladı, nasıl bitti, farkında değilim. Koltuğunuza çakılıp kalıyorsunuz. Ben Cem Yılmaz'a bile o kadar gülmedim. Ama bu oyunda sadece gülmüyor, kendinizi yaşıyorsunuz. Çünkü onlar bizi oynamışlar. Bir erkek ve bir kadın ilişkisini masaya yatırmışlar. Yılmaz, eline sağlık. Nasıl yazmışsın öyle abi Oyunculuğuna zaten kim ne diyebilir Ya sen Demet .. Alnından öperim. Bence son kuşak tiyatroculardan kimse senin eline su dökemez. Uçmuşsunuz çocuklar, bizleri de uçurdunuz. Sağolun, varolun. BKM gişenin telefon numarası 0212 236 18 18. Gülmekten harcadığımız enerji bizi acıktırdı, oyundan çıktıktan sonra Aslı Börek'e gittik. Burada hemen candostum İzzet Çapa aklıma geldi. Ramazan süresince gazeteye Aslı'dan az mı leziz börekler gönderdi .. Peynirli, pazılı olmak üzere ikişer tabak ortaya börek getirttik. Eeee, gözümüz aç tabii. Ardından dürüm, cevizli ve çam fıstıklı bir porsiyon baklava, kestaneli ve havuçlu pasta... Anladım, "Boşan da semerini ye" diyorsunuz, haklısınız. Ama üstüne birer limonata ve ikişer çayla ancak kendimize geldik. Toplam 25 milyon lira ödedik. Börek, baklava, zeytinyağlı dolma, kurabiye, mantı ve pasta imalatında Aslı gerçekten zirvede olmayı hak ediyor. 

Tolga'dan Fame, Şamdan 
Aslı'da davul gibi şişince dans ederek biraz rahatlayalım istedik. Çünkü bende de İsmail'de de reflü var. O kadar yemeğin üstüne 'homini de gırtlak, tumba yatak' yaparsak yandık demektir. Reflüyü tetikler. Şamdan her zaman olduğu gibi tıklım tıklımdı. Begüm-Adnan Şen çifti bir grup arkadaşlarıyla köşe masada sohbet halindeydi. Seba İnşaat'ın genç ve yakışıklı ortağı Nedim Keçeli bu kez erkek arkadaşlarıyla birlikteydi. Arka masasında Seray Sever vardı. Bir ara Baran Süzer ve POSTA Gazetesi'nin spor yazarlarından Osman Ağabey'in Şenher yakışıklı oğlu Ali'yi gördüm. Tabii her zaman olduğu gibi salon şefleri Mustafa Balcı ve Erdinç Kurtar piste yakın bir masa yaptılar. Masaya garsonlar Fuat Eşsiz, Süleyman Karaman, komi Emin Çelik baktı. Güzel patroniçe Şehnaz Tuna'nın konukları vardı. Patron Memo'yu Mehmet Tuna barda gördüm. Şamdan nasıl bir klasik ise buranın müziğini yapan iki genç ve başarılı DJ Ayhan Kıray ve Burak Yantarkal da klasik olacak. Çok başarılılar. Nitekim saat 04.00'e kadar dansettik. Tolga Çinkitaş, sevgili Fatoş ve Tolgahan'ın biricik oğulları. Dünya beyefendisi bir çocuk. Tolga şimdilerde kendi kanatlarıyla uçmaya başladı. Eğlence sektöründe 9 yıldır devam ettirdiği işletme serüvenini kendi mekanında sürdürmeye karar verdi. Hafta içinde müziğin erken saatte başladığı, doğum günleri, özel davetler ve partiler için Fame adlı Tepebaşı'nda şık bir kulüp açtı. Burada çarşamba geceleri 70'lerin ve 80'lerin partileri, perşembe geceleri de R B partileri tüm hızıyla devam ediyor. Pazar hariç her gece açık. Tolga, dreamworkers adlı şirketiyle de her türlü organizasyon işini sürdürüyor. İhtiyaç sahiplerine duyrulur. Telefon numarası 0212 251 69 88. 

Yeni buluşma noktası Mosaic 
Efendim, 4-20 Mart 2005 tarihleri arasında Eresin Crown Hotel Mosaic Restaurant'ta 'Zeytinli Yemekler Haftası' düzenleniyor. İlginç ve lezzetli zeytinli mezeler, yemekler, tatlılar olacak. Telefon numarası 0212 638 44 28. Yeri gelmişken, size bir başka Mosaic Restaurant'tan söz edeyim. Sarayburnu'ndaki Kalyon Otel'de, harika deniz manzarası olan bir restoran. Türk mutfağının en seçkin örnekleri ve dünya mutfaklarının en cazip lezzetlerinin oluşturduğu mozaiği sunuyor bu mekan. Özellikle iş yemekleri için vazgeçilmez bir adres. Kalyon'un çok yıldızlı kalite ve servis anlayışının sürdürüldüğü Mosaic, bir otel restoranı kimliğinde değil. Yeni dekorasyonuyla sahil yolunda uluslararası bir buluşma noktası. Yerli ve yabancı konukların ağırlanabileceği seçkin bir mekan. Kalyon'un klasik tatları ve dünya mutfağından örnekler var mönüde. Ayrıca harika salatalar, tatlılar öncesinde ve sonrasında yemeğe eşlik ediyor. Kalyon'un görgülü, deneyimli ve güler yüzlü servis ekibi kaliteye imzasını atıyor. Telefon numarası 0212 517 44 00. 

Hilton'da Viyana Balosu 
Minik bir iş için İzmir'e gidip geldim. Her zaman olduğu gibi, evim kadar rahat ettiğim Hilton Oteli'nde kaldım. Buranın Genel Müdürü Clement Hassid C.H.A. çok başarılı. Ekip de öyle. Pazarlama Koordinatörü Ebru Ertamay dünya şekeri bir insan. Club katında personel arı gibi. Bir değişiklik olmazsa 11 Mart'ta burada Viyana Balosu olacak. İzmir'in dikkatine. Bu arada kentin en kaliteli balık restoranlarından biri olan Deniz'in 1. Kordon'daki yerinde yemeğimi yedim. Ben sigaraya müthiş karşıyım. Eğer bir gün POSTA'dan çekip gidersem, bunun sorumlusu, binaya sinmiş olan o tahammül edemediğim sigara kokusu olacak. Şimdi benim sayfamın editörü, yazı işleri müdürlerinden sevgili kankam Hande Özcan bu kısmı okurken mutlaka isyan edecektir. Ama ne yapayım Hande Seni seviyorum ve sigarayı bırakmanı istiyorum. Neyse, yine uzun atladık. Deniz'de sigara içmeyenler için çok şık bir salon yapmışlar. On masa filan var. Orada oturduk. Manevi oğlum olan DHA'nın zıpkın muhabiri Cesur Sert ve yaptığı kaliteli organizasyonlarla tanınan Emre Akova ile çok keyifli bir yemek yedik. Masaya garsonlar Hüseyin Aydın, Süleyman Maral, komi Hasan Acar baktı. Çıkışta güvenlik Ünal Özer ile sohbet ettik. Bu arada Emre'nin, Nefise Karatay ve gözlükte yeni bir marka olan, merkezi İzmir'de bulunan İxron ile yaptığı anlaşmayı kutladık. Emre de dünya beyefendisi bir çocuk. Ardından kahveye, Orkide Alışveriş Merkezi içinde olan Bilakis'e gittik. Patroniçe Birgül Günsa Grira tok geldiğimiz için bozuldu. Çünkü Bilakis'te et yemekleri, makarnalar, salatalar, Sicilya usulü şinitzel çok başarılıymış, Cesur söyledi. Birer kahve içtik ve panna cotta yedik. Ben hemen otele geçtim, çünkü yorgunluktan ölmek üzereydim. Deniz Restaurant'ın telefon numarası 0232 464 44 99. Bilakis'in telefon numarası da 0232 441 54 56. 

Oscar ödüllerinde yanılmadım 
Efendim sinemayı çok severim, tiyatroyu da öyle. Fırsat buldukça, tek başıma da olsa giderim. Yetişemediğim zaman candostum İzzet Çapa'dan bana DVD'lerini göndermesini isterim, sağolsun, alıp yollar. Şimdi yazacaklarıma belki inanmayacaksınız ama neyse ki iki tanığım var. Biri kardeşim kadar kendime yakın hissettiğim İpek Tuzcuoğlu, diğeri de turizm dünyasının güzel iş kadınlarından, 20 yıldır ailece tanıdığım dostum Yeşim Demir. Pazar günü saat 15.00 sıralarında 'Million Dollar Baby'yi izledikten sonra tahminlerimi İpek'in ve Yeşim'in cep telefonlarına çektim. Keşke cumartesi veya pazar günkü köşeme de yazsaydım, hatta Yayın Yönetmenim Rıfat'ım Ababay'ıma da bir mesaj çekseydim. Her halde bahis oynansa, parayı götürürdüm. Sevgili okurlar, pek çok ünlü sinema yazarı ve eleştirmeni En İyi Film Olarak 'The Aviator'ı, En İyi Erkek Oyuncu olarak da Leonardo DiCaprio'yu gösterdi. Benim listem belliydi En İyi Film 'Million Dollar Baby', En İyi Yönetmen Clint Eastwood, En İyi Erkek Oyuncu 'Ray'deki rolünden dolayı Jamie Foxx, En İyi Kadın Oyuncu 'Million Dollar Baby'deki rolüyle Hillary Swank, En İyi Yardımcı Kadın Oyuncu 'The Aviator'daki rolüyle Cate Blanchet ve En İyi Yardımcı Erkek Oyuncu 'Million Dollar Baby'deki rolüyle Morgan Freeman. 6'da 6. Hepsi doğru çıktı. Bir şey demiyorum canım, bilesiniz istedim. Efendim, bugünlük de bu kadar. Sevinçleriniz okyanuslar, üzüntüleriniz ise kum tanesi kadar olsun. Hoş kalın. 



</TEXT>
</DOC>
