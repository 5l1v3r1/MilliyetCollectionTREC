<DOC>
<DOCNO> 311504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/astro/index.html </URL>
<DATE> 2005/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabah saatleri bulanık 
</HEADLINE>
<TEXT>


Bugün sabah saatlerinde dikkatsizlik ve yanlış anlama riski var. Koşturmaca içinde kalabiliriz. Ancak sezgilerimize güvenebiliriz. Son derece yaratıcı olabileceğimiz bir gündeyiz. 

Koç'lar duyguları konusunda huzursuzluk duyacakları bir gündeler. Ortaklaşa paylaşımlarda bazı terslikler yaşamaları olası. Aşırı duygusal davranışlardan kaçınmalılar. Boğa'lar bugün alınganlık gösterebilir. İkili ilişkilerinde yapıcı davranmaya çalışmaları faydalı olacak. İkizler günlük işlerinde yenilikler deneyebilirler. Aceleci olmamak şartıyla verimli çalışmalar yapmaları çok mümkün. Sağlık konusu ayrı bir özen istiyor. Yengeç'ler için rahat şartlar söz konusu olsa da fazla riske girmeden hareket edilmeli. Aşk hayatında ve yaratıcı alanda kendilerini iyi ifade edebilecekler. Aslan'lar bugün sabırlı davranmaya çalışmalı. Evleriyle ilgili bazı uğraşlar tüm vakitlerini alabilecek. İş hayatında yeni sorumlulukların üstesinden gelmeye çalışmalılar. Başak'lar yakın çevrelerindeki hareketlilik ve iletişim sayesinde keyifliler. Düşünceleriyle ilgi toplarken, kardeşlerle ilişkilerinde daha ılımlı olmalılar. 
Terazi'ler için maddi konularda dikkat isteyen bir gün. Bugünlerde savurganlık yapmaları onları zorlayabilir. Enerjilerini ortaklıkla ilgili konulara yöneltmeliler. Akrep'ler son derece dikkat çekici bir gündeler. Kişisel girişimler öne çıkarken ailevi konularla da ilgilenmek durumunda kalacaklar. Yay'lar kendilerini toparlamaları gereken bir günde. Gerçekçi olmadıkları halde bazı sorunlar ortaya çıkabilir. Geçmişe ait konularda iyimserliklerini korumalılar. Oğlak'lar bugün yeni planlar peşinde olacak. Düşüncelerini çok rahat ortaya koyarken, grup çalışmalarında verimlilik söz konusu. Kova'lar pek çok işi bir arada yapmak ve sonuçlandırmak durumunda kalabilir. Üstleriyle ilişkiler özen isterken, iş ortamında başkalarından destek görmeleri mümkün. Balık'lar için başarılı olabilecekleri bir gün. Yeni kişiler ve eğitim hayatında rahatlık söz konusu. Yabancılarla alakalı temaslar bugün de devam ediyor. 


</TEXT>
</DOC>
