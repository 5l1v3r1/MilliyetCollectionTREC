<DOC>
<DOCNO> 339692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonyas06.html </URL>
<DATE> 2005/05/04/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Ebeveynler güzel çocuklarına daha fazla ilgi gösteriyor 
</HEADLINE>
<TEXT>

     NEW YORK, DHA 

      KANADA’da yapılan bir araştırma, ebeveynlerin güzel çocuklara daha fazla ilgi gösterdiğini, ’çirkin’ olarak nitelendirilen çocukların ise anne babalarının sevgisinden daha az pay aldığını ortaya çıkardı . 
     Normal şartlarda anne babalar çocuklar arasında ayrımcılık yapılamayacağını savunacakları için, Alberta Üniversitesi bilim adamları, 14 değişik süpermarkette toplam 400 gözlem yaparak, ebeveynlerin çocuklarına nasıl davrandığını saptadı. 
     
     ÇOCUKLARA GÜZELLİKLERİNE GÖRE ’NOT’ VERİLDİ 
     Süpermarkete çocuklarıyla birlikte gelen anne babaların gözlendiği araştırmada, dış görünüşüne bakılarak çocuklara 1 ila 10 arasında bir ’not’ verildi, ardından da şu soruların yanıtları arandı 
     Ebeveynler çocukları alışveriş arabasındaki koltuğa oturttuktan sonra emniyet kemerini bağlıyor mu alışveriş boyunca anne babanın çocuğa ilgisi keç kez dağılıyor ebeveynler çocukların alışveriş arabası içinde ayağa kalkmak gibi tehlikeli hareketler yapmasına kaç kez göz yumuyor. 
     
     ERKEKLER DAHA DA ’ADALETSİZ’ 
     Yapılan gözlemlerin ardından bilim adamları şu sonuçlara ulaştı 
     Emniyet kemeri konusunda güzel çocukla ’çirkin’ çocuk arasında büyük bir ayrımcılık yapılıyor. Eğer başlarındaki kişi bir kadınsa, güzel çocukların yüzde 13.3’üne emniyet kemeri takılırken, diğer çocukların sadece yüzde 4’ünde bu güvenlik önlemi alınıyor. O sırada çocuklar bir erkeğin kontrolündeyse bu kez ’adaletsizlik’ daha da artıyor, çünkü bu durumda ’çekici olmayan’ çocukların hiçbirine kemer takılmazken, güzel çocukların yüzde 12.5’i için bu korumayı alınıyor. 
     Ayrıca, ’çirkin’ çocuklar, ebeveynlerinin gözlerinin önünden daha fazla ayrılıyor ve bu çocukların anne babalarından 3 metre uzakta yürümelerine izin veriliyor. 
     
     BİLİM ADAMLARINI İKİYE BÖLDÜ 
     Gözlemlerin ardından elde edilen sonuçlar, bilim adamları arasında da tartışma yarattı. Araştırma ekibinin başkanı Dr. W. Andrew Harrell, sonuçları evrimsel sebeplere dayandırarak, güzel çocukların ’en iyi genetik miras’ olarak algılandığını ve bu yüzden daha fazla ilgi gördüğünü söyledi. 
     Buna şüpheyle yaklaşan Emory Üniversitesi Psikoloji Profesörü Frans de Waal ise, "Asıl olarak, çekici olmayan insanların yakışıklılardan daha mı az çocuk yaptıklarına bakmak gerekiyor. Her iki kategori için de çocuk sayısı eşitse demek ki ebeveynlerin çirkin çocuklara daha az ilgi göstermesinin evrimsel bir dayanağı yok" dedi. 
     
</TEXT>
</DOC>
