<DOC>
<DOCNO> 307358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/guncel/gun90.html </URL>
<DATE> 2005/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Kurban keseceklerin dikkatine .. 

Her sene Kurban Bayramı'nın ilk akşamı, haber bültenleri en az 10'ar dakika "sahibinden kaçan kurbanlık" haberleri verirler. Ne yazık ki bu tip haberlere bu yıl da maruz kalacağız. İşte geçen senelerden "sahibinden kaçan kurbanlık" haberlerinden seçmeler... 
Sahibinden kaçan boğa yaylım ateşine tutuldu, vuruldu ve can çekişirken kesildi...İneği arka ayaklarından bağlayarak vinçle havaya kaldırdı, havada yarım saat asılı tuttuktan sonra kesti... Kaçan boğanın üzerine kamyon sürdü ve boğaya çarparak durdurmaya çalıştı...Kaçıp çatıya çıkan koyuna sinirlenince koyunu çatıda kesti...Firar eden boğanın kafasına koca bir kaya parçası atarak yakalamaya çalıştı... 
Not Başlıktaki "dikkatine " ibaresi yalnızca bu tip davranışları göstermeye meyilli kişiler için konulmuştur ve bu yılki "sahibinden kaçan kurbanlık" haberlerinin süresini kısaltmak amaçlıdır... 

Dalga geçiyorlardı, kesip attım. Hiç uğraşamam .. 
Van Gogh 

Biz çekemez miyiz 

Bizim bilmediğimiz "Başka Bir Hollywood"da ünlü yapımcı olması muhtemel Beni Atoori, muhtemelen kaçtı gitti buralardan. Geldiği günlerde adamın peşini bırakmayan medya da artık kendisiyle ilgilenmiyor. Filmi merak etmiyor, o kadar kişiyle yenen yemeklerin boşa gitmesi umursanmıyor. Kenan İmirzalıoğlu bile film için bıraktığı sakalları kesti, umutsuzluk gırtlağa dayandı kısacası. İşin ilginç yönleri de var İlk gazla yapımına başlanan ve bayağı da büyük bir dekor mevcut... Öğrendiğimize göre, İstanbul Gümüşsuyu'nda, film için açılmış bir büro mevcut ve halen faal... 
Türk sinema tarihinin en tuhaf olaylarından biri bu Gılgamış. Ve üzerinde çok fazla karanlık nokta barındırıyor. Diyelim ki Beni Atoori kaçtı gitti. Yok mu buralardan Gılgamış'ı çekecek bir babayiğit Kültür Bakanlığı neden konuya Fransız Sonra "Truva'yı neden yerinde çekmediniz " diye el aleme küsüyoruz. Yaptı-yapamadı, eline yüzüne bulaştırdı ama yine de bi Beni Atoori kadar olamadığımıza mı yansak ne... 

Değişken 'oraya park etme ' cümleleri Top10 

1 Hemşerim, dükkanımın önü .. hafif asabi esnaf modu 
2 Oraya kömür gelecek .. çalışkan kapıcı modu 
3 Mal indiriyoruz .. çalışkan esnaf modu 
4 Orası yasak .. anlamsız esnaf modu 
5 Şu ana kadar kimse oraya park edemedi .. korku filmi sever esnaf modu 
6 Araban güzelmiş ehö öhö .. cins esnaf modu 
7 Beyfendiii, oraya park etmeyin .. camdan sarkan teyze modu 
8 O araba oraya konmaz değil, konulamaz .. Semra Hanım 
9 Annem diyor ki, arabayı çekecekmişsiniz .. Ata 
10 Oraya park edilemez diye tabir edilen cümleyi objektif olarak birlikte değerlendirelim... köşe yazarı modu 

Ne güzel işte 
"Saçlarımı yüzde doksan herkes beğeniyor..." b b 
</TEXT>
</DOC>
