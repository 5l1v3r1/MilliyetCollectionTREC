<DOC>
<DOCNO> 323690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sonsiy01.html </URL>
<DATE> 2005/03/14/ </DATE>
<TIME> 02.02 </TIME>
<AUTHOR>  </AUTHOR>
<HEADLINE>
AKP'li Başkan Orhan Pamuk gelsin Ermeni rölünü oynasın .. 
</HEADLINE>
<TEXT>

     Onur SAĞSÖZ DHA 

      ERZURUM'un Pasinler İlçesi'nin düşman işgalinden kurtuluş törenlerinde belediye işçileri, Ermeni çeteci rolünü oynamayı kabul etmeyince, Belediye Başkanı AKP'li Selami Teymuroğlu, işsiz 6 gence 30'ar YTL 30 milyon lira ödeyerek temsili Ermeni çeteci rolünü oynamalarını sağladı. Ermenilerin bölgedeki mezalimini, genç nesillere sergilenen oyunla anlatmayı amaçladıklarını belirten Başkan Teymuroğlu, "Gönül isterdi ki, Orhan Pamuk buraya gelsin, Ermeni rolünü oynasın. Pasinler'de rol icabı bile olsa kimse Ermeni olmak istemiyor'' dedi. 
     Pasinler İlçesi'nin düşman işgalinden kurturuluşunun 87'inci yıldönümü törenleri, Erzurum Caddesi'nde yapıldı. Törenlerde ilçenin düşman igalinden kurtarılışı Kurtuluş günü' adlı oyunla canlandırıldı. 
     Canladırmada, Ermeni komitacılar, ellerindeki silahlarla yöre halkını öldürüp, içinde insanların bulunduğu maket cami ve evleri ateşe verdi. Daha sonra, Allah, Allah' nidalarıyla gelip Ermeni komitacıları tek tek öldüren Mehmetçik, temsili olarak ilçeyi düşman elinden kurtardı. Büyük ilgi gören canlandırmada rol gereği öldürülen Ermeni çeteciler, protokol önünde yerde yatarken, İstiklal Marşı okundu. 
     
     "MEZALİMİ GENÇ NESİLE ANLATITK'' 
     Sahnelenen oyunla Ermeni mezalimini genç nesillere anlatmayı amaçladıklarını belirten Pasinler Belediye Başkanı AKP'li Selami Teymuroğlu, "1918 yılında binlerce Türk'ün katledildiği Ermeni zulmünü unutmak mümkün değil'' diye konuştu. Kurtuluş günü' oyunu için rol icabı bile olsa hiç kimsenin Ermeni çeteci olmak istemediğini kaydeden Başkan Teymuroğlu şöyle konuştu 
     "Belediye işçilerine Ermeni rolünü teklif ettik ancak kimse yanaşmadı. Ben de ilçedeki bazı işsiz gençlere 30'ar YTL vererek, bu rolü üstlenmelerini istedim. Gönül isterdi ki, bu rolü Ermenilerin avukatlığına soyunan Orhan Pamuk oynasın. Nasıl olsa onların taşeronluğunu yapıyor.'' 
     
     "PARA İÇİN ROLÜ OYNADIK'' 
     Ermeni rolünü istemeyerek kabul eden işsiz gençler, Köksal Olgun 30 , Mustafa Cüdemal 28 , Hasan Çoban 24 , Talat Gökdane 23 , Cüneyt Özdemir 23 ve İlhan Çaçan 19 parasızlık yüzünden bu işi yaptıklarını söyledi. Törenlerden sonra halkınz içine çıkmaya çekindiklerini söyleyen Mustafa Cüdemal, "Her sene aynı şey oluyor. Parasızlıktan bu işi kabul ettik. İnsanlar alay ediyorlar ama 30 YTL kazandık. Bu parayla evimize biraz et alabileceğiz'' diye konuştu. 
     
</TEXT>
</DOC>
