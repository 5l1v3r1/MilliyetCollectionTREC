<DOC>
<DOCNO> 322304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sontur45.html </URL>
<DATE> 2005/03/09/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Şanlıurfa'da 9 kişi sobadan zehirlendi... 
</HEADLINE>
<TEXT>

     Şanlıurfa'da, 3 polis ve aileleri olmak üzere 9 kişi, sobadan sızan karbonmonoksit gazından zehirlendi. 
     Alınan bilgiye göre, Akabe Polis Lojmanları'nda yaşayan polis memuru Şanlı Kaya, eşi Şenay, çocukları Buğra ve Burak Kaya, öğle saatlerinde, sobadan sızan karbonmonoksit gazından zehirlendi. 
     Zehirlendiklerini fark eden Kaya ailesi, komşularından yardım istedi. 
     Harran Üniversitesi Tıp Fakültesi Hastanesi'ne kaldırılan polis memuru ile ailesinin ayakta tedavi edildiği bildirildi. 
     Bu arada, aynı lojmanda yaşayan polis memuru Gökhan Şen, isimleri henüz belirlenemeyen eşi ve 7 aylık çocuğu, bir başka polis memuru Sinan Yavuz ve eşi de sobadan sıza gazdan zehirlendikleri teşhisiyle Harran Üniversitesi Tıp Fakültesi Hastanesi'nde tedavi altına alındı. 
     Zehirlenen 9 kişinin sağlık durumunun iyi olduğu bildirildi. 
     
</TEXT>
</DOC>
