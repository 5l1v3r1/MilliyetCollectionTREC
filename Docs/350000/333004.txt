<DOC>
<DOCNO> 333004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonspo07.html </URL>
<DATE> 2005/04/13/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Yunanistan'da Efes'e ekstra koruma... 
</HEADLINE>
<TEXT>

     Efes Pilsen’in, güvenliğin arttırılması için devlet düzeyinde yaptığı girişim sonuç verdi. Yunan hükümeti, Panathinaikos maçı için üst düzey güvenlik verileceğini açıkladı. 
     
     Üst düzey güvenlik 

     Euroleague Çeyrek Final serisinde Panathinaikos ile Efes Pilsen’in yarın Atina’da oynayacağı maç öncesi ekibimizin ekstra güvenlik isteği kabul edildi. Dışişleri Bakanlığı’nın, Efes Pilsen Kulübü’nün talebi üzerine Atina büyükelçiliği kanalıyla Yunanistan Dışişleri Bakanlığı’na notaö yolladığı ve en üst düzeyde güvenlik tedbirlerinin bir an önce alınması için uyarıda bulunduğu belirtildi. 
     
     Platform kalkıyor 

     Yunan makamları da konunun üzerine büyük bir titizlikle gittiklerini, gerek maç öncesinde ve sırasında, gerekse maçtan sonra her zamankinden daha hassas biçimde güvenlik tedbirleri alınacağını bildirdiler. Bu arada, ilk maçta Efes Pilsenli oyuncuları, atılan yabancı maddelerden koruyan koruyan yedek bankının arkasındaki platformun kaldırılacağı dedikodusu ise Lacivert-Beyazlılar’da endişeye yol açtı. 

     
</TEXT>
</DOC>
