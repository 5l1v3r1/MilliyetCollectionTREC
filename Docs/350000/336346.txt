<DOC>
<DOCNO> 336346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/spor/spo10.html </URL>
<DATE> 2005/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivas'ta süper düello 
</HEADLINE>
<TEXT>


İkinci Lig A Kategorisi'nin kalbi bugün Sivas'ta atacak. Liderlik koltuğunda oturan Kırmızı - Beyazlılar, takipçisi Vestel Manisa ile kozlarını paylaşacak 


Birol'dan gözdağı 
Vestel Manisaspor'un golcüsü Birol, Sivasspor'u deplasmanda yenecek güçte olduklarını söyledi. Başarılı futbolcu, "Maçın öncelikle dostluk içinde geçmesini diliyorum. Kazanarak iyice rahatlamak istiyoruz. Galibiyet için sahaya çıkacağız" dedi. Teknik Direktör Levent Eriş ise "Süper Lig'i en çok hak eden iki takımın mücadelesi izleyenleri futbola doyuracak. En az Sivas kadar iddialıyız. Galip gelmemiz sürpriz sayılmaz" diye konuştu. Vestel Manisa cezalılar Yunus ve Kenan ile sakat Güngör'den yoksun olarak sahaya çıkacak. 

'Hasret bitecek' 

Sivasspor Teknik Direktörü İsmail Kartal sezonun en önemli karşılaşmasına çıkacaklarını vurgulayarak iddialı konuştu. Genç hoca, "Olasılık hesapları içinde Süper Lig'e çıkmamız sözkonusu ve büyük heyecan içindeyiz. Camianın 38 yıllık özlemine son vermek için kenetlendik. Bugüne kadar döktüğümüz terlerin karşılığını almak istiyoruz. Artık bu saatten sonra söz futbolcuların. Sivas halkına Süper Lig sevinci yaşatmak için sabırsızlanıyoruz" dedi. Kırmızı - Beyazlı takımda sakatlığı süren kaleci Yavuz'un yerine Akın forma giyecek. Takımda başka eksik oyuncu bulunmuyor. 

Yiğidolar tura hazır 

Sivasspor bugünkü maçlar sonunda Süper Lig'e yükselmeyi matematiksel olarak garantileyip, tur atabilir. Kırmızı - Beyazlılar, Manisa'yı yener, dördüncü sıradaki Kocaeli evinde Elazığ'a puan kaptırırsa Sivas-spor 38 yıllık tarihinde ilk kez Süper Lig'e yükselecek. Sivas ve Kocaeli maçlarını kazanırsa, son 4 haftada alacağı 1 puan bile Kırmızı - Beyazlı takımı Süper Lig'e taşımaya yetecek. 

PUAN DURUMU TAKIMLAR P O G B M A Y Sivasspor 64 29 20 4 5 50 22 Vestel Manisa 59 29 17 8 4 47 22 Erciyesspor 53 29 16 5 8 51 41 Kocaeli 52 29 14 10 5 43 26 Bursaspor 50 29 14 8 7 46 25 Elazığspor 48 29 14 6 9 43 34 İst.B.Ş.Bld. 45 30 12 9 9 31 26 Mersin İ.Y. 44 29 12 8 9 40 41 Mardin 40 30 11 7 12 30 31 T.Telekom 40 29 10 10 9 37 39 Dardanel 39 30 11 6 13 49 46 Karşıyaka 35 30 10 5 15 37 43 Altay 34 29 9 7 13 33 41 Antalya 33 29 8 9 12 37 37 Y.Yozgatspor 31 29 8 7 14 40 49 Sarıyer 22 29 6 4 19 26 48 Karagümrük 20 29 5 5 19 29 65 Adanaspor 18 29 4 6 19 27 60 


</TEXT>
</DOC>
