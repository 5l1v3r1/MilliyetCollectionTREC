<DOC>
<DOCNO> 310614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sonyas03.html </URL>
<DATE> 2005/01/29/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Angelina Jolie, ideal eşini bulana kadar evlenmeyecek... 
</HEADLINE>
<TEXT>

     Jolie, Sydney Daily Telegraph'a yaptığı açıklamada ''gönlünde yatan aslanın'' ideal özelliklere sahip bir eş olduğunu belirtti. 
     Bugüne kadar başından iki mutsuz evlilik geçen ve evlat edindiği Kamboçyalı ''Maddox'' sayesinde hayatın anlamını keşfeden Jolie, şu anda aşkı aramadığını söyledi. 
     Bundan sonra duygularına kapılmadan, ideal nitelikleri taşıyan insanın peşinden gideceğini vurgulayan güzel oyuncu, ''Kafamdaki ideal eşin çizgileri belli. Dünyadaki en iyi babayı ve sürekli iyi şeyler yapmak için çalışan, diğer insanlar için gecesini gündüzüne katan birini arıyorum. O güne kadar da buradayım'' dedi. 
     
     CASUS FİLMİNDE OYNAYACAK 

     Son zamanlarda ''Mr. and Mrs.Smith'' filmindeki rol arkadaşı Brad Pitt'in eşi Jennifer Aniston'dan boşanma kararı almasına neden olduğu yönündeki haberlerle sütunları işgal eden Jolie, bu kez bir film projesiyle gündeme geldi. 
     Robert De Niro'nun yöneteceği ve başrolünü üstleneceği film için efsane aktörle el sıkışan Jolie, filmde Matt Damon ve De Niro ile kamera karşısına geçecek. 
     De Niro'nun ilk olarak anlaştığı Leonardo DiCaprio'nun vazgeçmesi üzerine ünlü aktörün yerini alan Matt Damon, filmde Jolie ile karı kocayı oynayacak. 
     CIA ajanı Wilson'ın Matt Damon işinin yoğun stresi nedeniyle eşiyle Angelina Jolie sorunlar yaşamasını, daha sonra yolculuğa çıkmasını, burada hafızasını kaybetmesini ve kendini garip bir maceranın içinde bulmasını konu alan filmde, Robert De Niro da casusun yaşlılığını canlandıracak. 
     Senaryosunu Eric Roth'un kaleme aldığı filmin çekimlerine Mart ayında başlanması planlanıyor. 
     
</TEXT>
</DOC>
