<DOC>
<DOCNO> 313082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sondun21.html </URL>
<DATE> 2005/02/07/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Fransa ABD ile yeni bir başlangıç yapalım 
</HEADLINE>
<TEXT>

     Fransa Dışişleri Bakanı Michel Barnier, Paris ile Washington arasındaki ilişkilerde ''yeni bir başlangıç'' yapılması gerektiğini söyledi. 
     Liberation gazetesinin sorularını yanıtlayan Barnier, ''İlişkilerimizde yeni bir başlangıç yapmanın zamanı geldi'' dedi. 
     ''Washington ile Paris arasında yeni bir dönemin başladığını'' belirten Barnier, ''ABD'nin Avrupa'ya güvenmesini ve Avrupa'nın uluslararası sahnede yerini almasını kabul etmesi gerektiğini'' belirtti. 
     Barnier, ''ABD ile aynı fikirlerde olmadığımız konularda bile tartışma geleneğini geliştirmemiz gerekir'' dedi. 
     Ordadoğu ve Avrupa ülkelerine ziyarette bulunan ABD Dışişleri Bakanı Condoleezza Rice, resmi temaslarda bulunmak üzere yarın Paris'e gelecek. 
     Fransa'nın ABD'nin Irak'a yaptığı müdahaleye karşı çıkması üzerine Paris ile Washington arasındaki ilişkiler gerginleşmişti. 
     
</TEXT>
</DOC>
