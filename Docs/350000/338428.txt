<DOC>
<DOCNO> 338428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sonsiy01.html </URL>
<DATE> 2005/04/30/ </DATE>
<TIME> 00.40 </TIME>
<AUTHOR>  </AUTHOR>
<HEADLINE>
Mumcu Alışılmış kalıplarla siyabet yapmayacağız 
</HEADLINE>
<TEXT>

     Anavatan Partisi ANAP Genel Başkanı Erkan Mumcu, bundan sonra eski siyasetin alışılmış kalıplarıyla siyaset yapmamaya özen göstereceklerini belirterek, bugünün siyasetçilerinin birtakım göstergelerle avunup durduklarını söyledi. 
     Erkan Mumcu, partisinin il teşkilatınca düzenlenecek mitinge katılmak üzere geldiği Adana'da, sivil toplum örgütlerinin temsilcilerinin yer aldığı yemekli toplantıya katıldı. 
     Mumcu, burada yaptığı konuşmada, yeni bir dünyanın eşiğinde olunduğunu ve dünyanın hızla değiştiğini, yeni dünya kurulurken Türkiye'nin geleceğini birlikte düşünüp tasarlamak ve yapılması gerekenleri birlikte yapma ihtiyacı içinde olunması gerektiğini belirtti. 
     Türkiye'nin yeni ve yaratıcı yönetsel bir kapasiteye ihtiyacının olduğunu kaydeden Mumcu, ''Bundan sonra eski siyasetin alışılmış kalıplarıyla siyaset yapmamaya özen göstereceğiz'' dedi. 
     Mumcu, şöyle konuştu 
     ''Tabii ki insanların alışkanlıkları, alışık oldukları mercekten baktıkları, varlık göstermek anlamına gelebilecek şeyler yapacağız. Ama gerçekten yaptığımız iş sizlerle beraber olmaktır. Çok yakın bir zamanda parti tüzüğünü, yeniden yapılandırmaya imkan verecek şekilde değiştireceğiz. 
     Siyasetin asıl işlevi liderlik olmalı. Nasıl bir liderlik Arkama düşün, peşime diyen değil, rehberlik eden, yol gösteren, yönlendiren, teşvik eden bir liderlik. Siyasetin bu anlamdaki işlevi katılımı sağlamaktır. Topyekun çağ atlamak için katılımı sağlamaktır. Böyle bir anlayışla yola çıktık. Böyle anlayış, Türkiye'nin siyaseti için çok yeni. Anlaşılması, algılanması, kabul edilmesi ve benimsenmesi zor bir iş olduğunu biliyoruz. Ama aklımızla ve vicdanımızla şunu da biliyoruz ki Türkiye için tek çıkar yol budur.'' Türkiye'nin uzun zamandır ''unuttuğu'' çağ atlama heyecanını yaşamak zorunda olduğunu ifade eden Mumcu, ''Aksi halde şimdi bulunduğumuz ligde bulunma fırsatını bize vermeyecekler'' diye konuştu. 
     Mumcu, bugünün siyasetçilerinin bir takım göstergelerle avunup durduklarını ifade ederek, şöyle devam etti 
     ''Onlar borçlanmanın sürdürülebilir olmasına bakıp avunuyorlar. Onlar söylemek bile istemiyorum... İnsanlara yıllardır duymaya alışık olduğu şeyleri yeni kalıplar, söyleyiş biçimleriyle tekrar tekrar sunup avutmaya çalışıyorlar. Belki avunuyorlar. Kendileri de avunuyorlar. Bence, söylerken kendileri de inanıyor. 
     Kendimize, ülkemize, küresel bir mercekten, asıl kendimize bakmamız gereken yerden görme kabiliyetine ve alışkanlığına sahip olamadıkları için Türkiye'nin bugününü idare etmeyi büyük bir başarı olarak ifade ediyorlar. 
     Borçlanma gelmiş zaten gırtlağa dayanmış. Neredeyse bağımsızlık irademizi ipotek altına alabilecek boyutlara gelmiş. Siz olağanüstü bir aymazlık içinde dünyadan ve olup bitenlerden bir haber, Biz anadan babadan böyle gördük usulüyle ülkenin sorunlarını anlamaya, kavramaya ve çözmeye çalışıyorlar. 
     Aslında çözmeye çalıştığımız falan da yok. İfade ettiğim bu sözler muhalefet değil, iktidarı yermek değil, bir zihniyeti ve kavrayışı eleştirmek. Burada konuştuğumuz konular bir kehanet değil. 10 yıldan beri Türkiye'nin geleceğine ilişkin öngörülerde bulunmaktır. Bu öngörülerin hangisi yanlış çıktı. Yapmak zorunda olduğumuz şey, yeni ve yaratıcı yönetsel bir kapasiteyi ortaya çıkarmaktır.'' Adana Ticaret Odası Sosyal Hizmetler ve Eğitim Vakfı'nda düzenlenen yemeğe Adana Ticaret Odası Başkanı Şaban Baş, Sanayi Odası Başkanı Ümit Özgümüş, çeşitli sivil toplum örgütlerinin temsilcileri ve kalabalık bir davetli topluluğu katıldı. 
     
</TEXT>
</DOC>
