<DOC>
<DOCNO> 327908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sontur23.html </URL>
<DATE> 2005/03/28/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Zonguldak'ta şüpheli ölüm... 
</HEADLINE>
<TEXT>

     Zonguldak'ta dün evinde ölü bulunan kişinin ağabeyi, katil zanlısı olarak gözaltına alındı. 
     Dün gece Bağlık Mahallesi'ndeki evinde ölü bulunan ve alkol zehirlenmesi nedeniyle yaşamını yitirmiş olabileceğinden şüphelenilen M.Ç'nin, yapılan otopsisinde kesici aletle öldürüldüğünün belirlenmesi üzerine, Asayiş Şube Müdürlüğü ekipleri geniş çaplı soruşturma başlattı. 
     Polis ekipleri, M.Ç'nin dün gece ağabeylerinden M.Ç. ve arkadaşları R.A ile sokakta içki içtiğini tespit etti. İddiaya göre, ağabey M.Ç, alkolün etkisiyle tartıştığı kardeşini, göğsünden yaraladı. M.Ç, daha sonra eve taşıdığı kardeşinin kıyafetlerini değiştirerek kan izlerini temizledi ve evden ayrıldı. 
     Polis, katil zanlısı ağabey M.Ç. ile R.A'yı gözaltına aldı. 
     Soruşturmanın sürdürüldüğü bildirildi. 
     
</TEXT>
</DOC>
