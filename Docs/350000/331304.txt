<DOC>
<DOCNO> 331304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/spor/bbas.html </URL>
<DATE> 2005/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker veda etti 64-82 
</HEADLINE>
<TEXT>


Turuncu- Yeşilliler, Euroleague çeyrek finalinin Abdi İpekçi'deki rövanşında Rus CSKA Moskova'yla başa çıkamadı, Andersen ve Holden'i durduramayınca rakibine yine farklı yenilip Avrupa'ya havlu attı 


Ülkerspor, Euroleague çeyrek final rövanşında CSKA Moskova'ya İstanbul'da da boyun eğdi, farklı yenilgiyle sezonu bitirdi 64 - 82. Oyuna iyi başlamasına karşın rakibinin yüzdeli hücumuna cevap veremeyen, Serkan'ın erken faul problemine girmesiyle ofansif gücü düşen Turuncu - Yeşilliler karşısında CSKA, Andersen ve Holden ile arayı açtı, devreyi 47 - 34 önde kapadı. Üçüncü çeyrekte Ülkerspor'un aradaki farkı indirme çabaları yetersiz kaldı. CSKA, Brown ve Dikoudis'in de skorda devreye girmesiyle son çeyreğe rahat girdi, Granger ile arayı açarak sahadan 82 - 64'lük skorla galip ayrıldı ve final - four biletini kaptı. 

İstatistik 

GÖKHAN TÜRE 

ÜLKERSPOR OYUNCU TS 2S 3S SA R 6 Serkan 9 2 7 1 6 2 4 1 7 Stombergas 17 4 8 2 7 3 4 5 6 Zukauskas 10 3 8 - 4 8 13 6 Tutku 7 1 2 1 4 2 2 1 4 Praskevicius 2 1 1 0 3 - 4 3 Vukcevic 2 1 5 0 1 - 3 5 K.Tunçeri 8 1 2 2 3 - 1 6 K.Gönlüm 9 3 5 - 3 5 7 4 Fatih - - - - - 3 Ersan - 0 1 0 1 - 1 TOPLAM 64 16 39 6 25 14 23 36 

CSKA MOSKOVA OYUNCU TS 2S 3S SA R 8 Brown 14 1 5 3 7 3 4 3 8 Andersen 14 5 8 - 4 4 9 7 Dikoudis 13 4 8 1 2 2 2 7 8 Holden 14 2 5 2 5 4 4 1 6 Granger 8 2 3 1 5 1 3 2 4 Pachoutine - - 0 1 - 4 6 Monya 9 3 3 1 3 - 2 5 Muursepp 6 2 2 - 2 2 1 6 Savrasenko 4 2 4 - - 8 3 Zavourev - - 0 1 - - TOPLAM 82 21 38 8 24 16 19 37 

1.PERİYOT 20 - 15 CSKA Moskova , 2.PERİYOT 47 - 34 CSKA Moskova , 3.PERİYOT 63 - 51 CSKA Moskova , MAÇ SKORU 82 - 64 CSKA Moskova HAKEMLER Stefano Cazzaro İtalya , J.Carlos Mitjana İspanya , Srdan Dozai Hırvatistan 

Bayanlarda kupa mesaisi 

Basketbol bayanlarda Türkiye Kupası Final 8 karşılaşmaları bugün Diyarbakır'da başlayacak. Bayanlar Ligi'nde normal sezonu ilk sekiz sırada tamamlayan Beşiktaş, Fenerbahçe, Erdemirspor, Ceyhan Belediyesi, Mersin Büyükşehir Belediyesi, Migrosspor, İstanbul Üniversitesi ve Çankaya Üniversitesi Arı Koleji'nin katılacakları kupa mücadelesi Ziya Gökalp Salonu'nda üç gün boyunca devam edecek. Final karşılaşması ise pazar günü oynanacak. 

Ve sıra Efes'te 

Euroleague çeyrek finalinde Efes Pilsen, Yunanistan'ın Panathinaikos takımı ile rövanşı bu akşam Abdi İpekçi Salonu'nda 20.10'da oynayacak. 
Atina'da oynanan ve Yunanlı seyircilerin büyük taşkınlık yaptığı ilk maçı uzatmada 102 - 96 kaybeden Lacivert - Beyazlılar, Final - Four için galibiyet arayacak. Skytürk'ten naklen yayınlanacak karşılaşma ücretsiz izlenebilecek. 
Efes Pilsen coachu Oktay Mahmuti, karşılaşmayı kazanmak için Atina'da Panathinaikos'un yaptığı gibi taraftar taşkınlığına ya da hakemlerin rüzg rına ihtiyaçları olmadığını söyledi. Mahmuti, "Panathinaikos'un gücü ortada. Bizim için çok zorlu geçecek olan karşılaşmada elimizden gelenin en iyisini yaparak evimizdeki yenilmezliğimizi korumak istiyoruz. Seyircimizin de bu önemli maçta bizi yalnız bırakmayacağına eminim" dedi. 

Barbarca davranış 

Efes Pilsen Genel Menajeri Engin Özerhun, dün ULEB'e bir yazı yollayarak Atina'da maruz kaldıkları "barbarca" muameleden şikayetçi oldu. 
Özerhun, hem karşılaşmanın hakemlerine, hem de olaylara seyirci kalan Yunan polisine tepki göstererek, "Güç şartlar altında ortaya çıkan bu sonuç galibiyete eşdeğerdir. Tribünlerin sahaya yansıttığı gerginliğin yanı sıra maçı yöneten hakemlerle de mücadele ettik. Yedek oyuncularımızın oturduğu bölümün arkasındaki tribüne özellikle yerleştirilmiş taraftarlar sürekli oyuncularımıza tükürdü. Sahaya ve oyuncularımızın üzerine çok sayıda pet şişe ve bozuk para atıldı. Bu sırada Yunan polisi, olan bitenleri sadece izlemekle yetindi" dedi. 

Olmamış gibi 

Ruli Davranoğlu Atina 

Yunan basını, Panathinaikos ile Efes Pilsen arasında oynanan maçta yaşanan çirkinlikleri "yüzsüzlüğe" vurdu. Sport Time gazetesi, "Hakemler de raporlarında Türkler'i suçladı. Sahaya birkaç boş pet şişe atıldı" diye yazdı. Ora Sport gazetesi olaylara objektif yaklaşan tek gazete olarak dikkati çekerken, "Olayları göstermemek için yayını kestiler. Bir Avrupa Birliği ülkesinin bu davranışı çok büyük ayıp" yorumunu yaparken, "13 bin kişi OAKA'yı arenaya çevirdi" diye yazdı. 



</TEXT>
</DOC>
