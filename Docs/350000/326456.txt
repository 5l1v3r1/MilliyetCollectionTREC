<DOC>
<DOCNO> 326456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sonyas33.html </URL>
<DATE> 2005/03/23/ </DATE>
<TIME> 22.40 </TIME>
<AUTHOR>  </AUTHOR>
<HEADLINE>
Filler ses taklidi yapabiliyor 
</HEADLINE>
<TEXT>

     Afrika fillerinin, sesleri taklit edebildiği anlaşıldı. 
     Nature dergisinin son sayısında çıkan makaleye göre, Avusturyalı zoolog Peter Tyack başkanlığındaki ekip, tamamen farklı ortamlarda yaşayan iki Afrika filini inceleyerek, Afrika fillerinin sesleri taklit edebildiklerini belirledi. 
     Uzmanlar, Kenya'nın Tsavo ulusal parkında yarı esaret altında tutulan 10 yaşındaki dişi fil Mlaika ve İsviçre'nin Bale kentinde hayvanat bahçesinde yaşayan 23 yaşındaki erkek fil Calimero'yu gözlem altına aldılar. Geceyi karayoluna 3 km mesafede geçiren dişi fil, kamyon sesini andıran, türünün çıkardığı seslerden bambaşka sesler çıkardı. Bu sesler spektrogramda da incelendi. 
     Bale'de 18 yılını iki Asya filiyle yan yana geçirmiş olan Calimero da, Asyalı akrabalarının ''dilini öğrenip'' onlar gibi ses çıkarmaya başladı. 
     Uzmanlar, memeli kara hayvanları arasında şempanzeden sonra ilk kez bir başka hayvanın ses taklidi yapabildiğinin belirlendiğine dikkat çektiler. Maymunlardan başka, deniz memelileri ve kuşlar da sesleri taklit edebiliyor. 
     
</TEXT>
</DOC>
