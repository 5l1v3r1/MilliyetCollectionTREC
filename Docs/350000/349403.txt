<DOC>
<DOCNO> 349403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sonspo15.html </URL>
<DATE> 2005/06/06/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Önümüzdeki sezon Süper Lig'de işte bu top kullanılacak... 
</HEADLINE>
<TEXT>

     FIFA tarafından kabul edilip onaylanan "Nike Total 90 Aerow", İspanya ve İngiltere Futbol liginden sonra üçüncü en büyük lig olarak Türkiye liginin resmi maç topu olarak kullanılacak. Top, bugüne kadar Türk Milli Takımı’nın yanı sıra Manchester United, Arsenal, Juventus, Barcelona gibi dünyanın en büyük futbol kulüpleri tarafından pek çok futbol karşılaşmasında kullanıldı. 
     
     FARKI, TEKNOLOJİSİ... 

     Hız ve sürekliliğini sağlayan altı katlı dış yüzey kaplaması ve yeni oluşturulan dış kaplama maddesinin özellikleri, Total 90 Aerow’a çok uzak mesafelere yapılan vuruşlarda bile hedeften şaşmayan aerodinamik bir üstünlük sağlıyor. 
     Topa yapılan her vuruş, Total 90 Aerow''u, diğer toplardan farklı olarak çok daha büyük bir hızla ileriye fırlatıyor. Topa vurarak yapılan basınç, topun her tarafına eşit olarak dağılıyor ve topun yuvarlak biçimi değişime uğramıyor. 
     
</TEXT>
</DOC>
