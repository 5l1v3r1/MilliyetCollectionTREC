<DOC>
<DOCNO> 317036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sonyas07.html </URL>
<DATE> 2005/02/20/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Boyutu önemli değil 
</HEADLINE>
<TEXT>

     BBC 

      Büyük beynin daha zeki olduğuna dair tez çürütüldü. Tarihe bakıldığında beynin boyutuyla zek arasında ilişki görülmedi Beyin için boyut değil işlev geçerliymiş. Bilim adamları, sanıldığı gibi daha büyük beynin daha akıllı insan anlamına gelmediğini söyledi. 
     ABD'de Washington Üniversitesi uzmanları, modern insanın beyninin atalarınınkinin üç katı olmasına rağmen, tarihe bakıldığında büyümenin zek yla ilişkisi olmadığının ortaya çıktığını açıkladı. 
     Araştırmanın başında bulunan Prof. William Calvin, ilk insanın beyin kütlesinin iki ayrı periyotta arttığını, ancak bu zaman aralıklarında alet yapım tekniklerinde hiçbir ilerleme kaydedilmediğini söyledi. 
     
     Kaçmaya yaramış 
     Prof. Dr. Calvin'e göre Afrika'da 200 bin yıl önce Homo sapiens'in ortaya çıktığı dönemden 150 bin yıl sonrasına kadar entelektüel anlamda pek bir ilerleme kaydedilmedi. 
     Ancak bundan sonra bir yaratıcılık patlaması yaşayan insanlık daha karmaşık dil yapıları, mantıksal çözümlemeler ve müzik, oyun gibi kurallı yapılar oluşturmaya başladı. 
     Prof. Dr. Calvin, beynin büyümesinin sadece atma, kaçma ve vurma gibi hayatta kalabilmek açısından gereken yeteneklerde avantaj sağlamış olabileceğini vurguladı. 
     
</TEXT>
</DOC>
