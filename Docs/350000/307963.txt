<DOC>
<DOCNO> 307963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/siyaset/siy06.html </URL>
<DATE> 2005/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara - Atina hattı koptu 
</HEADLINE>
<TEXT>


Yunan basını Erdoğan ve Karamanlis'in artık telefon görüşmesi bile yapmadığını yazıyor 

TAKİ BERBERAKİS Atina 


Yunanistan, bir yandan "Ege'de Türk ihlalleri ve tahrikleri" iddialarını AB'ye taşırken, diğer yandan Ankara ile arasında yaşanan "iletişimsizlikten" yakınıyor. Başbakan Recep Tayyip Erdoğan ile Yunanistan Başbakanı Kostas Karamanlis'in de artık telefon görüşmesi bile yapmadığı söyleniyor. Yunan basınında çıkan haberlere göre Dışişleri Bakanlığı yetkilileri, Türkiye'nin "Kardak kayalıkları etrafından son dönemki faaliyetleri" ve "Ege üzerinde Yunan hava sahasını ihlalleri" konularında AB Komisyonu'nu bilgilendirdi. 
ToVima gazetesi ise Ankara ile Atina arasında son dönem "iletişimsizlik" bulunduğunu ileri sürdü. Gazete, Erdoğan ile Karamanlis arasındaki iletişimin "17 Aralık zirvesi aralığında, soğuk rüzg rlar estiren görüşmelerinden sonra" kesildiğini iddia etti. 


</TEXT>
</DOC>
