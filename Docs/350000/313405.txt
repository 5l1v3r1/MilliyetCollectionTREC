<DOC>
<DOCNO> 313405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sondun23.html </URL>
<DATE> 2005/02/08/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Birlik Partileri, Alman vatandaşlığını kaybeden Türkler'i istemiyor... 
</HEADLINE>
<TEXT>

     Alman Birlik Partileri CDU CSU , yeniden Türk vatandaşlığına geçtikleri için Alman vatandaşlığını kaybeden Türklere yasal açıdan istisnai uygulamaya karşı olduklarını açıkladı. 
     Birlik Partileri Federal Meclis Grubu sözcüsü Hartmut Koschyk, Alman vatandaşlığını yeniden Türk vatandaşlığına geçtikleri için kaybeden Türklere yönelik özel uygulamaya ve çifte vatandaşlığa karşı olduklarını bildirdi. 
     Koschyk, Alman vatandaşı olduktan sonra yeniden Türk vatandaşlığına geçenlerin kendilerine göre gerekçeleri olabileceğini belirterek, ''Ancak burada uyum düşüncesinin ön planda olmadığı kesin'' dedi. 
     Birlik partilerinin 40 ila 45 bin Türk vatandaşının Alman vatandaşı olduktan sonra yeniden Türk vatandaşlığına geçmesini gözardı edemeyeceğini kaydeden Koschyk, bu nedenle konuyu yeniden meclise getireceklerini söyledi. 
     
</TEXT>
</DOC>
