<DOC>
<DOCNO> 310919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sondun07.html </URL>
<DATE> 2005/01/31/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Hamas ve Hizbullah, İsrail için anlaştılar 
</HEADLINE>
<TEXT>

     Hamas ile Hizbullah, İsrail'e karşı direniş seçeneğinin desteklenmesi konusunda anlaşmaya vardı. 
     Hizbullah tarafından yapılan açıklamada, Hamas lideri Halid Meşal ile Hizbullah lideri Şeyh Hasan Nasrallah arasında Beyrut'un güneyinde yapılan toplantıda bu anlaşmaya varıldığı bildirildi. 
     Açıklamada, iki lider arasındaki görüşmede, ''direniş ve kararlılığın, mevcut baskıya karşı gelmede tek seçenek'' olduğu konusunda fikir birliğine varıldığı belirtildi. Görüşmede ayrıca bölgedeki gelişmelerin ele alındığı kaydedildi. 
     Hamas'ın İsrail ile varılan geçici ateşkesi koşullu olarak kabul edeceği belirtilmişti. Bu anlaşmanın söz konusu ateşkese karşı olup olmadığı konusunda bilgi verilmedi. 
     
</TEXT>
</DOC>
