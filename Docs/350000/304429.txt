<DOC>
<DOCNO> 304429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sontur07.html </URL>
<DATE> 2005/01/07/ </DATE>
<TIME> 02.22 </TIME>
<AUTHOR>  </AUTHOR>
<HEADLINE>
Kız öğrencileri taciz eden genç yakalandı 
</HEADLINE>
<TEXT>

     DHA 

EDİRNE'nin Keşan İlçesi'nde, ilköğretim okullarının çevresinde gezerek kız öğrencileri elle taciz eden 24 yaşındaki Özgür Kenar yakalandı. 
     İlçe merkezindeki Yekta Baydar, Abdülşavur ve Atatürk ilköğretim okullarının müdürleri, bir süredir okul çevresinde gezen ve kız öğrencileri elle taciz eden bir kişinin olduğunu belirterek, polise başvurdu. Bunun üzerine okulların çevrelerinde önlem alan İlçe Emniyet Müdürlüğü ekipleri, Yekta Baydar İlköğretim Okulu yakınlarında gezen, mobilya mağazasında işçi olarak çalışan Özgür Kenar'ı şüphe üzerine gözaltına aldı. İfadesinde suçunu kabul eden Özgür Kenar, tacizde bulunduğu öğrenciler M.N. 14 , K.D. 14 , G.K. 14 , B.Ö. 13 , T.K. 13 , E.Y. 12 ve H.Ç. 13 tarafından da teşhis edildi. 
     Özgür Kenar, çıkarıldığı mahkemede, Küçük yaştaki kızlara elle tacizde bulunma' suçundan tutuklanarak Keşan Kapalı Cezaevi'ne konuldu. 
     
</TEXT>
</DOC>
