<DOC>
<DOCNO> 301486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/yasam/ayas.html </URL>
<DATE> 2004/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Balık kasaları bebek tabutu oldu' 
</HEADLINE>
<TEXT>


25 bin ölü var ve sayı hızla artıyor. Ağaçlardan bile cesetlerin toplandığı Güney Asya'da 3 gün önce balıkların istiflendiği kasalar, şimdi bebek tabutu 

DIŞ HABERLER SERVİSİ 

Endonezya'nın Sumatra Adası'nın batı sahili açıklarında meydana gelen ve Güney Asya ile Doğu Afrika'da 13 ülkeyi etkileyen 9.0 büyüklüğündeki deprem ve tsunami sonucu ölenlerin sayısı 25 bini buldu. Ölü sayısı hızla artıyor. Önceki gün 'Yüzyılın 5. büyük depremi' olarak lanse edilen ve 8.9 büyüklüğünde olarak tanımlanan deprem, dün itibariyle 9.0 büyüklüğünde ve 'yüzyılın 4. büyük depremi olarak' adlandırıldı. 

30 bin kişi kayboldu 
Hintli kaynaklar, Andaman ve Nicobar adalarında 30 bin kişinin kaybolduğunu, 3 bin kişinin de öldüğünü, 5 köyün de haritadan silindiğini duyurdu. 

Toplu mezarlar kazılıyor 
Deprem ve tsunaminin en çok etkilediği ve binlerce kişinin öldüğü Sri Lanka, Hindistan, Endonezya gibi Asya ülkelerinde toplu mezarlar kazılıyor. Cesetlerin ağaçlardan toplandığı Endonezya'nın Aceh bölgesindeki balıkçı köylerinde, balıkları istiflemek için kullanılan kasalar, artık bebek tabutu olarak kullanılıyor. 

Salgın hastalık tehlikesi 
En büyük zararı gören Sri Lanka, Endonezya, Hindistan ve Tayland'da hayatta kalanlar ya kalacak bir sığınak inşa ediyor ya da ölülerini gömecek bir yer arıyor. Felaket bölgesinde salgın hastalık tehlikesi uyarısı yapılıyor. 

BM En büyük doğal afet 
BM yetkilileri felaketi, "yakın tarihin en büyük doğal afeti" diye tanımladı. BM değerlendirme birimlerinin felaketten en çok etkilenen 2 ülkeye hareket edeceği öğrenildi. 

DEHŞETTEN NOTLAR 

DIŞ HABERLER SERVİSİ 
Önce balıkları vurdu Tsunami, ilk olarak derinlerdeki balıkları kıyıya taşıdı. Halk kıyıdaki balıkları toplarken büyük dalgalarla karşılaştı üstte .170 yetim öldü Bir internet sitesinin haberine göre, Sri Lanka'daki bir yetimhanede 170 çocuk korkunç şekilde can verdi.Ateşkes ilan edildi Endonezya Genelkurmay Başkanı General Endriartono Sutarto ise, Aceh eyaletindeki ayrılıkçılara ateşkes çağrısında bulundu. Özgür Aceh Hareketi GAM adlı grup da dün gece tek taraflı ateşkes ilan etti. Tsunami prensi de yuttu Phuket'te kaybolduğu açıklanan Tayland Kralı'nın torunu Bhumi Jensen'in de öldüğü açıklandı. Babası Amerikan vatandaşı olan 21 yaşındaki Bumi'ye ait ceset teşhis edildi.Yeni tsunami uyarısı Sri Lanka, Endonezya ve Hindistan gibi tsunaminin en çok can aldığı ülkelerde, artçı depremlerin neden olabileceği yeni tsunamiler için sürekli uyarı yapılıyor. Sri Lanka Ulusal Meteoroloji Merkezi, Sumatra adası yakınlarında sarsıntılar belirlendiğini ve küçük tsunamilerin yolda olduğunu açıklarken, 25 bin kadar askerin kurtarma çalışmalarına katıldığı ve kıyı bölgelerine yardım ulaştırmaya başlandığı kaydediliyor. Yardım yağıyor ABD, Kanada, Avrupa ülkeleri ve sivil toplum örgütleri depremin vurduğu ülkelere acil yardıma hazırlanıyor. Fransa, Almanya, İngiltere, Yunanistan, İsviçre ve İrlanda hükümetleri, felaketten etkilenen ülkelere yardım yapacaklarını açıkladı. Yardıma hazırlanan kuruluşlar arasında Uluslararası Para Fonu IMF , 5 milyon euro yardım açıklayan Kızılhaç ve 3 milyon euro yardım vereceğini bildiren Avrupa Birliği de var. Rusya da, Sri Lanka'ya 25 ton insani yardım gönderdi.Hindistan'ta nükleer alarm Deprem Hindistan'ın nükleer enerji santrallarında da tahribat yapmış olabileceği olasılığı hükümeti alarma geçirdi. Kalpakkam'ın sahil bölgesinde yer alan İndira Gandi Nükleer Enerji Santralı, su sızması üzerine önceki gün kapatılmıştı. İndira Gandi Nükleer Enerji Santralı'nın yanı sıra Tamil Nadu eyaletindeki bir nükleer enerji santralının zarar görüp görmediğini araştırmak için bakanlar kurulu toplantıya çağrıldı. Şili de 4.8'le sallandı Güney Amerika ülkelerinden Şili'de dün Richter ölçeğine göre 4.8 büyüklüğünde bir deprem oldu. Merkez üssü başkent Santiago'nun 840 kilometre kuzeyindeki sahil kenti Caldera'nın kıyısı olan depremde, ölen ya da yaralananın olmadığı belirtildi. 

Kızılay'dan kampanya 

Kızılay, Güney Asya'daki tsunami nedeniyle kampanya başlattı. Hesap numaraları Koç Bank Başkent Şubesi 11100111 TL , 22200222 Dolar , 33300333 Euro , Ziraat Bankası Etimesgut Şubesi 404 37140-5001 TL , 5002 Dolar , 5003 Euro . 

AKUT beklemede... 

AKUT Başkanı Nasuh Mahruki, Başbakanlık'ın, "Türkiye, sadece nakdi yardım gönderecek" açıklaması nedeniyle afet bölgesine gitmeyeceklerini söyledi. n İSTANBUL Milliyet 

Türkler için uçak gitti 

Güney Asya'daki depremden etkilenen Türk vatandaşlarını alacak olan THY'ye ait Airbus A - 340 tipi "Aydın" uçağı, 21.10'da Maldiv Adaları'na gitmek üzere İstanbul'dan ayrıldı. Uçağın, bugün yerel saatle 15.00'te Maldiv Adaları'ndan hareket edeceği belirtildi. 


</TEXT>
</DOC>
