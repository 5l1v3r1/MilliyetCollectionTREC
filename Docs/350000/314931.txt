<DOC>
<DOCNO> 314931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/son/sontur16.html </URL>
<DATE> 2005/02/13/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Eski bakanlardan Hüdai Oral vefat etti... 
</HEADLINE>
<TEXT>

     Eski Enerji ve Tabii Kaynaklar Bakanı Hüdai Oral, kalp yetmezliği nedeniyle kaldırıldığı Pamukkale Üniversitesi PAÜ Eğitim Uygulama ve Araştırma Hastanesi'nde vefat etti. 
     Alınan bilgiye göre, Hüdai Oral 80 , rahatsızlığı nedeniyle PAÜ Eğitim ve Uygulama Hastanesi'nde tedavi altına alındı. 
     Hastanede kalp yetmezliği teşhisi konulan Oral, yapılan tüm müdahalelere rağmen kurtarılamadı. 
     Oral'ın, Salı günü düzenlenecek cenaze namazının ardından Asri Mezarlık'ta toprağa verileceği öğrenildi. 
     Denizli'nin Buldan İlçesi'nde, 1925 yılında dünyaya gelen Oral, 20 yıl Denizli Milletvekili olarak TBMM'de görev yapmıştı. 1963'de Enerji ve Tabii Kaynaklar Bakanlığı'nın kurulmasında katkıları olan Oral, bakan olarak 2 yıl görev yapmıştı. Oral, evli ve 2 çocuk babasıydı. 
     
</TEXT>
</DOC>
