<DOC>
<DOCNO> 303823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sontur49.html </URL>
<DATE> 2005/01/05/ </DATE>
<TIME> 19.53 </TIME>
<AUTHOR>  </AUTHOR>
<HEADLINE>
Milli piyango talihlisi ''Kaçmadım, ailemle birlikteyim'' 
</HEADLINE>
<TEXT>

     Milli Piyango'nun yılbaşı özel çekilişinde 750 milyar lira kazanan Fethiyeli talihli Özcan Arıkan, kaçmadığını ve ailesiyle birlikte olduğunu söyledi. 
     Milli Piyango talihlisi Arıkan, AA muhabirine yaptığı açıklamada, hakkında kaçtığı yönünde çıkan haberlerin gerçeği yansıtmadığını belirterek, ailesiyle birlikte çok mutlu olduğunu ve paranın kendisini değiştirmeyeceğini söyledi. 
     İlçeye bağlı Yakacık Köyü'nde gündelik işlerde çalışarak, ailesini geçindirdiğini belirten Arıkan, şöyle konuştu 
     ''Her yılbaşında sürekli bilet alırdım. Bu yıl da 5 bilet aldım. Büyük ikramiyeyi son 3 rakamla kaybettim. 3 trilyon çekilişinde biletime baktım ve ikramiye çıktığını görünce sevinçten deliye döndüm. Bu kez şans bize güldü. Gazetelerde çıkan parayı aldı ve kaçtı yönündeki haberler doğru değil. Birkaç kez Fethiye'ye notere ve bankaya gittim. Beni evde bulamayanlar kaçtığımı söylemişler. Oysa ben kaçmadım, evimde ailemle birlikteyim. Kazandığım ikramiyeyi bankaya yatırdım ve zaman içinde de gayrı menkule yatırım yapacağım.'' 
     
</TEXT>
</DOC>
