<DOC>
<DOCNO> 327105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sonspo37.html </URL>
<DATE> 2005/03/25/ </DATE>
<TIME> 19.39 </TIME>
<AUTHOR>  </AUTHOR>
<HEADLINE>
Beşiktaş'ta Diyarbakırspor hazırlıkları... 
</HEADLINE>
<TEXT>

     Beşiktaş, ligde Diyarbakırspor ile yapacağı 26. hafta maçının hazırlıklarını sürdürdü. 
     BJK Nevzat Demir Tesisleri'nde, teknik direktör Rıza Çalımbay yönetiminde gerçekleştirilen yaklaşık 1.5 saatlik antrenmana, sakatlığı geçen Ronaldo da katıldı ve takımla birlikte çalıştı. Milli takımlarda bulunan Koray, Okan, İbrahim Toraman, İbrahim Akın, Carew, Ahmed Hassan ve Pancu, sakat olan İbrahim Üzülmez ile sol dizinde ağrıları olan Fatih, antrenmana katılmadı. Juanfran salonda çalışırken, Sergen koşu yapmakla yetindi. 
     Antrenmanı kulüp başkanı Yıldırım Demirören, asbaşkan Kıvanç Oktay ve basketbol komitesi başkanı Yahya Kemal Gençer de izledi. 
     Beşiktaş, yarın sabah yapacağı antrenmanla Diyarbakırspor maçı hazırlıklarını sürdürecek. 
     
</TEXT>
</DOC>
