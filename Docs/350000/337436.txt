<DOC>
<DOCNO> 337436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonspo12.html </URL>
<DATE> 2005/04/27/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Trabzonspor... Kaptan korkuttu 
</HEADLINE>
<TEXT>

     Dünkü idmanda sakatlanan ve çalışmayı yarıda bırakan Fatih'in yapılan kontrolde ciddi bir soruna rastlanmaması moralleri düzeltti Fenerbahçe maçı hazırlıklarına dün akşam yaptığı çalışmayla başlayan Trabzonspor’da Fatih Tekke yürekleri ağza getirdi. Taktik çalışmada Tayfun’un darbesiyle sakatlanan deneyimli oyuncu, çalışmayı bırakıp soyunma odasının yolunu tutunca endişe bir kat daha arttı. Ancak Doktor Mesut Çelebi ve fizyoterapist Ferhat Boz tarafından tedaviye alınan Fatih’in ayak bileğinde ezilme meydana geldiği, durumunun ciddi olmadığı bildirildi. 
     
     Fenerbahçe TV takipte 
     Sakatlığı süren Lee Yong dışındaki tüm oyuncuların katıldığı ve Mehmet Ali Yılmaz Tesisleri’nde Şenol Güneş yönetiminde yapılan idmanda futbolcuların neşeli hali dikkat çekti. Antrenmanı başkan Atay Aktuğ ile yöneticilerin bir bölümü de izlerken, Fenerbahçe TV de Bordo - Mavililer’in çalışmalarını yakın takibe aldı ve röportajlar yaptı. Öte yandan teknik direktör Şenol Güneş bugünden itibaren idmanları basına ve taraftara kapattığını açıkladı. 
     
</TEXT>
</DOC>
