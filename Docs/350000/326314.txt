<DOC>
<DOCNO> 326314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sonsiy21.html </URL>
<DATE> 2005/03/23/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Baykal SSK emeklilerinin TÜFE farkları hemen ödensin 
</HEADLINE>
<TEXT>

     CHP Genel Başkanı Deniz Baykal, SSK emeklilerinin TÜFE farklarının hemen ödenmesini istedi. 
     Baykal, yaptığı yazılı açıklamada, Ankara 7. İş Mahkemesi'nin TÜFE farklarının SSK emekli aylıklarına 2 yıl boyunca eksik yansıtıldığını karara bağladığına dikkati çekti. 
     ''Yaptıkları uyarılara rağmen SSK emeklilerine eksik ödeme yapmakta direnen AKP Hükümeti'nin bir kez daha yargı duvarına çarptığını'' savunan Deniz Baykal, açıklamasında şunları kaydetti 
     ''Emeklilerin hak ettikleri parayı alamadıkları, eksik ödeme yapıldığı yargı kararıyla da kanıtlandı. Artık emeklilerin mahkeme kapılarında süründürülmesinden vazgeçilmeli, tek tek emeklilerin yargıya başvurması isteminden vazgeçilerek, mahkeme kararı bütün SSK emeklileri için geçerli kabul edilmelidir. Eksik ödemeler zaman geçirilmeden emeklilerin hesabına aktarılmalıdır.'' Baykal, mahkeme kararına göre SSK emeklilerinin 2 yılı aşkın bir süre boyunca her ay için ortama 20 günlük TÜFE farklı almadığının ortaya çıktığını, böylece yaklaşık üç buçuk milyon emeklinin kişi başına 100-120 YTL alacaklı olduğunu belirti. 
     Deniz Baykal, emeklilerin daha fazla mağdur edilmemesini ve hak kayıplarının en kısa süre içinde karşılanmasını istedi. 
     
</TEXT>
</DOC>
