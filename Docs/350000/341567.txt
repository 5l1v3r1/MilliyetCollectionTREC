<DOC>
<DOCNO> 341567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonsiy33.html </URL>
<DATE> 2005/05/11/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
DYP'den istifa eden Çamuroğlu Ağar sözünü tutmadı 
</HEADLINE>
<TEXT>

     DYP Genel Başkan Yardımcılığı’ndan sonra bugün de Parti üyeliğinden istifa eden Reha Çamuroğlu, istifa etme nedenini, Genel Başkan Mehmet Ağar’ın başta verdiği "yenilenme" sözünü tutmaması olarak açıkladı. 
     Reha Çamuroğlu Vatankitap’ta bugün yayımlanan söyleşide, istifa gerekçelerini sıraladı. Çamuroğlu söyleşide, "Bu röportaj yayımlandığında benim istifa etmiş olacağım, 14-15 Mayıs’taki Kongre öncesinde üyeliğimden de istifa edeceğim" diye konuştu. Mehmet Ağar’ın yönetime gelirken büyük bir yenilenmeden, değişiklikten söz ettiğini anımsatan Çamuroğlu, "bunları yerine getirmedi" dedi. 
     Çamuroğlu, "2.5 sene oldu geleli, ben de 6 ay önce Genel Başkan Yardımcılığından istifa ettim. Bunları yerine getirmediği gibi yakın gelecekte de getirmeyeceğini gördüm. 
     Şimdi şimdi üyeliğimden de istifa ediyorum" açıklamasında bulundu. 
     
     SOLCU MU SAĞCI MI 
     Reha Çamuroğlu, "İçinde yetiştiğim sola, 1990’da ilk kitabımdan itibaren tepki üretmeye başladım. Temel kavramları sorgulayan bir solcu oldum hep" dedi. Çamuroğlu, bu dönemde CHP’ye katılması durumunda solculuğunun hiç tartışılmayacağını savunurak, "CHP Genel İdare Kurulu’nda konuşulanlarla DYP’nin Genel İdare Kurulu’nda konuşulanlar arasında fark yok" dedi. Çamuroğlu şunları söyledi 
     "Mesela birlikte mesai paylaşmaktan zevk aldığım sayın Aydın Menderes sağcı mı solcu mu Tartışılır. Kemal Derviş solcu mu Bayram Meral, Deniz Baykal Sağ ve sol düalitesi bitti. 1970’lerde, en keskin solcu olduğum yıllarda ne kadar sosyal adalet istiyorduysam bugün de o kadarını istiyorum." Milliyetçi olup olmadığı yolundaki soruya da "dar anlamda bir milliyetçi" olmadığı yanıtını veren Çamuroğlu, ancak "millici" tanımının kendisine daha fazla uyduğunu ifade etti. 
     
</TEXT>
</DOC>
