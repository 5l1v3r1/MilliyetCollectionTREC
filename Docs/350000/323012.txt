<DOC>
<DOCNO> 323012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonyas02.html </URL>
<DATE> 2005/03/11/ </DATE>
<TIME> 02.08 </TIME>
<AUTHOR>  </AUTHOR>
<HEADLINE>
Bir Yaşar Yaşamaz' hikayesi... Nüfusa göre ölü, ama yaşıyor 
</HEADLINE>
<TEXT>

     Latif SANSÜR DHA 

KUŞADASI'nda kentten uzak bir gecekonduda yaşamını sürdüren Dursun Karabulut'un nüfus kayıtlarına göre ölü olduğu ortaya çıktı. 35 yıl önce ayrıldığı Çine'nin Soğukoluk Köyü'ndeki evine bir daha gitmeyen 68 yaşındaki Karabulut, maddi olanaksızlık nedeniyle yaşadığını da kanıtlayamıyor. Tüm arzusunun, doğduğu köyün sokaklarında gezmek, havasını solumak olduğunu belirten Karabulut, kendisini hiç aramayan ve nüfusta ölü gösteren akrabalarına da kırgın olduğunu söyledi. 
     Dursun Karabulut'un durumu, Kuşadası Belediyesi nin kurduğu Yaşlı Hizmetler Birimi' ekiplerinin ilçedeki kimsesiz, güçsüz ve muhtaç yaşlıları belirlemeye çalıştıkları sırada ortaya çıktı. Kirazlı Köyü yolu üzerinde, gözlerden uzak zeytinlikler içerisinde bir gecekonduda yalnız başına yaşayan Dursun Karabulut'a ulaşan ekip, bir sosyal güvenceye bağlamak ve Yeşil Kart çıkarmak istedi. 
     Yaşlı Hizmet Birimi ekibiyle Kuşadası Nüfus Müdürlüğü ne giden Dursun Karabulut, nüfusta ölü olduğunu öğrenince büyük bir şok yaşadı. Karabulut, o anı gözyaşları içerisinde şöyle anlattı 
     Kuşadası'nda nüfus cüzdanı almak için Nüfus Müdürlüğü ne gittim. Görevli memur Çine'yi aradı. Ona kütükten silindiğimi, kayıtlara göre ölü olduğumu söylediler. Görevli memur da bana dönüp, Kaydın yok, sen ölüsün' dedi. Ama ben yaşıyorum' dediğimde, Git avukat tut, yaşadığını ispatla' dediler. Kim, niçin beni ölü gösterdi Miras, mal mülk nedeniyle mi Yoksa yanlışlıkla mı yapıldı, bilmiyorum. Param da yok ki avukat tutup dava açayım.'' 
     
     ÜVEY ANNE DAYAĞINDAN KAÇMIŞ 

     Dursun Karabulut, 1937 yılında Çine'nin Soğukoluk köyünde doğduğunu, iki eşli Ahmet Karabulut'un oğlu olduğunu, çocukluğunda üvey annesinin sürekli kendisini döverek sokağa attığını söyledi. Karabulut, 33 yaşına geldiğinde babasının da üvey annesine uyarak kendisine baskı yapması üzerine 35 yıl önce bir daha dönmemek üzere evini terkettiğini anlattı. 
     Yıllarca ailesinden kimsenin kendisini aramadığını kaydeden Karabulut, nüfus cüzdanı olmadığı için sürekli bir iş bulamadığını, çobanlık yaparak yaşamını sürdürdüğünü kaydetti. 4 kardeşi, dayısı ve öteki akrabalarına kendisini ölü gösterdikleri için kırgın olduğunu vurgulayan Karabulut, tek isteğinin doğduğu yerleri görmek ve havasını solumak olduğunu belirtti. 
     Kuşadası Belediyesi Yaşlı Hizmetler Birimi yetkilisi Vicdan Yıldırım, ihtiyaçlarını karşıladıkları Dursun Karabulut la bundan sonra da yakından ilgileneceklerini belirtti. 
     
</TEXT>
</DOC>
