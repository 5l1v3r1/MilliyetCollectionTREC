<DOC>
<DOCNO> 334937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sontur48.html </URL>
<DATE> 2005/04/19/ </DATE>
<TIME> 18.31 </TIME>
<AUTHOR>  </AUTHOR>
<HEADLINE>
Zanlı yakalamaya çalışan polis vatandaşı vurdu 
</HEADLINE>
<TEXT>

     İzmir'in Bornova İlçesi'nde, bazı suçlardan aranan kişiyi yakalamak isteyen polisin açtığı ateş sonucu, bir vatandaş yaralandı. 
     Alınan bilgiye göre, bir istihbaratı değerlendiren Kaçakçılık ve Organize Suçlar Şube Müdürlüğü ekipleri, hakkında çeşitli suçlardan arama kararı bulunan Mustafa K'yi, İzmir Şehirlerarası Otobüs Terminali A.Ş. İZOTAŞ yakınlarında yakalamak için operasyon düzenledi. Polis ekibinin ''Dur'' ihtarına uymayan zanlı kaçmaya başladı. Bunun üzerine ateş açan polislerin tabancasından çıkan kurşunlardan biri, kaldırımda yürümekte olan Nihat Gülbeyaz 35 adlı vatandaşın karnına isabet etti. 
     Türkan Özilhan Bornova Devlet Hastanesi'ne kaldırılarak tedavi altına alınan Gülbeyaz'ın sağlık durumunun iyi olduğu bildirildi. 
     Kaçmaya çalışan Mustafa K. ise polisin kovalamacası sonucu yakalandı. 
     Mustafa K'nin, Sivas Emniyet Müdürlüğü'nce ''organize suç örgütü üyesi olmak'' ve ''adam yaralama'' suçlarından arandığı bildirildi. 
     
</TEXT>
</DOC>
