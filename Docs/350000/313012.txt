<DOC>
<DOCNO> 313012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/siyaset/siy01.html </URL>
<DATE> 2005/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'İncirlik'te atom bombası'na 'gizlidir' yanıtı 
</HEADLINE>
<TEXT>


SALİHA ÇOLAK Ankara 


Hükümet, İncirlik Üssü'nde atom bombası bulunduğu yolundaki iddialar karşısında "sessiz kalma" politikasını TBMM'ye karşı da sürdürdü. İncirlik'te atom bombası bulunduğu yolunda uluslararası yayınlarda çıkan haberler üzerine konuyu Meclis gündemine taşıyan ve Milli Savunma Bakanı Vecdi Gönül'e bir soru önergesi veren CHP'li Tacidar Seyhan bir yanıt alamadı. 

Bakanın gizlilik gerekçesi 
ABD'de yayımlanan Sulletion of The Atomic Scienist dergisi haberinde, "ABD'nin İncirlik'teki 90 atom bombasından 40'ının kullanımını Türkiye'ye bıraktığını" yazmıştı. Gönül, "İncirlik'te atom bombası var mı Ulusal güvenlik açısından gerekli önlemler alındı mı "sorusuna, "Önerge, gizlilik kaydı konularak da olsa yanıtlanamaz. Önergeye verilecek yanıtlar gizlilik kapsamındadır" yanıtını verdi. 
Seyhan Gönül'den şu sorulara yanıt istedi 
İncirlik üssünde ABD'nin atom bombası bulundurduğu yolundaki iddialar doğru mudur Doğru ise bunların sayısı ne kadardır İncirlik'teki ABD silahları konusunda Milli Savunma Bakanlığımızda net bir bilgi var mıdır Burada bulunan silahların türü ve miktarı ne kadardır " 


</TEXT>
</DOC>
