<DOC>
<DOCNO> 301120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/son/sontur12.html </URL>
<DATE> 2004/12/26/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Mustafa Bayram'a anjiyo yapılacak... 
</HEADLINE>
<TEXT>

     Eski Van Milletvekili Mustafa Bayram'ın gece rahatsızlanarak hastaneye kaldırıldığı bildirildi. 
     Hakkındaki gıyabi tutuklama kararı vicahiye çevrildikten sonra Van M Tipi Kapalı Cezaevi'ne konulan eski Van Milletvekili Mustafa Bayram'ın dün gece rahatsızlanması üzerine hastaneye kaldırıldığı belirtildi. 
     Bayram'ın Edremit İlçesi'ndeki Yüksek İhtisas Hastanesi'nde tedavi altına alındığı kaydedildi. Bayram'ın gece hastanenin yoğun bakım ünitesinde tedavi gördüğü, durumunun iyi olduğu bildirildi. 
     Bayram'ın hastaneye yatırılmasının ardından hastane çevresinde geniş güvenlik önlemi alındı. 
     
     3 DAMARI TIKALI, YARIN ANJİYO YAPILACAK 

     Dün gece rahatsızlanması üzerine kaldırıldığı Van'ın Edremit İlçesi'ndeki Yüksek İhtisas Hastanesi'nden, Yüzüncü Yıl Üniversitesi Araştırma Hastanesi'ne sevk edilen Bayram'ın kalbine giden üç damarın tıkalı olduğu tespit edildi. 
     Tekrar Yüksek İhtisas Hastanesi'ne kaldırılan Mustafa Bayram'a yarın anjio yapılacağı bildirildi. 
     
</TEXT>
</DOC>
