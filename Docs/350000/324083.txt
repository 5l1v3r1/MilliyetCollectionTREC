<DOC>
<DOCNO> 324083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sonspo09.html </URL>
<DATE> 2005/03/16/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Mehmet Okur 7 sayı attı, Hidayet 14 sayı ile oynadı... 
</HEADLINE>
<TEXT>

     ABD Profesyonel Basketbol Ligi'ne, TSİ bu sabaha karşı yapılan 6 maçla devam edildi. 
     Mehmet Okur, takımı Utah Jazz'ın deplasmanda Cleveland Cavaliers'a 92-73 yenildiği maçta 27 dakika forma giyerek 7 sayı, 2'si hücum 7 ribaunt, 1 asist, 1 top çalma ve 2 blokluk oyun çıkardı. 
     Bu sezon, aldığı ribaunt ve oynadığı süre bakımından ligin en iyi 22. oyuncusu olan Okur, 2 sayılık atışlarda 9'da 3 ve serbest atışlarda 2'de 1 isabet buldu. 
     Jazz'da Andrei Kirilenko'nun 14, Matt Harpring'in de 6 sayılık zayıf performansları, galibiyet için yeterli olmadı. 
     Cleveland'da ise 36 sayı ve 9 ribauntla göz dolduran LeBron James, maçın en skorer ismi oldu ve takımını galibiyete taşıdı. 
     Hidayet Türkoğlu'nun forma giydiği Orlando Magic, deplasmanda Sacramento Kings'e 105-94 yenildi. Sahada 26 dakika kalan Türkoğlu, bu süre içinde 14 sayı, biri hücum 5 ribaunt ve 1 asistlik performans sergiledi. Takımında en çok sayı üreten üçüncü isim olan Türkoğlu, 2 sayılık atışlarda 7'de 4, 3 sayılık atışlarda 5'de 1 ve serbest atışlarda 3'de 3 isabet buldu. 
     Steve Francis'in 25 sayı, 8 ribaunt, 7 asisti ile Grant Hill'in 24 sayısı, galibiyet için yeterli olmadı. 
     Öte yandan Peja Stojakovic'in 27 sayısı, Mike Bibby'nin de 21 sayı, 7 ribaunt ve 10 asisti, Kings'in, sahasında Magic'e karşı 10. galibiyetini almasına yetti. 
     
     Ligde alınan diğer sonuçlar şöyle 

     Philadelphia Sixers-Los Angeles Lakers 108-91. 
     New York Knicks-Miami Heat 96-98. 
     Chicago Bulls-Seattle Supersonics 93-99. 
     Dallas Mavericks-Minnesota Timberwolves 91-100. 
     Lige, TSİ yarın sabaha karşı yapılacak 11 maçla devam edilecek. 
     
</TEXT>
</DOC>
