<DOC>
<DOCNO> 334063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sonyas03.html </URL>
<DATE> 2005/04/16/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Britney'in bebeğinin cinsiyeti merak konusu... 
</HEADLINE>
<TEXT>

     Hamile şarkıcı Britney Spears'ın bebeğinin cinsiyeti, magazin basınının merak konusu oldu. Gazetelerde her gün bebeğin cinsiyeti üzerine başka bir yorum yer alınca Spears'ın basın sözcüsü kendisinin bile bunu bilmediğini duyurmak zorunda kaldı. 
     People dergisinin internet sitesinde yer alan habere göre, Spears'ın hamile olduğunu 12 Nisan Salı günü duyurmasının ardından bazı magazin gazetelerinde bebeğin cinsiyetinin ''kız'' olduğu yönünde haberler yer aldı. 
     Bunun üzerine Spears'ın basın sözcüsü Leslie Sloane, ''Bu haberlerin hepsi yanlış. Bütün samimiyetimle söylüyorum, bebeğin cinsiyetini ben bile bilmiyorum'' açıklamasında bulundu. 
     Bu arada, Britney Spears'ın internet sitesinde ''Sizinle mutlu bir haberi paylaşmak istiyorum. Hamileyim, bütün iyi düşünceleriniz ve dualarınız için teşekkürler'' şeklindeki duyurusunun ardından hayranları siteyi tebrik bombardımanına tuttu. 
     23 yaşındaki Britney Spears'ın dansçı eşi 27 yaşındaki Kevin Federline'ın önceki evliliğinden 2 çocuğu bulunuyor. 
     
</TEXT>
</DOC>
