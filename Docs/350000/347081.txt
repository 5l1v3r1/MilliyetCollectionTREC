<DOC>
<DOCNO> 347081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/yazar/pulur.html </URL>
<DATE> 2005/05/30/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Nüfus memurları... 
</HEADLINE>
<TEXT>


MEĞER insanlar "iyinin yazılmasına" ne kadar hasretmiş, yaptıkları işleri yazanlara "teşekkür etmek için" ne kadar hevesliymişler... 
Geçen gün "Nüfus k ğıdımızı on dakika yeniledik" yazısına gelen olumlu tepkiler, bizi bu değerlendirmeye götürdü. 
Bir haftadır, gelen teşekkürler, teşekkürle birlikte hatırlatılan sorunlar... Hepsine teker teker teşekkür etmek ya da özetlemek mümkün değil. 

LAKİN "Nüfus Teşkilatı Çalışanları" imzasıyla gelen mektup hemen hepsinin yaptıkları işleri kapsıyor... 
Şöyle diyorlar 
"Nüfus müdürlükleri 2002 sonunda tam olarak on line işlem yapmaya başlamıştır. Doğum bildirimi, evlenme tescili, ölüm tescili gibi işlemler artık posta ile kayıtlı olunan ilçe nüfus müdürlüğüne gönderilmemekte, anında mahallinden on line ile işlemler gerçekleştirilmektedir. 
Nüfus kayıt örneğine ihtiyaç duyulduğunda, Türkiye'nin tüm nüfus müdürlüklerinden Türkiye'nin her ilçesindeki kayıtlara anında erişilmekte, azami bir dakika içinde çıkarılıp vatandaşlarımıza verilmektedir. 
Türkiye Cumhuriyeti kimlik numarasının Ekim 2000'de tüm vatandaşlarımızın ölenler dahil nüfus kayıtlarına otomatik olarak verilmesi ile tüm işlemlerde kullanımının yaygınlaşması sayesinde ülkemizdeki pek çok alandaki mükerrer işlemlerin, suiistimallerin sahteciliklerin önüne geçilecektir. 
Doğumdan ölüme kadar ve ölümden sonrası dahil, kişisel durum sicilini tutan kökleri 1884'e dayanan teşkilatımız geleneksel el yazısı ile kayıt tutmayı devam ettirip geçmişten gelen bilgi birikimini teknoloji ile birleştirip tüm devlet kurumlarının kullanımına sunmanın kıvancını yaşamaktadır. 
Bu yıl tamamlanması planlanan Kimlik Paylaşım Sistemi ile tüm resmi kurumlar, belirlenen yetkiler çerçevesinde Merkezi Nüfus İdaresi Sistemi'nden MERNİS direkt olarak bilgi ve belge alabileceklerdir. Vatandaşlarımız nüfus kayıt örneği vs. gibi bilgileri nüfus müdürlüklerinden alıp ilgili kurumlara dolaştırmak zorunda kalmayacaktır." 

PEKİ, bu kadar özveriyle çalışan, bir başka deyimle "insanların sicilini tutan" bu nüfus memurları emeklerinin karşılığını alıyor mu 
"Hayır " diyorlar 
"Emeğimizin karşılığını alamıyoruz " 
Örnek veriyorlar 
"İl nüfus ve vatandaşlık müdürlerimiz bakanlık il müdürü sayılmadığından diğer teşkilatların il müdürleri gibi makam tazminatı alamamaktadır. 
İlçe nüfus müdürlerimiz, diğer teşkilatların ilçe müdürleri 3000 ek gösterge ile maaş almakta iken, azami 2200 ek gösterge ile maaş alabilmektedir 
1. dereceden maaş alan malmüdürünün maaşı 1500 YTL - ilçe nüfus müdürününki 950 YTL, 
1. dereceden maaş alan malmüdürlüğü şefinin maaşı 1200 YTL - nüfus şefininki 650 YTL, 
Maliye memurunun maaşı 1050 YTL - Nüfus veri hazırlama ve kontrol işletmeninki 600 YTL, 
Maliye hizmetlisininki 950 YTL." 

Devletimizin insan sicilini tutan, deyim yerinde ise Türkiye'nin kalbini ellerinde tutan bir teşkilatın çalışanları olarak yaptığımız göreve göre ücret alamıyoruz. Bir nüfus müdürü, Maliye teşkilatının hizmetlisinin yaptığı görevle denk görev yapıyor olmalı ki layık görülen ücret ancak maliye hizmetlisine yetişebiliyor. 
Teşkilatımıza yıllardır yeni memur alımı yapılmamaktadır. Gittikçe azalan sayımızla halka hizmet Hakk'a hizmet anlayışı ile çalışıyoruz. 
Şunu düşünmek istemiyoruz Acaba ülkemizde insana verilen değerle, insanla uğraşan bir teşkilata verilen değer doğru orantılı mı " 

HİÇ şüpheniz olmasın... 
Gerçek acıdır ama.... 



</TEXT>
</DOC>
