<DOC>
<DOCNO> 313835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sonsiy05.html </URL>
<DATE> 2005/02/09/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
AKP'nin bedelli askerlik sevdası 
</HEADLINE>
<TEXT>

     AKP Trabzon Milletvekili Asım Aykan, Milli Savunma Bakanı Vecdi Gönül'e bedelli askerlik uygulaması ile ilgili bir çalışma yapılmasının düşünülüp düşünülmediğini sordu. 
     Genelkurmay Başkanlığı'nın uygulanmasına karşı çıktığı "bedelli askerlik" konusunu Trabzon Milletvekili Asım Aykan bir kez daha gündeme taşıdı. Aykan, daha önce yapılan uygulamaların etkisiyle bedelli askerlik uygulamasına imkan tanıyacak düzenlemenin yapılması yönündeki taleplerin kamuoyunda dile getirildiğini kaydetti. Çeşitli ve değişik açıklamalarla bu konuya yer verildiğini savunan Aykan, Milli Savunma Bakanı Vecdi Gönül'e "bu durum karşısında, mevzunun açıklığa kavuşturulması için" şu soruları yöneltti 
     "Bedelli askerlik uygulaması yapılabilmesi için Milli Savunma Bakanlığı'na intikal etmiş talep sayısı ne kadardır 
     Askeri ihtiyaçlar gözetildiğinde, bedelli askerlik uygulamasına imkan verecek bir düzenlemenin yapılması mümkün müdür Bedelli askerlik ile ilgili çalışma yapılması düşünülmekte midir düşünülmekte ise belli bir takvim belirlenmiş midir " 
     
</TEXT>
</DOC>
