<DOC>
<DOCNO> 310508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sondun26.html </URL>
<DATE> 2005/01/29/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Hamaney İran halkı, ABD'nin tehditlerinden korkmuyor... 
</HEADLINE>
<TEXT>

     İran'ın dini lideri Ayetullah Ali Hamaney, İran halkının ABD'nin tehditlerinden korkmadığını ve birlik içinde olmayı sürdüreceğini söyledi. 
     Hamaney, İran devlet radyosuna yaptığı açıklamada, Amerikalı yetkililerin İran halkının tehditlere boyun eğeceğini düşünerek yanılgıya düştüklerini belirterek, ''İran halkı ve yetkilileri, düşmanın haykırışlarına cesurca ve akıllıca karşı koyacak'' dedi. 
     Ayetullah Ali Hamaney, 1979 İslam devriminin yıl dönümünü olan 20 Şubat'ta Amerikan tehditlerini protesto etmek amacıyla büyük bir gösteri düzenlenmesi çağrısında da bulundu. 
     ABD Başkanı George W. Bush, nükleer silah programı bulundurduğundan şüphelenilen İran'ın daha ''şeffaf'' davranmaması halinde, bu ülkeye askeri müdahalede bulunmanın masadaki seçeneklerden biri olduğunu söylemişti. 
     İran, nükleer programının, elektrik üretimi amacıyla olduğunu belirtiyor ve nükleer silah arayışında olmadığını kaydediyor. 
     
</TEXT>
</DOC>
