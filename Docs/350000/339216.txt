<DOC>
<DOCNO> 339216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/soneko41.html </URL>
<DATE> 2005/05/03/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
AB'de işsizlik oranı yüzde 8.9 
</HEADLINE>
<TEXT>

     AB üyesi 25 ülkede işsizlik oranı ortalamasının Mart 2005 sonu itibarıyla yüzde 8,9 olduğu bildirildi. 
     AB istatistik kurumu Eurostat tarafından açıklanan verilere göre, 12 üye ülkeden oluşan avro alanında işsizlik ortalaması da yüzde 8,9 
     olarak belirlendi. 
     Eurostat verilerine göre 25 AB ülkesinde işsizlik oranları şöyle 
     İrlanda yüzde 4,3 , Lüksemburg yüzde 4,5 , Avusturya yüzde 4,6 , İngiltere yüzde 4,7 , Danimarka yüzde 4,9 , Hollanda yüzde 
     5 , Kıbrıs Rum kesimi yüzde 5,1 , Slovenya yüzde 5,8 , İsveç ve 
     Macaristan yüzde 6,3 , Malta yüzde 6,8 , Portekiz yüzde 6,9 , Estonya yüzde 7,9 , İtalya ve Belçika yüzde 8 , Finlandiya ve Çek Cumhuriyeti yüzde 8,3 , Litvanya yüzde 8,6 , Letonya yüzde 9,4 , Almanya ve Fransa yüzde 9,8 , İspanya ve Yunanistan yüzde 10,2 , Slovakya yüzde 15,9 , Polonya yüzde 18,1 . 
     Verilere göre, mart ayı sonunda avro alanında 12,8 milyon, tüm AB’de ise 19,1 milyon işsiz bulunuyor. 
     Eurostat, aynı dönemde işsizlik oranının ABD’de yüzde 5,2, Japonya’da yüzde 4,5 olduğunu bildirdi. 
     
</TEXT>
</DOC>
