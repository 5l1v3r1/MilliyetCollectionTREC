<DOC>
<DOCNO> 338739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/guncel/gun01.html </URL>
<DATE> 2005/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Otobüste plastik patlayıcı 
</HEADLINE>
<TEXT>


6 ay önce tahliye olan bir kadının çantasında, tahrip gücü çok yüksek 5 kilogram patlayıcı bulundu 

İZMİR DHA 

İzmir'de "tahrip gücü çok yüksek" olduğu belirtilen 5 kilogram plastik patlayıcı ele geçirildi. Edinilen bilgiye göre, "Terör örgütü PKK'nın bombalı eylemler yapacağı" istihbaratını değerlendiren Terörle Mücadele Şube Müdürlüğü ekipleri, şehirlerarası otobüslerin İzmir'e giriş yaptıkları Bornova'da önlem aldı. Ekipler, Diyarbakır'dan gelen bir otobüste yapılan kimlik kontrolü sırasında, "terör örgütüne yardım ve yataklık" suçundan hüküm giymiş Nazmiye Erkal'ı 35 fark edince, bagajda arama yaptı. Erkal'ın çantasında, tahrip gücü çok yüksek 5 kilogram plastik patlayıcı ile 10 elektrikli fünye bulundu. 
Peruk takan Erkal'ın "Söylenildiği kadar tehlikeli olduğunu bilmiyordum" dediği öğrenildi. 
Terör örgütüne yardım ve yataklık yapmaktan 3 yıl 9 ay hapis cezasına çarptırılan Erkal'ın, yeni TCK'dan yararlanarak, Buca Cezaevi'nden 21 Ekim 2004'te tahliye edildiği bildirildi. Erkal, işlemleri yapıldıktan sonra İzmir Adliyesi'ne sevk edildi. 


</TEXT>
</DOC>
