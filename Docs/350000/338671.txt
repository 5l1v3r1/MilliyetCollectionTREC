<DOC>
<DOCNO> 338671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/son/sonsiy06.html </URL>
<DATE> 2005/05/01/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Arınç Anayasa Mahkemesi'ni istersek kapatabiliriz... 
</HEADLINE>
<TEXT>

     TBMM Başkanı Bülent Arınç, Anayasa Mahkemesi Başkanı Mustafa Bumin’in türbanla ilgili açıklamalarıyla TBMM’nin yasama yetkisine müdahele ettiğini söyledi. 
     Parlamentoların, "kadını erkek, erkeği kadın yapmak" dışında herşeyi yapabileceğini savunan Arınç, "Bu Anayasa Mahkemesi’ni ben Meclis’in yapabileceği bir anayasa değişikliğiyle kaldırabilir miyim Kaldırabilirim. Bugün AB ülkelerinin hiçbirisinde bizdeki Anayasa Mahkemesi’ne benzer bir kurum yok" dedi. 
     TBMM Başkanı Bülent Arınç, CNN’de Ankara Kulisi adlı programda yine ilginç açıklamalarda bulundu. Arınç, "Gönlünüzde laik Türkiye Cumhuriyeti mi, İslam Devleti mi yatıyor " şeklindeki bir soru üzerine biraz sinirlenirken, TBMM’ye kara çarşaflıların gelmesiyle ilgili bir soru üzerine de Anadolu’da çarşaf giyen pek çok kadın olduğunu ve bireysel tercihleri karşısında onları aşağılayamayacağını söyledi. Arınç, "Ben başkalarına benzemem. Benim yönetimimdeki Meclis halka kapalı olmaz" dedi. Arınç, anayasa üzerinde ant içmiş bir insan olduğunu, bu rejimle, bu sistemle, Anayasa ile Atatürk ilkeleriyle hiçbir sıkıntısı olmadığını vurguladı. 
     Bumin’in türbanla ilgili konuşmasında kendisini ilgilendiren konunun türban değil, yasama yetkisini elinde bulunduran Meclis’e yapılan haksızlık olduğunu söyledi. 
     Anayasa’ya göre yasama yetkisinin Türk milleti adına Meclis’e ait olduğunu belirten Arınç, bu yetkinin hiçbir kuruma devredilemeyeceğini de vurguladı. Arınç, parlamentolar için yapılan bir tekerlemenin de gerçek olduğunu ifade ederek, "İngiltere parlamentosu için söylenen şey. Kadını erkek, erkeği kadın yapma dışında her şeye muktedir olduğudur" dedi. 
     Bir demokratik ülkede Meclis’in yasama yetkisine sahip olmadığı söylenirse ve bu yetkiye gölge düşürülürse ve bu konu tartışmaya açılırsa herkesin buna güleceğini ifade eden Arınç, "Anayasa’da yasama, yürütme ve yargı erkleri ayrımı vardır. Bunlar birbirleriyle rakabet eden birbirlerinin sınırlarına tecavüz eden, birbirlerinin üzerinde hegomanya kuran erkler değildir. Herbirisi egemenlik haklarını Meclis adına kullanır. Benim yargı erkine, mahkemelere müdahele etmem mümkün değil. Ama aynı müdahaleyi benim yürütmeden veya yargıdan da görmem mümkün değildir" dedi. 
     
     "ANAYASA MAHKEMESİ’Nİ GÖREV ALANINI DEĞİŞTİREBİLİRİZ" 
     Anayasa’yı Meclis’in yaptığına, bugünkü Meclis’in de Anayasa’daki DGM ve ölüm cezalarının da arasında olduğu kırka yakın maddeyi değiştirdiğine dikkat çeken Arınç, "Bu Anayasa Mahkemesi’ni ben Meclis’in yapabileceği bir anayasa değişikliğiyle kaldırabilir miyim Kaldırabilirim. Bugün AB ülkelerinin hiçbirinde bizdeki Anayasa Mahkemesi’ne benzer bir kurum yok. Tartışmaya açmıyorum. Anayasa Mahkemesi’nden şikayet etmiyorum. Ama birşey söylüyorum. Bazı ülkelerde Anayasa Komitesi var, bazı ülkelerde Anayasa Komisyonu, bazı ülkelerde Anayasa Mahkemesi var. Bazı ülkelerde hiçbirisi yok. Anayasa Mahkemesi’nin şu veya bu isimle hiçbir şekilde olmadığı ülkelerin hepsi de demokratik ama biz hem 1961 hem 1980’de Anayasa Mahkemesi’ne ihtiyaç duymuşuz ve bunu 
     anayasaya koymuşuz" diye konuştu. 
     Arınç, sözlerini şöyle sürdürdü 
     "Bunu değiştirebilir miyiz değiştirebiliriz. Üye sayısını değiştirebilir miyiz, değiştirebiliriz. Görev sahasını değiştirebilir miyiz, değiştirebiliriz. Yüce Divan yetkini Anayasa Mahkemesi’nden alabir miyiz, alabiliriz. Her yasanın Anayasa Mahkemesi’ne gitmesini engeleyebilir miyiz . 
     Engelleyebiliriz. Herşeyi yapabilirim ben Meclis’im. Anayasa Mahkemesi bir kanunu iptal ederken kendisi kanun koyucu değildir. 1 maddenin kendisi. Ben birşey yaparken, sen ona karşı kanun çıkaramazsın demenin mantığının yanlışlığını söylüyorum. Ben yasama organı olarak istediğim yasa değişikliğini yaparım. İstediğim yasağı koyarım, istediğim yasağı kaldırırım. TBMM’nin bu yetkisi üzerine kimse perde düşüremez." 
     
     "AİHM’NİN TÜRBAN KARARI KİŞİLERİ BAĞLAR" 
     Türkiye’nin AİHM’nin yargı yetkisini kabul etmesinde yanlış birşey olmadığını, AİHM’nin türbanla ilgili kararlarında bireysel başvurularla alınmış kararlar olduğunu söyledi. Arınç, bu kararların da ancak bu kişiler için bağlayıcı olabileceği görüşünü savundu. 
     
     "ANAYASA MAHKEMESİ BUGÜN OLSA RP VE FP’Yİ KAPATAMAZ" 
     Arınç, Anayasa Mahkemesi’nin geçmişte RP ve FP’yi kapattığını da anımsatarak, "Bugün o partiler hayatta olsa aynı eylemleri yapsalar anayasa mahkemesi kapatabilecek mi 
     Kapatamayacak. Anayasa’nın 68 ve 69. maddesi değişti. Nasıl 312’den mahkumiyet alıyordu insan bugün bütün sonuçlarıyla 
     ceza olmaktan çıktı. Yani şunu söylemek istiyorum demokrasi gelişiyor, süreç devam ediyor. Dün tabu sayılan konular bugün demokrasilerde figür haline geliyorsa mahkemeler de içtihat değiştireceklerdir, görüş değiştireceklerdir. AİHM türbanı yasakladı yaşasın, AİHM Apo’ya yeniden yargılanmasına karar veriyorsa yuh. Bu olmaz" dedi. 

ANKA 
     
</TEXT>
</DOC>
