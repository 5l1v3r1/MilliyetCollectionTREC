<DOC>
<DOCNO> 345946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/yazar/akyol.html </URL>
<DATE> 2005/05/26/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Çok kötü oldu 
</HEADLINE>
<TEXT>


ERMENİ meselesinde Türkiye büyük bir darbe aldı. Boğaziçi Üniversitesi'nde düzenlenen uluslararası konferansın iptalini dünya ajansları önemli haber olarak geçtiler. Konferansı düzenleyenler Amerikan Tarih Kurumu'na, Ortadoğu Etütleri Kurumu'na, Uluslararası Barolar Birliği'ne şik yette bulundular. 
Erich Zürcher gibi tanınmış ve önemli bir tarihçi, "akademik özgürlüklere saygı göstermesi" için Ankara'ya baskı yapması talebiyle Avrupa Parlamentosu'na da başvurulmasını istedi 
Bu mesele büyüyecek, Türkiye demokrasi ve akademik özgürlükler bakımından ağır uluslararası baskılara maruz kalacaktır Dahası Türkiye çok güvendiğini söylediği tarihin "özgürce tartışılmasına tahammül edemeyen" ülke olarak gösterilecek, bu da Ermenilerin "soykırım" iddiasına ivme kazandıracaktır 
Konferansın iptal edilmesi çok büyük bir hata olmuştur 

DAHA büyük hata, 'yığınakta' yapıldı, konferans akademik bir faaliyet gibi değil, Türkiye'nin temel tezlerine karşı bir "meydan okuma" gibi düzenlendi 
Elbette akademik özgürlükler kavramı, Türkiye'nin temel tezlerine karşı görüşlerin ifade edilmesini de içerir, "soykırım" diyenler de konuşur. Ama bir dernek veya kulüpte değil, "üniversite"de yapılan böyle bir konferansta tek yanlı görüşler işlenir de Türkiye'nin savunageldiği tezleri savunacak tarihçilere, hukukçulara, diplomatlara konuşma imk nı verilmezse bunu "akademya" ve "üniversite" kavramlarıyla bağdaştırmak mümkün değildir. 
İşte 'yığınaktaki' büyük hata budur 
Düzenleyicilerden bir akademisyen, bugüne kadar hep "resmi tez"i savunanların konuştuğunu, artık onların bizi "aydınlatmasına" gerek olmadığını, bu sebeple çağrılmadıklarını söylüyor 
Bu sözler konferansın nasıl bir önyargıyla düzenlendiğini gösteriyor 
Bu nasıl akademik özgürlük anlayışıdır ki, birçok tarihçinin, hukukçunun, aydının ve ülke olarak Türkiye'nin savunduğu tezler için, adeta "Çok konuştun, artık sen sus " diyebiliyor 
Bu nasıl özgürlük anlayışı 
Bu başka türlü bir "siyasi itikat"tır, başka türlü bir "otoritaryanizm"dir. 

ÜNİVERSİTE bünyesinde düzenlendiğine göre, eleştirecekleri tezlerin de ifade edileceği, ağırbaşlı bir akademik konferans beklenirdi. 
Ermeni diasporasının "90. yıldönümü" dolayısıyla siyasi bir kampanya yürüttüğü, duyguların tırmandığı bir ortamda, sadece akademik değil, etik sorumluluk da konferansın böyle düzenlenmesini gerektirirdi. 
Bu konferansa iktidar ve muhalefetin gösterdiği tepkinin dozu elbette akademik özgürlük açısından eleştirilebilir. İşte konferans iptal edildi, şahsen ben de dinlemek istediğim birçok bildiriyi dinleyemeyeceğim. 
Ama, böyle tek yanlı ve önyargılı bir konferansın dış dünyada aleyhimize doğuracağı olumsuz siyasi sonuçlarla uğraşmak zorunda kalacaklar da politikacılar değil midir 
Netice konferans yanlış amaçlarla düzenlendi, iptali de olumsuz sonuçlar doğuracak.Yankıları Çin'den Maçin'den gelecek maalesef, "diaspora" çok sevinmiştir muhakkak 



</TEXT>
</DOC>
