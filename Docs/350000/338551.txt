<DOC>
<DOCNO> 338551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/guncel/gun01.html </URL>
<DATE> 2005/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kitabı yazarken gençleri düşündüm' 
</HEADLINE>
<TEXT>


İleri, yeni kitabıyla ilgili olarak, "Afife Jale'yi hiç tanımadığım halde, Türk toplumuna etkisinin hatırlanmasında yarar olduğunu düşündüğümden kitaba ekledim" diyor 

Sema Aslan 

Selim İleri, kimileri ilk gençliğinde tanıştığı, kimileri sadece eserlerini okuduğu, kimileri de yazarlık serüvenine eşlik eden sanatçılarla ilgili anı ve izlenimlerini bir araya getirdi. Aralarında Afife Jale, Kemal Tahir, Sadri Alışık, Oğuz Atay, Nisa Serezli, Halide Edib Adıvar, Sevgi Soysal, Vedat Günyol, Yaşar Nabi Nayır gibi isimlerin bulunduğu 24 sanatçıya ilişkin metinler, resim, afiş ve fotoğraflarla desteklenerek kitaplaştı. 

"Kar Yağıyor Hayatıma" pek çok ünlü sima ile anılarınızı ve onların üzerinizdeki etkilerini içeriyor. Önsözünüzde başka isimleri de konu etmek istediğinizi ama henüz erken olduğunu belirtmişsiniz. Bu kitabın ikincisini de bekleyelim mi 
Bunu kimi okurlarım da sordu yazmak istedim tabii. Ama yazabilir miyim, bilmiyorum. 

Yaşar Nabi Nayır ile tanışmanız, yazarlığınızın ilk dönemlerinde Varlık dergisine küsmeniz... Bu kitap, zamanında söylenmemiş sözlerin söylenmesine vesile mi oldu 
Evet. Ayrıca gençlik hatalarının bir tür ifadesi de oldu denebilir. Hatta bazı vicdan azapları da söz konusu. 

Kitap, fondaki Beyoğlu ve Yeşilçam atmosferiyle bir dönemin sinemasına bakış olarak da değerlendirilebilir mi 
Yeşilçam'ın o dönemi bizi çok etkiledi. Yetiştiğim çağda gerek sinemada dünyasından, gerekse tiyatrodan üzerimde derin etki bırakmış olan kişileri, hiç değilse bir kısmını tanıdım. Sahnede veya beyazperdede hayranlık duyduğum kişilerden, gerçek hayatlarında da hayranlık duyduklarımı yazmaya çalıştım. 

Özellikle yeni kuşak, sözgelimi Diclehan Baban'ı, Cahide Sonku'yu ve bir ölçüde de Belgin Doruk'u sizin kaleminizden tanıyor diyebilir miyiz Böyle bir misyon yüklendiniz mi 
Diclehan Baban için, evet haklısınz. Fakat bence Cahide h l bir efsanedir Türkiye'de. Yeni kuşakların bile Cahide Sonku'yu bilmediklerini düşünmek istemiyorum. Belgin Hanım için de geçerli bu. Kitabı yazarken gençleri düşündüm. Afife Jale'yi hiç tanımadığım halde Türk toplumunun üzerindeki etkisinin hatırlanmasında yarar olduğunu düşündüğümden ekledim kitaba. 

Hayatta olmayan insanlarla ilgili anı ve izlenimleri kaleme almanın zorlukları neler 
Bana, "Ya hafızan seni yanıltmışsa O insanlar yaşamıyor sana asla cevap veremeyecekler..." dediler. Ama ben hiç bir zaman kötücül bir yaklaşım göstermedim yazarken. Kırıcı olmamaya, içimdeki sevgiyi ifade etmeye çalıştım. 


</TEXT>
</DOC>
