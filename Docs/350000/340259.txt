<DOC>
<DOCNO> 340259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sontur09.html </URL>
<DATE> 2005/05/06/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Diyarbakır'da 3 terörist patlayıcılarla yakalandı 
</HEADLINE>
<TEXT>

     Diyarbakır’da bombalama eyleminde bulunmak üzere hazırlık yaptıkları bildirilen terör örgütü PKK mensubu 3 kişi yakalandı. 
     Diyarbakır Valiliği’nden yapılan açıklamada, Emniyet Müdürlüğü’nce terör örgütüne yönelik sürdürülen operasyonel çalışmalar sonucunda 4 ve 5 Mayıs’ta 3 terör örgütü mensubunun yakalandığı bildirildi. 
     Bu kişilerin üzerinde ve taşıdıkları eşyalarda bomba uzmanlarınca yapılan aramada, eylemlerde kullanılmak üzere, düzenek kurulu bomba ele geçirildiği belirtilen açıklamada, bu patlayıcıların, bomba uzmanları tarafından etkisiz hale getirildiği kaydedildi. 
     Gözaltına alınan kişiler hakkındaki soruşturmanın çok yönlü devam ettiği belirtildi. 
     Diyarbakır’da dün üzerinde 1.5 kilogram C-4 patlayıcıyla yakalanan kadının da gözaltındaki kişiler arasında olduğu bildirildi. 
     
</TEXT>
</DOC>
