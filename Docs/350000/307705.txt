<DOC>
<DOCNO> 307705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/spor/spo03.html </URL>
<DATE> 2005/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Olimpiyat'ta iflas paneli 
</HEADLINE>
<TEXT>


Olimpiyat Stadı'nın rüzg rlıkları erken iflas etti. UEFA, Devler Ligi finali öncesi hayati tehlike yaratan panellerin sökülmesini istedi. HDK ve Galatasaray ise direniyor 

UFUK TUNCAELLİ 


Kopmalar başladı 
GALATASARAY'IN 1.5 milyon dolar harcayarak Olimpiyat Stadı'na yaptırdığı rüzg r panelleri başa bela oldu. Olimpiyat Stadı'na gelen kuzey rüzg rlarını kesme amacıyla geçen yıl yaptırılan panellerde kopmaların yaşanması yetkililerde şaşkınlık yarattı. İstanbul'u son bir haftadır etkisi altına alan yağışlı ve rüzg rlı hava, panellerin orta panjurlarını yerinden söktü. 

Yazıyla bildirdiler 
UEFA, Şampiyonlar Ligi finali öncesinde panellerin hem hayati tehlike yaratması hem de görüntü çirkinliği yaşanması nedeniyle sökülmesini istedi. Final gününe kadar tüm eksiklerini giderilmesini isteyen yetkililer, rüzg rlıkların işlevini yerine getiremediğine de dikkat çekti. UEFA, konuyla ilgili endişelerini Hazırlık Düzenleme Komitesi'ne resmi yazıyla bildirdi. 

Rapor peşindeler 
HDK ile Galatasaray'ın panellerin sökülmemesi için bir üniversiteden "Tehlikeli değildir" raporu almayı hedeflediği öğrenildi. Ancak üniversitelerin böyle bir riske girmek istemediği, uzmanların da panellerin bu şekilde kullanılması durumunda hayati tehlike yaratacağı görüşünü desteklediği açıklandı. Futbol Federasyonu ise krizin bir an önce çözülmesini istedi. 

'İşte geldim burdayım' 

ERHAN TELLİ 

Gürsoy sahaya indi 
GALATASARAY İkinci Başkanı ve Futbol Şube Sorumlusu Ergun Gürsoy, bundan sonra kendilerine yapılacak eleştirilere karşı daha sert olacağını söyledi. Gürsoy, eskisi gibi herşeye bağırıp çağırmamasının 'Yöneticilik yapmıyor' olarak yorumlanmasına ateş püskürerek, "İşte geldim buradayım. Formamı giydim ve sahaya indim. Artık bazılarına cevap vermenin zamanı geldi" diye konuştu. 

'Anelka'yı isterim' 
GÜRSOY, Fenerbahçe'nin gündeminde yer alan Anelka ile ilgili çarpıcı yorumlar yaptı. Galatasaray İkinci Başkanı, "Ben de Anelka gibi oyuncum olsun isterim. Ancak bizim bir oyuncuya verecek 12 milyon dolarımız yok. Fenerbahçe de henüz transfer yapmadı. Kimse Fenerbahçe'ye bir şey söylemiyor. Tabii ki her takımın transfere ihtiyacı olur. Real Madrid'in bile var" dedi. 

Ümit Karan'ın gözü karardı 

Sarı-Kırmızılı takımın golcü futbolcusu, PAF takımla birlikte idmana çıkması istenince tesisleri terk etti 

Eşyalarını bulamadı 
GALATASARAY Teknik Direktörü Hagi, sonunda beklenen operasyonu yaptı ve Ümit Karan'ın takımla birlikte çalışmasına engel oldu. Yıldız futbolcu, dün yapılan antrenmana katılmak için Florya'nın yolunu tuttu. Ümit'ten soyunma odasına girerken, PAF takımı ile idmana çıkmasının istendiği iddia edildi. Bu olaya çok sinirlenen golcü oyuncunun, tesisleri terk ettiği belirtildi. 

Son söz Hagi'nin 
FUTBOL Şube Sorumluları'ndan Fatih Gökşen, soyunma odasının Hagi'yi ilgilendirdiğini ve oraya karışmadıklarını açıkladı. Gökşen, Rumen teknik adamın, Ümit Karan'a ceza verilmesini istemesi durumunda konuyu yönetime taşıyacaklarını söyledi. Bu arada takımdan ayrılması istenen Kamerunlu oyuncu Saidou ve kaleci Kingston, PAF takımla birlikte antrenmana çıktı. 

Ali Sami Yen'e yıldız yağacak 

Organizasyon tamam 
GALATASARAY Asbaşkanı Turgay Kıran, 23 ya da 24 Nisan'da yapılması planlanan efsaneler maçıyla ilgili basın toplantısı düzenledi. Cengiz Özyalçın ve Ali Himmetoğlu'nun da katıldığı toplantıda, özel maça davet edilen futbolcular açıklandı. Kıran Simoviç, Taffarel, Popescu, Filipescu, Perez, V.Gobel, Prekazi, Hagi, Rotariu, Six, Knupp, Abramczik, Sounders, Kovaceviç, Hociç ve Adrian Ilie gibi isimlerin yeniden Sami Yen'e döneceğini bildirdi. 

Topu Hagi'ye attı 
EFSANELER maçında Fatih Terim'in futbolcu ya da teknik adam olarak görev yapacağı da açıklandı. Mazeret bildiren Mario Jardel'in ise organizasyona katılamayacağı öğrenildi. Bu arada Turgay Kıran, Ümit Karan'ın, Türkiye'nin en iyi beş forvetinden biri olduğunu iddia etti. Sarı - Kırmızılı yönetici, "Bu konudaki son kararı hocamız verdi. Ümit'i satmayı düşünmüyoruz. Saidou olayı kesinlik kazanınca, Pleşan'ın transferini gerçekleştireceğiz" dedi. 

Sabri'ye 2 maç ceza 

PROFESYONEL Futbol Disiplin Kurulu, Spartak Moskova ile oynanan hazırlık maçında hakem Baki Yiğit'e küfür ettiği gerekçesiyle Galatasaraylı Sabri'ye iki maç ceza verdi. Genç futbolcu, Türkiye Kupası'ndaki Bursa ve ligde Konyaspor sınavlarında forma giyemeyecek. Bu arada kurul aynı maçta görev alan hakem İbrahim Yıldırım'a, talimata aykırı hareket etmesi nedeniyle 60 gün ve hakem Emre Suna'ya da aynı nedenle 45 gün hak mahrumiyeti cezası verilmesi kararlaştırıldı.Öte yandan Galatasaray, Bursaspor maçının hazırlıklarını iki çalışmayla sürdürdü. 


</TEXT>
</DOC>
