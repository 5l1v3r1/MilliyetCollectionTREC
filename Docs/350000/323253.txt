<DOC>
<DOCNO> 323253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sontur18.html </URL>
<DATE> 2005/03/12/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Parasızlıktan okuyamadı ama 3 kitap yazdı... 
</HEADLINE>
<TEXT>

     Mersin'in Tarsus İlçesi'ne yıllar öncesinde 8 kişilik ailesiyle taşınan, babasının ölümünün ardından ilkokuldan sonra okuyamayan ve ailesinin geçimini temin için seyyar satıcılık yapan Remzi Karabulut'un 3 kitabı Kültür ve Turizm Bakanlığı'nca yayınlandı. 
     Tarsus'ta konfeksiyon mağazası işleterek ailesinin geçimini sağlayan Remzi Karabulut 42 , AA muhabirine yaptığı açıklamada, kültür ve sanat dünyasında varlığını kabul ettirebilmek için hiçbir zorluğun kendisini yıldırmadığını söyledi. 
     Sarıkamış'ta, 1963 yılında doğan ve l975 yılında ailesiyle Tarsus'a yerleştiğini belirten Karabulut, ''Ailenin en büyük erkeği olduğum için küçük yaşlarda geçim yükünü sırtlanmak zorunda kaldım. Çok istememe rağmen ilkokuldan sonrasına devam edemedim'' dedi. 
     Uzun yıllar seyyar satıcılık yaptığını, ancak okuma azmini hiç kaybetmediğini belirten Karabulut, şöyle devam etti 
     ''Okuma açlığıyla ne bulduysam okudum. Sürekli kendimi geliştirdim. Türk edebiyatını yakından takip ediyor, dünya klasiklerini tekrar tekrar okuyorum. Artık, kendimi kanıtladığıma inanıyorum. Kültür ve Turizm Bakanlığı'nca ''Kadınlar Gülmemeli'' öykü , ''Hep Doğruyu Söyleyen Yalanım Ben'' günce ve ''Kırmızıya Verilmiş Sözüm Vardı Benim'' günce kitaplarım yayınlandı. İki kişisel resim sergisi açtım, bir karma sergiye katıldım.'' ''Çukurova dilleri üzerine'' inceleme ve araştırma yaptığını, ''Bekliyorum Ama Gelme' adlı öykü ile bir kitabının yazımının da son aşamasında olduğunu ifade eden Karabulut, ''Azmin elinden hiçbir şey kurtulmaz. Kendimi yazın ve resme adadım'' dedi. 
     
</TEXT>
</DOC>
