<DOC>
<DOCNO> 321112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sonyas11.html </URL>
<DATE> 2005/03/05/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Aksiyon yıldızı Vin Diesel'den aile komedisi... 
</HEADLINE>
<TEXT>

     Hollywood'da her büyük aksiyon yıldızının yaptığı gibi, sert adam Vin Diesel da bir aile komedisi ile sinemaseverlerin karşısına çıkıyor. 
     ABD'de dün gösterime giren ''The Pacifier'' Uzlaştırıcı adlı filmde, ''xXx'' filminin yıldızı Diesel, bilinen rollerinden tamamen farklı bir karakter çiziyor. 
     Vin Diesel, bu kez, devlet için gizli araştırmalar yapan bir bilim adamını korumakta başarısız olan, öldürülen adamın 5 çocuğuna babalık etmek için canını ortaya koyan ve kendisini kurtarmak amacıyla fidye ödemek zorunda kalan bir donanma komandosu rolü ile sinemaseverlerin karşısına çıkıyor. 
     Arnold Schwarzenegger, Sylvester Stallone gibi aksiyondan aile komedisine geçen 37 yaşındaki yıldız daha önce ''Pitch Black'', ''Riddick Günlükleri'' ve ''xXx'' filmleriyle büyük hayran kitlesi toplamıştı. 
     
</TEXT>
</DOC>
