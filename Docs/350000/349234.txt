<DOC>
<DOCNO> 349234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/spor/aspo.html </URL>
<DATE> 2005/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İSYAN 
</HEADLINE>
<TEXT>


Yunanistan maçı sonrası tribünlerin protestosu ile karşılaşan Milli Takım oyuncuları, soyunma odasında duvarları tekmeledi, Hakan Şükür'e büyük tepki gösterildi 


Tansiyon dorukta 
Karşılaşma bitiminde tansiyon doruğa tırmandı. Ay - Yıldızlı futbolcular, "Biz Yunan takımı mıyız Bu formaya hizmet etmeye geldik, hakaret işitmeye değil. Bu nasıl taraftarlık" sözleriyle kızgınlıklarını dile getirdiler. 

Dişli Kınıyorum 
Milli Takım Sorumlusu Davut Dişli de taraftara sert çıktı, "Oyuncularını ve teknik heyeti, Yunan futbolcularının, dünya televizyonlarının önünde bu şekilde soyunma odasına gönderenleri kınıyorum. Ayıptır, günahtır" dedi. 

'Alkışı hak ettik' 
Fatih Tekke, "Sonuç olarak değilse bile, oyun olarak alkışı hak ettiğimizi sanıyorum. Rakip son Avrupa Şampiyonu, kim hafife alabilir Bizler önemli değiliz, ama gelecek nesil adına olumsuz adımlar atılıyor" diye konuştu. 

'Biz Yunanlı mıyız ' 

Milli Takım oyuncuları, "Biz Ay - Yıldızlı formaya hizmet etmeye geldik, hakaret işitmeye değil. Bu nasıl bir taraftarlık" diyerek seyirciye tepki verdi, Menajer Çobanoğlu soyunma odasında takımı zor sakinleştirebildi 

BİLAL MEŞE 


Yunanistan maçı sonrası İnönü Stadı'nda hiç de ummadıkları bir tabloyla karşı karşıya kalan A Milli Takım oyuncularını, soyunma odasında teknik heyetin güçlükle sakinleştirebildiği öğrenildi. 
Seyircinin önce Teknik Direktör Ersun Yanal'a, ardından da futbolculara sert tepki vermesi ve Hakan Şükür lehine yapılan tezahüratlar Ay - Yıldızlı ekipteki tansiyonu doruğa çıkardı. 
Soyunma odasına giren her futbolcunun sinirden önüne gelen her şeye tekme salladığı, duvarları yumrukladığı öğrenildi. Oyuncuların, "Biz Yunan takımımıyız. Hepimiz ülkemize, Ay - Yıldızlı formaya hizmet için buradayız. Hakaret işitmeye gelmedik. Bu nasıl taraftarlık " diye bağırdıkları bildirildi. İsyan bayrağını açan oyuncuların her maç dönemi gündeme gelen Hakan Şükür'e de tepki gösterdikleri belirtildi. 

Kulak asmayın 
Menajer Can Çobanoğlu'nun takımı güçlüklü sakinleştirdiği ve "Sizler aslanlar gibi mücadele ettiniz. Tribünden gelen seslere kulak asmayın. Biz iyi bir takımız, sizler de iyi oyuncularsınız. Kaldı ki, bu takım ne zorluklar gördü, ama bu zorlukları aslanlar gibi aştı. Bu ülkeyi günlerce sokaklara döktü. O günleri yaşayan arkadaşlarınız h l takım içinde var, onlara sorun. Daha henüz her şey bitmedi, son sözü yine sizler söyleyeceksiniz" ifadeleriyle ortamı yumuşattığı öğrenildi. 
Bu arada dün basın toplantısı yapması beklenen Ersun Yanal son anda bundan vazgeçti. Tecrübeli hocanın bir hayli moralsiz olduğu bildirildi. 

'Alkışı hak ettik' 

Fatih Tekke de eleştirilere sert çıktı, "Maç bitiminde kahrolduk. Bu tür davranışlar bizden sonra gelecek gençlerin şevkini kırıyor" dedi 

Yunanistan maçında yakaladığı fırsatları değerlendiremeyen ve performansıyla tepki toplayan Fatih Tekke de tribünlerin protestosuna anlam veremediğini söyledi. 
Golcü oyuncu, "Sonuç olarak değilse bile, oyun olarak alkışı hak ettiğimizi sanıyorum. Neticede rakip son Avrupa Şampiyonu, hafife kim alabilir Çok iyi defans yapan bir takım. Buna karşın pozisyonlar bulduk. Oyun olarak onlardan daha iyiydik. Bizler alkış beklerken, protesto edildik. İşte asıl bizi kahreden de buydu. Bunlar Türk futbolu adına doğru işler değil. Bizler önemli değiliz, ama gelecek nesil adına olumsuz adımlardır. Gelecek nesilin şevkini neden kırıyoruz ki Gençler tedirginler. Belki son vuruşlarda gerekli beceriyi gösteremedik. Ama şu bilinsin ki, kazanmak için her şeyi yaptık" dedi. 

'Ayıptır, günahtır' 

A Milli Futbol Takımı Sorumlusu Davut Dişli, Yunanistan maçından sonra Ay - Yıldızlı ekibe yönelik taraftar tepkilerini büyük bir üzüntüyle karşıladıklarını belirtti, "Oyuncularını ve teknik heyeti, Yunan futbolcularının, dünya televizyonlarının önünde bu şekilde soyunma odasına gönderenleri kınıyorum" dedi. 
Hem Milli Takım'ın, hem de Teknik Direktör Ersun Yanal'ın yapılanları hak etmediğini belirten Dişli, "Ayıptır, günahtır. Bu futbolun karşılığı asla tepki olmamalıydı. Yunanistan ile oynuyorsunuz, bırakın futbolu bir kenara olaya biraz da diplomatik yönden bakmak gerekir. Futbolcuları protesto etmek yerine İnönü Stadı'ndan alkışlarla uğurlamak gerekirdi. Onurlu bir şekilde sahadan çıkmalıydılar. Olay anlayış meselesi. Bunu aşamadığımız sürece ne başarı gelir, ne de başka bir şey. Çok samimi söylemek gerekirse, ikinci 45 dakikada muhteşem oynadık. Biraz adeletli olmak gerekir" diye konuştu. 
Davut Dişli seyircinin Hakan Şükür lehine bağırmasını ise şöyle değerlendirdi "Ben Hakan Şükür'ü Galatasaraylılar'dan daha çok severim. Hakan Şükür bu yüzden büyük zarar görüyor. Sezona bakın, Hakan, Galatasaray'da iyi mi oynadı Hayır. Sürekli onu gündemde tuttuğumuz sürece iyilik yapmıyoruz, tam tersi kötülük yapıyoruz. İnanıyorum ki bu performansın altında da bu olaylar büyük faktör." 

'Tiyatro gibiydi' 

K arşılaşmayı tribünden izleyen Milli Takım'ın tecrübeli oyuncusu Okan Buruk, Türk halkının Ay - Yıldızlı ekibe sahip çıkması gerektiğini belirtti. Okan, "Maça mı, yoksa tiyatroya mı geldim, anlayamadım. Taraftarların suskunluğunun izahı yok. Herkeste bir sessizlik. Halbuki biraz destek verilseydi, belki skor farklı olabilirdi. Dikkat edilirse ikinci yarıda biraz destek takımı ayağa kaldırdı. Rakibi sahasına hapsettik ama, golü bulamadık. Tek eksiğimiz goldü. Maçtan sonra yapılanlar hepimizi kahretti ve üzdü. Ama h l şansımızın olduğunu düşünüyorum. Grubumuz daha çok şeye gebe" diye konuştu. 


</TEXT>
</DOC>
