<DOC>
<DOCNO> 346846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/siyaset/siy08.html </URL>
<DATE> 2005/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tolon Türk tarihinde utanılacak sayfa yok 
</HEADLINE>
<TEXT>


DHA 


1. Ordu Komutanı Orgeneral Hurşit Tolon, Toplumsal Gelişime Destek faaliyetleri kapsamında Gelibolu 2. Kolordu Komutanlığı ve Gelibolu Kaymakamlığı'nca yenilenen Adilhan köyünde düzenlenen törene katıldı. Törende soykırım iddialarına yönelik mesajlar veren Tolon, şunları söyledi "Arşivler apaçık ortadadır. Bunları incelemeyenlerin Türk tarihi hakkında bilgisizce, bilinçsizce yeterli araştırmaları yapmadan sadece kendi ikballeri için Türk ulusunun şanlı tarihine leke sürmek isteyenleri duyarak üzülmeyin. Türk tarihinin ve insanının geçmişinde utanılacak, sıkınılacak, gocunulacak, sakınılacak hiçbir sayfa yoktur. Geçmişimizle dün olduğu gibi bundan sonra da övünmeye devam edeceğiz." Törenin ardından tadilatı tamamlanan köy okulu ve Atatürk büstünün açılışını yapan Tolon, öğrencilerle birlikte sınıfta ant içti. 



</TEXT>
</DOC>
