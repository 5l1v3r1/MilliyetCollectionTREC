<DOC>
<DOCNO> 316285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/guncel/gun90.html </URL>
<DATE> 2005/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Bir bu eksikti .. 

Cep telefonlarından ne sinemada, ne de tiyatroda kurtulabilmiş değiliz. Huzurlu tek bir yer vardı, o da gidiyor. 2006'dan itibaren Airbus A380'lerde, iniş ve kalkış dışında cep telefonuyla konuşmak serbest olacakmış. Sistem Boeing'lere de uyarlanacağı için, kaçış yok .. 
Aynı anda, onlarca, belki de yüzlerce telefon, berbat melodilerle çalacak...Uçağın büyüklüğüne göre, yüzlerce kişi, ufacık bir mekanda bağıra-çağıra konuşacak..."Abi bak, senin evin üzerinden geçiyoruz, el sallıyorum, gördün mü " ya da "Hanım, 3-5 dakikaya kalmaz iniyorum, yahu acayip de türbülans var bugün " gibi gereksiz onlarca diyalogu dinlemek zorunda kalacağız...Sevgilisiyle ya da arkadaşıyla, patronuyla, herhangi biriyle kavga edenlerin bağırışlarına katlanmak zorunda kalacağız...Uçaktan uçmaktan korkanlar, en ufak bir sallantıda yakınlarını arayıp "hayatım düşüyoruz galiba, seni seviyorum .." diye ortalığı ayağa kaldıracaklar... "Telefon olayı iyi de, şarjım bitti, şunu şarj edebileceğim bir yer var mı " şeklindeki isteklerin sonu gelmeyecek..."Uçak rötar yaptı, önce yerde bekledik, sonra havada döndük durduk" diyerek 2-3 saat cebini kapatabilen çapkınların son kalesi de düşmüş olacak... 
O yüzden, uçaklarda cep telefonunun serbest bırakılmasına karşı çıkmakta fayda var. Zaten birçok uçakta, telefon kafadan serbest, yasak masak takan yok. Yine birçoğunda da güvenli bir şekilde, kredi kartıyla arama yapılabilen telefonlar mevcut. Çok gerekiyorsa onların tarifesi düşürülsün yeter... 

Kalabalık bir şehre düşsem yanıma alacağım üç şey ne olurdu diye çok düşündüm... 
Robinson Crusoe 

Dikkat .. 

Türkiye'de haber kanalı sayısı giderek artıyor Ntv, Cnn Türk, Sky Türk, Haber Türk ve TGRT Haber derken kanal sayısı 5 oldu... Ve bu kanalların hiçbirinde işitme engelliler için bir haber bülteni mevcut değil... Oysa TRT2'deki "İşitme Engelliler Bülteni", geçen hafta perşembe günü, 1.3 izlenme oranı ve 4.2 izlenme payıyla, AB grubunda 69. olmuş. Bu neticeye göre o saate televizyon izleyen AB grubundaki deneklerin ya 4.2'si işitme engelli veya "İşitme Engelliler Haber Bülteni'ni izlemekten hoşlanıyorlar, ya da reytinglerde bir tutarsızlık var. Az buz değil, bu oran NTV'nin ortalama izlenme payının iki katı .. Haber kanallarına duyurulur .. 

Sadeleşemen 
Kemal Unakıtan Ben araştırdım zamanında yüzde 3618 sapmalar olmuş... 
Asaf Savaş Akat Yani adam 100 demiş, 3000 olmuş... 
Deniz Gökçe 30 katı yani .. ekonomi kurmayları halkı aydınlatırken 

Vah O Prensin Haline 
"PİRENSESLER " b b 
</TEXT>
</DOC>
