<DOC>
<DOCNO> 303109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sonspo15.html </URL>
<DATE> 2005/01/03/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Mehmet Yılmaz İyi bir hazırlık programı olacağını düşünüyorum 
</HEADLINE>
<TEXT>

     Trabzonspor, devre arası kampı için, Trabzon Havalimanı'ndan, Türk Hava Yolları'na ait tarifeli uçakla Antalya'ya gitti. 
     Bordo-mavili takımın futbolcularından Mehmet Yılmaz, yaptığı açıklamada, kampta iyi çalışıp eksiklerini gidereceklerini söyledi. Mehmet Yılmaz, ''Önümüzde 15 günlük bir süre var. Futbolcular olarak iyi kaynaşıp, Trabzonspor'u iyi yerlere getirmek istiyoruz. İyi bir hazırlık kampı olacağını düşünüyorum. Yapacağımız hazırlık maçlarıyla da eksiklerimizi göreceğiz'' dedi. 
     Devre arası kampında herkesin çalışarak gücünü göstermeye çalışacağını dile getiren Mehmet Yılmaz, ''Zaten herkes çalışıyordu. Yeni hocanın gelmesiyle bir kat daha fazla çalışacağız'' diye konuştu. 
     Tayfun ise yeni teknik direktörleri Şenol Güneş'le çok daha büyük hedeflere ulaşmayı amaçladıklarını belirterek, ''Umarım ikinci yarı bizim için iyi olur'' dedi. 
     Öte yandan Teknik Direktör Şenol Güneş'in, Antalya'ya İstanbul'dan geçeceği bildirildi. 
     
</TEXT>
</DOC>
