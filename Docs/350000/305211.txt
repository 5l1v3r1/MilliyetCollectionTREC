<DOC>
<DOCNO> 305211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sontur15.html </URL>
<DATE> 2005/01/10/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Ankara'da 2 dolmuş çarpıştı 15 yaralı 
</HEADLINE>
<TEXT>

     Yenimahalle'de iki dolmuşun çarpışması ve daha sonra dolmuşlardan birinin duran bir araca vurması sonucu biri ağır, 15 kişi yaralandı. 
     Yenimahalle İvedik Caddesi üzerinde Mehmet Koç yönetiminde Keçiören-Ostim-Demetevler hattında çalışan 06 J 1210 plakalı dolmuş, karşı yönden gelen Ahmet Oğuz idaresindeki Ulus-Yenimahalle hattında çalışan 06 J 0199 plakalı dolmuş ile çarpıştı. 
     Çarpışmadan sonra direksiyon hakimiyetini kaybeden Ahmet Oğuz idaresindeki araç, park halindeki 06 SAK 60 plakalı otomobile çarparak durdu. Kazada ilk belirlemelere göre biri ağır 15 kişi yaralandı. Yaralılar çeşitli hastanelerde tedavi altına alındı. 
     Kazanın ardından bazı vatandaşlar, yolcu almak için yarıştıklarını iddia ederek şoför Mehmet Koç'un üzerine yürüdü. Olayların büyümesini emniyet güçleri önlerken, kazaya karışan sürücüler de gözaltına alındı. 
     Vatandaşlar, Mehmet Koç'un kullandığı minibüsün önce kırmızı ışıkta geçtiğini sonra da hatalı sollama yaparak kazaya neden olduğunu iddia ettiler. 
     Kaza bölgesi güvenlik şeridi ile kontrol altına alınarak, bir süre trafiğe kapatıldı. 
     Yenimahalle İvedik Caddesi 304 numaralı bina önünde iki dolmuşun çarpışması sonucu meydana gelen kazada yaralanan 15 kişiden 13'ünün kimliği belli oldu. 
     AA muhabirinin aldığı bilgiye göre, söz konusu 13 kişinin adları şöyle 
     Niran Açıkol, Sultan Araz, Murat Başpınar, Mehmet Koç şoför , Nuri Süzen, Halil Olcay, Ali Paşagül, Bayram Yılmaz, Zehra Yılmaz, Ali Üzer, Ahmet Oğuz şoför , Mustafa Önal ve Ahmet Yıldız. 
     Yaralılardan 9'unun Numune Hastanesi'nde 3'ünün ise Ankara Hastanesi'nde tedavi altına alındığı belirtilirken, yaralılardan Ali Paşagül'ün Ankara Numune Hastanesi'nde yoğun bakımda bulunduğu ve durumunun ciddiyetini koruduğu öğrenildi. 
     Kazada yaralanan diğer iki kişinin ise tedavi oldukları kurumda kazaya karıştıklarını belirtmemeleri nedeniyle isimleri tespit edilmedi. 
     
</TEXT>
</DOC>
