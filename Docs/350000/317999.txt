<DOC>
<DOCNO> 317999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sontur20.html </URL>
<DATE> 2005/02/23/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Evine giren hırsızları yakaladı ama öldürüldü 
</HEADLINE>
<TEXT>

     İzmir'in Eskiizmir Semti'nde evinin balkonunda silahla öldürülen kişinin, eve girmeye çalışırken yakaladığı hırsızlar tarafından vurulduğu belirlendi. 
     Alınan bilgiye göre, olayla ilgili soruşturmayı sürdüren Asayiş Şube Müdürlüğü Cinayet Büro Amirliği ekipleri, öldürülen Adem Ocak'ın 36 eşi Emine Ocak'ın ifadesine başvurdu. Emine Ocak, sabaha karşı balkondan gelen sesler üzerine eşinin kalktığını ve balkonda 2 hırsızı görerek müdahale ettiğini anlattı. Hırsızlardan birinin balkondan atladığını, diğerinin de eşi tarafından yakalandığını bildiren Emine Ocak, bu sırada silah sesi duyduklarını ve eşinin yere yığılmasının ardından yakaladığı hırsızın da balkondan atlayarak kaçtığını söyledi. 
     Gelişmeler üzerine polis, hırsızların kimliklerini belirlemek için çalışma başlattı. 
     Soruşturmanın sürdürüldüğü bildirildi. 
     Eskiizmir 4610 sokaktaki 35 numaralı apartmanın 1. kat balkonunda, TIR şoförlüğü yapan 3 çocuk babası Adem Ocak 36 silahla vurularak yaralanmış, Bozyaka Devlet Hastanesi'ne kaldırılan Ocak, kurtarılamamıştı. 
     
</TEXT>
</DOC>
