<DOC>
<DOCNO> 322172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/soneko25.html </URL>
<DATE> 2005/03/09/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Kapıkule'den rekor tır geçişi... 
</HEADLINE>
<TEXT>

     Kapıkule Sınır Kapısı'ndan son bir haftada, günlük TIR çıkışında 729 ortalamasına ulaşıldı. Yetkililer, bu ortalamanın rekor olduğunu bildirdiler. 
     AA muhabirinin, Kapıkule gümrük yetkililerinden aldığı bilgiye göre, ihracatın artmasına bağlı olarak sınır kapısından geçer TIR sayısında da artış oldu. Son bir haftada, Kapıkule'den rekor düzeyle TIR çıkışı gerçekleşti. 
     Sınır kapısından 1-7 Mart tarihlerinde 4 bin 746 TIR yurda giriş yaparken, 5 bin 107 TIR'da çıkış yaptı. Böylece günlük TIR çıkışı ortalaması 729 olarak gerçekleşti. 
     Yetkililer, yoğunluğa bağlı olarak Kapıkule'nin dışında uzun kuyrukların oluştuğuna dikkati çektiler. 
     
</TEXT>
</DOC>
