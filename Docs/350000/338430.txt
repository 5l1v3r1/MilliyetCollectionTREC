<DOC>
<DOCNO> 338430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sonsiy03.html </URL>
<DATE> 2005/04/30/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Schröder'e "Fahri Hukuk Doktoru" unvanı... 
</HEADLINE>
<TEXT>

     Almanya Başbakanı Gerhard Schröder'e, ''kamu hukuku ve siyaset bilimi konusundaki uluslararası hizmetleri'' nedeniyle Marmara Üniversitesi'nce MÜ ''Fahri Hukuk Doktoru'' unvanı verilecek. 
     MÜ'den yapılan açıklamada, Almanya Başbakanı Schröder'e, kamu hukuku ve siyaset bilimi konusundaki uluslararası hizmetlerinin teyit, takdir ve taltif edilmesi amacıyla MÜ Senatosu'nca, ''Fahri Hukuk Doktoru'' unvanı verilmesinin kararlaştırıldığı bildirildi. 
     Unvanın, 4 Mayıs Çarşamba günü Sultanahmet'te bulunan MÜ Rektörlük Binası'ndaki konferans salonunda saat 15.00'te başlayacak törenle MÜ Rektörü Prof. Dr. Tunç Erem tarafından Almanya Başbakanı Schröder'e takdim edileceği belirtilen açıklamada, törende ayrıca Schröder ile Prof. Dr. Erem'in birer konuşma yapacakları kaydedildi. 
     
</TEXT>
</DOC>
