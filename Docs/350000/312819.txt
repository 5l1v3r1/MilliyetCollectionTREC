<DOC>
<DOCNO> 312819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/yasam/yas03.html </URL>
<DATE> 2005/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğduğuna pişman oldu 
</HEADLINE>
<TEXT>



Karaman'ın Kazımkarabekir ilçesinde yaşayan Pervin Özcan, önceki gece yarısından sonra bir sağlık ocağında erken doğumla 7 aylık bir kız çocuğu dünyaya getirdi. Kuvöze alınması gereken bebek, Karaman Devlet Hastanesi'ne sevk edildi. Babası Mustafa ve halası Dilek Özcan eşliğinde ambulansla Karaman'a götürülen bebeğin imk nsızlıklar nedeniyle buradan da Konya'ya sevkine karar verildi. Bebeği Konya'ya götüren ambulans, Güneysınır yakınlarında sürücüsünün direksiyon h kimiyetini kaybetmesi nedeniyle yoldan çıkarak yan yattı. Kazada kuvöz parçalandı, ancak bebek yarasız kurtuldu. 

Çağırdılar, devrildi 
Konya'dan istenen ambulans da Çumra yakınlarında yoldan çıkarak devrildi. 
Son olarak Karaman'dan başka bir ambulans, bebek için yola çıktı. İçinde kuvöz bulunmayan ambulans, bebeği Konya Numune Hastanesi'ne ulaştırdı. Bebek, çocuk servisinde kuvöze alınırken, baba Özcan, yaşadıklarına inanamadıklarını ifade ederek, "Kızım, gözlerini dünyaya açar açmaz sorunlarla karşılaştı, hayatının ilk dakikalarında trafik kazası geçirdi. Sağlık durumunun iyi olması, yaşanan aksilikleri biraz olsun unutturdu" dedi. 


</TEXT>
</DOC>
