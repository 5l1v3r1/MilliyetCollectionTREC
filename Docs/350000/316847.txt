<DOC>
<DOCNO> 316847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/siyaset/asiy.html </URL>
<DATE> 2005/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Art niyetliler var 
</HEADLINE>
<TEXT>


Gaziantep'te öğrenci affına karşı çıkanları "Çirkin niyetliler" diye suçlayan Başbakan Erdoğan, CHP'lileri kastederek, "Rahatsız olmuş beyefendiler" dedi 


Başbakan Recep Tayyip Erdoğan, bu hafta Meclis Genel Kurulu'na gelmesi beklenen öğrenci affını farklı anlamlara çekenler olduğunu savunarak, "Bunlar art niyetlidir, kötü niyetlidir, çirkin niyetlidir" dedi. 
Partisinin kadın kollarının kongresinde yaptığı konuşmada, 12 Eylül'den sonra 10 öğrenci affı olduğunu anımsatan Erdoğan, "O zamana kadar niye konuşmuyordunuz, o zaman niye ayağa kalkmıyordunuz O zaman konuşmayanlar şimdi niye sesini çıkarmaya başladı Kusura bakmayın, sizi dinlemiyoruz" diye konuştu. 
İktidara geldiklerinde "3Y" diye tabir ettikleri yoksulluk, yolsuzluk ve yasakların önünü alma sözü verdiklerini anımsatan Erdoğan, kendi atadıkları içinde yolsuzluk yapanların da sonuna kadar üzerine gideceklerini kaydetti. 
Başbakan Erdoğan, "Efendim, 'Bunu siz atadınız'. Bizim de atadıklarımız içerisinde makama geldikten sonra makamın şımarttıkları olabilir. Mesele, o yanlışın yapıldığı anda müdahaleyi yapacak siyasi iradeyi ortaya koymaktır" şeklinde konuştu. 
Adana'da önceki gün CHP'yi ima ederek yaptığı eleştirilerden rahatsızlık duyulduğunu da belirten Erdoğan, şöyle devam etti 
"Rahatsız olmuş beyefendiler. 'Geçmişleri kirli' dediğim için. Evet iddialı konuşuyorum. Niye Devraldığım belediyede ben 1994'te bunu yaşadım. Yuvacık Barajı'nda bunu yaşadım. Bu barajla ilgili Hazine para ödemeye mahk m olmuşsa, bu CHP zihniyetinin ürünüdür. Onun için böyle konuşuyorum. CHP bir şey öğrenmek istiyorsa Yuvacık Barajı'ndan Kocaeli'ne satılan içme suyunun metreküpünün kaça mal olduğunu öğrensin." 

'Tepki topluyoruz' 
Özelleştirme girişimleriyle birlikte tepki toplamaya başladıklarını, son olarak Adana'da Tekel işçilerinin protestosuyla karşılaştığını belirten Erdoğan, sözlerini şöyle tamamladı 
"Günümüzde herkes özel sektör yerine kamuyu tercih ediyor. Bunun sebebi yan gelip yatmak. Kamuda maaşı 2 milyar civarında olan işçiler var. Oysa bu kişiler hak etmedikleri bir parayı alıyorlar. Bu yüzden kurumlar iflasa, zarara giriyor. Oysa aynı işi özel sektör yapıyor. Bu kurumlar özelleştiğinde para bizde kalacak ve fakir fukaraya sosyal yardım olarak dağıtılacak." 

Erdoğan'a Ali Çavuş'un tüfeği 

GAZİANTEP DHA 

Başbakan Erdoğan, dün Gaziantep Büyükşehir Belediyesi tarafından yaptırılan Maarif Kavşağı'nın açılışını yaptı. Büyükşehir Belediye Başkanı Asım Güzelbey, Erdoğan'a Kurtuluş Savaşı döneminde Gaziantep savunmasına katılan Ali Çavuş'un tarihi tüfeğini hediye etti. 


</TEXT>
</DOC>
