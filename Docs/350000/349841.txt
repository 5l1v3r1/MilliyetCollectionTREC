<DOC>
<DOCNO> 349841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/siyaset/siy05.html </URL>
<DATE> 2005/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Laiklik' ültimatomu 
</HEADLINE>
<TEXT>


Barolar Birliği'nin, dün yapılan açıklamasında, "Laiklik anlayışındaki geri gidişten kaygı duyuyoruz" denildi 

ANKARA Milliyet 


Türkiye Barolar Birliği TBB , hükümeti, dinsel içerikli yaklaşımları sürekli gündemde tuttuğu gerekçesiyle ağır biçimde eleştirerek, "Laiklik anlayışındaki geri gidişten kaygı duyuyoruz" uyarısında bulundu. 

Sayısal çoğunluk 
TBB'nin, dünkü yazılı açıklamasında, sayısal çoğunluğu, ulusal egemenliğin biricik temsilcisi olarak kabul etmenin ve her istediğini yapabileceğini düşünmenin demokrasinin "güçler ayrılığı" ve "iktidarın sınırlandırılması" ilkelerine aykırı olduğu ifade edildi. Açıklamada, şunlar kaydedildi 
Anayasa Mahkemesi'ni kapatabileceğini söylemek, topluma simge niteliğinde dinsel dayatmalarda bulunmak yanlış politikalardır. Seçmen tabanındaki destekle parlamentodaki temsil arasındaki orantısızlığı dikkate almadan uygulanmak istenen politikalar gereksiz tartışmalara yol açmaktadır.Dinsel özgürlüklerin kullanımında sıkıntı varmış gibi izinsiz Kuran kurslarını cesaretlendiren düzenlemeler, Milli Eğitim Bakanlığı'nın yaptığı dinsel içerikli anket ve müfredat değişikliği bu politikaların son örnekleridir. Rejimin laik niteliğine yönelik tartışmaların canlı tutulmasından ve laiklik anlayışındaki geri gidişten kaygı duyuyoruz. 



</TEXT>
</DOC>
