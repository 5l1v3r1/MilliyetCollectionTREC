<DOC>
<DOCNO> 335606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sonspo31.html </URL>
<DATE> 2005/04/21/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Uluslararası Atletizm Federasyonu'ndan Süreyya Ayhan uyarısı 
</HEADLINE>
<TEXT>

     Uluslararası Atletizm Federasyonu IAAF Süreyya Ayhan Kop'un 1 yıllık pistlerden men cezasının, ilgili kurul tarafından 2 yıla çıkarılmadığı takdirde Türkiye Atletizm Federasyonu'nu mahkemeye vereceğini açıkladı. 
     IAAF Genel Sekreteri Istvan Gyulai tarafından federasyona görderilen yazıda, Gençlik ve Spor Genel Müdürlüğü Ceza Kurulu'nun kendisini IAAF Doping İnceleme Kurulu yerine koyduğu belirtilerek, bu yetkinin yalnızca IAAF'de olduğuna dikkat çekildi. 
     Yerel otoritenin cezayı indirime gitme yetkisi olmadığı belirtilen yazıda, ilgili kurulun çarşamba gününe kadar toplanarak Süreyya Ayhan Kop'un cezasını yeniden 2 yıla çıkarmaması durumunda IAAF'nin Uluslararası Tahkim Mahkemesi'ne CAS gitmeden önce Türk federasyonunun mahkemeye verileceği ifade edildi. 
     
</TEXT>
</DOC>
