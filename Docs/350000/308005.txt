<DOC>
<DOCNO> 308005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/yazar/pulur.html </URL>
<DATE> 2005/01/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kurban, Bektaşi ve boynuzlu koç... 
</HEADLINE>
<TEXT>


ÖNCE Kurban Bayramı kutlu olsun... 
İnşallah bu yıl ana caddeler ve yollar seyyar mezbahaya dönmez. 

ZENGİN ve ikram seven ağanın konağına bayramda önce bir molla gelmiş, sonra da Bektaşi... 
Ağa ikisini de ağırladıktan sonra, ocak başında kahvelerini içerken mollaya sormuş 
"Sıgara içer misiniz 
"Estağfurullah, mekruhtur " 
"Ya içki " 
"Aman efendim haramdır, hiç olur mu " 
"Ya kadınlarla ilişkiniz " 
"Hiç olur mu, biz harama uçkur çözmeyiz " 
"Saz, çalgı, musiki " 
"Neüzübillah Bunu, bana sorarak günaha giriyorsunuz." 

AĞA, Bektaşi'ye dönmüş, aynı soruları ona da sormuş, Bektaşi her soruya "Eyvallah imanım " diye cevap vermiş... 
Yola çıkarlarken ağa, mollaya bir altın, Bektaşi'ye 50 altın verince, molla itiraz etmiş 
"Böyle bir adama 50 altın, bana bir altın, yakıştı mı " 
Ağa gülmüş 
"Onun masrafı çok " 

KAHVEDE iki kişi kavgaya tutuşmuş, biri öbürüne "Pezevenk " deyince, buna çok üzülen adam düşüp bayılmış... 
Etraftakiler ne yaptılarsa adamı ayıltamamışlar, Bektaşi "Durun, ben bakayım" demiş, eğilmiş adamın kulağına bir şey söylemiş. Adam biraz sonra ayılmış, çekip gitmiş... 
Kahvedekiler merak etmiş 
"Baba erenler, adamın kulağına ne dedin ki, hem ayıldı, hem de memnun gitti " 
Bektaşi gülümsemiş 
"Pezevenk lafı adamın pek ağırına gitmiş, ilk defa duymuş olacak ki bayılmış... Ben de eğildim, adamın kulağına kırk kere pezevenk dedim, alıştı, bundan sonra bayılmaz." 

DİLENCİ el açmış dileniyor, hem de dua ediyor. Bektaşi on para vermiş, "Duanı istemem " demiş... 
Dilenci şaşırmış 
"Niye duamı istemiyorsun " 
"Ulan senin duan beş para etseydi, kendini kurtarır, dilenmezdin " 

Koca Ragıp Paşa ile şair Haşmet, arife günü kurban için dolaşırlarken, bakmışlar şair Fitnat Hanım da koç seçiyor. Paşa, şair Haşmet'i kışkırtıp göndermiş... 
Şair Haşmet, Fitnat Hanım'a yanaşmış 
"Sultanım, kurbanlık koça ne hacet, ben size kurban olayım " 
Fitnat Hanım başını kaldırmış bakmış, Koca Ragıp Paşa'yı görmüş, anlamış 
"Evladım sen daha küçüksün, boynuzların büyümemiş, bana şu karşıdaki gibi kıvrım kıvrım boynuzu olan biri lazım " 
Şair Haşmet hemen lafı oturtmuş 
"Ama sultanım, konağınızda beni birkaç gün misafir edin, boynuzlarım hepsini geçer " 



</TEXT>
</DOC>
