<DOC>
<DOCNO> 311543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/magazin/axmag01.html </URL>
<DATE> 2005/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyol filminin 'kahraman' imamı 
</HEADLINE>
<TEXT>


İspanyol askerleriyle dolu uçağın Pilav Dağı'na çarptığı kaza film oluyor. Filmin en önemli 'kahramanlarından' biri, İmam Sait Topçu 

TEKİN ATAY Trabzon DHA 

İspanyol film şirketi İberrota, 2 yıl önce Trabzon Pilav Dağı'na düşen ve 62'si İspanyol askeri toplam 75 kişinin hayatını kaybettiği korkunç uçak kazasını anlatan bir film çekecek. 
Kazadan sonra uçağın enkazında bulduğu bazı eşyaları, ölen İspanyol askerlerin ailelerine gönderen İmam Sait Topçu başta olmak üzere, çok sayıda tanık da filmde rol alacak. Çekimleri 14-22 Şubat arasında yapılacak film için, ölen askerlerden bazılarının yakınları da Trabzon'a gelecek. 

Hüzünlü sahne 
İspanyol ordusunda çavuş olan eşi Ortega Blas Aguilar'ı kaybeden Angeles Cubas Cerdan ile, kocasından kalan birkaç yanık fotoğrafı kendisine postalayan İmam Topçu'nun buluşması da, filmin en önemli sahnelerinden biri olacak. 




</TEXT>
</DOC>
