<DOC>
<DOCNO> 325623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sonspo26.html </URL>
<DATE> 2005/03/21/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Gineli Pascal için Beşiktaş ile Galatasaray kapıştı... 
</HEADLINE>
<TEXT>

     Galatasaray ile Beşiktaş, Gineli oyuncu Pascal Feindouno için transferde karşı karşıya gelirken, sarı-kırmızılı ekibin futbol şube sorumlusu Fatih Gökşen Gineli oyuncu ile 5 aydır görüştüklerini ve söz aldıklarını söyledi. 
     Beşiktaş Teknik Direktörü Rıza Çalımbay'ın dün akşam St.Etienne'nin Lille ile oynadığı maçta izlediği Feindouno'yu 5 aydır takip ettiğini belirten Gökşen, ''Biz bu oyuncudan söz aldık. Ben alırsam alırım, almazsam Beşiktaş alır. Kendisi iyi bir oyuncu ve Gine milli takımında da oynuyor'' diye konuştu. 
     Fatih Gökşen, bu oyuncuyu transfer etmek için teknik direktör Gheorghe Hagi'den olur beklediğini de ifade ederek, ''Hocamız okey derse hemen kendisini transferi gerçekleştiririz'' dedi. 

     
</TEXT>
</DOC>
