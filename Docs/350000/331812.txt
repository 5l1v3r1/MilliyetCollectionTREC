<DOC>
<DOCNO> 331812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sontur11.html </URL>
<DATE> 2005/04/09/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Sabancı anısına Adana'da mevlit okutuldu... 
</HEADLINE>
<TEXT>

     Adana'da işadamı Sakıp Sabancı'nın ölümünün birinci yıldönümü nedeniyle, Merkez Sabancı Camii'nde mevlit okutuldu. 
     Sakıp Sabancı'nın eşi Türkan, kızı Dilek, Sabancı Holding Yönetim Kurulu Başkanı Güler Sabancı, Özdemir Sabancı'nın eşi Sevda ve kızı Serra Sabancı, yeğenleri Sevil Sabancı, VAKSA Genel Müdürü Erbay Fiş ve Sabancı Holding üst yöneticisi Celal Metin'in Sabancı Merkez Camii'ne gelişi sırasında geniş güvenlik önlemleri alındı. 
     Sabancı Merkez Camii İmamı Burhan Çınar ile mevlithanlar İbrahim Cansız, Pehlivan Kalıntaş ve Halim Adıgüzel tarafından okunan ve yaklaşık bir saat süren mevlidin ardından, katılanlara gülsuyu ile şeker dağıtıldı. 
     Sakıp Sabancı'nın kızı Dilek Sabancı, cami çıkışında etrafını çeviren Adanalı vatandaşlarla bir süre sohbet etti. 
     
</TEXT>
</DOC>
