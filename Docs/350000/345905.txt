<DOC>
<DOCNO> 345905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/spor/axspo02.html </URL>
<DATE> 2005/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'a forma jesti 
</HEADLINE>
<TEXT>


UEFA Başkanı Lennart Johansson dün sabah kahvaltıda bir araya geldiği Başbakan'a İstanbul'un plakası olan 34 numaralı, "Recep Tayyip Erdoğan" yazılı forma hediye etti 


Başbakan Recep Tayyip Erdoğan, Avrupa Şampiyonlar Ligi final mücadelesi için İstanbul'da bulunan UEFA Başkanı Lennart Johansson'la kahvaltıda buluştu. Dolmabahçe Sarayı'nda yaklaşık 1.5 saat süren kahvaltıya, Erdoğan ve Johansson'un yanı sıra Başbakan Yardımcısı ve Spordan Sorumlu Devlet Bakanı Mehmet Ali Şahin, Gençlik ve Spor Genel Müdürü Beşir Atalay, Futbol Federasyonu Başkanı Levent Bıçakcı, Federasyon Başkan Vekili Şekip Mosturoğlu ve UEFA delegasyonundan oluşan 30 kişi katıldı. 
Başbakan Erdoğan, dev finalin İstanbul'da oynanması nedeniyle duydukları memnuniyeti dile getirerek, Fenerbahçeli olduğunu söyledi. Bunun üzerine Johansson'un da Galatasaray taraftarını olduğunu belirtmesi esprili bir hava estirdi. Kahvaltının ardından Johansson, Erdoğan'a üzerinde "Recep Tayyip Erdoğan" yazan 34 sırt numaralı bir forma, Şampiyonlar Ligi futbol topu ve UEFA'nın bir madalyasını hediye etti. Başbakan Erdoğan, Johansson'dan, Türkiye'nin 2012 Avrupa Şampiyonası Finalleri adaylığına destek vermesini de istedi. 


</TEXT>
</DOC>
