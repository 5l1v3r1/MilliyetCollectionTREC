<DOC>
<DOCNO> 324266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/spor/bbas.html </URL>
<DATE> 2005/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes kapıyı araladı 70-89 
</HEADLINE>
<TEXT>


Lacivert-Beyazlı takım, Euroleague'de İstanbul'da devirdiği Prokom Trefl'ı Polonya'da da mağlup etti, G Grubu'ndaki dördüncü maçında üçüncü galibiyetini alarak çeyrek final için avantajlı duruma geçti 


Devreyi önde kapadı 
EFES Pilsen, Euroleague ikinci raund G Grubu'ndaki dördüncü maçında, İstanbul'da yendiği Polonya temsilcisi Prokom Trefl'i rakip sahada da mağlup ederek, çeyrek final için avantaj yakaladı. İlk beş dakikası karşılıklı basketlerle geçen maçta bu dakikadan sonra kontrolü ele alan, ilk periyodu da 27 -17 önde kapayan Lacivert-Beyazlılar, ikinci çeyrekte savunmada aksamasına rağmen devreyi 46 - 44 galip bitirdi. 

19 sayı fark attı 
ÜÇÜNCÜ çeyrekte Prkacin'in pota altındaki etkili oyununun yanı sıra savunmasını da sertleştiren Efes son çeyreğe 67-55 girdi. Son on dakikada Prokom'un da oyundan düşmesinden faydalanarak Solomon ve Domercant'ın sayılarıyla arayı açan Efes maçı da 19 sayı farkla kazandı. Bu sonuçla ikinci tur şansını iyice artıran Lacivert-Beyazlılar, önümüzdeki hafta Benetton karşısında galip gelir ya da 9 sayının altında farkla kaybederse çeyrek finali garantileyecek. 

İstatistik GÖKHAN GERMAN 

PROKOM TREFL OYUNCU TS 2S 3S SA R Masiulis 9 4 6 0 1 1 4 8 Jagodnik 4 1 3 0 3 2 4 5 Maskoliunas 0 - 0 1 - 1 Radojevic 3 1 3 - 1 2 1 Pacesas 7 2 4 1 2 - 3 Wojcik 15 6 10 0 2 3 3 6 Farmer 18 4 7 3 6 1 2 2 Nemeth 10 3 4 1 4 1 1 2 Bacik 4 2 3 - 0 1 3 TOPLAM 70 23 40 5 19 9 17 31 

EFES PİLSEN OYUNCU TS 2S 3S SA R Solomon 19 6 8 1 5 4 8 4 Prkacin 10 3 5 - 4 5 8 Nikolic 17 8 10 - 1 2 5 Domercant 21 6 7 3 8 - 4 Alper 6 0 1 2 4 - 1 Ermal 5 2 2 - 1 1 3 Kaya 8 3 3 - 2 5 2 Kecman 3 - 1 1 - - Ender 0 - 0 2 - - TOPLAM 89 28 37 7 20 12 21 27 
1.PERİYOT 27-17 Efes , 2. PERİYOT 46-44 Efes , 3.PERİYOT 67-55 Efes , MAÇ SKORU 89-70 Efes 
BEŞ FAUL Radojevic 32.57 
HAKEMLER Armand de Keyser Belçika , Jose Ramon Garcia Ortiz İspanya , Andrej Lovsin Slovenya 

Aman Ülker dikkat 

BASKETBOLDA Euroleague ikinci raund D Grubu'nda Ülkerspor, bu akşam İsrail'in Maccabi Tel Aviv takımıyla 19.40'ta Abdi İpekçi Salonu'nda en kritik maçına çıkacak. İlk üç maçında bir galibiyet alabilen Turuncu-Yeşilliler, mutlak galibiyet için mücadele edecek, aksi taktirde Final-Four şansı mucizelere kalacak. Müsabaka Skytürk'ten naklen yayınlanacak. 

Final 8, Diyarbakır'da 

BASKETBOLDA 2005 Bayanlar Türkiye Kupası "Final 8" müsabakalarına Diyarbakır ev sahipliği yapacak. 8-10 Nisan'daki maçlarda, 2004-05 sezonu ilk yarısını ilk 8 sırada tamamlamış olan Fenerbahçe, Beşiktaş, Erdemir, Ceyhan Bld., Mersin B.Ş.B., İstanbul Üniversitesi, Migros ve Çankaya Üniversitesi yer alacak. Kura çekimi 7 Nisan'da Diyarbakır'da olacak. 


</TEXT>
</DOC>
