<DOC>
<DOCNO> 344107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/guncel/axgun01.html </URL>
<DATE> 2005/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük misafirler 
</HEADLINE>
<TEXT>


Milliyet'in başlattığı "Baba Beni Okula Gönder" kampanyası çerçevesinde 5 kız çocuğu İstanbul'da çeşitli televizyon programlarına ve Milliyet'in yazı işleri toplantısına katıldı 

İSTANBUL Milliyet 

Milliyet gazetesinin kız çocuklarının okullaştırılması amacıyla sürdürdüğü "Baba Beni Okula Gönder" kampanyası çerçevesinde Doğu ve Güneydoğu illerinde yaşayan 5 kız çocuğu, İstanbul'dan kızlarını okula göndermeyen tüm babalara çağrı yaptı. Çeşitli televizyon programlarına katılan 5 küçük kız, Milliyet gazetesini de ziyaret ederek yazı işleri toplantısına katıldı. Kızların ortak sesi "Okumak istiyoruz" oldu. 
Gazetemizin yürüttüğü ve halkın yoğun desteğini alan kampanya sırasında Milliyet'te yaşam hik yeleri yayımlanan Siirt'ten Dilek 5 ve Kader Yıldırım 9 , Hakk ri'den Hasibe Demir 12 , Mardin'den Emine Savucu 13 ve Zeliha Denli 11 , 5 günlük bir gezi için Milliyet'in davetlisi olarak velileriyle birlikte geldiler. İstanbul'a ilk kez gelen kız çocukları, hayatlarında ilk kez denizi yakından gördüler, ilk olarak da Profilo Alışveriş Merkezi'nde eğlendiler. 

Sorunlarını anlattılar 
Bazısı çeşitli nedenlerle okuyamayan, bazısı da köy ilkokulunda 5. sınıfa kadar okuduktan sonra okul olmadığı için devam edemeyecek olan minik kızlar, Kanal D'de Baba Beni Okula Gönder, 41 Kere Maşallah CNN Türk'te 5N 1K, Manşet, Artı Eksi 7 ve NTV'de 19 Mayıs Özel ile Herkes Bunu Konuşuyor programlarına katılarak eğitim konusunda kendilerinin ve yaşadıkları köylerin sorunlarını anlattılar. 
Ayrıca Tempo dergisi de Milliyet gazetesinin kampanya komitesi, küçük kızlar ve velilerle söyleşi yaptı. Doğan Medya Center'da Milliyet gazetesini de ziyaret eden kız çocukları, dün yazı işleri toplantısına da katıldı gazetenin bölümlerini gezerek çalışanlarla hatıra fotoğrafı çektirdiler. 


</TEXT>
</DOC>
