<DOC>
<DOCNO> 310567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sonspo31.html </URL>
<DATE> 2005/01/29/ </DATE>
<TIME> 21.14 </TIME>
<AUTHOR>  </AUTHOR>
<HEADLINE>
Puan Beşiktaş'ın 1 - 0 
</HEADLINE>
<TEXT>

     Birinci Süper Futbol Ligi maçında Beşiktaş ile Malatyaspor, ilk yarıyı golsüz berabere kapadı. 
     Birinci Süper Futbol Ligi'nde Beşiktaş, Malatyaspor'u 1-0 yendi. 
     
     İLK YARI 

     9. dakikada Pancu'nun ceza alanı dışından kullandığı serbest atışta, top yandan auta çıktı. 
     12. dakikada Bülent'in soldan kullandığı korner atışında, savunmanın uzaklaştıramadığı topla ceza alanının sağ çaprazında buluşan Saidou'nun sert şutunda, meşin yuvarlak üst direğe çarparak auta gitti. 
     21. dakikada ani gelişen Beşiktaş atağında Pancu'nun pasıyla ceza alanının sol çaprazında topla buluşan Veysel, kaleci Fevzi'den sıyrıldıktan sonra, topu altıpas içine gönderdi. Bu bölgede savunma, Carew'den önce davranarak tehlikeyi uzaklaştırdı. 
     34. dakikada Serkan Bensol'un sağdan ortasında Osterc ceza alanı içinde yatarak kafayla topa vurdu, ancak meşin yuvarlak yan direği sıyırarak az farkla auta gitti. 
     39. dakikada yine Serkan Bensol'un sağdan ortasında Osterc'in ceza alanı içinden kafa vuruşunda, top, üstten auta çıktı. 
     43. dakikada Bülent'in arapasında ceza alanı sağ çaprazında boş pozisyonda topla buluşan Balazs'ın şutunda, kaleci Ramazan son anda uzanarak meşin yuvarlağı kornere çeldi. 
     45. dakikada Balazs'ın soldan ortasında Ömer, ceza alanı içinden topa kafayı vurdu, ancak meşin yuvarlak kaleci Ramazan'da kaldı. 
     Karşılaşmanın ilk yarısı, 0-0 berabere sonuçlandı. 
     
</TEXT>
</DOC>
