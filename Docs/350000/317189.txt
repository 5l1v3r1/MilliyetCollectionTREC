<DOC>
<DOCNO> 317189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sondun50.html </URL>
<DATE> 2005/02/21/ </DATE>
<TIME> 18.58 </TIME>
<AUTHOR>  </AUTHOR>
<HEADLINE>
Kosova resmi dillerinin Türkçe olması için uğraşıyor 
</HEADLINE>
<TEXT>

     Kosova Başbakanı Ramuş Haradinay, Türk dilinin Kosova'da yeniden resmi dil olması için Demokratik Türk Partisi KDTP ile yasal düzenleme konusunda temaslarda bulunduğunu söyledi. 
     BM Eğitim, Bilim ve Kültür Örgütü'nün UNESCO 21 Şubat gününü Uluslararası Anadili Bayramı ilan ettiğini bildiren Haradinay, dilin, insanlığın en büyük mirası olduğunu belirtti. 
     Haradinay, çok dilliliğin özellikle Kosova'da ayrı bir anlam taşıdığını kaydederek, halkı dil konusunda hoşgörülü olmaya çağırdı. 
     Başbakan Haradinay, Kosova'da her yerde insanların dillerini özgürce kullanmasını insan haklarına saygı olarak gördüklerini kaydederek, küreselleşmenin az konuşulan dilleri tehdit ettiğini, Kosova'da konuşulan anadillerin de böyle bir tehditle karşılaşmaması için mücadele vereceklerini söyledi. 
     Kosova'da Türkçe, Yugoslavya'da Slobodan Miloşeviç'in iktidara geldiği 1989 yılına kadar üç resmi dilden Arnavutça, Sırpça ve Türkçe birini oluşturuyordu. 
     BM yönetimi 1999 yılında, Kosova'da İngilizce'yi üçüncü resmi dil olarak tanırken, Türkçe'nin resmiyetini kaldırmıştı. 
     
</TEXT>
</DOC>
