<DOC>
<DOCNO> 302223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sonsiy20.html </URL>
<DATE> 2004/12/30/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
'Ojeli tırnak'la başladı, namus meselesi' bitirdi 
</HEADLINE>
<TEXT>

     Sezer KÜÇÜKKURT- Sefa KARACAN AFYON, DHA 

AKP Afyon Milletvekili Reyhan Balandı'nın, önce grup yönetimine ardından TBMM Başkanlığı'na istifasını vermesi partiyi olduğu kadar, Afyon'u da karıştırdı. Yerel televizyonlar haberi yayınlarını keserek verdi. Seçimden sonra Milli Görüş'çü AKP İl Başkanı Burhanettin Çoban ile modern ve çağdaş bir yaşam tarzını benimseyen Milletvekili Reyhan Balandı arasındaki gerginlik istifayı getirdi. İl başkanının görevden alınmasını isteyen Balandı, bu gerçekleşmeyince istifasını verdi. 
     35 yaşında 2 çocuk annesi Reyhan Balandı, 3 Kasım 2002 seçimlerinden yaklaşık bir yıl önce gazetecilik mesleğine adım attı. Mahalli gazetelerde sosyal konularda köşe yazıları yazan Reyhan Balandı, daha sonra haftalık yayınlanan Görüntü Gazetesi'ne ortak oldu. Seçim süreci başladığında AKP'de kadın milletvekili aday adayı olmaması Balandı'nın dikkatini çekti ve aday adaylığı için başvurdu. 
     

     
</TEXT>
</DOC>
