<DOC>
<DOCNO> 318637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sontur25.html </URL>
<DATE> 2005/02/25/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Öğretim üyesinin odasına kundaklama girişimi .. 
</HEADLINE>
<TEXT>

     Manisa'da Celal Bayar Üniversitesi'ne CBÜ ait Fen Edebiyat Fakültesi öğretim üyelerinden birinin odası, kimliği henüz belirlenemeyen kişilerce kundaklanmak istendi. 
     Alınan bilgiye göre, merkeze bağlı Muradiye Beldesi'ndeki Fen Edebiyat Fakültesi öğretim üyelerinden Yrd. Doç. Dr. Bekir Sami Özsoy'un 4. kattaki odası, kapısına benzin dökülerek yakılmak istendi. 
     Yangın, binanın tüm kapı ve pencerelerinin kapalı olması nedeniyle kendiliğinden söndü. 
     Olay, sabah gelen okul görevlilerince fark edilerek jandarmaya bildirildi. 
     Manisa Jandarma Komutanlığı, savcılık ve okul yönetimi, soruşturma başlattı. 
     
</TEXT>
</DOC>
