<DOC>
<DOCNO> 348718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sontur31.html </URL>
<DATE> 2005/06/03/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Zanlıya linç girişimi 
</HEADLINE>
<TEXT>

     Hatay’ın Reyhanlı İlçesi’nde, darp iddiasıyla gözaltına alınan zanlıya, polis merkezinden hastaneye götürüleceği sırada linç girişiminde bulunuldu. 
     Emniyet Müdürlüğü yetkililerinden alınan bilgiye göre, Atatürk Caddesi’nde, M.Y ve M.Y, henüz belirlenemeyen bir nedenle aralarında çıkan tartışma sonucu M.A’yı darp etti. 
     Şikayet üzerine gözaltına alınan M.Y, sağlık raporu alınabilmesi amacıyla polis merkezinden hastaneye götürüleceği sırada, saldırıya uğrayan M.A’ın yakınları tarafından taş ve sopayla linç edilmek istendi. 
     Olayı önlemeye çalışan güvenlik görevlilerine de saldıran ve bir polis memurunun tabancasını almak isteyen C.A, R.A ve A.A, daha sonra etkisiz hale getirilerek gözaltına alındı. 
     Yetkililer, olayla ilgili soruşturmanın sürdüğünü bildirdiler. 
     
</TEXT>
</DOC>
