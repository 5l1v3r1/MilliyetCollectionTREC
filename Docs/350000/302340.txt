<DOC>
<DOCNO> 302340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/guncel/gun03.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtçe broşürün dağıtımı PTT'den 
</HEADLINE>
<TEXT>

   PTT, yerel seçimlerde suç teşkil etmeyen Kürtçe broşürleri dağıtacağını belirtti 
   GÜLÇİN ÜSTÜN Ankara 
   
   PTT, 28 Mart'ta yapılacak yerel seçimler öncesi adayların hazırladığı broşürleri tanesi 45 bin liradan istenen yere dağıtacak. İçeriği suç teşkil etmediği sürece Kürtçe broşürleri de dağıtacaklarını belirten PTT Genel Müdürü İbrahim Şahin, "Hem demokrasiye katkımız olacak, hem PTT kazanacak" dedi. Şahin, PTT'nin Türkiye'nin her yerinde broşür dağıtmak için gerekli altyapıyı oluşturduğunu, 200 adede kadar olan adressiz mektupları 4.5 milyona dağıtacaklarını ve adreslerine ulaşıp ulaşmadığını kontrol edeceklerini söyledi. Şahin, şöyle konuştu 
   
   'Her dilde dağıtırız' 
   "Adayın istediği sokak, mahalle ya da belediye sınırlarına giren tüm adreslere bu broşürler dağıtılacak. Dağıtım çok ucuza yapıldığı gibi, aday broşürlerin çöpe gitmediğini de bilecek. Bu konuda şimdiden çok talep var. Özellikle reklam kampanyalarına bütçesi yetmeyen adaylar için iyi bir olanak." 
   "Posta Kanunu uyarınca sıvı bir şey taşınamaz" diyen Şahin, uzmanlarca broşürlerin süzgeçten geçirileceğini yıkıcı, bölücü bir şeyin dağıtımına kurumun alet olmak istemediğini ifade etti. 
   
   
   
</TEXT>
</DOC>
