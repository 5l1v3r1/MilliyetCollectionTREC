<DOC>
<DOCNO> 304671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sonspo01.html </URL>
<DATE> 2005/01/08/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Barcelona Carew'i tamamen sildi .. 
</HEADLINE>
<TEXT>

     Golcü arayışındaki Barcelona Carew'i alacak deniyordu. Katalan ekibi tercihini yaptı, Tottenham'ın Fransız yıldızı Kanoute'yle el sıkıştı. 
     
     Resmi açıklama geldi 

     Barcelona’nın John Carew aşkı sonunda bitti, Norveçli futbolcudan özellikle ikinci yarıda çok şey bekleyen Beşiktaşlı taraftarlar da rahatladı. İsveçli yıldız Henrik Larsson’un sakatlanmasıyla golcü arayışı içerisine giren Katalan ekibi, bira dönem Beşiktaş’ın Norveçli yıldızına talip olmuştu. Siyahi golcünün menacerleriyle birçok görüşme yapan Barça’nın Asbaşkanı Beigiristain, Tottenham’da forma giyen Fransız Kanoute’yle el sıkıştıklarını açıkladı. 
     
     İngiltere karıştı 

     Bu transferle birlikte John Carew’in Barcelona’ya gidişi de suya düştü. Siyah-Beyazlı yöneticiler ise konu hakkında herhangi bir açıklama yapmazken, Carew de suskun kaldı. Katalan ekibinin bu transferi Ada’yı da karıştırdı. Özellikle bu sezon attığı gollerle Premier Lig’de yıldızı parlayan Kanoute’nin, La Liga’yı tercih etmesi Tottenham’lı taraftarları fazlasıyla üzdü. Kanoute transferinde Tottenham’a ve siyahi futbolcuya ödenecek para açıklanmadı. 

     
</TEXT>
</DOC>
