<DOC>
<DOCNO> 326186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sondun15.html </URL>
<DATE> 2005/03/23/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
ABD'den Kuzey Kore'ye Haziran sonuna kadar süre... 
</HEADLINE>
<TEXT>

     ABD'nin, Kuzey Kore'ye, nükleer programına ilişkin olarak sürdürülen altılı görüşmelere dönmesi için Haziran sonuna kadar süre tanıdığı bildirildi. 
     Japonya'nın başkenti Tokyo'daki bir diplomatik kaynak, ABD Dışişleri Bakanı Condoleezza Rice'ın Çin'i ziyareti sırasında, ülkesinin, altılı görüşmelerin son turundan sonra bir yıldan fazla bekleyemeyeceğini söylediğini kaydetti. 
     Kaynak, Kuzey Kore'nin haziran sonuna kadar görüşmelere dönmemesi halinde konuyu BM Güvenlik Konseyi'ne havale etmesinin seçeneklerden biri olduğunu belirtti. 
     Güney ve Kuzey Kore, ABD, Japonya, Rusya ve Çin arasında yapılan altılı görüşmelerin son turu, geçen yıl haziran ayında Çin'in başkenti Pekin'de yapılmıştı. 
     ABD ile ikili görüşme yapmayı talep eden Kuzey Kore, altılı görüşmelerden çekildiğini açıklamıştı. 
     
</TEXT>
</DOC>
