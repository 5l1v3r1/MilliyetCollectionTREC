<DOC>
<DOCNO> 302907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/siyaset/siy02.html </URL>
<DATE> 2005/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'ye girilecek diye kural yok 
</HEADLINE>
<TEXT>



AB Uyum Komisyonu Başkanı Yaşar Yakış, "Her şeye rağmen AB'ye gireceğiz diye bir kural yok. Biz elimizden geleni yapacağız" dedi. "AB Yolunda Yaşadıklarımız" konulu konferansta konuşan Yakış, müzakerelerin sonucunda, Türkiye'nin AB'ye alınmamasının, düşünüldüğü kadar olumsuz bir durum olmayacağını, bu süreç sonunda Türkiye'nin her yönüyle AB normlarını yakalayacağını söyledi. Türkiye ve AB arasındaki müzakereleri iki genç çiftin nişanlanmasına benzeten Yakış, şöyle konuştu "Nişanlanan bir çift, 'Eğer evlenemezsek birlikte yaşarız' demez. Evlenmek için yola çıkar. Türkiye de AB yoluna tam üyelik için çıktı. O yüzden müzakerelerin açık uçlu olmasını yadırgamamak lazım. Müzakerelerin başarısızlığa uğrama ihtimali her zaman vardır. Tarihte de görülmüştür." Yakış, "Politikada bazen bir hafta, ebediyet kadar uzun gelebilir. 15 sene sonra AB dünya ne durumda olacak Bunları bilmeden telaşa kapılmak doğru değil. Bu süreç sonunda Türkiye AB'yi cazip bulacak mı 15 yıl sonra belki Türkiye, AB'yi cazip bulmayacak" dedi. 


</TEXT>
</DOC>
