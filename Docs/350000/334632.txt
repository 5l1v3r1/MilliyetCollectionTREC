<DOC>
<DOCNO> 334632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/guncel/gun07.html </URL>
<DATE> 2005/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç Bizi kimse bölemez 
</HEADLINE>
<TEXT>


Fotoğraf HÜSEYİN ÖZDEMİR 

TBMM'nin açılışının 85. yılı kutlamaları kapsamında, önceki akşam Taksim Meydanı'nda "Milli Egemenlik Halk Yürüyüşü ve Konseri" yapıldı. Meclis Başkanı Bülent Arınç, İstanbul Valisi Muammer Güler, İstanbul Büyükşehir Belediye Başkanı Kadir Topbaş, Halkın Yükseliş Partisi HYP Genel Başkanı Yaşar Nuri Öztürk, Galatasaray'dan Taksim'e yürüyüş sırasında, yol kenarındaki vatandaşlara kırmızı karanfil attılar. Yürüyüşün ardından, Gece Yolcuları, Zara ve Mahsun Kırmızıgül konser verdi. Arınç, "Bu ülkede bu topraklarda yaşayan Türk'üyle, Kürt'üyle, Çerkez'iyle, Laz'ıyla, Gürcü'süyle, Zaza'sıyla biz büyük bir milletiz. Bu büyük milletin tertemiz evlatlarını hiç kimse birbirine düşüremeyecek, hiç kimse bölemeyecek" dedi. 


</TEXT>
</DOC>
