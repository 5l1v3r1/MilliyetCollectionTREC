<DOC>
<DOCNO> 342025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonyas16.html </URL>
<DATE> 2005/05/12/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Cannes'da Salma Hayek nefes kesti, Fatih Akın jüride 
</HEADLINE>
<TEXT>

     58'inci kez düzenlenen Uluslararası Cannes Film Festivali, dün akşam Dominik Moll'un Lemming adlı filminin gösterimiyle başladı. Festivalin ilk gününe Salma Hayek göz kamaştıran güzelliği ve derin göğüs dekoltesiyle damgasını vurdu. 
     Bu yıl yarışma bölümünde Türk filmi yok. Ancak jüride de yer alan Fatih Akın'ın "İstanbul Hatırası" adlı filmi yarışma dışı bölümde gösterilecek. 
     
     Fatih Akın jüride 

     Festivalde 'Duvara Karşı' filminin yönetmeni Fatih Akın da jüri üyeleri arasında yer alıyor. 
     Boşnak yönetmen Emir Kusturica'nın başkanlık edeceği jürinin diğer üyeleri 
     Meksikalı oyuncu Selma Hayek. 
     İspanyol oyuncu Javier Bardem. 
     Nobel edebiyat ödüllü Toni Morrison. 
     Hong Konglu yönetmen John Woo. 
     Hintli oyuncu Nandita Das. 
     Fransız yönetmenler Agnes Varda ve Benoit Jacquot. 
     
     USTALARDAN FİLMLER 

     58. Cannes Film Festivali'nde Altın Palmiye için yarışan filmlerin ezici çoğunluğu bir usta sinemacının imzasını taşıyor. Emir Kusturica başkanlığında, Toni Morrison, Nandita Das, Salma Hayek, Agnes Varda, John Woo, Javier Bardem, Benoit Jacquot ve Fatih Akın'dan oluşan jüri, çok iddialı isimler arasında seçme yapmaya çalışacak. Adaylardan dördü daha önce Altın Palmiye kazanmış yönetmenler. 
     1984 yılının Altın Palmiyeli filmi "Paris-Texas"ın yönetmeni Wim Wenders yine Amerikan filmi olan "Don't Come Knocking" Gelip Kapıyı Çalma ile yine iddialı. 
     1999'da "Rosetta" ile beklenmedik bir çıkış yapan Belçikalı Jean - Pierre ve Luc Dardenne Biraderler bu kez "L'Enfant" Çocuk ile yarışıyor. 
     2002'de "Dancer in the Dark Karanlıkta Dans" ile Altın Palmiye kazanan Lars von Trier, 2003'te "Dogville" ile Cannes'dan eli boş dönmesini, devam filmi "Manderlay" sayesinde telafi etmeye çalışacak. 
     2003'ün ödüllü filmi "Fil"in yönetmen Gus van Sant, "Last Days" Son Günler ile yine gençlik sorunlarına eğiliyor. 
     Fatih Akın'ın gerçekleştirdiği, ülkemizde 27 Mayıs'ta vizyona girecek "İstanbul Hatırası" da plajdaki açıkhava sinemasında gösterilecek. 
     
     FESTİVAL NASIL BAŞLADI 

     Festivalin açılışını, Amerikalı yönetmen Alexander Payne ile Hindu aktris Aishwarya Rai yaptı. 
     Dünyanın en prestijli sinema ödüllerinden sayılan "Altın Palmiye"yi kazanmak için bu sene festival kapsamında 20 uzun metrajlı film yarışacak. 
     Festivalin jüri başkanlığını yapan ünlü Yugoslav yönetmen Emir Kusturica, "Ben ’kumandanım’. Çok mutluyum. Bugün benim adım Bay Sinema" dedi. 
     Festivalin açılış törenine, efsanevi Fransız aktris Catherine Deneuve ile Charlotte Gainsbourg, Charlotte Rampling gibi aktrislerin yanı sıra Fransa Kültür Bakanı Renaud Donnedieu de Vabres da katıldı. 
     
     HANGİ FİLMLER YARIŞIYOR 

     Bu yıl festivalde, "Altın Palmiye" için yarışacak 20 film şöyle 
     -"Lemming" Dominique Moll-Fransa - Açılış Filmi. 
     -"A history of violence" David Cronenberg-Kanada . 
     -"L’enfant" Jean Pierre ve Luc Dardenne-Belçika . 
     -"Where the truth lies" Atom Egoyan-Kanada . 
     -"Free Zone" Amos Gitai-İsrail . 
     -"The best of our times" Hou Hsiao-Hsien-Tayvan . 
     -"Broken Flowers" Jim Jarmusch-ABD . 
     -"Les Trois Enterrements de Melquiades Estrada Tommy Lee-ABD . 
     -"Bashing" Masahiro Kobayashi-Japonya . 
     -"Sin City" Frank Miller-Roberto Rodriguez-ABD . 
     -"Batallo en el cielo" Carlos Reygadas-Meksika . 
     -"Kilometre zero" Hiner Saleem-Irak . 
     -"Election" Johnny To-Hong Kong . 
     -"Une fois que tu es ne, tu ne peux plus te cacher" Marco Tullio Giordana-İtalya . 
     -"Last days" Gus Van Sant-ABD . 
     -"Manderlay" Lars Von Trier-Danimarka . 
     -"Shangai dreams" Wang Xiaoshuai-Çin . 
     -"Don’t come knockin" Wim Wenders-Almanya . 
     -"Cache" Michael Haneke-Fransa . 
     -"Peindre ou faire l’amour Arnaud ve Jean-Marie Larrieu-Fransa . 
     Festivalde ayrıca, ünlü Amerikalı yönetmen Woody Allen’ın "Match Point", George Lucas’ın kült serisi "Star Wars"un 3. bölümü "The Revenge of the Sith" belgeseli de "yarışma dışı" bölümünde gösterilecek. 
     
</TEXT>
</DOC>
