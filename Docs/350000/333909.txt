<DOC>
<DOCNO> 333909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/spor/spo23.html </URL>
<DATE> 2005/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyunun güzelliği 
</HEADLINE>
<TEXT>


O gol kaçmazdı Hakan DİLEK 


Taraftar Fenerbahçeliliğim" diye yazmıştı İslam Çupi, "Okullardaki çalışkan öğrenci olarak geçti. İçimde yavaş yavaş uç veren edebiyat sevgim büyük maçlardan önce elime Steinbeck, Caldwell, Istrati gibi yazarların çevirilerini okutur, beni sessiz sedasız tribünün en tenha köşesine çörekletir, herkes maç öncesi kıyametlerin taşkını başlığını yaparken, ben romandan alma suskun bir heykel diye, saate ve kireçlenmekte olan boş sahaya bakardım, arada sırada. Bana hayatım boyunca 'İyi ki olmuşum' dedirtecek Kanaryacılığım daha sonra futbolda bulunmaz bir insan ve olay müzesi açacak ama Fenerbahçeliliğim sokağa taşan bir gerilla figürü olmak yerine ılımlı sük t yemiş bir portre olarak vücuduma asılacaktı..." 
İslam Çupi nazire yaparcasına döktürmüş yine bugünki 'renk sevdalıları ' için. Ünlemli bir sevgi bu. Cenneti cinneti olanların sevgisinin nelere mal olacağını o zamanlar görmüş olmalı büyük usta. Sevgi dedik de dünkü Milliyet'in 5. sayfasındaki haberlerde 'iki halkın iki yakasını ' yüreklerinde bir araya getirenlerin, iki yakasını bir araya getiremeyen muhterislere ders niteliğindeki girişiminden söz ediliyordu. Yunanlı ve Türk doktorlar kalbi delik bir Türk çocuğunu yaptıkları ortak ameliyatla yeniden yaşama döndürmüşler. Yani bizim Halil İbrahim karşı kıyadaki doktor Sideris'e ve bizim yakadaki doktor Cihangir'in işbilir ellerine emanet etmiş kendini. Halil İbrahim'in babası özellikle Yunanlı bir doktorun bu girişiminden ayrıca memnunluk duyduğunu belirtmiş. Memnuniyet iki kıyı halklarının neşteri, tüpü, pansuman bezi olmuş yaraya basılan... Birbirlerine gurbeti yaşatan bir sevgisizlikle bakanlar yarın bir kez daha dolduracaklar tribünleri. Tam da burada Baba Hakkı'ya bağlanalım. 1947 sonbaharında oynanan bir maçta Vefa Stadyumu'nu dolduran taraftarlar küfürlü tezahürata başlayınca Baba Hakkı gitmiş tribünlerin önüne ve seslenmiş o gür sesiyle "Çabuk boşaltın tribünleri Sizin burada yeriniz yok " Hakem devreye girmiş. Nafile. Baba dediğinde dayatmış "Futbolcular bu koşullarda iyi oyun oynayamazlar " Yıllar sonra aynı niyet ve anlayışla İslam Çupi bir taraftar olarak portresini çizmiş Fenerbahçelilerin. Yüreğimizi, yaralı yüreğimizi onarmış. Yunanlı'yla Türk doktorun bilimin aydınlatıcı ışığında yaptıkları, alnımızın ışığıdır bizim. İslam Usta'nın ve Baba Hakkı'nın yazıp dedikleri de... 
Ne diyorduk her seferinde Oyunun güzeliğine hürmetle 


</TEXT>
</DOC>
