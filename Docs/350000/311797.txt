<DOC>
<DOCNO> 311797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sontur38.html </URL>
<DATE> 2005/02/02/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Boşanacak çiftin akrabaları adliyede birbirine girdi 3 yaralı 
</HEADLINE>
<TEXT>

     Adıyaman'ın Kahta İlçesi'nde, iki aile arasında boşanma davasının görülmesi sırasında başlayan kavga sonucunda, 3 kişi yaralandı. 
     Edinilen bilgiye göre, Orhan Bilgin ile eşi Makbule Bilgin, boşanma davasının duruşmasına katılmak için, Kahta Adliye binasına geldi. Davanın duruşması sırasında, adliye binası içinde Bilgin ve kız tarafının akrabaları olan Kaya ailesi arasında tartışma çıktı. 
     Tartışma, adliye binası çıkışında kavgaya dönüştü. Taşlı sopalı kavgada, Orhan Bilgin 24 ile amca oğulları Murat Bilgin 33 ile Yahya Bilgin 30 yaralandı. 
     Yaralılar, Kahta Devlet Hastanesi'nde yapılan ilk müdahale sonrasında Adıyaman Devlet Hastanesi'ne sevk edildi. 
     Yetkililer, yaralılardan Murat Bilgin'in durumunun ağır olduğunu, olayla ilgili olarak Bilgin ve Kaya ailelerinden 7 kişinin yakalanarak gözaltına alındığını ve soruşturmanın sürdürüldüğünü bildirdiler. 
     
</TEXT>
</DOC>
