<DOC>
<DOCNO> 317958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sonspo15.html </URL>
<DATE> 2005/02/23/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Fenerbahçe'de umuda yolculuk... İspanya'ya gitti... 
</HEADLINE>
<TEXT>

     Fenerbahçe, İspanya'nın Real Zaragoza takımıyla yarın yapacağı UEFA Kupası 3. tur rövanş maçı için bu sabah Zaragoza kentini gitti. 
     Sabiha Gökçen Havaalanı'ndan kalkan özel uçakla İspanya'ya hareket eden sarı-lacivertlilerin kafilesinde sakatlığı bulunan Semih dışında tüm oyuncular yer aldı. 
     Kulüp Başkanı Aziz Yıldırım ve yönetim kurulu üyeleri de takımla birlikte İspanya'ya gitti. 
     Bu arada, sarı-lacivertli takımın yönetici ve futbolcuları, yolculuk öncesinde havaalanında basın mensuplarının ısrarlarına rağmen herhangi bir açıklamada bulunmadılar. 
     Diğer yandan, havaalanına gelen Fenerbahçeli birkaç taraftar, Teknik Direktör Christoph Daum'a çiçek ve Fenerbahçe kaşkolu hediye etti. 
     Fenerbahçe, İstanbul'da 1-0 yenildiği rakibi karşısında yarın deplasmanda turu geçmek için sahaya çıkacak. La Romareda Stadı'ndaki karşılaşma TSİ 21.45'te başlayacak. 

     
</TEXT>
</DOC>
