<DOC>
<DOCNO> 305877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sontur13.html </URL>
<DATE> 2005/01/12/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Türk dostu Açeliler şimdi yardım bekliyor 
</HEADLINE>
<TEXT>

     Kurtuluş Savaşı'nda Hintli Müslümanlar'la birlikte Türkiye'ye maddi yardımda bulunan Açeliler, eski dostlarının yardımını bekliyor. 
     Güney Asya'daki deprem felaketinin en çok vurduğu bölgede yaşayan Açeliler, Türk milletine olan sevgilerini Kurtuluş Savaşı döneminde Hintli müslümanlarla birlikte gönderdikleri para yardımı ile ortaya koymuştu. 
     Sumatra Adası'nın kuzeydoğu ucunda yer alan bu küçük ülkenin halkı ile Türk halkı arasında yaklaşık 450 yıl öncesine dayanan çok güçlü tarihsel bağlar bulunuyor. 
     Osmanlı'dan binlerce kilometre uzakta olmasına rağmen kalesine Osmanlı sancağını diken ve padişah adına hutbe okutan Açe'de, Babürlüler ve Hint sultanlıkları dönemlerinden kalma Türkler de yaşıyor. 
     Deprem felaketinin merkezinde büyük kayıplar veren bu küçük ülke, yaralarını sarmak için geçmişten bugüne uzanacak sıcak bir yardım elini bekliyor. 
     Kızılay'ın Güney Asya'daki felaketzedeler yararına başlattığı kampanyada toplanan para 3 milyon 338 bin 784 YTL'ye ulaştı. 
     
</TEXT>
</DOC>
