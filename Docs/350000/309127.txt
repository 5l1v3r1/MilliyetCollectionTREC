<DOC>
<DOCNO> 309127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sondun14.html </URL>
<DATE> 2005/01/25/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Kerkük'te dengeler değişiyor 
</HEADLINE>
<TEXT>

     BBC 

      Irak'ta seçimler yaklaşırken İngiliz Financial Times gazetesi, Kerkük'te evlerinden ayrılmış Kürtlere oy verme hakkı verilmesinin bu bölgede seçimin sonucunu değiştirebileceğini belirtiyor. 
     Gazete, bölgeye dönen Kürtlerin, Kürdistan Yurtsever Cephesi ve Kürdistan Demokrat partisinin seçimi boykot tehdidinden sonra, Kerkük içinde oy kullanma hakkına kavuştuğunu belirtiyor. 
     "Irak seçim komisyonuna göre bu karar fazladan 100 bin Kürt'ün oy kullanmasını sağlayacak ve bu da bölge meclisinde dengelerin Kürtler lehine kaymasını artıracaktır." "Kürtler seçimde zaferi, Kerkük'ü özerk Kürt bölgesine dahil etme yolunda bir adım olarak görüyor. Cesaretlerini artıran bir unsur da Ankara'nın Avrupa Birliği ile görüşmeleri ivme kazandıkça Kerkük konusunda Türkiye'nin muhalefetinin zayıflayacağı görüşü." Financial Times ayrıca başyazısında da ülkede Şii denetiminin artmasıyla sadece Irak içinde değil bölge genelinde de mezhep çatışması korkusunun arttığını kaydediyor. 
     'Irak'ın çoğu komşusu Sünni, ve Şiilikten hiç hazzetmiyorlar Irak içinde bir mezhep kavgası başlarsa tüm bölgeyi içine çekebilir' yorumunu yapan Financial Times şu saptamayı yapıyor 
     "Irak'ın işgal edildiği gün Arap dünyasındaki statüko sona erdi. Bundan böyle bölge için yeni bir vizyon geliştirirken başlangıç noktası, bu olmalı." 
     
</TEXT>
</DOC>
