<DOC>
<DOCNO> 309331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sonyas04.html </URL>
<DATE> 2005/01/25/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
'Hollywood'un en kötüleri' adayları açıklandı 
</HEADLINE>
<TEXT>

     Amerikan Sinema Bilimleri ve Sanatları Akademisi tarafından bu yıl 77'ncisi verilecek Oscar ödüllerinin açıklanmasına bir gün kala 'Altın Ahududu Vakfı' tarafından sinemanın en kötülerine verilen Razzie adayları açıklandı. 
     Başrolünü Oscar ödüllü Halle Berry'nin oynadığı 'Kedi Kadın' Catwoman En Kötü Film, En Kötü Kadın Oyuncu, En Kötü Yardımcı Kadın Oyuncu Sharon Stone ve En Kötü Yardımcı Erkek Oyuncu Lambert Wilson , En Kötü Beyazperde Çifti dallarında Berry ve Stone dallarında aday gösterildi. 
     Razzie ödüllerinde 'İskender' Alexander , En Kötü Film, En Kötü Erkek Oyuncu Colin Farrell , En Kötü Kadın Oyuncu Angelina Jolie , En Kötü Yönetmen Oliver Stone de aralarında olmak üzere altı dalda aday gösterildi. 
     
     'Fahrenheit 9 11'e dört adaylık 

     ABD Başkanı George Bush ve bazı yardımcıları da Michael Moore'un 'Fahrenheit 9 11' adlı belgesel filminde yer alan klipteki görünümlerinden dolayı bazı ödüllere aday gösterildi. 
     Bush, En Kötü Aktör, Dışişleri Bakanı olması beklenen Condoleezza Rice, En Kötü Yardımcı Kadın Oyuncu, Savunma Bakanı Donald Rumsfeld ise En Kötü Yardımcı Erkek Oyuncu dalında aday gösterildi. 
     'Fahrenheit 9 11'de birkaç saniye görülen ve Bush'un kararlarına destek isteyen pop şarkıcısı Britney Spears da En Kötü Yardımcı Kadın Oyuncu adayları arasında yer aldı. 
     

     
</TEXT>
</DOC>
