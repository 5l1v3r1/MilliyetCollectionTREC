<DOC>
<DOCNO> 332059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/siyaset/axsiy02.html </URL>
<DATE> 2005/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sizi sağduyuya davet ediyoruz' 
</HEADLINE>
<TEXT>


Ortak bir bildiriye imza atan 200 Türk aydını, Mersin, Trabzon ve Sütçüler'de yaşanan olaylara dikkat çekerek, aşırı Kürt ve Türk milliyetçiliğinin yükselmesinden duydukları kaygıyı dile getirdi 


Aralarında kanaat önderleri ve 60 profesörün de bulunduğu 200 aydın, ortak bir bildiriyle, son günlerde yaşanan olaylara ilişkin kaygı ve uyarılarını dile getirdi. 
Türkiye'deki demokrasi, sivilleşme ve barış sürecinin, son günlerdeki gelişmelerle engellenmek istendiğini dile getiren aydınlar, yeniden şiddet ve çatışma ortamına dönüleceği kaygısı taşıdıklarını vurguladılar. 
Bildiride, bazı yazar ve kitaplara karşı saldırıların ve yasaklamaların Nazi dönemi uygulamalarını hatırlattığı vurgulandı. 


7 NİSAN - TRABZON 


"Tecritte ölüm var" başlıklı bildiri dağıtan 5 genç, "Bayrak yakılıyor" yalanıyla galeyana getirilen yaklaşık 2000 kişi tarafından linç edilmek istendi. Polis sayesinde kalabalıktan sıyrıldılar. 



21 MART MERSİN 


Nevruz kutlamaları sırasında Türk bayrağı yakılmaya çalışıldı. Olayın ertesinde tepkiler bütün Türkiye'ye yayıldı, bayrak mitingleri düzenlendi. Genelkurmay bir bildiri yayımladı. 


İşte imza atanlar 

Adalet Ağaoğlu Yazar - Adalet Dinamit Yönetici - Ahmet Çakmak Prof - Ahmet İnsel Prof - Ahmet İsvan - Akın Atalay Hukukçu - Ali Bayramoğlu gazeteci, yazar - Ali Kazancıgil UNESCO Sosyal Bilim Konseyi - Ali Nesin Prof - Ali Uçansu Dişhekimi - Alin Taşçıyan Sinema eleştirmeni - Arzu Başaran Ressam - Aydın Cıngı SODEV Genel Başkanı - Aydın Engin Gazeteci - Aydın Güven Gürkan Prof - Ayla Gürsoy Prof - Ayşe Buğra Prof - Ayşe Gül Altınay - Ayşe Öncü Prof - Aytaç Arman Sinema sanatçısı - Bahri Bayram Belen Hukukçu - Baskın Oran Prof - Binnaz Toprak Prof - Bülent Deniz Tüketiciler Birliği Başkanı - Büşra Erşanlı Prof - Can Dündar Gazeteci, yazar - Celal Yıldırım Türk Dişhekimleri Birliği Başkanı - Cem Eroğul Prof - Cemil Eren Ressam - Cemil Koçak Yazar - Cengiz Aktar AB Uzmanı - Cevdet Kocaman Sendikacı - Cumhur Ertekin Prof - Cüneyt Ülsever Gazeteci, yazar - Çağatay Anadol Yayıncı - Çetin Altan Gazeteci, yazar - Deniz Kavukçuoğlu Yazar - Derya Sazak Gazeteci, yazar - Doğan Tılıç Çağdaş Gazeteciler Derneği Bşk - Doğu Ergil Prof - Emine Uşaklıgil Yönetici - Ercan Karakaş SODEV - Erdal Öz Yayıncı, yazar - Ergin Cinmen Hukukçu - Erhan Bener Yazar - Erol Kızılelma SODEV - Ersin Salman İletişimci - Etyen Mahcupyan Yazar - Fadime Gök Prof - Ferhat Kentel Araştırmacı, yazar - Ferhunde Özbay Prof - Feride Çiçekoğlu Yazar - Fethiye Çetin Hukukçu - Feza Deymeer Prof - Feza Kürkçüoğlu Araştırmacı - Fikret Başkaya Yazar - Füsun Akatlı Yazar, eleştirmen - Füsun Sayek TTB Genel Başkanı - Gencay Gürsoy Prof - Genco Erkal Tiyatro sanatçısı - Gül Demir Gazeteci - Gülen Aktaş Prof - Gülseren Güver TGC Yönetim Kurulu üyesi - Günay Göksu Özdoğan Prof - Gündüz Vassaf Yazar - Gürer Aykal Orkestra şefi - Gürol Irzık Prof - Hacer Ansal Prof - Halil Berktay Prof - Halil Ergün Sinema sanatçısı - Hasan Bülent Kahraman Yazar - Hasan Kuruyazıcı Çevirmen, mimar - Hasan Yazıcı Prof - Haydar Ergülen Şair - Herkül Millas Yazar - Hikmet Çetinkaya Gazeteci, yazar - Hrant Dink AGOS Genel Yayın Yönetmeni - Huri Özdoğan Prof - İbrahim Betil Yönetici - İbrahim Kaboğlu Prof - İlhan Tekeli Prof - İpek Çalışlar Gazeteci - İsa Karataş Türkiye Protestan Kiliseleri Sözcüsü - İsmail Duman Prof - İzel Rozental Karikatürist - Jale Parla Prof - Kadife Şahin Gazeteci - Kadir Erdin Prof - Kuvvet Lordoğlu Prof - Lale Mansur Tiyatro, sinema sanatçısı - Latife Tekin Yazar - Mahir Günşiray Tiyatro sanatçısı - Mebuse Tekay Hukukçu - Mehmet Aksoy Heykeltıraş - Mehmet Ali Birand Gazeteci, yazar - Mehmet Altan Prof - Mehmet Soğancı Mühendis - Melek Ulagay Belgesel sinemacı - Meral Okay senarist - Meral Tamer Gazeteci, yazar - Meryem Koray Prof - Mete Çubukçu Gazeteci - Mete Tapan Prof - Mete Tunçay Prof - Muhsin Kızılkaya Yazar - Murat Belge Prof - Murat Çelikkan Yazar - Murathan Mungan Yazar - Musa Ağacık Gazeteci - Müge İplikçi Yazar - Müge Sökmen Yayıncı - Müjde Ar Sinema sanatçısı - N. Lerzan Özkale Prof - Nadire Mater Gazeteci - Nazan Aksoy Prof - Necdet Saraç Yazar - Necmiye Alpay Yazar - Nesrin Sungur Prof - Neşe Düzel Gazeteci, yazar - Neşe Erdilek Araştırmacı - Nevzat Helvacı İnsan Hakları Vakfı Kurumu Başkanı - Nilay Kırcı Halkla İlişkiler - Nilgün Cerrahoğlu Gazeteci, yazar - Nilüfer Kuruyazıcı Prof - Nilüfer Tapan Prof - Nilüfer Warhol - Niyazi Dalyancı Gazeteci - Noyan Özkan Hukukçu - Nur Sürer Sinema sanatçısı - Nuray Mert Yazar - Nurdan Arca Belgesel sinemacı - Oral Çalışlar Gazeteci, yazar - Orhan Alkaya Şair - Orhan Bursalı Gazeteci, yazar - Orhan Silier Tarih Vakfı Başkanı - Orhan Taylan Ressam - Oya Baydar Yazar - Oya Köymen Prof - Öget Öktem Tanör Prof - Özdem Petek Halkla İlişkiler - Özlem Dalkıran Uluslararası Af Örgütü - Piraye Serdaroğlu Prof - Raşit Tükel Prof - Reha İsvan - Reşit Canbeyli Prof - Rezzan Tuncay Prof - Rıfat Bali Yazar - Rifat Okçabol Prof - Rutkay Aziz Tiyatro sanatçısı - Rüstem Batum TV programcısı - Salim Uslu Hak - İş Genel Başkanı - Sami Caner Mühendis - Sami Evren KESK Genel Başkanı - Saruhan Oluç Gazeteci - Selçuk Esenbel Prof - Selim Deringil Prof - Semra Somersan Gazeteci - Senih Özay Hukukçu - Sermet Koç Prof - Sibel Irzık Prof - Stefan Yerasimos Prof - Süleyman Çelebi DİSK Genel Başkanı - Süleyman Özyalçın Prof - Şahika Yüksel Prof - Şanar Yurdatapan Müzisyen - Şebnem Korur Fincancı Prof - Şemsa Özer Araştırmacı - Taha Parla Prof - Tahsin Yeşildere Prof - Tan Oral Karikatürist - Taner Akçam Tarihçi, yazar - Taner Berksoy Prof - Taner Timur Prof - Tanıl Bora Yazar - Tarhan Erdem Yazar, araştırmacı - Tarık Ziya Ekinci - Tayfun Mater Mühendis - Tuğrul Eryılmaz Gazeteci - Turgut Kazan Hukukçu - Tülin Polat Prof - Türker Alkan Prof - Ufuk Uras - Ülkü Azrak Prof - Ümit Kıvanç Yazar - Ümit Şenesen Prof - Üstün Akmen P.E.N. Türkiye Merkezi Başkanı - Vecdi Sayar Özerk Sanat Konseyi Başkanı - Yasemin Tutal - Yaşar Seyman Sendikacı, yazar - Yavuz Önen İnsan Hakları Vakfı Genel Başkanı - Yıldız Sey Prof - Yılmaz Ensaroğlu Mazlum-Der - Yusuf Alataş İHD Genel Başkanı - Yücel Sayman Hukukçu - Zafer Diper Tiyatro sanatçısı - Zafer Üskül Prof - Zeynep Gambetti Araştırmacı - Zeynep Göğüş Gazeteci, yazar - Zeynep Tanbay Bale Sanatçısı - Zülfü Livaneli Gazeteci, yazar . 

İşte o bildiri 

'Kaygılıyız, uyarıyoruz' 
Ülkemizde demokrasi, sivilleşme ve barış sürecinin, son günlerdeki gelişmelerle engellenmek istendiğini görüyor yeniden şiddet ve çatışma ortamına dönüleceği kaygısını taşıyoruz. 
Ceza Yasası'na düşünce, ifade ve basın özgürlüğünü kısıtlayan, siyasal eleştiriyi neredeyse yasaklayan maddelerin konulmak istenmesi, bu vahim yönelimin hukuksal alana yansıması olarak görünüyor. İlgili maddeler, sadece medya mensuplarının sorunu olmakla kalmayıp, halkın haber alma hakkını sınırlayan, kısıtlayan, yer yer yok eden bir içerik taşıyor. Yasa düzenlemesi ertelenmiş de olsa, bu konudaki kaygılarımız sürüyor. 
Nevruz kutlamaları sırasındaki çeşitli provokasyonlara ve birkaç çocuğun bayrak yırtmaya kalkışmasına tepkiler, devlet katlarından da destek görerek hızla ırkçı-milliyetçi bir düzleme kayıyor. Trabzon'da, linç teşebbüsüne varan olayları ve saldırganlar yerine saldırıya uğrayan gençlerin gözaltına alınmasını tepki ve kaygıyla izliyoruz. 

'Bayrak istismarı' 
Yurttaşların bayrağa saygı duygusu istismar edilerek, uzlaşmazlık hedefinde buluşan Türk ve Kürt aşırı milliyetçiliğinin kışkırtmalarıyla, kitlesel histeriye dönüştürülüyor. 
Yurttaşlarımız arasında çatışmalara yol açabilecek bu tırmanışın, ülkemizi yeniden şiddet ve gerginlik ortamına sürükleyeceğinden kaygılıyız. 
Bir kaymakam, bütün yetkilerini aşarak, yazarlara ve kitaplara karşı linç kampanyası başlatıyor. 
Benzeri olayların tekrarlanabileceğinden ve Nazi dönemini hatırlatan bu uygulamanın sorumlusunun derhal görevinden alınmamış olmasından kaygı duyuyoruz. 
Bugünlerde uluslararası ölçekte gündeme gelmekte olan soykırım konusu ve azınlık hakları tartışmaları, bu kaygı verici ortamı daha da ısıtacak. Bu konularda, karşılıklı güvensizlik, hatta düşmanlıkları ortadan kaldıracak barışçı ve yatıştırıcı politikaların, taviz değil, aklın ve sağduyunun gereği olduğuna inanıyoruz. 

'Sözde yurttaş' olmamalı 
'Muasır medeniyetler seviyesine ulaşma' hedefi cumhuriyetin kuruluş ilkesidir. 
Bu ilkenin günümüzde hayata geçirilmesinin demokratikleşmek, sivilleşmek, kendi yurttaşlarıyla ve dünyayla barışarak hiçbir yurttaşı 'sözde' saymayan, hiçbir ülke ve halka düşmanlık beslemeyen bir zihniyet ve hukuka erişmekle sağlanacağına inanıyoruz. Son günlerdeki gelişmelerin bu yolda atılmış adımları gerilettiği, umutları soldurduğu görüşündeyiz. 
Ayrımcı, yasakçı, statükocu ve çatışmacı zihniyetin ülkemize egemen olmasına razı değiliz. 
Ülkenin geleceğine karar vermeye yetkili tüm devlet kurumlarını ve dar siyasal çıkar hesaplarıyla ortamı ve kitleleri germeyi sürdüren çevreleri uyarıyor, sağduyuya davet ediyoruz. 


</TEXT>
</DOC>
