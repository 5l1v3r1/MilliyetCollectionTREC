<DOC>
<DOCNO> 314692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/son/sonsiy03.html </URL>
<DATE> 2005/02/12/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Baykal AKP, Türkiye'yi geleceği olmayan bir politikaya sürüklüyor 
</HEADLINE>
<TEXT>

     CHP Genel Başkanı Deniz Baykal, ''AK Parti, Türkiye'yi geleceği olmayan bir politikaya sürüklüyor''dedi. 
     Muğla'daki programı kapsamında Marmaris'ten Köyceğiz'e geçen Baykal, burada Belediye Başkanı Salih Erbay'ı makamında ziyaret etti. Daha sonra Ortaca'ya giden Baykal, CHP İlçe Başkanlığı'ndaki konuşmasında hükümeti eleştirerek, şöyle dedi 
     ''Türkiye'yi 1980 yılına getirenler, ülkeyi 13.6 milyon dolar borçla teslim ettiler. Türkiye'nin o zaman barajları, sanayisi, yani her şeyi vardı. Yeterince zengin değildi, ama altyapısı hazır bir ülkeydi. Şimdiyse 300 milyar dolar üzerinde bir borç var. Bunun 80 milyar doları son iki yıl içinde gerçekleşti. Memurların yüzde 70-80'i yoksulluk sınırı altında maaş alarak geçinmeye çalışıyor. Bu gidişin iyi olmadığını biz başında söyledik. AK Parti, Türkiye'yi geleceği olmayan bir politikaya sürüklüyor.'' Deniz Baykal, konuşmasında Başbakan Recep Tayyip Erdoğan'ın Almanya'da bir gazeteciye yaptığı açıklamaya da değinerek, şunları kaydetti 
     ''Bizi rahatsız eden, Türkiye'nin bir Başbakanı'nın yabancı bir ülkede çıkıp da 'Benim eşim ve kızım inançlı Müslüman'dır. Kuranıkerim'e göre kapanıyorlar' demesi doğru değildir. Türkiye'de Başbakan'ın kızı ve eşi inançlı Müslüman da 30 milyon insanımız inançlı Müslüman değil mi .. Bunlar Allah ile kul arasında işler... Laik bir Türkiye Cumhuriyeti Başbakanı'sın, insanları bu konuda ayırma yetkisini kimden alıyorsun Bunlar yanlış işler. Bu tutum, Başbakan'ın anlayışını, zihniyetini ortaya çıkarıyor. Tehlikeli olan da budur.'' 
     
</TEXT>
</DOC>
