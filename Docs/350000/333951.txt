<DOC>
<DOCNO> 333951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sondun10.html </URL>
<DATE> 2005/04/16/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Die Welt'ten Türkiye ve "Kavgam" yorumu... 
</HEADLINE>
<TEXT>

     Alman Die Welt gazetesi Türkiye'de satıcıların Hitler'in Kavgam kitabını satmaktan utanç duymadıklarını, ancak kitabı vitrinlerine koymaya çekindiklerini yazdı. 
     Die Welt'te Türkiye'de son aylarda artan Hitler hayranlığı üzerine bir yazı yayımlandı. Yazıda, "Kavgam best- seller oluyor. Hitler'in pis mücadelesinin popülaritesi Türkiye'de yükseliyor" başlıklı yazıda, "Kitap raflarında gizli de olsa, en aşağıda, en yukarıda ya da bir köşede de olsa müşteriler onu yine de buluyorlar. Kitap Şubat ayından bu yana best-seller listelerinde ikinci sırada. Adı Kavgam, yazarı Adolf Hitler. Ve bütün bunlar camekanlarda sergilenmeden, reklam yapılmadan oluyor. Yayıncılar ve kitapçılar parayı alırken utanmıyorlar fakat yine de kitabı vitrinlerine koymaya çekiniyorlar" denildi. 
     Türkiye'de Kavgam'ın neden satıldığı konusunda açıklamalar yapılmaya çalışıldığını kaydeden Die Welt, söz konusu kitabın Türkiye'de aslında yedi yıldır yükselişte olduğunu belirtti. 
     Die Welt şu ifadeleri kullandı 
     "Fakat sadece Şubat'tan bu yana satış rakamlarında patlama var. Bunun sebeplerinden biri herhalde Emre yayınevinin piyasaya yaklaşık 6 milyon liralık ucuz baskıyı sürmesi. Türkiye'nin en tanınmış yazarlarından Orhan Pamuk, 'Kara Kitap' adlı yapıtında vatandaşlarının kimi zaman aniden herşeyi birden ve anlaşılmaz bir şekilde isteme dürtülerinden söz ediyor. Bu Hitler'in ırkçı yapıtıyla ilgili olayla benzerlik gösteriyor. Yayınevleri de durumdan memnun. 
     Hiçbirinin satışı diğerinden az değil." Bu durumun "Türkiye şu anda Hitler okuyor" anlamına gelmediğini, kaydeden Die Welt, "Okur olmayan bir ülkede mütevazı satışlar bile best seller olmaya yetiyor. Emre'nin en güncel satış rakamları bu haftaki durum 46 bin kopyada duruyor Şubat'tan bu yana . Rakip Manifesto yayınlarının ise satışı 30 bin civarında oldu. Bunlar 70 milyon için astronomik rakamlar değil. Zaten düzenli yayın yapan yayınevlerinin tirajları 150 bine ulaşıyor" diye yazdı 
     
     KORSAN BASILAN BİR KİTAP İKİNCİ OLMUŞ 
     Die Welt, tüm bunların yasa dışı olduğunu, çünkü bu kitabın yayın haklarının Bavyera Maliye Bakanlığı'nda bulunduğunu kaydetti. Emre yayıncılığın yöneticisi Sami Çelik'in konuya ilişkin soruya bundan habersiz olduğunu belirterek yanıt verdiğini aktaran Die Welt, yayıncılara yurt dışından birçok kişinin sert sorular yönelttiğini belirtti. 
     
     ZAMANIN HANGİ RUHU TÜRKLER'İ HİTLER'E YÖNELTİYOR 
     "Zamanın hangi ruhu Türkleri Hitler'e yöneltiyor " sorusunu soran Die Welt şu görüşleri savundu 
     "Akademisyenler bunun başlangıcıyla ilgili birçok açıklama yapıyorlar. Türk toplumunun biçimlenişinde uzun süreden bu yana askeri etki belirgin olarak rol oynadı. 
     Hitler'i yükselten de buydu. Birçok Türk kendini Kürtlere karşı baskın konumu tehlikede olan temel ırk olarak görüyor. 
     ancak, her ne kadar çoğu inkar etse de, Almanlarla birlikte tarihi olarak soykırım suçlamalarını paylaşıyorlar." Irak savaşının Türkiye'de Amerikan politikasının Yahudiler'ce biçimlendirdiği görüşünü güçlendirdiğini anlatan die Welt, "Bulmacanın yanıtı anti-semitizm mi " sorusunu yöneltirken, şöyle devam etti "Yahudi azınlık yöneticilerinden Lina Filiba 'Kavgam' kitabının bir fenomen haline gelmesinin şaşırtıcı olduğunu belirtiyor. Kısmen diğer anti semitik yayınlar Türk kitapçılarında açıkça satılıyor. Filiba'ya göre, anti Amerikan, anti-semitizm ve yabancı düşmanlığı duygusunun başlangıcı Türkiye'ye katılım müzakerelerine başlama olanağı verilen 17 Aralık tarihiyle paralellik taşıyor." Die Welt yazarlar Ümit Özdağ ve Mine Kırıkkanat'ın milliyetçiliğin yükselişine ilişkin teorilerine yer verirken, Türkler'in AB'nin talepleri ve ABD'nin Irak politikasına kızgın oldukları, Kürtler'in kentlere yönelmeleri ve yurt dışından destek bulmaları gibi nedenlere değindi. Welt'teki yazı, "Onyıllar boyunca Kürtler'e yönelik olduğu belirtilen baskı politikalarına karşın bu tip düşünceler yoktu. Kürt sorunu da inkar ediliyordu. Şimdi Kürt halkının varlığı dolaylı olarak tanınmasına ve onların Türkiye'nin sınırlarında dikkati çekmelerine ve yurt dışından yardım almalarına bağlı olarak Boğazlar'daki ülkeye karşı uluslar arası komplo teorileri büyütüldü" diye bitti. 
     
</TEXT>
</DOC>
