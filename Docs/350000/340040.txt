<DOC>
<DOCNO> 340040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/spor/bbas.html </URL>
<DATE> 2005/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal şampiyon 74-56 
</HEADLINE>
<TEXT>


Beşiktaş, Bayanlar Basketbol Ligi Play - Off final serisinin son randevusunda evinde Fenerbahçe'yi farklı yendi, 20 yıl aradan sonra şampiyonluğunu ilan etti. Ancak yaşanan olaylar sevinç tablosunu gölgeledi 


Basketbolda iki ezeli rakibin Bayanlar 1. Ligi Play - Off final serisinden zaferle ayrılan taraf Beşiktaş oldu. Serinin üçüncü ve son maçında Akatlar Spor Salonu'nda Fenerbahçe'yi 74-56 mağlup eden Siyah - Beyazlılar, durumu 3-2'ye getirerek, 20 yıl aradan sonra kupayı kucakladı. 
Çekişmeli geçen ilk periyodu Fenerbahçe, 20-19 önde kapatırken, ikinci çeyrekte karşılaşmaya ağırlığını koyan Beşiktaş, Esmeral'ın etkili oyunuyla devreyi 38-31 galip bitirdi. Üçüncü periyodun son bölümünde rakibine oranla daha etkili olan Siyah - Beyazlı takım, dış şutlardaki isabetiyle son anlarda farkı 16 sayıya kadar çıkardı ve bu bölümü de 55-39 önde geçti. 
Son periyodun başlarında Stinson'un üst üste iki üç sayılık sayılık basketiyle aradaki sayı farkı 20'ye çıkarken, 61-41 kalan bölümde bu avantajını iyi kullanan Beşiktaş, sezonu mutlu sonla noktaladı. 

İstatistik 

BEŞİKTAŞ OYUNCU TS 2S 3S SA R 9 Stinson 22 7 14 2 5 2 2 11 7 Tuğba 9 1 3 1 4 4 4 3 8 Hicks 9 4 11 - 1 4 13 8 Esmeral 17 4 6 3 7 - 3 5 Derya - 0 2 - - - 5 Bengü - 0 1 - - - 7 Mactabene 2 1 6 - 0 2 8 7 Yasemin 11 5 9 - 1 2 6 6 Arzu 4 2 8 - - 6 TOPLAM 74 24 60 6 16 8 14 51 
FENERBAHÇE OYUNCU TS 2S 3S SA R 7 Şaziye 11 3 6 1 3 2 2 3 5 Esra 2 1 4 0 2 - 2 5 Nilay 5 1 1 1 6 - 2 4 Nalan 2 0 1 - 2 2 2 4 Müjde 2 0 1 - 2 2 2 4 Nazlı 2 - - 2 2 - 3 Serap - 0 1 - - 1 8 Johnson 15 4 9 - 7 9 10 6 Zanze 8 3 14 - 2 2 3 6 Ferdinand 9 1 3 1 5 4 4 - TOPLAM 56 13 40 3 16 21 23 25 
1.PERİYOT 19 - 20 Fenerbahçe , 2.PERİYOT 19 - 11 Beşiktaş , DEVRE 38 - 31 Beşiktaş , 3.PERİYOT 17 - 8 Beşiktaş , 4.PERİYOT 19 - 17 Beşiktaş , MAÇ SKORU 74 - 56 Beşiktaş , HAKEMLER Mustafa Can, Ufuk Akyüz, 5 FAUL Arzu 33.32 Beşiktaş, Nilay 38.12 Fenerbahçe 

Çirkin görüntüler 

Maçın bitimine 18 saniye kala pota arkasındaki taraftarlar ile Fenerbahçe yedekleri arasında gerginlik yaşandı. Beşiktaşlı bir grup, Fenerbahçe Başkanı Aziz Yıldırım'a küfür ederken, bazıları da yedek benchinin üzerine yabancı madde yağdırdı. Fenerbahçeli oyuncu Nilay, bu maddeleri tribünlere geri gönderirken, polis taraftarları coplayarak dağıttı. 
Beşiktaşlı taraftarlar, daha sonra sahaya bir koltuk, davul tokmağı, bayrak sopası ve bozuk para attı. Bu cisimlerden biri, Şükran'ın suratına gelirken, bu oyuncunun dudağı patladı. Soyunma odasına giden Fenerbahçeli oyuncuların yaklaşık 15 dakika sonra ortalığın sakinleşmesinin ardından geri dönmesiyle maç tamamlandı. Fenerbahçe, olaylar nedeniyle takım halinde ikincilik kupasını almaya çıkmadı. Sadece maçta hiç hiç oynamayan genç Begüm Dalgalar, ikincilik şildini aldı. Divan Kurulu Başkanı Şeref Nasır, Rıza Çalımbay, Carew, Cordoba, Ahmet Dursun, Tümer, Çağdaş, Tayfun, İbrahim Akın, İbrahim Toraman ile Beşiktaş Erkek Basketbol Takımı da maçı izledi. Fenerbahçeli yöneticiler Mahmut Uslu ile Işık Eyigüngör de mücadeleyi takip etti. 

Birinci Lig'e bir-iki 

Galatasaray, Büyük Kolej, Tofaş ve Beykoz, Manisa'daki Play-Out turunda önümüzdeki sezon Birinci Lig'de kendilerine yer bulabilmek için kıyasıya bir mücadeleye girişecekler 

Basketbolda, önümüzdeki sezon Birinci Lig'de yer alacak son iki takımın belirleneceği Play-Out karşılaşmaları bugün Manisa Atatürk Salonu'nda yapılacak. 
1. Lig'de son iki sırayı alan iki takım Galatasaray ve Büyük Kolej ile 2. Lig'i üçüncü ve dördüncü sırada tamamlayan Tofaş ve Beykoz'un katılacağı, tek devreli lig sistemiyle oynanacak turnuva üç gün sürecek. Müsabakalar sonunda ilk iki sırayı alan ekipler önümüzdeki sezon, takım sayısı 16'ya yükselecek olan Birinci Lig'de oynamaya hak kazanacaklar. Bu arada Galatasaray, maçlarının başlama saatinde televizyon naklen yayını için yapılan değişikliğe itiraz etti. 

Kupaya doymadı 

Basketbolda Türkiye Kupası'nı üst üste üçüncü kez kazanan Ülkerspor bu sezon ikinci zaferine ulaşırken, gözünü lig şampiyonluğuna dikti. 
Ülkerspor Genel Menajeri Hakan Artış, "Cumhurbaşkanlığı Kupası'nın ardından Türkiye Kupası'nı kazanmamız bizi son derece mutlu etti. Euroleague'deki hedefimiz olan Final - Four'a kalamadık ancak en azından ilk sekize girdik. Üç sezondur Efes'in kazandığı lig şampiyonluğunu da bu kez müzemize götürmek istiyoruz" diye konuştu. 
Turuncu-Yeşilli ekibin, 2 Temmuz'da Elif Bilen ile dünyaevine girecek olan takım kaptanı Kerem Gönlüm de, "Lig şampiyonluğunu bu kez kazanan biz olacağız" dedi. 
Öte yandan dün gece geç saatlerde İstanbul'a dönen Ülkerspor kafilesini taşıyan otobüsün Karşıyakalı bazı taraftarların taşlı saldırısı sonucu camları kırıldı. 


</TEXT>
</DOC>
