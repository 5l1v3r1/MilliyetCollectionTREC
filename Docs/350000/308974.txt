<DOC>
<DOCNO> 308974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sontur41.html </URL>
<DATE> 2005/01/24/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Seminere giden anne-babanın amcasına bıraktığı çocuk zehirlenerek öldü 
</HEADLINE>
<TEXT>

     Gaziantep'te, seminere giden anne ve babanın amcasına emanet ettiği çocuk, sobadan sızan karbonmonoksit gazından zehirlenerek hayatını kaybetti. 
     Alınan bilgiye göre, amcası Ömer İnik'in Yenimahalle'deki evinde kalan Ebru İnik 10 ve babaannesi Geyik İnik 75 , sobadan sızan karbonmonoksit gazından zehirlendi. 
     Olay yerinde hayatını kaybettiği belirlenen Ebru İnik'in cesedi otopsi için morga kaldırıldı, babaanne Geyik İnik Gaziantep Devlet Hastanesi Yoğun Bakım Ünitesi'nde tedavi altına alındı. 
     Ebru İnik'in annesi Hülya İnik ve babası İbrahim İnik'in Türk-İş'e bağlı Türk Haber-İş Sendikası Gaziantep Şubesi'nde yönetici oldukları ve bir seminer için Antalya'da bulundukları, kızlarını amcası Ömer İnik'e emanet ettikleri öğrenildi. 
     Gaziantep Devlet Hastanesi'nde sinir krizleri geçiren amca Ömer İnik, telefonla aradığı Hülya ve İbrahim İnik'e kızlarının öldüğünü söyleyemedi. Ömer İnik, Ebru İnik'in zehirlendiğini ve tedavisinin sürdüğünü bildirdi. 
     
</TEXT>
</DOC>
