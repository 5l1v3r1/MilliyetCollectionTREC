<DOC>
<DOCNO> 305470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonsiy18.html </URL>
<DATE> 2005/01/11/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Şike Komisyonu toplandı... 
</HEADLINE>
<TEXT>

     Türk sporunda şiddet, şike, rüşvet ve haksız rekabet iddialarının araştırılarak alınması gereken önlemlerin belirlenmesi amacıyla kurulan Meclis Araştırma Komisyonu toplandı. 
     Komisyon Başkanı AK Parti Ankara Milletvekili Haluk İpek, bugün ilk toplantılarını yapacaklarını ve konuyla ilgili neler yapılabileceğini ele alacaklarını söyledi. 
     Bir gazetecinin, komisyon üyelerinin çoğunluğunun Fenerbahçe taraftarlarından oluştuğunu ifade etmesi üzerine İpek, ''komisyon beyaz bir sayfa... Komisyon, her şeye objektif bakıyor. Kamuoyunu bilgilendirme adına sizlere de önemli görevler düşüyor. Komisyon, herkese eşit bakıyor. Komisyon üyeleri, şu takım, bu takım, böyle bir şey yok...'' dedi. 
     Komisyon, daha sonra çalışmalarına basına kapalı olarak başladı. 
     
</TEXT>
</DOC>
