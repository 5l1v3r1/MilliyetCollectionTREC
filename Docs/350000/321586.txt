<DOC>
<DOCNO> 321586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sontur10.html </URL>
<DATE> 2005/03/07/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Basın açıklaması yaparken cep telefonunu çaldırdı 
</HEADLINE>
<TEXT>

     Ali ÖZKAYA İZMİR, DHA 

      İZMİR'de düzenlenen Dünya Kadınlar Günü mitinginde basın açıklamasını okuyan İzmir Kadın Platformu Dönem Sözcüsü Aynur Hocaoğlu'nun cep telefonu çalındı. Yaklaşık 1500 kişinin katıldığı mitingte, bölücübaşı Abdullah Öcalan lehine sloganlar atıldı. 
     Çeşitli sendika, dernek ve bazı partilerin oluşturduğu İzmir Kadın Platformu, 8 Mart Dünya Kadınlar Günü öncesinde, Cumhuriyet Meydanı'na bir miting düzenledi. Miting için gelen ve büyük bölümüne kadınların oluşturduğu yaklaşık 1500 kişi, bugün öğlen saatlerinde Bornova Stadı yanında toplandı. Ellerinde, kadınlara yönelik, şiddet, taciz, tecavüz ve öldürme olaylarının son bulmasını isteyen döviz ve pankartalar bulunan topluluk, Mustafa Kemal Caddesi'nden Cumhuriyet Meydanı'na yürüyüşe geçti. Yürüyüş sırasında kadınların büyük bölümü kendi haklarına yönelik sloganlardan çok, İmralı Cezaevi'nde bulunan, terör örgütü elebaşısı Abdullah Öcalan lehinde yasadışı sloganlar atması dikkat çekti. 
     
     TELEFONU ÇALINDI 
     Meydanı dolduran kadınlar adına, İzmir Kadın Platformu Dönem Sözcüsü Aynur Hocaoğlu bir konuşma yaptı. Hocaoğlu kadınların günümüzde h al a namus cinayetlerine kurban gittiğini, savaşalarda tecavüze, tacize uğradıklarını, yoksul evlerin ve tarlaların isimsiz emekçileri olmayı sürdürdüklerini söyledi. Hocaoğlu, "Eşit, özgür, sömürüsüz, yaşanabilir bir dünya istiyoruz'' diye konuştu. Konuşmaların ardından, kadınlar türküler eşliğinde halay çekti. 
     Bu arada miting sırasında, konuşmacı Aynur Hocaoğlu'nun ceketinin yan cebindeki cep telefonu bir yankesici tarafınan çalındı. Telefonunun çalındığını konuşması bittikten bir süre sonra farkeden Hocaoğlu, "Miting boyunca arayanlar oldu. Her seferinde konuşup cebime koydum. Sonra cebime koyduğumu gören biri çalmış. Hiç farketmedim'' dedi. 
     Miting olaysız sona erdi. 
     
</TEXT>
</DOC>
