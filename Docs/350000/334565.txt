<DOC>
<DOCNO> 334565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sontur28.html </URL>
<DATE> 2005/04/18/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Öğrenci soruşturmaları protesto edildi 
</HEADLINE>
<TEXT>

     Kendilerini ''Gençlik Federasyonu'' olarak nitelendiren bir grup öğrenci, üniversitelerde olaylara karışan öğrenciler için açılan soruşturmaları protesto ettiler. 
     Sıhhiye Toros Sokak'ta, öğle saatlerinde toplanan grup, buradan, sloganlar atarak Abdi İpekçi Parkı'na yürüdü. 
     Grup üyelerinden Serkan Onur Yılmaz, burada yaptığı açıklamada, ''üniversiteler üzerindeki baskının son zamanlarda arttığını, üniversitelerin karakoldan farkı kalmadığını'' öne sürdü. 
     ''Haksızlıklara karşı seslerini çıkaran öğrenciler hakkında üniversitelerde soruşturma açıldığını'' iddia eden Yılmaz, ''Bu yaşadıklarımız, polis-idare işbirliğinin en somut halini gözler önüne seriyor'' diye konuştu. 
     Sorunlarını anlatmak için YÖK Başkanı Prof. Dr. Erdoğan Teziç'ten randevu aldıklarını ifade eden Yılmaz, bugün gerçekleşecek görüşmede, Teziç'e sorunlarını içeren bir dosya sunacaklarını kaydetti. 
     Açıklamadan sonra grup üyeleri, marşlar söyleyerek halay çektiler. 
     
</TEXT>
</DOC>
