<DOC>
<DOCNO> 300979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/guncel/agun.html </URL>
<DATE> 2004/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'İyiyiz, merak etmeyin' 
</HEADLINE>
<TEXT>


İş için gittiği Basra'da kaçırılan Armatör Sadıkoğlu ve Kaptan Ahmet Yurttaş'ın görüntüleri yayımlandı. Sadıkoğlu, iyi olduklarını, serbest bırakılmayı umduklarını anlatıyor 

İSTANBUL Milliyet 

Batık gemi çıkarmak için gittiği Basra'da kaybolan ve kendisinden 10 gündür haber alınamayan armatör Kahraman Sadıkoğlu'nun, kendisini kaçıranlarca çekilen görüntüleri yayımlandı. Sadıkoğlu, durumunun iyi olduğunu, sorgusundan sonra serbest bırakılmayı umduğunu söyledi. 
Basra'nın Umm Kasr Limanı'nda kaçırıldıkları bildirilen Sadıkoğlu ile Kaptan Ahmet Yurttaş'ın görüntülerini içeren kaset, İhlas Haber Ajansı'nın İHA Bağdat'taki bürosuna bırakıldı. Kaçıranlarca 23 Aralık'ta çekildiği sanılan kasette Sadıkoğlu, 4 - 5 gün önce kaçırıldıklarını, hayatta olduklarını ve suç işlemedikleri için serbest bırakılacaklarını ifade ediyor. 

Türkçe konuşmalar 
Sadıkoğlu, görüntülerde önce başında kefiyeyle İngilizce sorulara İngilizce cevap veriyor. Sadıkoğlu, daha sonra Yurttaş ile birlikte kemaraların karşısına geçiyor. Sadıkoğlu, soruları bu kez önce İngilizce, ardından Türkçe cevaplandırıyor. Soruları yöneltenlerin arasında Türkçe konuşmalar da yapılıyor. 
Umm Kasr Limanı'na iş yapmaya geldiklerini, Irak Geçici Hükümeti ve BM'yle çalıştıklarını belirten Sadıkoğlu, şunları söylüyor "Irak Ulaştırma Bakanlığı'nın talebiyle Irak'ta liman açtık ve ülkeye yiyecek gelmesini sağladık. Ulaştırma Bakanlığı, parası olmadığı için bizden beklememizi istedi. Biz de bir yıldır burada paramızı almak için bekliyoruz." 
Ailesine de seslenen Sadıkoğlu, "Biz gayet iyiyiz, iyi bakılıyoruz, bir problemimiz yok. Bizi merak etmeyin. Eşime ve çocuklarıma selam söylüyorum, ben iyiyim. Beni merak ediyorlar diye ben daha çok üzülüyorum. Bizi inceleyecekler, ne iş yaptığımıza bakıyorlar. Ondan sonra inşallah bırakacaklar. Bu ülkede yanlış hiçbir şey yapmadık. Bu ülkeye yemek getirdik, çok insana yardım ettik. Bu da suçsa cezamızı çekeriz" diyor. 

'Bir daha Irak'a dönmem' 
Irak'a nasıl girdiklerini de anlatan Sadıkoğlu, Tahran ve Abadan üzerinden Basra'ya geldiklerini, elemanların da Kuveyt üzerinden Basra'ya ulaştığını kaydediyor. 
Pasifik Römorku'nun kaptanı Yurttaş ise, konuşurken gözyaşlarını tutamayarak şunları söylüyor "Umm Kasr Limanı'nda çalışacağımız söylendi ve buraya geldik. Gayet iyiyim, ailem ve arkadaşlarım merak etmesin. Serbest bırakılırsam, bir daha Irak'a dönmeyeceğim." 

'Döneceksin, biliyoruz' 

Jülide Sadıkoğlu, dün görüntüler yayımlandıktan sonra eşine "Kahraman, biz de çok iyiyiz... Suçun olmadığı için sapasağlam döneceğini biliyorduk. En yakın zamanda bekliyoruz" dedi. Sadıkoğlu, 25 milyon dolar fidye istendiği iddiasıyla ilgili sorulara yanıt veremeyeceğini söyledi. 

'Sözleşmeleri inceliyorlar' 

Serpil Yılmaz - İstanbul 
BASRA Körfezi'nde süren batık gemi çıkarma işini BM'den aldığını ispat etmesi istenen Kahraman Sadıkoğlu'nun, Basra Körfezi'nde aldığı ihaleler nedeniyle ticari rakiplerince kaçırıldığı öne sürülürken, ortaya çıkan kaset, "direniş güçleri"nce rehin tutulduğu yolundaki tahminleri güçlendirdi. 
Irak'ta 1998 - 2003 arasında yürütülen projelerde ortaklığı bulunan SHP Grup Başkan Vekili Mehmet Güncegün'e göre, Sadıkoğlu'nu kaçıran grup, batık çıkarma ihalesinin sözleşmelerini inceliyor. Irak'ta direniş güçlerinin kaçırma eylemlerinde izlenen rotayı da anlatan Güncegün'ün tahmini doğru çıktı ve "kaçırmadan 11 gün sonra" işadamının kasedi servise sokuldu. Ancak aile, her an fidye talebinin gelmesini beklerken, fidyeciler henüz kimseyle ilişki kurmadı. 

Rehberden haber yok 
"Ne iş yaptığımızı tespit edecekler. 2001'den beri Irak halkına yardım ediyoruz. BM'nin hibe projelerini takip ediyorduk" diyen Sadıkoğlu'nun bu sözleri de "ABD ile çalışmadığını vurgulama" anlamı taşıyordu. 
Sadıkoğlu'nun kaçırılmasının, Basra Körfezi'nde gireceği ikinci ihale ile ilgili bir ticari hesaplaşma olduğu yolunda farklı yorumlar yapılıyor. Güncegün, Sadıkoğlu'nun yakınlarınca dile getirilen "25 milyon dolarlık sahte senet" iddiasını da yalanlarken, geniş bir aşirete mensup Iraklı rehberi ve şoföründen de 11 gündür haber alınamıyor. Güncegün ile Sadıkoğlu, Saddam döneminde de, Irak'tan yurtdışı pazarlara Ürdün üzerinden petrol taşıması yapıyordu. 

Fidye talebi gelmedi 
Irak'ta 1998 - 2003 arasında yürütülen projelerde ortaklığı bulunan SHP Grup Başkan Vekili Mehmet Güncegün'e göre, Sadıkoğlu'nu kaçıran grup, batık çıkarma ihalesinin sözleşmelerini inceliyor. Irak'ta direniş güçlerinin kaçırma eylemlerinde izlenen rotayı da anlatan Güncegün'ün tahmini doğru çıktı ve "kaçırmadan 11 gün sonra" işadamının kasedi servise sokuldu. Ancak aile, her an fidye talebinin gelmesini beklerken, fidyeciler henüz kimseyle ilişki kurmadı. 

Rehberden haber yok 
"Ne iş yaptığımızı tespit edecekler. 2001'den beri Irak halkına yardım ediyoruz. Birleşmiş Milletler'in BM hibe projelerini takip ediyorduk" diyen Sadıkoğlu'nun bu sözleri de "ABD ile çalışmadığını vurgulama" anlamı taşıyordu. 
Armatör Sadıkoğlu'nun kaçırılmasının, Basra Körfezi'nde gireceği ikinci ihale ile ilgili bir ticari hesaplaşma olduğu yolunda farklı yorumlar yapılıyor. Güncegün, Sadıkoğlu'nun yakınlarınca dile getirilen "25 milyon dolarlık sahte senet" iddiasını da yalanlarken, geniş bir aşirete mensup Iraklı rehberi ve şoföründen de 11 gündür haber alınamıyor. 
Güncegün ile armatör Sadıkoğlu, Saddam Hüseyin döneminde de, Irak'tan yurtdışı pazarlara Ürdün üzerinden petrol taşıması yapıyordu. 

'Ne gerekirse yapılacaktır' 

DIŞİŞLERİ Bakanı Abdullah Gül, Irak'ta kaçırılan Kahraman Sadıkoğlu'nun bulunması için tüm imk nların harekete geçirildiğini söyledi. Emniyet Genel Müdürlüğü Özel Harek t Dairesi Başkanlığı'nı ziyareti sırasında soruları yanıtlayan Gül, işadamı Sadıkoğlu'yla ilgili gelişmeleri kendisine eski Devlet Bakanı Güneş Taner'in aktardığını belirtti. Gül, "Tüm imk nlarımızı harekete geçirerek takip ediyoruz. Ne gerekiyorsa yapılacaktır. Ümit ederiz ki hayattadır" dedi. 

Irak'ta en fazla Türk rehine var 

IRAK'TA rehin tutulan yabancıların ülkelere göre dağılımında en büyük grubu Türklerin oluşturduğu ortaya çıktı. Reuters ajansının dün gece yayımladığı listeye göre, Irak'ta rehin tutulduğu bilinen yabancıların sayısı, 8'i Türk vatandaşı olmak üzere 28. Türkleri, 7 kişi ile Ürdünlüler izliyor. 


</TEXT>
</DOC>
