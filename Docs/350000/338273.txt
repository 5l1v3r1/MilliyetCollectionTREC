<DOC>
<DOCNO> 338273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/astro/index.html </URL>
<DATE> 2005/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğa burcu mitolojileri 
</HEADLINE>
<TEXT>


Üzerinde yemyeşil çimlerin olduğu bir tepede yükselen sağlam bir ağaç, toprak ana, doğa Boğa burcunu en iyi temsil eden figürlerdendir. Boğa sağlamlığı, yerinden kıpırdamamayı ve bu yüzden güven ve huzuru anlatır. Kimilerine göre bu günlük yaşamda para, ekonomi ve gayrimenkule yapılan yatırımlar şeklinde görülebilir. Her ne olursa olsun Boğa sakinliğin, dinginliğin ve yumuşak hatların burcudur. Bir sembol olarak Boğa tarih boyunca sağlamlığın, fizikselliğin ve verimliliğin ifadesi olarak görülmüştür. 
Burcun yöneticisi Venüs'ün Grek mitolojisindeki adı Afrodit'tir. Afrodit dişi güzelliğinin, çekiciliğin ve zevklerin tanrısıdır. Ancak Venüs, Ay gibi annelik eden, koruyan bir yapıda değildir. Demirci ustası Hephaestus evlidir ancak Mars'a Ares aşıktır. Bu yönüyle Venüs fiziksel aşkı arayan, arzulayan kadındır. Haritamızda Venüs'ün bulunduğu burç bize zevklerimiz, bizi çeken şeyler konusunda bilgi verecektir. Boğa burcundan bir kişinin Venüs'ü ancak Balık, Koç, Boğa, İkizler ya da Yengeç burcunda olabilir. Balık Venüs hassas, romantik ve ruhsal Koç Venüs aceleci, tartışmacı ve risk alan Boğa Venüs ağırbaşlı, sakin ve yumuşak huylu İkizler Venüs meraklı, yüzeysel ve entelektüel Yengeç Venüs ise anaç, koruyucu ve muhafazakar özellikler yansıtacaktır. Astrolojik açıdan Venüs bir araya gelmek, 
uyum sağlamak ve birleşmek anlamını taşır. Venüs'ün bu birleştirici yönü onu iyicil bir gezegen yapar. Venüs sayesinde huzursuzluklar törpülenir, birbirine çekilme başlar. Venüs cinsellikte Venüs kadının çekiciliğini gösterir. Bir kadının haritasında Venüs bu çekiliği hangi şekilde ortaya koyacağını anlatacaktır. Örneğin Venüs'ü Koç'ta olan bir kadın için bu ilk adımı atmakken, İkizler'de olan bir kadın için entelektüel bir güç ya da Yengeç'te olan bir kadın için mutfakta marifetli olmak şeklinde çalışabilir. 

İnatçılığa varan kararlılık 

Budizmde ise Boğa eylem halindeki gerçeği anlatır. Kişinin kendi doğasını gerçekleştirme yönünde 10 basamaktan, Boğa'nın 10 yolundan söz edilir. Perslerin Mitra efsanesinde, kahraman Mitra Boğa'yı sürüklüyerek kontrol altına alır ve bir mağaraya kapatır. Dünyevi anlamıyla bahar mevsiminde kurban edilen Boğa kanı toprağı besleyecek ve toprak ana yeni ürünler verecektir. Daha içsel ezoterik anlamıyla boğanın kontrol altına alınması ve evcilleştirilmesi aslında insanın güdülerinin kontrol altına alınması anlamındadır. Boğa burcu ile ilişkilendirilen diğer bir hikaye Girit'te yaşayan ve kendisinin Boğa soyundan geldiğini ileri süren Kral Minos'a ilişkindir. Kral, halkının zenginliğini devam ettirmek için her yıl Poseidon'a boğalar kurban edermiş. 
Sabit burç olarak Boğa inatçılığa varan bir kararlılık ve ağırkanlılık sergileyebilir. Yağmura ihtiyaç duyulan kurak topraklarda yağmur mevsimi verimlilikle eşdeğer kabul edildiğinden, bu zamanlarda festivaller ve törenler düzenlenir. Bu törenlerden birisi de Mayaların Venüs takvimine göre düzenledikleri bayramlardan birisidir. Maya takvimine göre Pleiades yıldızlarının Boğa burcunun sırtında yer alan yedi yıldız görüldüğü zamanlarda yağmurlar belirirmiş. Boğa, Mısırlılar tarafından da günahlardan kurtulmak için kurban edilirdi. 

Hafta sonu astrobarometresi 

Bu hafta sonu nelere dikkat etmeli 

Pazar günü 17.42'ye kadar Kova burcunda kalan Ay ortaklaşa girişimlere ve sosyal canlılığa işaret ediyor. Ancak cumartesi sabah saatlerinde daha kararlı hareket etmek ve evdeki hesabı çarşıya uydurmak da gerekiyor. Pazar akşamında gereksiz duygusal tepkiler söz konusu olabilir. Daha akılcı olmaya çalışmalıyız. 


</TEXT>
</DOC>
