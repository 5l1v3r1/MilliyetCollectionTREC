<DOC>
<DOCNO> 347936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sonspo45.html </URL>
<DATE> 2005/06/01/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Beşiktaş'ta, Okan ile prensipte anlaştı... 
</HEADLINE>
<TEXT>

     Yeni sezon için transfer çalışmalarını sürdüren ve şu ana kadar Gençlerbirliği'nden Youla'yı resmi olarak renklerine bağlayan Beşiktaş, geçen sezon aynı takımda oynayan Ali Tandoğan ile de anlaşmaya varırken, Bursasporlu Okan için de girişimde bulundu. 
     Okan ile dün biraraya gelen siyah-beyazlı yöneticilerin prensip anlaşmasına vardıkları, aradaki küçük pürüzlerin giderilmesinin ardından gelecek hafta imza atılabileceği öğrenildi. 
     Bu arada, teknik direktör Rıza Çalımbay'ın dün açıkladığı gönderilecek futbolcular listesindeki Emre, Berkant, Fatih, Tayfun ve menajerleriyle yöneticilerin biraraya geldikleri ve kendilerinden takım bulmalarını istedikleri bildirildi. Bu futbolcuların yanı sıra, siyah-beyazlıların başka takımlarda kiralık oynayan bazı futbolcularından da takım bulmaları için istekte bulunduğu kaydedildi. 

     
</TEXT>
</DOC>
