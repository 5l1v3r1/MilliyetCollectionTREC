<DOC>
<DOCNO> 307676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/magazin/amag.html </URL>
<DATE> 2005/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hababam Sınıfı' zirveden inmiyor 
</HEADLINE>
<TEXT>


Efsanevi 'Hababam' serisinin yenileri de büyük ilgi çekiyor. 'Hababam Sınıfı Askerde', ilk 3 günde 400 binden fazla seyirci topladı 

Birsen Altuntaş 

Seyirciler, Ertem Eğilmez'in imza attığı 'Hababam' filmleri gibi, oğlunun yönettiği yeni serileri de sevdi. 
Sinemaların ardından onlarca kez gösterildiği ekranlarda reyting rekorları kıran 'Hababam' filmlerinin yenileri de zirvede. Geçen cuma vizyona giren 'Hababam Sınıfı Askerde' filmi 250 salonda, ilk 3 günde 406 bin 68 seyirci toplayarak 2,554,712 YTL 2 trilyon 554 milyar 712 milyon TL hasılat elde etti. Avrupa'da da 100 bin 460 kişinin izlediği filmin yönetmeni Ferdi Eğilmez, "Geçen yıl seyirciyle buluşan 'Hababam Sınıfı Merhaba' Türkiye'de 1 milyon 600, Avrupa'da ise 400 bin seyirci sayısına ulaşmıştı. 'Hababam Sınıfı Askerde' filmini çekerken en az 2 milyon seyirci garantisini düşünerek hareket ettik ve bu rakamın üstünde seyirciyi sinemaya çekmek için film yaptık" dedi. 
Eğilmez, çocuklara özel itina gösterdikleri filmle ilgili şu bilgileri verdi 
"Toplam bütçemiz 2 milyon dolar. Bu paranın prodüksiyon maliyeti dışında 500 bin doları reklama, 450 bin doları oyunculara ayrıldı. Filme çok güveniyorum. Hababam Sınıfı Merhaba'nın karşısında Vizontele Tuuba vardı. Bu kez bizi zorlayacak bir film yok. Ayrıca seyirci profilimizin yüzde 70'ine yakınını çocuklar ve gençler oluşturuyor. Bu nedenle filmde küfür kullanmamaya özen gösterdik. Zaten küfür en kolay güldürme şeklidir." 

YERLİ FİLMLERİN 3 GÜNLÜK GİŞELERİ Sıra ve Film Seyirci Yılı 1. G.O.R.A 722.019 2004 2. Asmalı Konak 663.273 2003 3. Vizontele Tuuba 504.219 2003 4. Hababam Sınıfı Askerde 406.068 2005 5. Vizontele 367.255 2001 6. Hababam Sınıfı Merhaba 253.170 2003 7. Neredesin Firuze 251.006 2004 8. O Şimdi Asker 208.851 2002 9. Komser Şekspir 151.108 2001 10. Son 132.542 2001 


</TEXT>
</DOC>
