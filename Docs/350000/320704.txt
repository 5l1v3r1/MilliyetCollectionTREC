<DOC>
<DOCNO> 320704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sonsiy02.html </URL>
<DATE> 2005/03/04/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Aksu 35 bin polise ihtiyacımız var 
</HEADLINE>
<TEXT>

     ADANA DHA 

İçişleri Bakanı Abdulkadir Aksu, Avrupa Birliği AB kriterleri dikkate alındığında emniyet teşkilatında 35 bin polis memuruna ihtiyaç bulunduğunu bildirdi Aksu, bakanlığı ile ilgili incelemelerde bulunduğu Adana'da, Emniyet Müdürlüğü Çevik Kuvvet Şube Müdürlüğü'nde polis müdürleriyle düzenlediği toplantıda, asayişi ilgilendiren olaylara ve alınan tedbirlere değindi. İktidara geldiklerinde İstanbul'da 29 bin 200 polisin görev yaptığını, bugün ise amiri ve memuru dahil polis sayısının 26 bine düştüğünü belirterek, "Yine son iki yılda teşkilattan emeklilik ya da başka nedenlerle ayrılanların sayısı 9 bindir" dedi. Aksu, her yıl polis yüksek okullardan mezun olan öğrenci sayısının 3 - 4 bin olduğu dikkate alındığında, mevcut kadroyu takviye etmek bir yana ayrılanların bile yerlerinin doldurulamadığını vurgulayarak, şunları söyledi 
     "İşte bu nedenle herhangi bir yüksek öğretim kurumundan mezun olanları da 6 aylık eğitim sürecinden sonra polis teşkilatına dahil edeceğiz. Çünkü, AB standartlarını dikkate aldığımızda, yani 250 kişiye bir polis memuru düştüğü hesap edildiğinde, Türkiye'de 35 bin polis memuruna ihtiyaç var.'' 
     
</TEXT>
</DOC>
