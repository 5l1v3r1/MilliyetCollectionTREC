<DOC>
<DOCNO> 346221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/magazin/yazdud.html </URL>
<DATE> 2005/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul semalarına yıldız yağacak 
</HEADLINE>
<TEXT>


Dünya Göz Hastanesi Türkiye ile göz göze, Poseidon Balık, yeni bir lezzet Dolmacı, 'Haybeden Gerçeküstü Aşk' Avrupa yollarında, müze içinde muhteşem güzellik Mosaic... 


Efendim, Sultanahmet-Küçük Ayasofya'da 2001 yılından beri faaliyet gösteren, Türkiye'nin ilk ve tek müze oteli Mosaic Restaurant'ı görmediyseniz bence kayıptasınız. Aslında canım Türkiyem'de sevgili Cem Ceminay'ın kulakları çınlasın, çünkü o 102.5 Number One FM programında hep böyle der güzellikler Kars'tan Hasankeyf'e, Batman'dan Antalya'ya kadar uzanıyor. Mosaic'in a la cart mönüsü Türk ve dünya mutfağından seçme yemeklerle yenilendi. Sepetçiler Kasrı'nda bir toplantı vardı, o arada Mosaic'e de uğradım. Çok görkemli olmuş. Restoranın mutfağı Executive Chef Recep Köksalan'a emanet. Mekanın ismini aldığı, zeminde bulunan M.S. 5'inci yüzyıla ait balıklı mozaik ve girişinde bulunan M.S. 9'uncu yüzyıla ait sarnıç öğlen ve akşam yemekleri için keyifli bir ortam yaratıyor. Ayrıca binanın içindeki Helen, Roma ve Bizans dönemine ait 49 parça tarihi eseri de görme imkanına sahipsiniz. Mönüsünde deniz ürünlerinin de yer aldığı Mosaic Restaurant yemek konusunda geniş bir portföye sahip. Hünkar beğendi, kuzu incik, bademli piliç, erik soslu ördek, sığır antrikot, t-bone steak, Ceneviz usulü levrek örneklerden birkaçı. Zeytinli mantı, sebzeli balık sote, pideli Mosaic köfte, hamur güveçte sebzeli dana, Mosaic pasta ve çikolatalı kek özel tatları arasında. Kaliteli yemek için değişik bir alternatif arıyorsanız, İstanbul'u tarihin içinde yaşamanın ayrıcalığını Mosaic'te yakalayabilirsiniz. Telefon numarası 0212 638 44 28. 

Dolmacı her keseye uygun 
Ispanak, pırasa, acur, kuru biber, kuru patlıcan, pazı, kara lahana, beyaz lahana, kabak, soğan, domates, dut yaprağı, kalamar, patates, mumbar, ciğer... Tüm bunlardan dolma yapılıyor Maltepe'deki Dolmacı'da. Saymakla bitmez. Tam 60 çeşit dolma var. Her geçen gün bu çeşitlere yenileri ekleniyor. Patron Mehmet Özdemir, ustabaşı ise Mehmet Aslan. Türkiye'de dolma üzerine açılmış ilk dükkan. Gazeteye yollamışlar. Bir dolma bu kadar mı lezzetli olur Anlatamam size. İnanın annemin dolmaları gibiydi. Ama o, bu kadar çeşidi hayatında yapmadı tabii. Mutlaka tatmalısınız. Gazetede pek çok arkadaşım denedi, bayıldı. Kişi başı ortalama 4-6 milyon liraya doyuyorsunuz. Bana "Hep sosyetiklere göre yerler yazıyorsunuz" diyenlerin dikkatine. Dolmacı telefon numarası 0216 371 99 07. 

Bir şövalye Eray Kapıcıoğlu 
Haftada bir de olsa mutlaka görüştüğüm önemli iş adamlarından biri de Dünya Göz Hastanesi'nin yakışıklı patronu Eray Ağabey'dir Kapıcıoğlu . Uzun bir Karadeniz turunun ardından Bebek Poseidon Balıkçısı'nda her zamanki kadro buluştuk Kavalyem ve sıkı dostum Ali Sayar, Yesa İnşaat'ın patronu Hasan Yılmaz, Eray Ağabey ve ben. Buranın fiyatları beni biraz acıtıyor ama servisi, mezeleri, atmosferi, temizliği nedeniyle gerçekten kusursuz bir yer. Ayrıca ne zaman gitsem tıklım tıklım. O akşam Eray Ağabey'in Yunanistan'dan gelen bir konuğu da olduğu için özellikle burayı tercih etti. Hepimiz memnun kaldık. Bu arada Eray Ağabey memleketi Karadeniz'i anlattı. Karadeniz'in gözleri Dünya Göz Hastanesi ile gülmüş. Dünya Göz Hastanesi 'Daha Sağlıklı Bir Türkiye ve Herkes İçin Sağlık' anlayışı ile 1996 yılında kuruldu. O yıldan beri de ilçe, belde belediyeleri işbirliğiyle fakir semtler, çocuk yuvaları, okullar, huzurevleri olmak üzere pek çok yerde ücretsiz göz taramaları gerçekleştiriyor. Hastane, 1998 yılında hizmete soktuğu Gezici Mobil Göz Tarama aracı ile şimdiye kadar 57.717 kişinin göz taramasını yaptı. Dünya Göz Hastanesi daha çok insana ulaşmak için son olarak TIR Mobil Göz Kliniği'ni hizmete soktu. Yürüyen klinik bu yılın başında Türkiye yollarını kat ederek ulaşamayanlarla buluşmaya başladı. Amaç 81 ilde 500.000 kişinin göz taramasını gerçekleştirmek. Şehitler diyarı Çanakkale'nin ardından 'Türkiye ile Göz Göze' kampanyasının ikinci durağı Trakya olmuş. Kırklareli'nden başlayarak sırasıyla Lüleburgaz, Edirne, Uzunköprü, İpsala, Malkara, Tekirdağ, Çorlu il ve ilçe merkezlerine giderek ücretsiz göz taraması yapılmış. Ardından da Karadeniz Bölgesi'ne geçilmiş. Trabzon'da taramalar sürüyor. Güneysu ilçesinde ücretsiz tarama yapılan kişiler arasında Başbakan Recep Tayyip Erdoğan'ın dayıları da varmış. Yaklaşık 120 kişiye ücretsiz olarak gözlük verilmiş. Eray Ağabey bunları anlatırken gururlandım. 

'Haybeden Gerçeküstü Aşk' Avrupa yollarında 
Kadın ve erkek arasındaki ilişkiler, bir de aşk varsa farklı bir boyuta taşınıyor. Diyaloglar kimi zaman komik kimi zaman haybeden oluyor. BKM'nin Beşiktaş Kültür Merkezi sezon boyunca kapalı gişe oynayan 'Haybeden Gerçeküstü Aşk' adlı oyunu turneye çıktı. Turne takvimi şöyle 20 Mayıs Cuma Münih, 21 Mayıs Cumartesi Stuttgart, 22 Mayıs Pazar Köln, 24 Mayıs Salı Duisburg, 25 Mayıs Çarşamba Hamburg, 26 Mayıs Perşembe Berlin, 27 Mayıs Cuma Frankfurt, 28 Mayıs Cumartesi Brüksel, 29 Mayıs Pazar Paris, 31 Mayıs Salı Amsterdam. BKM Açıkhava Konserleri de haziranda başlıyor. 10 Haziran-3 Temmuz tarihleri arasında Aytaç ve DEW co-sponsorluğunda gerçekleştirilecek etkinlikler 10 Haziran'da 'Orhan Boran Show' ile başlayacak. Orhan Boran'ın jübilesini yapacağı geceye bu etkinliklerde yer alan ünlü sanatçılar katılacak. 11-12 Haziran'da Sezen Aksu sürprizlerle, yeni ve eski şarkılarıyla sahnede olacak. 14-15 Haziran'da Yılmaz Erdoğan'ın yazıp yönettiği ve Demet Akbağ ile birlikte rol aldığı 'Haybeden Gerçeküstü Aşk' sahnelenecek. BKM Açıkhava Konserleri 17 Haziran'da Kenan Doğulu ile renklenirken, sahne 19 Haziran akşamı Kıraç'ın olacak. Cem Yılmaz da 20-21-22 Haziran akşamları Açıkhava Tiyatrosu'nda kahkaha tufanına neden olacak. 23 Haziran'da ise çok özel bir program yer alacak Dünyaca ünlü piyanistimiz Fazıl Say'ın 'Nazım' projesi. Nazım Hikmet Oratoryosu'nda Fazıl Say'a 200 kişilik dev orkestra ve koro eşlik edecek. Sertab Erener yeni albümünün şarkılarıyla 25 Haziran'da dinleyiciyle buluşacak. Kardeş Türküler 26 Haziran'da, Anadolu Ateşi 28 Haziran'da, Ata Demirer 30 Haziran'da BKM Açıkhava'da olacak. Sahne alacak diğer sanatçılar da yeni albümü 'Hatırla'daki şarkılarıyla Yaşar ve Nazan Öncel. Ve konserler büyülü bir ses ile sona erecek Emma Shaplin. Bu çok özel etkinliklerin biletleri Biletix ve BKM Gişesi'nde satışa çıktı. BKM'nin telefon numarası 0212 236 18 18. Bu akşam Vaya Con Dios, 26 Mayıs'ta Mor ve Ötesi, 27 Mayıs'ta Teoman, 28 Mayıs'ta Candan Erçetin, 31 Mayıs -1 Haziran'da ise 'Yıldızların Altında' adlı müzikal Harbiye Açıkhava Tiyatrosu'nda seyirci çekecek. Evet efendim, hoş kalın. Sevinçleriniz okyanuslar, üzüntüleriniz ise kum tanesi kadar olsun. 

Nihat'ın mutlu günü 

Fotoğraf sanatının duayeni ve benim ikinci kitabım 'Yüreğim H l Biten Aşkımıza Ağlıyor'un kapak çekimlerini gerçekleştiren sevgili Nihat Odabaşı geçen gün çok mutluydu. Tabir-i caizse ağzı kulaklarına varıyordu. Neden mi Pantene Güzellik Dünyası Ödülleri'nde 'yılın fotoğrafçısı' ödülünü aldığı için sevincini annesi Nadire, ablaları Asuman ve Zuhal ile paylaştı. Ve ilk kez ricam üzerine POSTA'nın yakışıklı muhabiri Melih Türk'e poz verdi. 



</TEXT>
</DOC>
