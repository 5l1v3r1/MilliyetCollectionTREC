<DOC>
<DOCNO> 332131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sondun25.html </URL>
<DATE> 2005/04/11/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Kaza yapan Yunan diplomat, eşini olay yerinde bırakıp gitti 
</HEADLINE>
<TEXT>

     Avrupa Parlamentosu'nda görev yapan Yunan diplomat Evangelos P. 54 , Almanya'nın başkenti Berlin'de otomobiliyle yaptığı kazadan sonra, eşi Franziska P'yi 59 olay yerinde bırakarak evine gitti. 
     Bild gazetesi, Evangelos P'nin, Berlin'in merkezindeki ''Ernst Reuter'' meydanında başka bir otomobile çarparak meydanın ortasında bulunan havuzun içine girdiğini, kazadan sonra eşine ''Sen burada bekle'' diyerek evine gittiğini yazdı. 
     Franziska P'nin, olay yerine gelen polislere eşinin nerede olduğunu bilmediğini söylediği, bunun üzerine polislerin Evangelos P'nin evine giderek kendisini karakola götürdükleri belirtildi. 
     Karakolda Evangelos P'nin diplomat olduğunun ortaya çıktığı, alkollü olmadığının belirlenmesi üzerine de diplomatik dokunulmazlığı nedeniyle serbest bırakıldığı ifade edildi. 
     Polisin buna rağmen Evangelos P. hakkında suç duyurusunda bulunup bulunmayacağının henüz belli olmadığı kaydedildi. 
     
</TEXT>
</DOC>
