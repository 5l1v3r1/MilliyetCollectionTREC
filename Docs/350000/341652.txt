<DOC>
<DOCNO> 341652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sontur44.html </URL>
<DATE> 2005/05/11/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
İstanbul'da fuhuş operasyonunda yakalanan travesti asker kaçağı çıktı 
</HEADLINE>
<TEXT>

     İstanbul’da fuhuşa yönelik düzenlenen operasyonlarda 59 kişi gözaltına alındı. 
     Alınan bilgiye göre, Asayiş Şube Müdürlüğü Ahlak Büro Amirliği ekipleri, Beyoğlu, Kadıköy, Şişli, Fatih, Zeytinburnu, Maltepe ve Bakırköy’de dün bir dizi operasyon gerçekleştirdi. 
     Operasyonlarda, yol kenarlarında fuhuş amacıyla bekledikleri ileri sürülen 59 kişi, "toplum düzenini bozmak", "ahlaka aykırı hareketler" ve "fuhuş amaçlı otostop yapmak" gerekçeleriyle gözaltına alındı. 
     Zanlılardan transseksüel E.E’nin yankesicilik yaparken yakalandığı, travesti E.A.P ve M.A’nın ise asker kaçağı oldukları öğrenildi. 
     Sağlık kontrolü için hastaneye götürülen, 8 kadın ile transseksüel ve travestilerden oluşan bu kişilerin, daha sonra adliyeye sevk edileceği belirtildi. 
     
</TEXT>
</DOC>
