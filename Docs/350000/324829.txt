<DOC>
<DOCNO> 324829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sonspo20.html </URL>
<DATE> 2005/03/18/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Formula 1'de Malezya Grand Prix'sinde yarışlar Pazar günü yapılacak 
</HEADLINE>
<TEXT>

     Otomobil sporlarında dünyanın en ünlü organizasyonu olan Formula 1'de, sezonun 2. yarışı olan Malezya Grand Prix'si, yarınki sıralama turları ve 20 Mart Pazar günü yapılacak yarışlarla tamamlanacak. 
     Sepang Pisti'nde gerçekleştirilecek Malezya Grand Prix'sine, yeni kurallara göre düzenlenmiş 10 takımın 20 aracı katılacak. 
     Avustralya'nın Melbourne kentinde yapılan sezonun açılış Grand Prix'sinde, damalı bayrağı ilk gören İtalyan pilot Giancarlo Fisichella, Renault takımıyla iddiasını bu hafta da sürdürürken, Ferrari pilotu Michael Schumacher, bu sezon ilk puanını almaya çalışacak. 
     İlk kez 1999 yılında yapılmaya başlanan Malezya Grand Prix'sinde, bugüne dek İtalyan Ferrari takımı 3 şampiyonluğunu Schumacher ile 1 şampiyonluğunu ise Eddie Irvine ile kazanırken, Finli Pilot Kimi Raikkonenli McLaren Mercedes 2003 yılında, Alman Ralf Schumacherli BMW Williams ise 2002 yılında kürsüye çıkmayı başardı. 
     Bu sezon BMW Williams takımının pilotluğunu yapan Avustralyalı Mark Webber, 3 kez katılıp, yarışları bitiremeyen tek pilot oldu. 
     Formula 1'de sezonun 14. yarışı olan Türkiye Grand Prix'si ise 21 Ağustos tarihinde İstanbul'da gerçekleştirilecek. 
     
</TEXT>
</DOC>
