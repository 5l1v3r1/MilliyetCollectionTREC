<DOC>
<DOCNO> 304605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/yazar/theper.html </URL>
<DATE> 2005/01/08/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bu bir terör dalgasıdır 
</HEADLINE>
<TEXT>


Siz de duymuşsunuzdur İstanbul'da ayda 10 000 araç soyuluyor. Yanlış anlamadınız, on bin araç. Bu resmen bilinen. Bana kalırsa bunu ikiye katlayın, çünkü artık soyulanlar polise gitmiyor, sineye çekiyor. 
Bu araç soygunu sayısı. Peki ya ev ve işyeri soygunları, aldı başını gidiyor, çevremde soyulmayan yakınım yok. Peki ya sokak soygunları. Adı artık kapkaç değil, silahlı gaspa dönüştü. Hani asayişi sağlamakla görevli zevat vatandaşı korumak için "Çantanızı paltonuzun altına saklayın, paranızı cebinize koyun" falan diye akıl veriyordu ya, şimdi cebine de koysan beline de sarsan silahla tehdit edip, alıp gidiyorlar. Bunun tam karşılığı şu Yeni bir terör dalgası şehri silip süpürüyor. Bu dalga o kadar güçlü ki artık insanlar canından oluyor, bir olayda üç polis birden yaralanabiliyor. Suçlular o kadar rahat ki yılbaşı gecesi, binlerce kişinin ortasında İstanbul'un Beyoğlu'sunda üç turist kıza adeta tecavüz ediyor ve bu önlenemiyor. 
Şimdi soruyorum. 
Ayda en az on bin aracın soyulduğu, 
Binlerce kişinin gözü önünde turistlere tacizde bulunulduğu, 
Gencecik evlatlarımızın kapkaççıların hedefi haline gelip canından olduğu, 
Genç kızın yolda giderken kaldırımın kenarına çekilip tecavüz edildiği, 
Soyulmadık evin ve işyerinin kalmadığı, 
Yakın dövüşte eğitimli kesim olduğu için yazıyorum, gencecik subayların ve polislerin sokak ortasında bıçaklandığı bir şehirde asayişten söz edilebilir mi 
Bunları önlemek için ne yapılıyor Hiçbir şey. Ancak bir yerden başlamak lazım değil mi Bir yerden başlamak 
Ben İstanbul'un asayişinden sorumlu bir mevkide olsam ne yapardım biliyor musunuz, hemen yarın istifa ederdim. Ben beceremiyorum, elbet bir başkası becerir. 



</TEXT>
</DOC>
