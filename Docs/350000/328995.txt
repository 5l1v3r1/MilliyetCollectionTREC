<DOC>
<DOCNO> 328995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sonspo06.html </URL>
<DATE> 2005/03/31/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Pancu ve Hassan'a umut ışığı 
</HEADLINE>
<TEXT>

     Yabancılarını yenilemek isteyen yönetim geri adım attı. Daniel Pancu ve Ahmed Hassan çok cazip teklifler gelmedikçe gönderilmeyecek. 
     
     Diğerleri gidiyor 
     Gelecek sezon yapılanması için şimdiden harekete geçen Beşiktaş Yönetimi, lejyonerler konusunda fikir değiştirdi. Daha önce sadece Cordoba’yla sözleşme yenileyip diğer isimleri gönderme kararı alan Siyah - Beyazlılar, Pancu ve Ahmed Hassan’ın durumlarını bir kez daha masaya yatırdı. Carew, Ronaldo ve Juanfran’la yolların ayrılması ise kesinlik kazandı. 
     
     Mısırlı’ya takas 
     Kulübe çok cazip bir teklif gelmemesi halinde Daniel Pancu gelecek yılda da Siyah-Beyazlı formayı giyecek. Ahmed Hassan için de çoğunluk kalsın’ fikrini benimsiyor. Fakat Trabzonspor Özgür, Gençlerbirliği de Youla için Mısırlı yıldızı takasta isterse evet’ yanıtı verilecek. Aksi durumda Ahmed de Kara Kartal’da futbol hayatına devam edecek. 
     
</TEXT>
</DOC>
