<DOC>
<DOCNO> 333073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sontur31.html </URL>
<DATE> 2005/04/13/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Sakarya Valisi "Ortada linç girişimi yok. Tartışma yaşanmış" 
</HEADLINE>
<TEXT>

     Sakarya Valisi Nuri Okutan, dün Adapazarı'nda meydana gelen olayın ''linç girişimi olmadığını'' belirterek, halkın hassasiyet gösterdiği konularda herkesin dikkatli olması gerektiğini söyledi. 
     Nuri Okutan, polisin zamanında müdahale ederek olayın büyümesini engellediğini belirtti. Böyle bir gelişmenin yaşanmasını istemediklerini ifade eden Okutan, ''Halkın bir hassasiyeti var, dikkatli olmak gerekir'' dedi. 
     Olaylara temkinli yaklaştıklarını belirten Okutan, şunları kaydetti 
     ''Ortada bir linç girişimi yok. Tartışma yaşanmış. Olayla ilgili savcılığa suç duyurusunda bulunulmuş. Savcılık tarafından takip ediliyor. Eğer ortada bir suç varsa, savcılık gereğini yapar. Biz devlet olarak temkinliyiz. Herkes dikkatli olmak zorunda. İnsanlar açıklama yapmak isteyenlere tepki göstermiş. Herkes sağduyulu olmalı. İçinde bulunulan ortam göz önüne alınmalı.'' 
     
</TEXT>
</DOC>
