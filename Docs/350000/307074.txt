<DOC>
<DOCNO> 307074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/spor/yaksoy.html </URL>
<DATE> 2005/01/17/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Değişim 
</HEADLINE>
<TEXT>



Öyle görülüyor ki, gelecekte futbol eğitiminde değişiklikler olacak. Başarılı olmak için evvela kafalı olmak gerekecek. Yani mahalle arasında top oynamış olmak yeterli olmayacak. Bir diğer deyişle, bugünkü futbol anlayışı artık sadece adalelerden geçmiyor. Tek teknik direktör yok. Asistanı var, yardımcısı ikinci i teknik direktör var ve en önemlisi anlı şanlı takım spor psikoloğu var. Futbol yalnız statlardaki on binler karşısında oynanmıyor. Televizyonlardan da milyonlar karşısında oynanıyor. Onun için futbolcuların antistres eğitiminden geçmeleri lazım. Son araştırmalar gösteriyor ki, böyle bir antistres eğitiminden geçmeyen futbolcular, kondisyonları ne kadar iyi olursa olsun çabuk yoruluyorlar, kısa paslar yapıyorlar, topu çabuk kaybediyorlar. 

Bu işin şakası yok 
Bu satırları Alman Stern mecmuasında, Alman teknik direktörü Klinssmann ile yapılan bir röportajın ışığında yazdık. O bu değişimleri açık açık ve birer birer anlatıyor. 
Evet, değişim var baylar... Yani cahil adam iyi futbol oynayamıyor. Antistres eğitimi görmezsen, işin Allah'a kalıyor. Yakında teknik direktörler iki üniversite bitirmiş kadar bilgili olmak zorunda. Yanında psikoloğunun da olması cabası... Duyduk, duymadık demeyin. Bu değişimin hiç şakası yok. Uymazsan adeta tsunami gibi... 



</TEXT>
</DOC>
