<DOC>
<DOCNO> 346055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sonsiy08.html </URL>
<DATE> 2005/05/26/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Emniyet Müdürü'nün 'Suç işleyenin kafasını kırarız' sözüne Vali'den tepki 
</HEADLINE>
<TEXT>

     Muhammet KAÇAR RİZE, DHA 
     

RİZE’de, kira sözleşmesi bitmesine rağmen boşaltılmayan işyeri için AKP İl Yönetim Kurulu üyesi Eyüp Baş ile Rizespor Yönetim Kurulu üyesi Resul Çolak’ı kavganın eşiğine getiren tartışma sırasında Rize Emniyet Müdürü İbrahim Kaya’nın, Suç işleyenin kafasını adliyede kırarızö şeklindeki sözleri tepkilere neden oldu. Rize Valisi Enver Salihoğlu, Görevi ceza vermek değil suçluları adliyeye teslim etmektir. Türkiye bir hukuk devletidirö derken, Rize Cumhuriyet Savcılığı’nın, Emniyet Müdürünün sözleriyle ilgili inceleme başlattığı belirtildi. 
     Cumhuriyet Caddesi üzerinde bulunan Başoğlu İş Hanı’nda AKP İl Yönetim Kurulu üyesi Eyüp Baş'a ait işyerinde kiracı olan Çaykur Rizespor Yönetim Kurulu üyesi Resul Çolak’ın, Elit’ giyim mağazasının kira sözleşmesi bir süre önce sona erdi. Başka bir yerde mağaza açan Çolak’ın mağazayı boşaltmakta geç kaldığını ileri süren Eyüp Baş, mahkeme kararı ile işyerini boşaltma kararı aldırdı. Avukatı ve 60 dolayında polis eşliğinde dün mağazaya gelen bina sahibi ile iş yeri sahipleri arasında başlayan gerginlik sırasında kısa süreli arbede yaşandı. Ancak polisin müdahalesi ile olay büyümeden önlendi. Polis telsizlerinden olayın duyurulmasının ardından olay yerine gelen İl Emniyet Müdürü İbrahim Kaya, Şuç işleyenin kafasını adliyede kırarız. Burası dağbaşı değil. Kimse külhanbeylik yapmasınö diye bağırdı. Bir süre daha devam eden gerginlik, Resul Çolak’ın iş yerini bir hafta içerisinde boşaltılacağı sözü vermesi üzerine sona erdi. 
     
     TARAFLAR ANLAŞTI, MÜDÜRÜN SÖZLERİ TARTIŞILIYOR 

     Ancak Emniyet Müdürünün bu sözleri Rizeli işadamları başta olmak üzere bir çok kesimin tepkisini çekti. Rize Valisi Enver Salihoğlu konuyla ilgili yaptığı açıklamada, İl Emniyet Müdürü İbrahim Kaya’nın sözlerinin yanlış olduğunu belirterek, Türkiye polis devleti değil hukuk devletidir. Müdür bey burada yanlış bir yorumda bulundu. Kendisinin işi ceza vermek değildir. Suçluyu Adliye’ye intikal ettirmektir. Hukukun dışına çıkamayızö dedi. Vali Saihoğlu, bahse konu işyerinin mahkeme kararı ile boşaltılmak istendiğini ifade ederek, icra avukatlarına zorluk çıkarıldığı için polise başvurulduğunu söyledi. 
     Bu arada Rize Cumhuriyet Başsavcılığı'nın, İl Emniyet Müdürü İbrahim Kaya’nın sözü ile ilgili olarak inceleme başlattığı belirtildi. 
     
</TEXT>
</DOC>
