<DOC>
<DOCNO> 347267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sontur26.html </URL>
<DATE> 2005/05/30/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Sürücüye 'yağmur' dayağı 
</HEADLINE>
<TEXT>

     RAMAZAN ÇETİN Denizli DHA 

      Denizli'de dün etkili olan sağanak yağmur su baskınlarına neden oldu. Gazi Mustafa Kemal Paşa Bulvarı Denizli Çarşısı'nın önü de adeta göle döndü. 
     Vatandaşlar işyerlerini basan suları fırça ve küreklerle tahliye etmeye çalıştı. Caddeden geçen araçların yarattığı dalgayla suların yeniden işyerlerine gireceği korkusunu yaşayan vatandaşlar, caddeyi trafiğe kapattı. 
     Ancak önceki akşam caddeden geçen genç bir sürücü, kendisini engelleyen işyeri sahipleriye tartışmaya başladı. Otomobilinden inen sürücünün ittiği bir kişi suya düşünce, diğer işyeri sahipleri de kavgaya karıştı. 
     Yaklaşık 10 kişi, sürücüyü tekme, tokat, fırça sapı ve tahtalarla dövdü. Çevredekilerin müdahalesiyle öfkeli grubun elinden alınan sürcü, kimseden şikayetçi olmadan yoluna devam etti. 
     

     
</TEXT>
</DOC>
