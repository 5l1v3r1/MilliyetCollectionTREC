<DOC>
<DOCNO> 335212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonspo10.html </URL>
<DATE> 2005/04/20/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Türkiye Kupası'nda Fenerbahçe, Denizlispor karşısında turu hiç geçemedi 
</HEADLINE>
<TEXT>

     Türkiye Kupası yarı finalinde yarın sahasında Denizlispor ile karşılaşacak Fenerbahçe, bugüne dek rakibiyle eşleşmelerinde 1 kez turu geçemedi. 
     Kupada, daha önce çeşitli turlarda Denizlispor ile 5 kez eşleşen Fenerbahçe, 4 kez tur atladı. 
     Denizlispor ile Türkiye Kupası'nda 8 maç yapan Fenerbahçe, 5 maçta kazanırken, 2 kez yenildi, 1 de beraberlik aldı. 
     1979-80, 1981-82, 1986-87 ve 1994-95 sezonlarında rakibini eleyerek bir üst tura çıkan sarı-lacivertliler, 2001-2002 sezonunda 4. turda eşleştiği Denizlispor'a sahasında 2-1 yenilerek kupaya veda etmişti. 
     
     FENERBAHÇE-DENİZLİSPOR EŞLEŞMELERİ 
     Denizlispor ile kupada ilk kez 1979-1980 sezonunda 6. turda mücadele eden sarı-lacivertliler, ilk maçta 5-2 yendiği rakibiyle ikinci maçta 1-1 berabere kalarak çeyrek finale çıktı. 
     1981-82 sezonunda bu kez 5. turda karşı karşıya gelen ekiplerin mücadelesinde ilk maçı Fenerbahçe 4-0, 2. maçı ise Denizlispor 2-0 kazandı. Sarı-lacivertliler, bu sonuçlarla 6. tura yükseldi. 
     1986-87 sezonunda 6. turda eleştiği Denizlispor'u 2-1 ve 3-2'lik skorlarla yenen Fenerbahçe, çeyrek finalist oldu. 
     1994-1995 sezonunda yine 6. turda eleştiği rakibini tek maçlı eleminasyon sistemine göre yapılan maçta 2-1 yenen Fenerbahçe, çeyrek finale çıkmıştı. 
     Fenerbahçe, Denizlispor ile son eşleşmesinde 2001-2002 sezonunda 4. turda rakibine 2-1 yenilerek kupadan elendi. 
     
</TEXT>
</DOC>
