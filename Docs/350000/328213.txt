<DOC>
<DOCNO> 328213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sonspo17.html </URL>
<DATE> 2005/03/29/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Gaziantepspor, Fenerbahçe maçına hırslı hazırlanıyor 
</HEADLINE>
<TEXT>

     Gaziantepspor, lider Fenerbahçe ile deplasmanda yapacağı lig maçının hazırlıklarını sürdürüyor. 
     Teknik direktör Nurullah Sağlam yönetiminde Celal Doğan Tesisleri'nde gerçekleştirilen idmanda, futbolcular kondisyon ve pas çalışmasının ardından teknik-taktik ağırlıklı bir çalışma yaptı. Futbolcuların antrenmanda son derece hırslı, istekli ve tempolu oldukları gözlendi. Çalışmaya sakatlıkları süren Mehmet Çoğum, Bekir ile milli takım kamplarında bulunan futbolcular katılmadı. Kırmızı-siyahlılar, akşam yapacakları antrenmanla Fenerbahçe maçı hazırlıklarını sürdürecek. 
     Kırmızı-siyahlılarda, Mehmet Çoğum ve Bekir'in yanı sıra kart cezası bulunan Tarık Ettayeb, Fenerbahçe maçında forma giyemeyecek. 
     Bu arada, Milli takımlarda bulunan bazı oyuncuların hafta sonu Gaziantep'te bir bölümünün ise İstanbul'da kampa katılacakları öğrenildi. 
     
</TEXT>
</DOC>
