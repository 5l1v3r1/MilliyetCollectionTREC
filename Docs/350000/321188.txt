<DOC>
<DOCNO> 321188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/yasam/yas03.html </URL>
<DATE> 2005/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yunan arıları balımızı çaldı' 
</HEADLINE>
<TEXT>


Kuşadalı arıcıların, Sisam'dan 'kalkan' arılarla ilgili iddiası, tartışma yarattı 


Adnan Menderes Üniversitesi Ziraat Fakültesi Öğretim Üyesi Prof. Dr. Mete Karacaoğlu, "Yunanistan'dan gelen arıların Türk balını çaldıkları" iddialarına "Arıların Yunanistan'dan gelip gitmesi mümkün olamaz" yanıtını verdi. 
Karacaoğlu, Kuşadası Arıcılar Derneği Başkanı Kadir Kılıç'ın, Sisam Adası'ndan gelen arıların, Dilek Yarımadası Milli Parkı'ndaki Türk balını çaldığı iddialarına katılmadığını söyledi. 

'11 km uçarlar' 
Muğla Üniversitesi Ali Koçman Meslek Yüksekokulu Arcılık Programı Başkanı Öğretim Üyesi Veli Türkmen ise, Dilek Yarımadası'ndaki bal arılarının, Sisam'dan gelmiş olabileceğini öne sürdü. 
Mesafenin yakınlığı ve adayla yarımada arasında bulunan denizdeki ölü ve canlı balarılarının bu durumun kanıtı olduğunu savunan Türkmen, arıların 11 kilometre uçabilme özelliğine sahip olduğunu hatırlattı. 



</TEXT>
</DOC>
