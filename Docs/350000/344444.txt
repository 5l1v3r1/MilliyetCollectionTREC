<DOC>
<DOCNO> 344444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/guncel/gun01.html </URL>
<DATE> 2005/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarbay için tahsilat 
</HEADLINE>
<TEXT>


261 sayfalık fezlekede bir yarbay için yapılan tahsilattan savcının odasına klima alınmasına, emniyet müdürüne alınan tabancadan Dışişleri temsilciliklerine memur aldırma çalışmalarına kadar birçok ilginç iddia var 

Musa Kesler 

Organize suç örgütü elebaşı olduğu iddiasıyla "Lale Operasyonu" kapsamında tutuklanan Sedat Şahin ve adamları hakkında hazırlanan 261 sayfalık fezlekede, bir yarbay için yapılan tahsilattan, savcının odasına klima taktırmaya, Dışişleri'nin yurtdışı temsilciliklerine memur aldırmaya çalışmaktan, gazeteci öldürmek istemeye kadar birçok iddia da yer aldı. Diğer suç örgütlerinin elebaşılarının fotoğraflarının arşivlendiğinin anlatıldığı fezlekede, Şahin grubunun Ankara'daki adamı için telefon konuşmasına takılan bir görüşmede, "Bu çocuk, bakanlarla makanlarla iş bitirebileceğimiz bir insan" sözleri dikkat çekiyor. 
Şahin ve grubunun, Gölcük Donanma'da güvenlik subayı olarak görev yapan Yarbay Mehmet Aydan'ın bir alacağını tahsil ettiği ortaya çıktı. Yarbay, arkadaşı Köksal Öztürk aracılığıyla Şahin'in bir numaralı adamı Selahattin Yılmaz'dan yardım istedi. Yılmaz da alacağın tahsili için adamı Efendi Yaşar'ı görevlendirdi. Olay, telefon konuşmalarına şöyle yansıdı 
Yılmaz'ın adamlarıyla kendisine borçlu olan kişiyi ziyaret ettikten sonra Yılmaz'ı arayan yarbay, "Arkadaşlarla döndük şimdi, gün verdi. İşte üç dört gün, üç gün sonraya anlaşma yaptık" diyerek teşekkür ediyor. 

'Baktım sıcaktan geberiyor' 
Şahin'in, yakın adamlarından Hasan Erdem'i arayarak "Savcıya gittim, bir s... yaramadı ha, h kim başkaymış arayamadı bile, baktım odası çok sıcak, gene de ayıp olmasın diye bir tane klima gönderdim" dediği, devamında asliyeye bakan h kimin başka olduğunu söyleyerek, "Hemen dedim, abi bura çok sıcak dedim, yarın bir klima göndereyim. 'Çok iyi olur falan' dedi. Baktım o da geberiyor sıcaktan, hemen gittim parasını ödedim, sabahleyin 11.00'de klima orada takılacak" diye konuştuğu belirtildi. 
Bürokratik ve siyasi işlerini takip eden Çetin Aydın'ı arayan Şahin, "Bir arkadaşım var, onun da bir kardeşi var, memur. Bu arkadaşım Bursa'da imtihanlar varmış, bu yurtdışı, elçilik ve konsoloslukta görev yapabilmek için, bu arkadaş bütün imtihanları geçiyor da yazılıda takılıyor, senin dayın bu konuda yardımcı olabilir mi " diye soruyor. 

'Bizim dayının iyi adamı' 
Çetin ise "Olmaz olur mu Onu kaldırır oraya götürürüz abi, imtihan günü benimle beraber gider, yeni gelen onların patronu da bizim dayının çok iyi adamı" yanıtını veriyor. 
Bu konuşma Şahin'in diplomat alımı sınavlarına bile müdahale edebildiğinin delili olarak fezlekede yer aldı. 

Albayın aracına kar lastiği 

Çetenin bürokratlara aldıkları hediyeler de fezlekede anlatıldı. Bunlardan biri Nuri isimli albaya alınan kar lastikleri oldu. Şahin'in bürokratik işlerini yürüten Sinan Yemyeşil'i arayan Albay Nuri, "Kar lastiği iki tane alayım diyorum da, bildiğiniz lastikçi var mı, ucuz alabileceğim " diye soruyor. Yemyeşil ise "Vatan Caddesi'nden alalım albayım" diyor. Ardından Şenol adlı kişiyi arayan Yemyeşil, "Nuri Albay oraya geliyor. Günay'a ver parayı, oradan iki lastik alacak. Nuri Albay'ın arabasına takın" talimatını veriyor. Albay, tekrar Yemyeşil'i arayarak, "Sinan, lastikleri taktırdım, yalnız bunlar öyle tanınmış bir marka değil" diyor. Sinan ise "Ankara'dayım döneceğiz, birazdan sana iki tane alırım albayım be" karşılığını veriyor. 

Örgütün stratejik adamı Murat 
'Deşifre etmeyin' 
Fezlekede, grubun iş yaptırdığı Murat isimli kişiyle ilgili bilgilere de yer veriliyor. Telefon görüşmelerine göre, Murat, Ankara'da Şahin adına bir işi hallediyor. Grubun bürokratik işlerini takip ettiği anlaşılan Süleyman isimli kişi, Şahin'in adamı Hakan Tükenmez'i arayarak, "Çocuğun ismi fazla deşifre olmasın ki, bu insanlar bankalardan falan da bitireceğimiz olur yarın öbür gün. Bu çocuk, genç güzel bir çocuk, ve de bakanlarla makanlarla iş bitirebileceğimiz bir insan" diye uyarıyor. 
Örgüt açısından bu kadar stratejik önemi olan Murat'ın kim olduğu ise merak konusu. 

Emniyet müdürüne Colt tabanca 
'Ne çingeneymiş' 
Şahin'in adamlarının Ankara'da bir emniyet müdürüne pahalı bir tabanca aldıkları da fezlekedeki telefon konuşmalarıyla belirlendi. Veysel Kadayıfçıoğlu'nun, Okan adlı kişiyle yaptığı telefon görüşmesinde, Okan'ın "Bu Ankara'daki müdür ne çingeneymiş be, Colt tabanca aldınız ya, adama bir dünya para verip tabanca aldınız, 2 milyon kart parası var, ruhsat çıkıyor ya, onun adına, onu da siz vereceksiniz diyor" diyerek, müdürün ruhsat parasını da kendilerinden istediğini anlatıyor. Kadayıfçıoğlu'nun, "Ruhsatı kimin adına yaptınız " sorusuna Okan, "Onun özel kalem müdürü var, polis Zekeriya, o beni arıyor, Ahmet Zeki bilmem ne müdür" diye yanıt veriyor. 

Şahin'in adamı yakalandı 

Sedat Şahin ve adamlarına maddi destek sağladığı öne sürülen ve "Lale Operasyonu" kapsamında aranan Kamber Ocaklı, dün Kadıköy'de polisin operasyonu sonucu yakalandı. 

Gazeteciyi öldüreceklerdi 

Avukat Şeyda Yıldırım, Şahin'in yakın adamlarından Kadir Hınç'ı arayarak, Emrah adlı bir gazeteci için yardım istemiş 

Alaattin Çakıcı'nın avukatı Şeyda Yıldırım, Şahin'in yakın adamlarından Kadri Hınç'ı arayarak bir sıkıntısı olduğunu söylüyor. Dinlemeye takılan telefon konuşması şöyle 
Yıldırım Alo, ben Şeyda. Sedat'la görüşebilir miyim 
Hınç Abla şu anda yok. 
Yıldırım Peki ben sana bir şey sorayım, boksör Kemal kim Benim onla bir sıkıntım var da. Bizim gazeteci bir arkadaş var Emrah, çok da severim, ona şey diyormuş işte, onu öldürecekmiş. Emrah'ı da vuracakmış, bilmem ne yapacakmış, ortalıkta dolaşıyormuş, Sedat'ın da çok yakınıymış, onu soracaktım Sedat'a kimdir, nedir 
Hınç Abla ben onu iletiyorum, sana dönüyorum. 
Şahin'i arayıp Yıldırım'ın anlattıklarını anlatan Hınç, "Bizim Kemal Abi'den bahsediyor herhalde, gazeteci Emrah diye bir çocuk varmış abi, sağda solda sürekli bu çocuğu tehdit ediyorlarmış, seni öldürteceğiz diye. Şeyda Abla dedi ki, hemen bi söyle, o Sedat Şahin nasıl olacağını yapar" diye konuştu. 
Şahin de "Tamam ben arayacağım" dedi ve böylece gazeteci canını kurtardı. 

Rakiplerinin resmini arşivlemiş 

Fezlekede, Şahin grubunun diğer mafya grupları arasındaki anlaşmazlık ve çatışmalara da müdahale ettiği, zaman zaman taraf olduğu da belirlendi 
"Çete kurmak" suçundan İstanbul 14. Ağır Ceza Mahkemesi'nde yargılanan ve adı Şişli Belediye Başkanı Mustafa Sarıgül'e suikast planlarında da geçen Mithat Yılmaz'ın başka mafya lideri Osman Dönmez'le arasındaki çatışmada Şahin'in, Yılmaz'dan yana tavır alarak koruduğu belirlendi. 
Fezlekede gelişmeler şöyle anlatıldı Şişli bölgesinde birçok otoparkı elinde bulunduran Yılmaz, diğer mafya gruplarının dikkatini çekti. Dönmez, cezaevine girmesini fırsat bildiği Yılmaz'ın işlettiği bazı otoparkları ele geçirmek istedi. Yeşim Yılmaz, olayı eşinin arkadaşı Mustafa Seyhan'a anlattı ve yanındaki Vedat Şahin'den yardım istedi. Vedat Şahin, otoparka adamlarını gönderdi. Dönmez'in adamları otoparka el koymaya geldiklerinde Şahin'in adamlarıyla karşılaştı. Fakat polis her iki tarafın adamlarını gözaltına aldı. Ortak bir tanıdıklarıyla Şahin'e haber gönderen Dönmez, Yılmaz'ı desteklemekten vazgeçmesi gerektiğini söyledi. Şahin de, aracıya, "Bana bir daha bu şekilde haber göndermeye kalkışmasın" dedi. 

Acele resmi lazım 
Bu tartışmadan sonra adamı Savaş Aksu'yu arayan Vedat Şahin, "Dönmez'in resimleri acele lazım. Arşive girsinler, hemen çıkartsınlar resmini" dedi. Şahin'in, rakiplerinin resimlerini gerektiğinde kullandığı anlaşılıyor. 


</TEXT>
</DOC>
