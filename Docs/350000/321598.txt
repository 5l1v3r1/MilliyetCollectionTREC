<DOC>
<DOCNO> 321598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sontur22.html </URL>
<DATE> 2005/03/07/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Freni boşalan vinç, 8 arabaya çarptı 
</HEADLINE>
<TEXT>

     Kurtuluş kavşağında freni boşalan TEDAŞ'a ait vinç 8 otomobile çarptı, 1 kişi hafif yaralandı. 
     AA muhabirinin aldığı bilgiye göre, 92001 plakalı TEDAŞ'a ait vinç, Cemal Gürsel Caddesi'nden Celal Bayar Bulvarı istikametine gitmek üzere Kurtuluş kavşağına girdiği sırada, freni boşalarak, 06 AB 9511, 06 FDC 02, 06 K 3587, 34 AZ 2981, 06 AVT 31, 06 AP 6006, 06 HV 344 ve 06 EBK 75 plakalı otomobillere çarptı. 
     Kaza sonucu vincin sıkıştırdığı 34 AZ 2981 plakalı aracın sürücüsü kazada hafif şekilde yaralandı. 
     Kazanın ardından Kurtuluş kavşağı bir süre trafiğe kapandı. Trafik, olay yerine çağrılan çekicilerin kazaya uğrayan otomobilleri kaldırmasıyla normale döndü. 
     Vinç sürücüsünün, emniyete verdiği ilk ifadede, kavşağa girdiği sırada, frenlerinin boşaldığını fark ettiğini söylediği bildirildi. 
     
</TEXT>
</DOC>
