<DOC>
<DOCNO> 315869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sontur28.html </URL>
<DATE> 2005/02/16/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Fuhuş pazarlığı ölümle sonuçlandı 
</HEADLINE>
<TEXT>

     Karaman'da, fuhuş pazarlığı sırasında çıktığı iddia edilen kavgada bir kişi öldü, bir kişi yaralandı. 
     Edinilen bilgiye göre, Sekiçeşme Mahallesi 60. Sokak'ta bir apartman dairesinde ikamet eden ve fuhuş pazarlıklarına aracılık yaptığı iddia edilen Mahmut S. ile Ali O. ve Ali K, kadınlarla birlikte olmak için pazarlık yaptı. 
     Söz konusu kadınlarla dışarıda fuhuş yapmak isteyen Ali O. ve Ali K. ile buna izin vermeyeceğini söyleyen Mahmut S. arasında tartışma başladı. Tartışmanın kavgaya dönüşmesi üzerine Mahmut S, av tüfeğiyle Ali K'yi yaraladı. Tüfekten çıkan saçmalar, aynı odada bulunan Arzu A'ya da isabet etti. 
     İhbar üzerine olay yerine gelen ilk yardım ekipleri, 2 yaralıyı, Karaman Devlet Hastanesi'ne götürdü. Durumu ağır olduğu için Selçuk Üniversitesi Meram Tıp Fakültesi Hastanesi'ne sevk edilen Arzu A, burada yapılan tüm müdahalelere rağmen kurtarılamadı. 
     Polis, olay sırasında evde bulunduğu belirlediği şüpheliler Ali O. ile Mehmet A'yı gözaltına aldı. Olay yerinden kaçan şüpheliler Mahmut S. ile Durmuş Ali G'nin yakalanması için çalışma başlatıldı. 
     Olayla ilgili başlatılan soruşturmanın sürdüğü bildirildi. 
     
</TEXT>
</DOC>
