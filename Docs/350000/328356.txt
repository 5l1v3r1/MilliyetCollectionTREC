<DOC>
<DOCNO> 328356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/siyaset/axsiy01.html </URL>
<DATE> 2005/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yüzde 100 muhalefet' 
</HEADLINE>
<TEXT>


Karayalçın, CHP'den istifa edip SHP'ye katılan milletvekillerine, "24 saat siyaset yapacaksınız. Yüzde 100 muhalefet yapacaksınız" dedi 

ANKARA Milliyet 


CHP'den önceki gün istifa eden milletvekilleri Hakkı Akalın İzmir , Ahmet Güryüz Ketenci İstanbul , Ersoy Bulut Mersin , Mustafa Sayar Amasya ve Züheyir Amber Hatay , dün törenle SHP'ye katıldı. 
SHP lideri Murat Karayalçın, "Hazine yardımı için transferler yapıldı" eleştirilerine, "Bir parti de Atatürk vasiyetine sığınmaksızın, bir bankanın yönetim kurulu üyeliklerine sığınmasın. Devlet yardımı kurultay için harcanmayacak, her kuruş halka gidecek. Yardım, partilerin namerde muhtaç olmadan siyaset yapabilmesi için gerekli" yanıtını verdi. 
TBMM'nin yapılanmasının hukuken meşru olduğunu, ancak demokratik meşruiyete sahip olduğunu söyleyemeyeceğini kaydeden Karayalçın, "Transferler seçim barajından kaynaklanıyor. İnce ayar kaçınılmaz. Seçmenlerin yarısı TBMM dışında kaldı. Milletvekilleri katılım kararıyla TBMM'ye demokratik meşruiyet kazandırıyor" dedi. 
CHP'nin "Hazine yardımının kesilmesini" öngören teklifine "Geç kaldılar" diyen Karayalçın, bu konuda AKP ve CHP'nin gizli ittifak yaptığını da savundu. Karayalçın, "İstifa durumunda vekilliğin düşmesi tartışmasına da değinerek, "Kımıldamayacaksın. Ya AKP ya CHP'ye oy vereceksin. Yok öyle yağma" diye konuştu. Katılımların solda yeni oluşum sinyali anlamına geldiğini vurgulayan Karayalçın, milletvekillerine "09.00-17.00 siyaseti yapmayacaksınız, 24 saat siyaset yapacaksınız. Yüzde 100 muhalefet yapacaksınız" dedi. 


</TEXT>
</DOC>
