<DOC>
<DOCNO> 343969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/soneko02.html </URL>
<DATE> 2005/05/19/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Hyundai'den hükümete eleştiri 
</HEADLINE>
<TEXT>

     Cesur SERT DHA 

      İZFAŞ'ın düzenlediği İzmir Motor Show'a katılan Hyundai'in Yönetim Kurulu Başkan Yardımcısı Heung Soo Lheem, hükümetin vergi politikasını eleştirdi. 
     Hyundai'nin en önemli modellerinin başında 2005 yılının ilk dört ayında kendi sınıfında en çok satılan otomobil olan Getz'in üç kapılı spor modeli Cool 1.6'ın tanıtımı için İzmir'e gelen Başkan Yardımcısı Heung-Soo Lheem, ÖTV artışının sektöre darbe olduğunu söyledi. Türkiye'nin çok iyi bir otomobil pazarına sahip olduğunu belirten Lheem, Geçen yıl 70 milyonluk Türkiye nüfusunda yaklaşık 695 binlik pazar gerçekleşti. Bu yıl hükümetin yaptığı bir takım uygulamalar nedeniyle toplam pazarın çok aşağı düşeceğine inanıyorumö dedi. 
     Hükümetin 1.5 yılda otomobil sektörüne dört kez vergi bindirdiğine değinen Lheem, Başbakan Erdoğan ve Bakan Ali Babacan'a vergiyle ilgili şikayetlerimizi bildirdik. Hükümet bir gecede tüm vergi sistemini değiştirebiliyor. Bu sistemde ben nasıl güvenli bir yatırım yapabilirim. Bunlar bizi etkiliyor. ÖTV vergisi bir gecede yüzde 10'lardan 80'lere çıkabiliyor. Bu durumda nasıl otomobil satabilirim. Vergi artışı bir gecede olmamalı. Elimizdeki stokları eritmemiz için bize bir süre tanımalıö diye konuştu. 
     
</TEXT>
</DOC>
