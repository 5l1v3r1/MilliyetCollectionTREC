<DOC>
<DOCNO> 339795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sondun03.html </URL>
<DATE> 2005/05/05/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
İsrail askerleri, 14 ve 15 yaşındaki iki Filistinliyi vurdu... 
</HEADLINE>
<TEXT>

     Filistin’in Bey Lagia köyünde, 14 ve 15 yaşlarındaki 2 Filistinlinin, İsrail askerlerinin açtığı ateş 
     sonucu öldüğü bildirildi. 
     Görgü tanıkları, Batı Şeria’da güvenlik duvarı inşa edilmesini protesto amacıyla gösteri düzenleme hazırlığındaki Filistinlileri dağıtmak amacıyla Beyt Lagia köyüne 2 ciple giren İsrail askerlerinin üzerine Filistinlilerin taşlar atarak saldırması üzerine İsrail askerlerinin ateş açtığını belirtti. İsrail askerlerinin açtığı ateş sonucu yaşları 14 ve 15 olan 2 Filistinlinin öldüğü kaydedildi. 
     Olay üzerine açıklamada bulunan Filistin Devlet Başkanı Mahmud Abbas’ın danışmanı Nebil Ebu Rdayne "Bu İsrail ile varılan ateşkesin ihlalidir. İsrail gerilimleri artırmak ve Şarm El Şehy’teki karşılıklı anlayışın şartlarını yerine getirmekten kaçınmak amacıyla bahaneler yaratıyor" diye konuştu. 
     
</TEXT>
</DOC>
