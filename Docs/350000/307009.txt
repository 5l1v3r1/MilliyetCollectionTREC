<DOC>
<DOCNO> 307009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/son/sontur29.html </URL>
<DATE> 2005/01/16/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
TEM otoyolundaki tanker yangını kontrol altına alındı... 
</HEADLINE>
<TEXT>

     TEM otoyolunun Adana kent merkezi bölümündeki tünelde, mazot yüklü tankerde çıkan yangın kontrol altındı. Yangında sürücü ile yanında bulunan kardeşi yaralandı. 
     Emniyet Müdürlüğü'nden alınan bilgiye göre, Mehmet Korak'ın kullandığı plakası tespit edilemeyen mazot yüklü tanker, havanın yağışlı olması nedeniyle Fehmi Özel Türkay tüneli girişinde kayarak devrildi. 
     Devrilme sonunda çıkan yangın, kısa sürede büyüdü. Yangın Büyükşehir Belediyesi İtfaiye ekiplerinin müdahalesi sonucu kontrol altına alındı. Yangında soğutma çalışmalarının ise devam ettiği bildirildi. 
     Yangında, yaralı olarak kurtulan sürücü Mehmet Korak ile yanında bulunan kardeşi Ahmet Korak, Başkent Üniversitesi Yüreğir Araştırma ve Uygulama Hastanesi'ne kaldırılarak tedavi altına alındı. 
     
</TEXT>
</DOC>
