<DOC>
<DOCNO> 321978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sontur55.html </URL>
<DATE> 2005/03/08/ </DATE>
<TIME> 22.51 </TIME>
<AUTHOR>  </AUTHOR>
<HEADLINE>
Hastenelerden geri çevrilen 2 böbrek hastasından birisi öldü... 
</HEADLINE>
<TEXT>

     Hatay'ın İskenderun İlçesi Körfez Devlet Hastanesi'nden Adana'ya sevk edildikten sonra hastanelerden yer olmadığı gerekçesiyle geri çevrildiği iddia edilen 2 böbrek hastasından Güllü Kaplankıran 83 öldü. 
     Sevk edildiği Adana'daki 3 hastaneden yer olmadığı gerekçesiyle çevrildikten sonra İskenderun'a geri götürüldüğü bildirilen Güllü Kaplankıran'ın oğlu Ali Kaplankıran, AA muhabirine yaptığı açıklamada, Cumartesi günü kanındaki üre oranı yükselerek rahatsızlanan annesini Pazar günü İskenderun Körfez Hastanesi'ne götürdüklerini belirterek, şunları söyledi 
     ''Buradan Çukurova Üniversitesi Tıp Fakültesi Balcalı Hastanesi'ne sevk edildi. Ancak yer olmadığı gerekçesiyle, Balcalı ve ardından götürdüğümüz Numune ile Devlet hastaneleri kabul etmedi. Biz de İskenderun Körfez Hastanesi'ne geri götürdük.'' Geri götürdüklerinde, İskenderun Körfez Hastanesi'nde doktorların annesiyle ilgilendiğini, ancak durumu ağırlaşınca Pazartesi günü Adana Yüreğir Başkent Hastanesi'ne kaldırdıklarını ifade eden Ali Kaplankıran, ''Burada yoğun bakıma alındı ama doktorların çabası yeterli olmadı ve vefat etti. İlk gün ilgilenilseydi, annem ölmeyebilirdi'' dedi. 
     Güllü Kaplankıran 83 ve Ahmet Kılıç 56 , kanlarındaki üre oranları yükselince yakınları tarafından Pazar günü Körfez Devlet Hastanesi'ne getirilmiş, her iki hasta da hastanede nefroloji uzmanı bulunmadığı gerekçesiyle Çukurova Üniversitesi Tıp Fakültesi Balcalı Hastanesi'ne sevk edilmişlerdi. 
     
</TEXT>
</DOC>
