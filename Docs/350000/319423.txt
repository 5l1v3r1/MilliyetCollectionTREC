<DOC>
<DOCNO> 319423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sonyas17.html </URL>
<DATE> 2005/02/28/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
AIDS'te bağışıklığı güçlendiren yöntem geliştirildi 
</HEADLINE>
<TEXT>

     Avustralyalı araştırmacıların, vücudun AIDS virüsüne HIV karşı bağışıklığını güçlendiren yöntem geliştirdiği bildirildi. 
     Melbourne üniversitesinden Stephen Kent, yeni yöntemi, bazı hayvanların nasıl olup da HIV'e direnç gösterebildiğini araştırırken bulduklarını açıkladı. 
     Kent, yeni yöntemin esasının, hücrelere HIV peptidi protein bileşiği vererek bağışıklık sisteminin, AIDS virüsünü tanımasını sağlamak olduğunu belirtti. 
     Kent'e göre, HIV ''peptidi'' verilen kan hücreleri, deney hayvanlarının AIDS'e direncini belirgin şekilde artırdı. 
     ''Yaptığımız deney, bunun bizatihi aşı olduğunu gösterdi'' diyen Doktor Kent, ''Oysa başta böyle bir şey beklemiyorduk. Bunun, AIDS ve diğer müzmin hastalıkların tedavisi için ümit ışığı yaktığını düşünüyoruz'' ifadesini kullandı. 
     Fareler ve maymunlar üzerinde başarıyla denenen yeni yöntemin, iki yıla kadar insanlar üzerinde de denenebileceği belirtildi. 
     
</TEXT>
</DOC>
