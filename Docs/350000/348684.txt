<DOC>
<DOCNO> 348684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sonspo61.html </URL>
<DATE> 2005/06/03/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Beşiktaş, Adem Dursun ile sözleşme imzaladı... 
</HEADLINE>
<TEXT>

     Beşiktaş, Ankaragücü’nden Adem Dursun renklerine bağladı. 
     Beşiktaş Kulübü Asbaşkanı ve Futbol Şube Sorumlusu Kıvanç Oktay ile teknik direktör Rıza Çalımbay, Adem Dursun ile Swissotel’de bir araya gelerek görüştü. 
     Asbaşkan Kıvanç Oktay, görüşme sonrası, Adem Dursun ile sözleşme imzaladıklarını söyledi. 
     Oktay, Adem’in transferi için daha önce Ankaragücü kulübüyle anlaşma sağladıklarını belirterek, "Bugün de Adem ile görüştük. 
     Anlaşma sağlandı ve sözleşme imzalandı. Şimdi Ankaragücü ile normal prosedürün tamamlanmasını bekliyoruz" dedi. 
     Adem’in sözleşme imzaladığı Borsa’ya da bildirildi. 
     Adem, Beşiktaş gibi büyük hedefleri bulunan bir takıma geldiği için mutlu olduğunu ifade ederken, teknik direktör Rıza Çalımbay, kadrosunda görmeyi düşündüğü Adem’in, Beşiktaş’ta başarılı olacağı inancını taşıdığını söyledi. 
     Çalımbay, takımda kalıp kalmayacağı tartışılan Sergen’in de kendilerine maç başına para alma teklifinde bulunduğunu, takımda yıllarca kaptanlık yapan bu oyuncunun, form tutarak takımda yer alacağına inandığını bildirdi. 
     
</TEXT>
</DOC>
