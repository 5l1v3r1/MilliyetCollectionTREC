<DOC>
<DOCNO> 319716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sontur09.html </URL>
<DATE> 2005/03/01/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
İzmir'de avukata silahlı saldırı .. 
</HEADLINE>
<TEXT>

     İzmir'in Basınsitesi semtinde otomobiliyle işyerine giden İzmir Barosu avukatlarından Haluk Tardu silahlı saldırıya uğradı. Tardu, saldırıdan yara almadan kurtuldu. 
     Alınan bilgiye göre, evinden çıkarak Konak'taki bürosuna gitmek üzere 35 HT 451 plakalı otomobiliyle seyreden Tardu'nun Mercedes marka otomobiline, 119 1 sokakta kimliği henüz belirlenemeyen kişi veya kişilerce ateş açıldı. Kurşunlardan 3'ü otomobile isabet ederken, Avukat Tardu yara almadan kurtuldu. Olay yerinde 3 adet boş kovan bulundu. 
     AA muhabirinin görüştüğü Avukat Tardu, şöyle konuştu 
     ''Beni öldürmek için ateş edildi ve şu an tesadüf eseri yaşıyorum. Biz, insanların haklarını savunurken, bazı kişiler kiralık katil tutup bize saldırıyorlar. Bu saldırı, benim şahsi meselem değil. Görmekte olduğum icra işlemleri nedeniyle sindirmek amacıyla yapıldığını sanıyorum. Ben 33 yıllık avukatım. Hukuk sistemini alt edip, çete kurmak isteyenlerin işi olduğunu düşünüyorum. Emniyet teşkilatı ile adli sistemin, suçluları yakalayacağına inanıyorum.'' Emniyet yetkilileri, avukatın bilgisine başvurulduğunu, soruşturmanın sürdürüldüğünü bildirdiler. 
     
</TEXT>
</DOC>
