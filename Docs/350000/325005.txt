<DOC>
<DOCNO> 325005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/yazar/cemal.html </URL>
<DATE> 2005/03/19/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Komutan iki 
</HEADLINE>
<TEXT>


Bu köşede geçen çarşamba günü Komutan başlığını taşıyan bir yazım çıktı. Kara Kuvvetleri Komutanı Orgeneral Yaşar Büyükanıt'ı eleştiren bir yazıydı bu. 
İki noktayı vurgulamıştım 
1 Komutan özellikle Irak, Kıbrıs gibi hassas konularda yaptığı bazı açıklamalarla kendi yetki alanı dışına çıkmış, anayasal sınırları aşmıştı. Demokratik rejimlerde olağan olmayan bir durumdu bu... 
2 Komutan siyasetin, daha çok hükümetin yetki alanı içindeki bu konuları kamuoyuna taşıyacak yerde, Milli Güvenlik Kurulu gibi anayasal platformları tercih etse, daha isabetli davranmış olurdu. Görüş ve eleştirilerin kapalı kapılar arkasında yapılmasıydı doğru olan... 
Eleştirilerim yanıtsız kalmadı. 
Komutan yine konuştu. 
Orgeneral Büyükanıt'ın yanıtları iki meslektaşımın, Milliyet ve Cumhuriyet'in Ankara temsilcileri Fikret Bila'yla Mustafa Balbay'ın kaleminden dün geldi. 
Komutan şöyle diyordu 
"Terörle mücadele de, Kıbrıs da Kara Kuvvetleri Komutanı olarak doğrudan görev alanım içinde. Görev alanıma giren konularda soruyla karşılaşınca yanıtlıyorum, düşüncelerimi açıklıyorum." 
Büyükanıt'ın açıklaması böyle. 
Şimdi sormak lazım Komutan'a 
"Büyük Tiyatro'daki törende gazetecilere 'Irak yeniden yapılanıyor. Bizim söz hakkımız var mı Yok ' diyen siz değil misiniz Bu konu sizin görev alanınız içinde mi Irak'ın yeniden yapılanmasında Türkiye'nin söz hakkı konusu kimin görev alanında Bu konu eğer sizin görev alanınız içinde yer alıyorsa, Başbakan'la Dışişleri Bakanı ne yapacaklar o zaman .." 
Yine sormak lazım Komutan'a 
"Gazetecilerle Büyük Tiyatro'da ayaküstü sohbet ederken, 'Bir Irak politikamız var mı Yok ' diyen de siz değil misiniz Türkiye'nin Irak politikası acaba sizin görev alanınız içinde mi yer alıyor Eğer öyleyse, seçilmiş hükümete ne düşecek bu ülkede " 
Üçüncü soru Kıbrıs'la ilgili 
"Kıbrıs'a ilişkin açıklamalarınız da tümüyle siyasal nitelik taşımıyor mu " 
Son soruya gelince 
"Geçen gün Dışişleri Bakanı Gül de belirtti. Genelkurmay Başkanı Orgeneral Özkök daha önce açıklamıştı. Türk Silahlı Kuvvetleri adına konuşmaya sadece kendisinin ve Genelkurmay İkinci Başkanı Orgeneral Başbuğ'un yetkili olduğunu söylemişti. Kara Kuvvetleri Komutanı olarak böylesine hassas, kritik konularda açıklama yetkisini kendinizde nasıl görüyorsunuz " 
KKK Orgeneral Büyükanıt'a kimse sormamış bu soruları. 
Neden 
Bila'yla Balbay meslekte kıdem sahibidirler. Üstelik yalnız temsilci değil, aynı zamanda ellerinde kalem olan köşe sahibi gazetecilerdir. 
Demek ki bu sorular akıllarına gelmemiş. Yoksa böylesi sorular artık Ankara gazeteciliği içinde yer almıyor mu 
Olabilir. 
Ama bana göre fazla müeddep gazetecilik olmuş... 



</TEXT>
</DOC>
