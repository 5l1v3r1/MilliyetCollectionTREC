<DOC>
<DOCNO> 328240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sontur11.html </URL>
<DATE> 2005/03/29/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Bisiklet üzerinde kalp krizi geçirdi 
</HEADLINE>
<TEXT>

     Zafer TOKUŞ ADAPAZARI Sakarya , DHA 

      ADAPAZARI'nda, bisikleti üzerinde kalp krizi geçiren 55 yaşındaki Ahmet Tekaytürk'ü hayata döndürebilmek için jandarma ve gazeteciler, dakikalarca kalp masajı ve sunu teneffüs yaptı. Ancak tüm çabalara rağmen Tekaytürk yaşamını yitirdi. 
     17 Ağustos Marmara Depremi sonrasında kurulan Dernekkırı Prefabrikleri'nde yaşayan Ahmet Tekaytürk, akşam saatlerinde bisikletiyle gezintiye çıktı. Tekaytürk, bir süre sonra bisikleti üzerinde kalp krizi geçirerek yere düştü. Yoldan geçen 54 DU 255 plakalı kamyonun sahibi 39 yaşındaki Hüseyin Pehlivan durumu hemen 112 Hızır Yardım ile Jandarma 156'ya bildirdi. İhbar üzerine, kısa sürede olay yerine gelen jandarma ekipleri, kalbi duran Tekaytürk'e kalp mesajı yaptı. Olay yerindeki bir basın mensubu da Tekaytürk'e ağzından suni teneffüs yaptı. Çabalarla Tekaytürk'ün nabzı tekrar atmaya başladı. Yaklaşık 30 saniye kalbi tekrar çalışan Tekaytürk gelen ambulansla Devlet Hastanesi'ne kaldırılmak istenirken yolda yaşamını yitirdi. 
     
</TEXT>
</DOC>
