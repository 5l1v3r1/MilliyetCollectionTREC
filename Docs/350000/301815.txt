<DOC>
<DOCNO> 301815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sondun11.html </URL>
<DATE> 2004/12/29/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
BM Dünya Gıda Programı, Darfur'a yardımı durdurdu... 
</HEADLINE>
<TEXT>

     BM Dünya Gıda Programı, Sudan'ın batısındaki Darfur'a yaptığı yardımı, Gubayş kentindeki gerginlik üzerine durdurdu. 
     BM yetkilileri, Kuzey Darfur'daki El Faşer ile Güney Darfur'daki Nyala'ya 1300 tondan fazla yardım götüren ve 70 TIR'dan oluşan 3 konvoyun durdurulduğunu söylediler. 
     Darfur'daki güvenlik yetersizliği, hükümet tarafından desteklenen kuvvetler ile isyancılar arasında haftalardır süregelen çatışmalara, Batı Kordofan'daki isyancı saldırısının eklenmesiyle tekrar kendini göstermişti. 
     Çatışmalar, BM'ye bağlı ve diğer yardım kuruluşlarının, Sudan'ın merkezinden Darfur'a yardım götürmelerini doğrudan etkiliyor. Bunun sonucunda Güney Darfur ile Batı Darfur'un bazı bölümlerinde bölge sakinleri, aralık ayı istihkaklarını alamadı. 
     İsyancıların son iki hafta içinde ayrıca, BM tarafından kiralanan 13 aracı da çaldığı belirtiliyor. 
     Darfur'da mart ayından bu yana hastalık ve kıtlıktan 70 bin kişi öldü, 1,8 milyon kişi evini terk etmek zorunda kaldı. 
     
</TEXT>
</DOC>
