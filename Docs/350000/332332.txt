<DOC>
<DOCNO> 332332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sonyas15.html </URL>
<DATE> 2005/04/11/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Deve yarışlarında çocuk yerine robot jokey... 
</HEADLINE>
<TEXT>

     Deve yarışlarında kullanılan çocuk jokeyler nedeniyle uluslararası eleştirilere maruz kalan Birleşik Arap Emirlikleri BAE , bu yıl yarışlarda robot jokey kullanmayı planlıyor. 
     Gulf News gazetesinin aktardığı resmi açıklamada, uzaktan kumandalı sistemle yönlendirilecek mekanik jokeylerin aynı zamanda hafif olduğunu belirtildi. Açıklamada, projenin arkasında BAE Devlet Başkanı Şeyh Halife Bin Zeyd El Nahayan'ın olduğu kaydedildi. 
     Habere göre, ilk prototipi cumartesi günü test edilen robot jokeyler, ağustostaki yarışlarda hizmete girecek. 
     Uluslararası insan hakları grupları, bazıları 4 yaşındaki binlerce çocuğun deve yarışında jokey olarak kullanılmak üzere ailelerinden satın alındığını ya da kaçırıldığını belirtiyor. Bu çocuklar, hapishane benzeri mekanlarda tutuluyor. Develerin daha hızlı koşması, yani üzerindeki ağırlığın hafif olması için, çocuk jokeylere yeterli gıda verilmiyor. 
     BAE, uluslararası toplum tarafından kölecilik olarak nitelendirilen, 16 yaş altı deve jokeyi yetiştirmek için yapılan insan kaçakçılığını önlemek üzere geçen ay yeni düzenlemeler yaptı. Yeni düzenlemede, 45 kilogram ağırlığın altındaki çocukların jokey olarak kullanılması yasaklanıyor. 
     
</TEXT>
</DOC>
