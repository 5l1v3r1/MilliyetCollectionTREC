<DOC>
<DOCNO> 308571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/siyaset/siy03.html </URL>
<DATE> 2005/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İç güvenlik partililerden 
</HEADLINE>
<TEXT>


EZELHAN ÜSTÜNKAYA Ankara 


CHP'nin olağanüstü kurultayı öncesi adayların karşılıklı suçlamalarından kaynaklanan gerginliğin, "güvenlik endişesine" neden olması üzerine, taraflar sağduyu çağrıları yaptı. CHP Genel Sekreter Yardımcısı Algan Hacaloğlu, kurultayın yapılacağı Ahmet Taner Kışlalı Spor Salonu'nun darlığı ve "taraftar yığma" durumunda gerginlik yaşanacağı beklentilerinin yersiz olduğunu belirtti. Salon dışında güvenliği polisin sağlayacağını söyleyen Hacaloğlu, içinde de sadece partililerden yararlanacaklarını, özel güvenlik elemanlarının salonda önlem almayacağını ifade etti. Hacaloğlu, "Cop ya da kelepçe görüntüleri altında kurultay olur" kaygılarına da, "Polisin kullandığı enstrümanların hiçbiri olmayacak. Parti sınırlarının zorlanacağını sanmıyorum ama salon dışında adam yığma baskı yaratabilir" yanıtını verdi. 




</TEXT>
</DOC>
