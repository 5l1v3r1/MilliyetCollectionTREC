<DOC>
<DOCNO> 300504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sondun38.html </URL>
<DATE> 2004/12/24/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
'Mao ve Bolivar, çok iyi arkadaş olurdu' 
</HEADLINE>
<TEXT>

     Çin'i ziyaret etmekte olan Venezüella Devlet Başkanı Hugo Chavez'e göre, Çin'in kurucusu Mao Zedung ile 19. yüzyıl Latin Amerikalı bağımsızlık kahramanı Simon Bolivar birbirlerini tanısalardı dost olabilirlerdi. 
     Pekin Üniversitesi'nde bir konuşma yapan Chavez, ''Mao Zedung ile Bolivar birbirini tanısaydı, iyi arkadaş olurlardı, çünkü ikisinin de düşünceleri aynı'' dedi. 
     Chavez, konuşmasını şöyle sürdürdü 
     ''Onların ilham kaynağı aynı yerden, insancıllıktan geliyor. Bolivar Çin'e gelseydi, sanırım sosyalist olurdu.'' Konuşmasında ABD'ye sert eleştiriler yönelten Chavez, ABD'nin Amerika kıtasının efendisi olmak istediğini, ancak Venezüella halkının Venezüella'nın gerçek efendileri olduğunu söyledi. Venezüella'da sosyalist bir toplumun inşasını sürdürdüğünü belirten Chavez, kapitalizmi de cehenneme giden yol olarak tanımladı. 
     1998 yılında Devlet Başkanı seçilen Chavez, 2002 yılında bir darbe girişimiyle karşılaşmış, darbenin arkasında Washington'un olduğu suçlamasında bulunmuştu. 
     
</TEXT>
</DOC>
