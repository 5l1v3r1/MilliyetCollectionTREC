<DOC>
<DOCNO> 340456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/soneko07.html </URL>
<DATE> 2005/05/07/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
İş Bankası, İstanbul'un kurumlar vergisi rekortmeni oldu... 
</HEADLINE>
<TEXT>

     Türkiye İş Bankası, ödeyeceği 485.3 milyon YTL vergi ile bu yıl İstanbul’da kurumlar vergisi rekortmeni oldu. 
     İstanbul Defterdarı Mehmet Akif Ulusoy, 2004 yılı kazançlarından doğan ve 2005 Nisan ayına kadar verilen yıllık Kurumlar Vergisi beyannamelerine göre tahakkuk ettirilen, en çok vergi ödeyecek 100 mükellefi açıkladı. 
     İş Bankası, beyan ettiği 1 milyar 470 milyon 574 bin 684 YTL gelire karşı tahakkuk eden 485 milyon 289 bin 646 YTL vergi ile listede ilk sırada yer aldı. 
     Listede, Akbank 397 milyon 552 bin 970 YTL’lik vergi ile ikinci ve Finansbank 103 milyon 743 bin 810 YTL’lik vergi ile üçüncü sırada yer aldı. 
     Kurumlar Vergisi rekortmenleri listesinde ilk 10’da 5 banka yer alırken, Koçbank 99 milyon 234 bin 763 YTL’lik vergi ile dördüncü, Arçelik 91 milyon 942 bin 303 YTL’lik vergi ile beşinci ve Boğaziçi Elektrik Dağıtım A.Ş. 68 milyon 147 bin 26 YTL’lik vergi ile altıncı sırada bulunuyor. 
     Listede, Aygaz 23. sırada, Trakya Cam 25. sırada, Vestel 27. 
     sırada, Brisa 28. sırada, Akmerkez Gayrimenkul Yatırım Ortaklığı 40. 
     sırada, Coca Cola Satış ve Dağıtım 41. sırada, Migros 44. sırada, Usaş 52. sırada, Ülker Gıda 55. sırada, Paşabahçe Cam 61. sırada ve Kordsa 63. sırada yer alıyor. 
     
     İSTANBUL’UN VERGİ REKORTMENLERİ 

     Kurumlar vergisi beyanları sonucunda İstanbul’da en fazla kurumlar vergisi ödeyecek 20 mükellef şöyle sıralandı 
     

KURUMLAR FAALİYET KONUSU BEYAN EDİLEN GELİR TAHAKKUK EDEN VERGİ 1- İş Bankası Bankacılık 1.470.574.684 485.289.646 2- Akbank Bankacılık 1.204.705.971 397.552.970 3- Finansbank Bankacılık 314.375.181 103.743.810 4- Koçbank Bankacılık 300.711.403 99.234.763 5- Arçelik E. Ev Alet. 278.613.040 91.942.303 6- Boğaziçi Elek. Da. E. Ener. Üre. 206.506.139 68.147.026 7- Mercedes-Benz Türk Mot. Kara T. 168.437.325 55.584.317 8- Çolakoğlu Metalur. Demir Döküm 154.086.882 50.848.671 9- Anadolu Efes Bira. Bira İmali 128.249.004 42.322.171 10-HSBC Bank Bankacılık 118.107.627 38.975.517 11-The Shell Company Petrol Ürün. 104.437.661 34.464.428 12-Siemens San. Elektrik Mlz. 104.298.965 31.827.943 13-Doğuş Otomotiv Oto Alım Sat. 84.254.072 27.803.844 14-BSH Profilo E. Ev Alet. 83.950.561 27.703.685 15-Hürriyet Gazeteci. Gazete Yayın. 75.122.549 24.790.441 16-Mey İçki İth.-İhracat 71.970.934 23.750.408 17-Şekerbank Bankacılık 71.750.798 23.677.763 18-Nokia Telekomünikas. 71.387.693 23.557.939 19-Philip Morris SA Tütün Ürünleri 69.659.624 22.987.676 20-Selçuk Ecza Depo. Ecza Deposu 68.630.397 22.648.031      
</TEXT>
</DOC>
