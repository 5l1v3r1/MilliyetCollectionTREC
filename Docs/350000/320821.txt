<DOC>
<DOCNO> 320821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sontur33.html </URL>
<DATE> 2005/03/04/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Sahte rakıdan 3 kişi daha öldü, toplam ölü sayısı 15'e çıktı 
</HEADLINE>
<TEXT>

     İstanbul'da 3 kişinin daha içtiği sahte rakıdan hayatını kaybettiği bildirildi. 
     İstanbul Emniyet Müdürlüğü'nden alınan bilgiye göre, Sami Alagöz 45 , içtiği sahte rakıdaki metil alkolden zehirlenmesi üzerine getirildiği Bakırköy Dr. Sadi Konuk Eğitim Hastanesi'nde öldü. 
     İçtiği sahte rakıdaki metil alkolden zehirlenmesi nedeniyle Samatya Eğitim ve Araştırma Hastanesi'nde tedavi gören Fikri Şen 47 de burada yaşamını yitirdi. 
     Emniyet yetkilileri, Sabit Özer adlı kişinin de Esenyurt'ta aynı nedenle öldüğünü kaydettiler. 
     İstanbul'da sahte rakıdaki metil alkolden zehirlenerek ölenlerin sayısı 15'e yükselirken, İl Sağlık Müdürlüğü kayıtlarına göre, sahte rakıdaki metil alkolden zehirlenen 29 kişinin halen çeşitli hastanelerdeki tedavisi ise sürüyor. 
     
</TEXT>
</DOC>
