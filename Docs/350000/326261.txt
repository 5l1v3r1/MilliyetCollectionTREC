<DOC>
<DOCNO> 326261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/soneko25.html </URL>
<DATE> 2005/03/23/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Türkiye'nin 12 aylık elektrik üretimi 149 milyar 608.3 milyon KWS oldu 
</HEADLINE>
<TEXT>

     Türkiye geçen yıl 149 milyar 608.3 milyon kilovatsaat KWH brüt elektrik üretimi gerçekleştirdi. 
     Devlet İstatistik Enstitüsü DİE , ''Elektrik Üretim ve Dağıtımı 2004 4. Dönem'' ile ''2004 yılı 12 aylık ortalamalara göre toplam elektrik üretimi'' sonuçlarını açıkladı. 
     12 aylık ortalamalara göre 2004 yılında üretilen elektriğin yüzde 69.19'u termik, yüzde 0.04'ü rüzgar ve yüzde 30.77'i de hidrolik santrallardan sağlandı. 
     Üretim türüne göre, 2004 yılında termik santrallar 103 milyar 518.6 milyon KWH, rüzgar 54.9 milyon KWH, hidrolik santrallar 46 milyar 34.8 milyon KWH elektrik üretimi gerçekleştirdi. 
     Türkiye'de, 12 aylık ortalamalara göre, brüt elektrik üretimininin yüzde 40.86'sı Elektrik Üretim A.Ş. EÜAŞ , yüzde 35.75'i otoprodüktörler, yüzde 15.32'si üretim şirketleri, yüzde 8.07'si de EÜAŞ'a bağlı ortaklıklar tarafından yapılıyor. 
     
     2004 YILI SON ÇEYREĞİ 
     Türkiye'nin elektrik enerjisi üretimi 2004 yılının son çeyreğine Ekim-Kasım-Aralık bir önceki yılın aynı dönemine göre yüzde 5.2 artarak 38 milyar 198.5 milyon KWH elektrik üretimi gerçekleştirdi. Türkiye'nin elektrik üretimi 2004 yılının son çeyreğinde üçüncü çeyreğine Temmuz-Ağustos-Eylül göre ise yüzde 1.9 azaldı. 
     Buna göre, 2004 yılı son çeyreğinde elektrik enerjisinin yüzde 40.28'i EÜAŞ tarafından, yüzde yüzde 39.63'ü de Üretim Şirketleri tarafından üretildi. 
     2004 yılı 4. döneminde elektrik enerjisinin yüzde 43.78'i sanayide, yüzde 23.02'si meskenlerde tüketildi. Elektrik tüketimi 2004 yılının 4. döneminde bir önceki yılın aynı dönemine göre yüzde 0.44 oranında artarak 31 milyar 3 milyon KWH olarak gerçekleşti. 
     Geçen yılın son döneminde 2003 yılının aynı dönemine göre elektrik dağıtım şirketlerinin elektrik satış gelirleri cari fiyatlarla yüzde 3.11 oranında arttı. 
     
</TEXT>
</DOC>
