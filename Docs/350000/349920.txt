<DOC>
<DOCNO> 349920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sondun21.html </URL>
<DATE> 2005/06/08/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Rusya'nın uzaktan kumandalı mini casus helikopteri var 
</HEADLINE>
<TEXT>

     Rusya Federal Güvenlik Servisi'nin FSB, eski KGB , uzaktan kumanda edilebilen bir mini casus helikoptere sahip olduğu bildirildi. 
     İtar-Tass ajansının haberinde, Sibirya'daki Omsk silah fuarında tanıtılan helikopterin sadece 32 kilo ağırlığında olduğu ve savaş helikopterine benzediği belirtildi. 
     Eksiksiz bir video teçhizatını taşıyabilecek kapasitede olan helikopterin, evlerin arasında manevra yapabilme ve pencerelerden içeri ''bakabilme'' kapasitesine sahip olduğu kaydedildi. 
     Helikopterin çevre ve trafik akışını da denetleyebileceği açıklandı. 
     Azami 4500 metre irtifaya kadar çıkabilen helikopterin 200 veya 300 metre yüksekliğe çıktığında görünmez olduğu belirtildi. 
     Otomatik pilot sistemiyle donatılan ve 25 kilometre uzaklıktan kumanda edilebilen helikopterin, en hassas radar ekranlarında bile bir kuş izi şeklinde göründüğü kaydedildi. 
     Helikopter, FSB'nin talebi üzerine Moskova Havacılık Enstitüsü tarafından yapıldı. 
     
</TEXT>
</DOC>
