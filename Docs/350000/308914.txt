<DOC>
<DOCNO> 308914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sonspo11.html </URL>
<DATE> 2005/01/24/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Mehmet Okur 19 sayı attı, İbo yine yedek kaldı... 
</HEADLINE>
<TEXT>

     ABD Profesyonel Basketbol Ligi'ne NBA , TSİ bu sabaha karşı yapılan 7 maçla devam edildi. 
     İbrahim Kutluay'ın takımı Seattle Supersonics, evinde Mehmet Okur'lu Utah Jazz'ı konuk etti. 
     İbrahim Kutluay'ın yedek kaldığı maç, 122-105 Seattle'ın üstünlüğüyle sonuçlandı. 
     Seattle'da Rashard Lewis, 36 sayı ve 3 ribaunt, Antonio Daniels, 24 sayı ve 8 asist, Ray Allen da 20 sayı, 3 ribaunt ve 3 asistle galibiyeti getiren isimler oldular. 
     Maçta 32 dakika forma giyen Mehmet Okur ise 19 sayı, 6 ribaunt 2 hücum-4 savunma ve 3 asistlik oyun çıkardı ancak Jazz'ın yenilgisini engelleyemedi. Okur, 2 sayılık atışlarda 8'de 7, serbest atışlarda ise 6'da 5 isabet buldu. 
     Öte yandan Jazz'da double-double yapan Carlos Boozer'ın 20 sayı, 12 ribaunt ve 4 asist, Matt Harpring'in de 16 sayı ve 6 ribaundu, galibiyet için yeterli olmadı. 
     Gürcü asıllı Türk vatandaşı Zaza Pachulia'nın takımı Milwaukee Bucks, deplasmanda New York Knicks'i 101-96 yendi. 
     Maçta 24 dakika forma şansı bularak 13 sayı atan ve 7 ribaunt 3 hücum-4 savunma alan Pachulia, 2 sayılık atışlarda 7'de 6 isabet bulurken 1 kez denediği serbest atışta da başarılı oldu. 
     Bucks'da Desmond Mason, 22 sayı ve 7 asistle takımının en skorer ismiydi. 
     Knicks'de ise Stephon Marbury'nun 33 sayı, 5 ribaunt ve 6 asistiyle Jamal Crawford'un 20 sayı, 5 ribaunt ve 4 asisti galibiyet için yeterli olmadı. 
     Böylece Knicks, son 11 maçında 10. yenilgisini almış oldu. 
     Ligde alınan diğer sonuçlar şöyle 
     Toronto Raptors-Charlotte Bobcats 103-92 . 
     Dallas Mavericks-Denver Nuggets 95-93. 
     Miami Heat-New Orleans Hornets 97-68 . 
     Sacramento Kings-San Antonio Spurs 73-103 . 
     Phoenix Suns-New Jersey Nets 113-105 . 
     Lige, TSİ yarın sabaha karşı yapılacak 7 maçla devam edilecek. 
     
</TEXT>
</DOC>
