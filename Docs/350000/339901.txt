<DOC>
<DOCNO> 339901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sonspo11.html </URL>
<DATE> 2005/05/05/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Pınar Karşıyakalı taraftarlara gözaltı... 
</HEADLINE>
<TEXT>

     Bursa’da dün akşam oynanan Basketbol Erkekler 20. Türkiye Kupası final maçında Pınar Karşıyakalı 13 taraftarın gözaltına alındığı bildirildi. 
     Bursa Emniyet Müdürlüğü yetkilileri, Bursa Atatürk Spor Salonu’nda oynanan final maçının ikinci yarısında, sahaya bozuk para ve pet şişe atan Pınar Karşıyakalı taraftarların sakinleştirilmesinin ardından alkollü oldukları belirlenen 10 taraftarın gözaltına alındığı bildirildi. 
     Maçın ardından Atatürk Spor Salonu’ndan çıkan ve bölgede görevli bir polis aracını taşladığı ve bir polis memurunun hafif yaralanmasına neden oldukları tespit edilen Murat Y. 27 , Korhan İ. 31 ve Erhan T. 29 adlı Pınar Karşıyakalı 3 taraftarın daha gözaltına alındığına işaret eden yetkililer, maç sırasında gözaltına alınan 10 taraftarın maçın bitimiyle serbest bırakıldığını, maçtan sonra gözaltına alınan 3 kişinin ise sorgulamalarının tamamlanmasının ardından Adliye’ye sevk edileceğini kaydettiler. 
     
</TEXT>
</DOC>
