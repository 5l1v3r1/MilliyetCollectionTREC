<DOC>
<DOCNO> 313613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sonyas19.html </URL>
<DATE> 2005/02/08/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
İngiliz hükümetinden insan embriyonunu kopyalama izni 
</HEADLINE>
<TEXT>

     İngiliz hükümeti, ilk kopya koyun ''Dolly''nin dünyaya gelmesini sağlayan İskoçya'daki Roslin Enstitüsü'nün hayvan kopyalama araştırmaları öncüsü Ian Wilmut'a, tıbbi araştırma için ''insan embriyonunu kopyalama izni'' verdi. 
     Bu izin, geçen yıl Ağustos ayında insülin üreten hücrelerin şeker hastalarına nakledilmesi araştırmalarına yönelik izinden sonra, İngiliz hükümetinin klonlama alanında ikinci izni oldu. 
     İngiliz hükümetinin, geçen yıl Ağustos'ta insülin üreten hücrelerin şeker hastalarına nakledilmesi araştırmaları için dünyanın ilk ''insan embriyonu hücre kopyalaması'' iznini Newcastle Üniversitesi'ne vererek, bu alanda dünyanın ilk örneğini oluşturmuştu. 
     Kürtaj karşıtlarının karşı çıktığı bu alandaki yeni araştırmaların, insanların kopyalarının veya ''klon bebek'' yaratılmasına yönelik olmadığı belirtildi. 
     Dolly'nın öncüsü Dr. Ian Wilmut ile Londra Psikiyatri Enstitüsü'nden Dr. Christopher Shaw, bugün alınan izni, ''kas erimesi hastalığının tedavisinde insan hüclerinden yararlanmak'' amacıyla kullanacaklar. 
     Bu hastalıkta beynin bağlı olduğu merkezi sinir sistemine müdahale edilemediği için tıpta insan hücresi kopyalanmasından faydalanılması önemli çığır açabilecek yeterlikle tahmin ediliyor. 
     İnsan hücresi klonlama kopyalama izniyle, insan embriyonundan alınacak kök hücrelerinin sinir hücrelerine dönüşümü ve sağlıklı embriyonlarda sinir hücrelerinin gelişimi üzerinde çalışılacak. 
     
</TEXT>
</DOC>
