<DOC>
<DOCNO> 322133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sondun29.html </URL>
<DATE> 2005/03/09/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Talat'tan Denktaş'ın 'sandıkları kırarız' açıklamasına cevap... 
</HEADLINE>
<TEXT>

     KKTC Başbakanı Mehmet Ali Talat, Cumhurbaşkanı Rauf Denktaş'ın, ''Annan planı bağımsızlıktan taviz verilerek yeniden referanduma sunulursa sandıkları kıracağız'' sözleriyle ilgili olarak, ''Geçen defa da Sayın Denktaş sandıkları kırma çağrısı yapmıştı, ama halkımız sandıkları korudu'' dedi. 
     Ledra Palas'taki Türk ve Rum siyasi partileri toplantısının ardından, gazetecilerin sorusu üzerine Denktaş'ın sözlerini değerlendiren Talat, ''bir cumhurbaşkanının halkın istencinin dışına çıkmasının çok yanlış olacağını'' belirterek şunları söyledi 
     ''Geçen defa da Sayın Denktaş sandıkları kırma çağrısı yapmıştı, ama halkımız sandıkları korudu. Dolayısıyla halkın istencinin dışına çıkmak çok yanlış olur. Hele bir eski cumhurbaşkanı için halkın arzusunun dışında hareket etmek, talihli bir duruş olmaz. Ben sadece bunu söylemek istiyorum, başka bir şey söyleyemem.'' 
     
</TEXT>
</DOC>
