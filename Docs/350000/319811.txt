<DOC>
<DOCNO> 319811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/guncel/axgun01.html </URL>
<DATE> 2005/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte ilaç öldürür 
</HEADLINE>
<TEXT>


Türk Eczacıları Birliği Genel Başkanı Mehmet Domaç, sahte ilaçları kullananların tedavi olmadığını, hatta bu işin ölümle bile sonuçlanabileceğini savunuyor 

İSTANBUL Milliyet 

Türk Eczacıları Birliği Genel Başkanı Mehmet Domaç, sahte ilaçların insan sağlığını doğrudan etkileyip ölümlere neden olabileceğini bildirirken, hukukçular sahteciliğin kamu sağlığına yönelik bir suça dönebileceğini söyledi. 
İstanbul İl Sağlık Müdürlüğü'nün ihbarı üzerine yapılan operasyonda 317 bin kutu Viagra, antibiyotik ve ağrı kesici ele geçirdi, gözaltına alınan 7 zanlı savcılıkça serbest bırakıldı. Ancak ceza hukukçusu Doç. Dr. Adem Sözüer bu durumu eleştirerek şunları söyledi 

'Ceza 10 yıla çıkabilir' 
"Sağlığı bozacak nitelikte, ilaçların taklit edilmesi, piyasaya sürülmesi, TCK'ye göre kamu sağlığını bozan suçlardandır. 5 yıl hapsi var. Bunu yapan hekim veya eczacıysa ceza 10 yıla çıkabiliyor. Burada marka taklidiyle birlikte kamu sağlığını bozan tehlikeli olabilecek bir madde üretilmiş. Tutuklanmamaları cezalandırılmayacakları anlamına gelmiyor. Markalar Kanunu'na göre soruşturma başlatılabilir, ama kamu sağlığına yönelik bir suç şekline de dönebilir." 
Domaç da, sahte ilaçların insan sağlığını doğrudan etkileyeceğini belirterek şöyle dedi 
"Birincisi kullanılan maddeler nedeniyle insan sağlığı bozulur, ikincisi tedavi olmak için bunları kullananlar tedavi olamaz ve sağlıkları zarar görür. Ciddiyetle üzerinde durulması gerekir. Bu insanların salıverilmesi bu insanların bu işi çok rahatlıkla yapabileceğini gösterir. Mahkemelere, savcı ve h kimlere müdahale etme imk nımız yok ama insan sağlığı açısından tehlikeli bir durum bu. Bu tehlikeli durum değerlendirilerek kişiler hakkında karar verilmesi lazım. Bu karar başkalarını cesaretlendirir. İnsan hayatını tehlikeye sokar. Ölümler bile görülebilir." 

İmha edilecek 

İstanbul ve Ankara'da gerçekleştirilen operasyonda ele geçirilen 317 bin kutu sahte ilaçtan alınan numuneler inceleme için Hıfzıssıhha'ya gönderildi. İstanbul İl Sağlık Müdürlüğü de sahte ilaçların imha edileceğini bildirdi. 

7 kişi yakalanmıştı 

İhbar üzerine İstanbul'da başlayan ve Ankara'da son bulan sahte ilaç operasyonunda 7 kişi gözaltına alınmıştı. 317 bin kutu sahte ilaçla ele geçen zanlılar, 'taklit ürün' suçlamasıyla sorgulandıkları savcılıkça serbest bırakılmıştı. 


</TEXT>
</DOC>
