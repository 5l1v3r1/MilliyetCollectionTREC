<DOC>
<DOCNO> 313704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/yazar/gureli.html </URL>
<DATE> 2005/02/09/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Kaynak israfı 
</HEADLINE>
<TEXT>


Yapılamayan işlerin gerekçesi "Kaynak yok " 
Karşılanamayan ihtiyaçlara yanıt "Efendim, kaynak yetersiz." 
Acaba kaynak yokluğu mu, kaynak israfı mı 
Yoksa beceriksizlik mi, plansızlık mı 
Kelkit Havzası Kalkınma Birliği'nin Sivas toplantısı izlenimlerimizi aktarmayı sürdürelim değerlendirmeyi siz yapın. 
Tokat Gaziosmanpaşa Üniversitesi'nin hizmet heyecanı dolu Rektörü Prof. Dr. Zehra Seyfikli'den üniversitede ilin tüm ihtiyacını karşılayacak çapta kemik ölçüm aygıtı olduğu halde, devlet hastanesinin de aynı aygıttan almak üzere DPT'den izin istediğini öğreniyoruz. Bu iznin verilmesi olası. 
Çünkü, bunun örnekleri çok. Havzadaki 5 ilden toplantıya katılanlardan buna benzer olaylar dinledik. 
Bu olayları yaşayanlar çareyi de söylüyor DPT, bir projeye onay vermeden önce, bu projeye o yörede kesin ihtiyaç olup olmadığını titizlikle incelemeli. Kimi zaman, o yörede yeterli tesis olduğu halde, aynı alanda ikinci, hatta üçüncü tesise de izin veriliyor. Sonuçta bunların üçü de tam kapasiteyle çalışmıyor, dolayısıyla kaynak israfı oluyor. 
Bu israfın sorumluluğu plancıların plansızlığından daha çok, politikacıların "Benim yöreme yatırım yap " baskısından kaynaklanıyor. 
Bunun son örneği, 18 milletvekilinin seçim bölgelerinde üniversite açılması için yasa önerisi vermesi. 
Kaynak israfında yönetenlerin sorumluluğunun yanı sıra, yönetilenlerin bilinçsizliğinin de payı var. 
Sivas Valisi Dr. Hasan Canpolat, "Kaynak ve insan eksiğimiz yok. Un var, yağ var, şeker var şimdi helva yapma zamanı" diyerek, belki de israf gerçeğinin acı yüzünü, madalyonun öbür yanındaki gerçeği dile getirmek suretiyle vurguluyor. 
Sivas Cumhuriyet Üniversitesi Rektörü Prof. Dr. Mehmet Bakır, adeta yakarırcasına bir çağrı yaptı 
"Tarım ürünlerinin toksin içerip içermediği araştırmaları başka yerlerde yapılıyor. Bizim üniversitemizde çok donanımlı laboratuvar ve yetişkin insan gücü var. Bu araştırmaları biz yapabiliriz." 
Kaynak yetersizliğinin ya da israfının panzehiri olan bir cümleyi Rektör Zehra Seyfikli söylüyor 
"Çalışmalarımızın bütçesi para değil, yüreğimiz." 

Bir şiir 
Dizelerimiz Hüseyin İlbey'in "Sen" şiirinden. Berfin Bahar, ocak sayısı . 
Günlerden kısa Gecelerden uzundun sen O kadar çok bendin ki İçim yangın yeriyken Rüzg rla koşar gelirdin En çok zamana yanardım Peşinden koşar koşar yetişemezdim Sen bütün güzelliğin üstünde İçimde yeniden ben olurdun" 



</TEXT>
</DOC>
