<DOC>
<DOCNO> 323502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/son/sontur39.html </URL>
<DATE> 2005/03/13/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Habur'da tanker patladı 1ölü 
</HEADLINE>
<TEXT>

     Şırnak'ın Silopi İlçesi'ndeki Habur Sınır Kapısı Gümrük Sahası içerisinde bir tankerde meydana gelen patlamanın ardından çıkan yangında, bir kişi yanarak öldü. 
     Alınan bilgiye göre, Irak'a akaryakıt götürmekte olan Şükrü Bayar yönetimindeki 47 AE 808 plakalı tankere, 2 gün önce, Gümrük görevlileri tarafından araçta ''zula'' tabir edilen gizli bölme olduğu gerekçesiyle el konuldu. 
     Tanker sürücüsü Bayar'ın, Habur Gümrük Sahası içerisinde bekletilen aracının yakıt tankına girmeye çalıştığı sırada, henüz belirlenemeyen bir nedenle araçta patlama meydana geldiği ve ardından yangın çıktığı belirtildi. 
     Çıkan yangın sonucu, aracının yakıt tankına girmeye çalışan tanker sürücüsü Bayar, olay yerinde öldü. 
     Yetkililer, olayla ilgili geniş çaplı soruşturmaya başlandığını bildirdi. 
     
</TEXT>
</DOC>
