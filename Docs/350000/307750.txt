<DOC>
<DOCNO> 307750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sondun11.html </URL>
<DATE> 2005/01/19/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
Beyaz Saray İran'ın füzelerinden kaygı duyuyoruz 
</HEADLINE>
<TEXT>

     ABD ile İran arasındaki gerginlik Tahran'ın nükleer programına nedeniyle yükselirken, Başkan George W. Bush'un sözcüsü Scott McClellan, bu defa da İran'ın uzun menzilli füzelerinin Washington'u kaygılandırdığını söyledi. 
     Beyaz Saray sözcüsü McClellan, gazetecilere açıklamasında, ''İran'a ilişkin bazı kaygılarımız var. Bunlar arasında İran'ın nükleer silah elde etme çabaları ve İranlıların daha da uzun menzilli füzelere gösterdikleri ilgi yer alıyor'' dedi. 
     McClellan, Başkan Bush'un, İran'ın nükleer silah elde etme çabasına karşı diplomatik bir çözüm bulunabilmesi için Avrupalı müttefiklerle birlikte çalışacağını söyledi. 
     Beyaz Saray sözcüsü, ''İran'ın uluslararası topluluğa verdiği açık sözler var. Biz, onların hareketlerinden, bu sözlere gerçekten ve ciddi şekilde bağlı kalıp kalmayacaklarını görecegiz'' diye konuştu. 
     
</TEXT>
</DOC>
