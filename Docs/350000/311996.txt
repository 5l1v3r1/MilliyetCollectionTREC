<DOC>
<DOCNO> 311996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/soneko02.html </URL>
<DATE> 2005/02/03/ </DATE>
<TIME> 02.11 </TIME>
<AUTHOR>  </AUTHOR>
<HEADLINE>
FED faiz oranlarını çeyrek puan artırdı 
</HEADLINE>
<TEXT>

     ABD Merkez Bankası FED , faiz oranlarını beklendiği gibi çeyrek puan artırdı. 
     FED tarafından yapılan açıklamada, faiz oranlarının yüzde 2.5'e çıkarıldığı bildirildi. 
     ABD Merkez Bankası FED , faiz oranlarını beklendiği gibi çeyrek puan artırarak, yüzde 2.5'e yükseltti. 
     Enflasyonist baskının hafifletilmesi amacıyla, faiz oranları, geçen yıl Haziran ayından buyana altıncı kez yükseltildi. 
     FED, geçen yıl Haziran ayına kadar, faiz oranlarını yüzde 1 düzeyinde tutuyordu. 
     Bu arada, FED, faiz artışlarının son olmayacağı sinyalini verirken, yıl içinde, FED'in, çeyrek puanlık artışlara devam edeceği belirtiliyor. 
     Enflasyon oranı çok fazla kaygı yaratmadığı sürece, faiz oranlarındaki artışın çeyrek puanlarla devam edeceği ifade ediliyor. 
     ABD'de, 2003 yılında yüzde 1.9 olan enflasyon, geçen yıl yüzde 3.3'e yükselmişti. 
     
     BORSA OLUMLU TEPKİ VERDİ... 

     Bu arada, FED'in faiz oranlarını yükseltmesine ABD Menkul Kıymetler Borsası olumlu tepki verdi. 
     Dow Jones yüzde 0.40, The Standard and Poor's 500 yüzde 0.27 ve Nasdaq Bileşik Endeksi de yüzde 0.26 oranında yükseliş gösterdiler. 
     
</TEXT>
</DOC>
