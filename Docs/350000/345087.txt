<DOC>
<DOCNO> 345087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sonspo29.html </URL>
<DATE> 2005/05/23/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Alman basını Daum Türk şampiyonu oldu... 
</HEADLINE>
<TEXT>

     Fenerbahçe’nin 16. kez lig şampiyonu olmasına Alman basını da spor haberlerinde geniş yer ayırdı. 
     Die Welt gazetesi, "Daum’un kulübü unvanını başarılı şekilde savundu" başlığıyla verdiği haberde, Fenerbahçe’nin Galatasaray’ı 1-0 yenerek şampiyonluğunu ilan etmesinden sonra teknik direktör Christoph Daum’un sözleşmesinin konuşulduğunu yazdı. 
     Berliner Morgenpost gazetesi, "Fenerbahçe Daum ile yeniden şampiyon oldu" başlığıyla verdiği haberde, Daum’un başarısıyla birlikte Fenerbahçe’de sözleşmesinin uzatılması olasılığının da arttığını belirtti. 
     Kölner Express gazetesi ise, Fenerbahçe’nin şampiyonluğu için düzenlenen kutlamalar sırasında 11 ve 14 yaşında 2 çocuğun kutlama amacıyla ateş edenlerin tabancalarından çıkan kurşunlarla ağır şekilde yaralandıklarını yazdı. 
     Bild gazetesi, "1-0 Daum Türk şampiyonu oldu" başlığıyla verdiği haberde, Daum’un kesin olarak Fenerbahçe’de kalacağını belirterek, Fenerbahçe Başkanı Aziz Yıldırım’ın, "Herkesin bilmesi için söylüyorum. Daum hiç bir yere gitmeyecek. Bizim antrenörümüz olarak kalacak. Biz onunla birlikte daha çok mutluluk dansları yapacağız ve şampiyonluklar kutlayacağız" şeklinde konuştuğunu yazdı. 
     Haberde Yıldırım’ın tüm futbolcularına 100 bin dolar prim vaadinde bulunduğu da hatırlatıldı. 
     Bild gazetesininin internet sayfasında yer alan haberde de "Daum Türk olarak kalıyor" denildi. 

     
</TEXT>
</DOC>
