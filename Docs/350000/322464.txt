<DOC>
<DOCNO> 322464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sondun33.html </URL>
<DATE> 2005/03/10/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Çin'den ABD'ye tepki 
</HEADLINE>
<TEXT>

     Pekin yönetimi, Çin Ulusal Halk Meclisi'nin ÇUHM yıllık toplantısında görüşülen Tayvan ile ilgili ''Devleti Bölme Girişimleriyle Mücadele Yasası''na ilişkin olarak Beyaz Saray'dan yapılan açıklamaya tepki gösterdi. 
     Çin Dışişleri Bakanlığı sözcüsü Kong Çüen, Amerikan tarafının sorumsuz açıklamalar yapmak yerine, yasayı anlaması ve desteklemesi gerektiğini belirtti. 
     Beyaz Saray'dan yapılan açıklamada, söz konusu yasanın ''yararlı olmadığı'' savunularak, Çin yönetiminin yasayı tekrar gözden geçirmesi istenmişti. 
     Sözcü Kong, ''Bu açıklamaya karşı olduğumuzu ifade ediyoruz. Bu tür sorumsuz açıklamalar yapılmamalı'' diye konuştu. 
     ''Tayvan'ın bağımsızlığını önlemeyi amaçlayan'' Devleti Bölme Girişimleriyle Mücadele Yasası 14 Mart'ta ÇUHM'de oylanacak. 
     
</TEXT>
</DOC>
