<DOC>
<DOCNO> 306648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/guncel/gun01.html </URL>
<DATE> 2005/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura bedava bilet bile yasak 
</HEADLINE>
<TEXT>


Kamu Etik Kurulu'nun hazırladığı taslağa göre, kamu görevlileri kendisi, ailesi, yakın akrabaları ya da arkadaşları için herhangi bir hediye kabul edemeyecek 

Elçin Ergün - Ankara 

Başbakan Recep Tayyip Erdoğan ile eşi Emine Erdoğan'a hediye edilen binlerce dolarlık mücevherat ve ipek halıyla ilgili tartışmalar sürerken, AKP döneminde kurulan Kamu Etik Kurulu, bedava otobüs bileti kabul etme, yemek talep etmeyi memurlar için "etik dışı" saydı. 
Kurulun hazırladığı Kamu Görevlilerinin Etik Davranış İlkeleri Hakkında Yönetmelik Taslağı kabul edilirse, memurların yanı sıra eş ve çocuklar da armağan kabul edemeyecek, yurtiçi ve yurtdışında nezaketen alınan hediyeler, ilgili kuruma teslim edilecek. Taslakta, "En az genel müdür eşiti ve üstü görevliler, uyarı beklemeksizin her yılın ocak sonuna kadar önceki yıldan aldıkları hediyelerin listesini Kurul'a bildirirler" hükmü de yer aldı. 
Taslakta görev yapılan kuruma katkı anlamına gelen ve demirbaş listesine kaydedilen, halka açık yarışmalarda kazanılan, herkese açık yemek ve konferanslarda verilen tanıtıma yönelik "sembolik değeri" olan hediyelerle, finans kuruluşlarından piyasa koşullarına uygun alınan krediler hediye yasağı kapsamı dışında tutuldu. 

Kimleri kapsıyor 
Yönetmelik kamu kurum ve kuruluşlarında çalışan tüm personeli kapsayacak. Cumhurbaşkanı, TBMM ve Bakanlar Kurulu üyeleri, Türk Silahlı Kuvvetleri ve yargı mensupları ile üniversiteler yönetmelik kapsamı dışında kalacak. Yetkililer asker, h kim, savcıların ayrı bir düzenlemeyle etik kuralları oluştuşturması gerektiğini belirtti. 

İşte taslaktaki hediye yasağı 

Memurların imzalayacağı etik sözleşmesinin temelini oluşturacak taslağın "hediye yasağı" başlıklı 14. maddesinde şu hüküm yer aldı 
"Kamu görevlileri, yürüttükleri görevle ilgili bir iş, hizmet ve veya menfaat ilişkisi olan gerçek veya tüzelkişilerden, doğrudan doğruya veya aracı eliyle, kendisi, ailesi, yakın akrabaları ve arkadaşları için herhangi bir hediye karşılama veya kutlama hediyeleri, burs, seyahat ve çek hediyeleri, mensubu olduğu vakfa derneğe veya spor kulübüne yardım istemek dahil , ücretsiz konaklama otel, tatil köyü vb. , kredi kabul edemezler." Taslakta ayrıca kamuda yönetici konumundakilerin mevzuata aykırı konaklama, yemek imk nları talep etmesinin etik kurallarının ihlali olduğu belirtiliyor. 

AKP'liler Gerdanlık devletin malı olsun 

AKP milletvekillerinin, hediye tartışmasıyla ilgili görüşleri şöyle 
Göksal Küçükali Hediye reddetmek, etik kurallara uygun olmaz. Emine Erdoğan, deprem bölgesine bağışlayabilir.Beşir Hamidi Bağışlamaları uygun olur. Mevlüt Akgün İadesi geleneklere aykırı. Depremzedelere bağışlayabilirler.Zeynep Ayhan Tekin Börü Başbakan ve eşini hatırlatmak için kayda alınıp müzede sergilenmeli. Hediyeyi eve götürmek etik değil. Abdurrahman Anik ABD'de olduğu gibi standart getirilmeli. Ertuğrul Yalçınbayır Kurumsal düzenleme yapılmalı. Bu hediye devletin malı olmalı. 

DYP'den Erdoğan'a Milleti incittiniz 

ANKARA Milliyet 
DYP Genel Başkan Yardımcısı Celal Adan'dan Başbakan Recep Tayyip Erdoğan'a 'hediye' tepkisi geldi. AKP iktidarının yoksulluğu, yolsuzluğu, işsizliği bitireceği iddiasıyla işbaşına geldiğini, ancak gösterişin dışında bu konularda somut adım atmadığını belirten Adan, yaptığı yazılı açıklamada şunları söyledi "Bunca gürültü ve gösterişin sonunda, dağ fare bile doğuramadı. Öte yandan, Başbakan'ın yabancılarla yaptığı çeşitli görüşmelerde hediyeler istemesi, Rusya'da eşi Emine Erdoğan'a verilen 30 bin dolarlık gerdanlık ve broşun kabul edilmesi millet olarak bizi incitmiştir. Hediyeyle rüşvetin birbirinden nasıl ayrıldığı belli değildir. Milleti temsil etme makamında oturanlar, buna yaraşır bir onurla davranmalıdır." 


</TEXT>
</DOC>
