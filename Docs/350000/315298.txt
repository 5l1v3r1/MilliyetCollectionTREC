<DOC>
<DOCNO> 315298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/yasam/yas02.html </URL>
<DATE> 2005/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
En tehlikeli terörist sigara 
</HEADLINE>
<TEXT>


Sigarayla Savaşanlar Vakfı, Türkiye'de geçtiğimiz yıl içinde 110 bin kişinin sigaradan öldüğünü, bunların 1500'ünün pasif içici konumundaki bebekler olduğunu açıkladı 


Her yıl artıyor 
VAKIF Başkanı Ubeyd Korbey, sigaranın her yıl daha fazla can aldığını belirterek, Türkiye'de bugün 25 milyon içici olduğunu söyledi. Tiryakilerin 3.5 milyonunu 19 yaş altındakilerin oluşturduğunu vurgulayan Korbey, 2004'te sigara nedeniyle ölen yaklaşık 110 bin kişinin 10 bininin pasif içici olduğunu kaydetti. 

Trafiği katlıyor 
KORBEY'E göre, bu pasif içicilerin 1500'ünü bebeklerin oluşturuyor. Bebekler, en fazla pencerelerin açılmadığı kasım, aralık, ocak ve şubat aylarında ebeveynlerinin içtiği sigaradan zehirleniyor. Korbey, sigaradan 10 günde ölen kişi sayısının, trafik kazalarında 1 yılda ölenlere eşit olduğunu belirterek, şöyle devam etti 

55 yaş bile zor 
"19 YAŞIN altında sigara içmeye başlayanların yüzde 33'ü, ne yazık ki 55. doğum günlerini kutlayamıyor. Bu kişilerin 3'te 1'lik bölümü 55 - 60 yaşları arasında ölüyor. Yüzde 8'i, 75 yaşın üzerini görebiliyor. Ancak 55 yaşını aşabilenler de yaşamlarının kalan bölümünü hastalıklarla uğraşarak tamamlıyor." 


</TEXT>
</DOC>
