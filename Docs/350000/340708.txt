<DOC>
<DOCNO> 340708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sonspo16.html </URL>
<DATE> 2005/05/08/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Gençlerbirliği 5 - Malatyaspor 3 maç bitti 
</HEADLINE>
<TEXT>

     Birinci Süper Futbol Ligi’nde Gençlerbirliği, Malatyaspor’u 5-3 yendi. 
     İki takımın da açık futbol oynadığı maçta, rakip kalelerde çok sayıda pozisyon yakaladılar. Gerek Gençlerbirliği, gerekse de Malatyaspor bu pozisyonlardan yalnızca 2’şer tanesini golle sonuçlandırabildiler. 
     Gençlerbirliği’nin rakibi karşısında 2-2 eşitliği yakalamasının ardından karşılaşma orta alan mücadelesi biçiminde geçti. 
     12. dakikada Murat’ın uzun pasında topa ceza alanı dışında kafayla 
     müdahale etmek isteyen kaleci Ömer’i geçen meşin yuvarlağı Osterc boş kaleye göndererek takımını 1-0 öne geçirdi. 15. dakikada sağ taraftan Murat’ın kulandığı köşe atışından ceza alanına gelen topa Osterc kafayı vurdu. Meşin yuvarlak, kaleci Ömer’in üstünden ağlarla buluştu 2-0. 22. dakikada Gtari’nin ceza yayı üzerinden attığı sert şutta, direkten dönen topu Sertan kafayla Malatyaspor filelerine gönderdi 2-1 24. dakikada Sertan’ın sol taraftan ceza alanına yaptığı ortada topu uzak direkte ayağının içiyle ters köşeden ağlara gönderen Youla, skora dengeyi getirdi 2-2. 34. dakikada Gtari’nin yaklaşık 35 metreden sert şutunda, kaleci Bora’yı geçen top üst direkten döndü. Dönen topu savunma uzaklaştırdı. Kalan dakikalar başka gol getirmedi ve ilk yarı 2-2’lik eşitlikle tamamlandı. 

     
</TEXT>
</DOC>
