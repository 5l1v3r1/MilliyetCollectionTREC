<DOC>
<DOCNO> 347856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sonsiy07.html </URL>
<DATE> 2005/06/01/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
İzmir CHP'de kadın yöneticiler istifa etti 
</HEADLINE>
<TEXT>

     Elif DEMİRCİ DHA 

      CHP İzmir İl Kadın Kolları Başkanı Güler Tunçoku ve yönetimdeki 12 kadın görevlerinden topluca istifa etti. Tunçoku, eski İl Başkanı Alaattin Yüksel'in görevden alınmasından sonra atama il yönetimiyle uyuşamadıklarını belirterek, Partide çalışamaz, politika yürütemez hale gelmiştik. Telefon görüşmeleri yapamıyor, eğitim toplantılarımız basılıyordu. Sürekli taciz altındaydık'' dedi. 
     Montrö Meydanı'ndaki Özgür Kadın Heykeli’ önünde basın açıklaması yapan Tunçoku, 30 Mayıs Pazartesi günkü toplantıda yönetimin toplu istifa kararı aldığını, parti üyeliklerinin süreceğini söyledi. Tunçoku, atama yönetimin rahat çalışmalarına izin vermemesini, parti telefonlarını kullanamaz hale gelmelerini, eğitim toplantılarının il yöneticilerince basılmasını istifa nedenleri arasında sıraladı. Tunçoku, CHP Kadın Kolları koltuk sevdalısı değildir. Biz, partiye hizmet vermeye devam edeceğiz. Sağlıklı çalışma ortamı bulamadığımız için ayrıldık. Atama yönetim göreve geldiğinden beri sürekli bizi taciz etti, rahat çalışmamızı engelledi. İstifamazın delege seçimleriyle hiçbir ilgili yoktur'' dedi. 
     CHP eski İzmir İl Başkanı Alaattin Yüksel de istifa eden Tunçoku ve diğer yönetici katınlara destek verdi. Yüksel, 3 Haziran Cuma günü İzmir'e gelecek olan CHP Genel Başkanı Deniz Baykal'a tepkilerini dile getirmeyeceklerini, Baykal'ın yanında olmayacaklarını açıkladı. Yüksel, CHP'de erime sürecinin hızlandığını öne sürerek, kadın ve gençlerin yok sayılmasının partileri başarısızlığa götüreceğini, atama il yönetiminin partiyi bitirme harekatına kadın ve gençlerden başladığını söyledi. 
     CHP İzmir İl Başkanı Ekrem Bulgun ise CHP İzmir İl Kadın Kolları yönetcilerinin toplu istifasına şaşırdığını belirtti. Bulgun, göreve geldiğinden bu yana kadınların hiçbir eylemine, çalışmasına engel olmadığını, aksine destek vermeye çalıştığını savundu. Bulgun, Ayrı odaları vardı. Telefonlarını santrale bağlatabiliyorlar. Ben onların hiçbir işine karışmadım. Başkan Güler Tunçoku, il yönetim kurulu toplantılarına girmesi gerekirken bugüne kadar sadece bir kez tenezzül edip katıldı. Söylediklerinin hepsi yalan ve iftira'' dedi. 
     
</TEXT>
</DOC>
