<DOC>
<DOCNO> 327131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sontur21.html </URL>
<DATE> 2005/03/25/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Diyanet Kadınların namaz kıldırması caiz değil 
</HEADLINE>
<TEXT>

     Din İşleri Yüksek Kurulu kararında, kadınların günlük 5 vakit namazda olduğu gibi teravih namazında diğer kadınlara imamlık yapmalarının İslam fakihleri tarafından caiz olduğu değerlendirmesinin yapıldığı, ancak İmam-ı Azam, Ebu Hanife, Şafii gibi müctehidler ile Cumhur-ı Fukaha'ya göre ise kadının erkeklere imamlığının caiz olmadığı bildirildi. 
     Diyanet İşleri Başkanlığı Din İşleri Yüksek Kurulu'nun 2002 yılında verdiği ''Kadının İmameti'' kararında, kadınların namazda imamlık yapmasının, bir kadının diğer kadınlara imamlığı ve kadın-erkek karışık cemaate veya sadece erkeklere imamlığı olarak iki kısma ayrıldığı belirtilerek, şöyle denildi 
     ''Kadının hemcinsleri olan diğer kadınlara imamlığı konusunda, Hz. Peygamber'in s.a.v hanımlarından Ümmi Seleme ve Hz. Aişe'nin kadınlara imam olarak namaz kıldırdıklarına, bu durumda öne geçmeyip ilk safın ortasında durduklarına ait ilk devir hadis kaynaklarında bilgiler vardır. Kadınların günlük beş vakit namazda olduğu gibi, teravih namazında da diğer kadınlara imamlık yapmaları ls1am fakihleri tarafından caiz görülmüştür.'' Bir kadının, erkeklere veya kadın-erkek karışık cemaate imamlık yapmasının ise ilk hadis kaynaklarından Ahmed B. Hanbel'in Müsned'inde, Ebu Davud'un Sünen'in de, İbn Huzeyme'nin Sahih'inde, Beyhaki'nin Sünen-i Kebir'inde, Hakim'in Müstedrek'inde ve pek çok kaynakta Hz. Peygamber'in s.a.v istisnai olarak Ümmi Varaka isimli hafız-ı Kur'an bir sahabiyye isimli kadının kendi ev halkına imamlık yapmasına izin verdiği kaydedilen kararda, bu rivayete dayanılarak İmam Ahmed, Ebu Sevr, Müzeni, Taberi, İbn Teymiyye gibi alimlerin, kadınların zaruret halinde erkeklere de imamlık yapabileceğini söyledikleri görüşüne yer verildi. 
     Kararda ayrıca, İmam-ı Azam Ebu Hanife, Şafii gibi müctehidler ile Cumhur-ı Fukaha'nın ise kadının erkeklere imamlık yapmasını caiz görmediği bildirildi. 
     
</TEXT>
</DOC>
