<DOC>
<DOCNO> 346639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/yazar/sazak.html </URL>
<DATE> 2005/05/28/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
N zım'ın şiiri 
</HEADLINE>
<TEXT>


Milas'taki anadolu lisesinde N zım Hikmet'in 'vatan haini' şiirini okuyan bir öğrenci gözaltına alındıktan sonra serbest bırakılmış. Adalet Bakanı'nın Meclis'te, Boğaziçi'nde Ermeni konferansı düzenleyen öğretim üyelerini 'ihanetle' suçladığı bir ortamda, şiir dinletisinde N zım'dan seçmeler okuyan öğrencinin Emniyet'e götürülmesi çok doğal Neyse ki, N zım'ın şiiri yapılan inceleme sonucu siyasi içeriği nedeniyle 'yasaklı' olmadığı anlaşıldığı için, 17 yaşındaki öğrenci serbest bırakılmış. 
Bir N zım klasiği olan şiir, 1970'lerin üniversite gençliği tarafından da ezbere bilinirdi "vatan, Amerikan üsleri, Amerikan bombası, Amerikan topuysa, vatan, kurtulmamaksa kokmuş karanlığımızdan, ben vatan hainiyim. 
Yazın... N zım Hikmet vatan hainliğine devam ediyor h l ." 
Dün de belirtmiştik Üç ayda ne çok şey değişti Türkiye'de. 
'Düğmeye basıldı' diye şik yet eden hükümet, şimdi 'düğmeye basan' taraf oldu. 
Sütçüler'de Orhan Pamuk'un kitaplarının imhası isteğinden, Milas'ta N zım'ın şiirini okuyan öğrencinin gözaltına alındığı günlere gelindi. 
Akademik özgürlükler ise tehdit altında. 
TCK'da basın özgürlüğü konusunda direnen hükümet, izinsiz Kuran kurslarında 'hapis cezası'nı kaldırıyor. CHP'li üyeler, 'Aldatıldık' diyerek Meclis'i terk etmişler. 3 gün önce, öğretim üyeleri için "Milleti arkadan hançerliyorlar" diyen Cemil Çiçek'i alkışlayan ana muhalefetin içine düştüğü durum gerçekten dramatik Sonuçta, AKP de siyaset yapıyor. Tabanındaki 'Milli Görüşçü'lere mesaj veriyor. CHP bu tuzağa nasıl düşer Kaldı ki, Ermeni konferansında CHP sözcüsü, Adalet Bakanı ile aynı çizgide, öğretim üyelerini suçlarken, TBMM Başkanı Bülent Arınç, Washington gezisinde "Farklı görüşler devletin hoşuna gitmese de engellenmemeli" diye özgürlükçü bir tutum sergileyebilmektedir. 
Üniversite özerkliği ve akademik özgürlük olmadan, demokrasiden söz edilemez. Dün Ankara Üniversitesi SBF, ODTÜ, Bilkent, Galatasaray Üniversitesi, Ege Üniversitesi, İstanbul ve Marmara Üniversitesi'nden 200 dolayında öğretim üyesi, 'Çöküş Döneminde Osmanlı Ermenileri' konferansını düzenleyen Boğaziçi, Sabancı ve Bilgi üniversiteleri ile dayanışma bildirisi yayımladılar. 
TESEV de düşünce özgürlüğünün 'resmi politikalar ile örtüşen görüşler dışında, toplumu gücendiren fikirlerin de tartışılmasını gerektirdiğini' savunan bir açıklama yaptı. 
Demokratik toplum olma iddiasından uzaklaşıyor muyuz 



</TEXT>
</DOC>
