<DOC>
<DOCNO> 325390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/guncel/axgun08.html </URL>
<DATE> 2005/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI'dan, PKK'liye muhbirlik teklifi 
</HEADLINE>
<TEXT>


SEMA EMİROĞLU New York 

ABD'nin, "terörizm" suçundan tutukladığı eski PKK'li İbrahim Parlak'tan, örgütün içine yeniden sızarak Ortadoğu'daki gelişmeler hakkında bilgi toplamasını istediği ortaya çıktı. ABD'de yayımlanan New York Times gazetesinin hafta sonu dergisi, kapağını İbrahim Parlak'a ayırdı. Alex Kotlowitz'in yazdığı 11 sayfalık haberde, 1991'de ABD'ye iltica eden Parlak'ın, 11 Eylül'ün ardından "terörist" kabul edilerek temmuz ayında tutuklandığı belirtildi. Parlak'la, tutukluluk günlerinde görüştüğünü anlatan Kotlowitz, haberinde şunları kaydetti "...Parlak bana, 'tutuklanmasından 1.5 yıl önce, FBI'ın Ortadoğu'da bir yerde PKK'ye sızması için öneri getirdiğini, ama bunu reddettiğini' söyledi. FBI bu konuda yorum yapmayı reddetti. İç Güvenlik Bakanlığı'ndaki bir yetkili ise, FBI'nin Parlak'ı ayarladığını, ama ayrıntıları bilmediğini söyledi." 



</TEXT>
</DOC>
