<DOC>
<DOCNO> 304529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/ekonomi/eko06.html </URL>
<DATE> 2005/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'ABD, Türkiye'de petrol kaçakçılığına izin verdi' 
</HEADLINE>
<TEXT>


NEWYORK ANKA 

ABD'de yayınlanan New Yok Times NYT gazetesinrde Irak'ta patlak veren ve BM Genel Sekreteri Kofi Annan'ın oğlunun da adının karıştığı petrol karşılığı gıda yardımı programına ilişkin yolsuzluk iddialarının, basında yer aldığı kadar büyük rakamları temsil etmediği belirtildi. 
ABD'nin, Ürdün ve Türkiye üzerinden, bu iki ülkenin dostluğunu kaybetmemek için yapılmasına izin verdiği petrol kaçakçılığında daha büyük rakamlara ulaşıldığı öne sürüldü. 
Irak'taki gıda programına ilişkin soruşturmayı yürüten Paul Volcker, konunun aydınlığa kavuşması için olaya adı karışan pek çok ülkeye ait binlerce sözleşmenin incelenmesi gerektiğine dikkat çekerken, basının ortaya attığı 10 - 20 milyar dolarlık rakamların "aşırı abartma" olduğunu kaydetti. Volcker, kendi soruşturmasında söz konusu olan rakamın, 1.7 milyar dolar civarında olduğunu belirtti. 
Volcker, daha büyük miktarların, ABD tarafından göz yumulan kaçakçılık ile elde edildiğini öne sürdü. Volcker, "ABD yönetimi, iki olayda, Ürdün ve Türkiye'de, olanları resmi olarak tanıdı çünkü adı geçen ülkelerin dostluğu ve ABD için önemi nedeniyle petrol sözleşmelerinin ihlal edilmesine göz yumdu" iddiasında bulundu. 


</TEXT>
</DOC>
