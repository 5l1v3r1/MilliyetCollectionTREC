<DOC>
<DOCNO> 314227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sontur29.html </URL>
<DATE> 2005/02/10/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Polis memurunun eşi, öldürüldükten sonra gömülmüş bulundu 
</HEADLINE>
<TEXT>

     Giresun'da, bir polis memurunun eşi boğularak öldürüldükten sonra dere yatağında gömülmüş bulundu. Olayla ilgili polis memurunun da aralarında bulunduğu 3 kişi gözaltına alındı. 
     Giresun Valiliği Basın Bürosu'ndan yapılan yazılı açıklamada Giresun Emniyet Müdürlüğü Terörle Mücadele Şube Müdürlüğü'nde görevli polis memuru İrfan E. 45 , sevgilisi Sahure S.'den 45 kendisiyle evlenebilmesi için eşi Zülfiye E.'yi 41 ortadan kaldırmasını istediği belirtildi. 
     Bunun üzerine Sahure S., yeğeni H.S 16 ile plan yaparak, Zülfiye E'yi, H.S'nin merkeze bağlı mal pazarı mevkiindeki evinde, iple boğarak öldürdüğü iddia edildi. 
     Cinayetin ardından para karşılığı minibüs şoförü Kahraman Ç. ile anlaşan Sahure S. ve H.S.'nin, cesedi, merkeze bağlı Kemaliye Köyü'nde Kahraman Ç.'nin evinin yakınlarındaki dere yatağına gömdüğü savunuldu. 
     Olayın ardından Sahure S., H.S. ve polis memuru İrfan E. gözaltına alınırken, Kahraman Ç'nin yakalanması için başlatılan çalışmanın sürdürüldüğü bildirildi. 
     
</TEXT>
</DOC>
