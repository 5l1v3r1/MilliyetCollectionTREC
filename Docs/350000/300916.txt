<DOC>
<DOCNO> 300916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/son/sonspo18.html </URL>
<DATE> 2004/12/25/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Fenerbahçe, stadını bakıma aldı... 
</HEADLINE>
<TEXT>

     Fenerbahçe Kulübü, Birinci Süper Lig'de devre arasını fırsat bilerek Fenerbahçe Şükrü Saracoğlu Stadı'nı bakıma aldı. 
     Kulüpten yapılan açıklamada, kale önlerinde meydana gelen ezilme ve yıpranmalar için yeni çim montajı yapıldığı bildirildi. 
     Yeni sezonda eksiklikler olmaması için maç sonrası yapılan rötuşlu bölgeleri elden geçirdiklerini belirten stat müdürü Mürşit Tarhan, havaların iyi gitmesi durumunda çim sahanın kısa sürede ideal hale geleceğini kaydetti. 
     Bu arada, stadın Telsim-numaralı tribün köşesine her biri 100 metre yarı çaplı dairesel alanı koruma sahası içine alan iki adet paratoner takıldı. Daha önce stadın inşaatından sonra takılan eski paratonerlerin devre dışı bırakıldığı ifade edildi. 
     
</TEXT>
</DOC>
