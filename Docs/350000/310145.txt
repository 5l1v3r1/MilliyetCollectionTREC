<DOC>
<DOCNO> 310145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/yazar/asik.html </URL>
<DATE> 2005/01/28/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Irak'ta seçim... 
</HEADLINE>
<TEXT>


Irak'ta pazar günü seçim yapılıyor. Adı hür ve özgür seçim... İkinci Dünya Savaşı'nda Nazi ordularının işgali altındaki Fransa, Yugoslavya ve Yunanistan'da yapılan seçimler ne kadar özgürse, Irak'taki seçim de o kadar hür ve özgür olacak... 
George W. Bush, özgürlük ve demokrasi sözcüklerini çok sık kullanıyor. 
Irak'ta olup bitenlere bakanlar, Bush'un sözleriyle yaptıkları arasında çelişki görebilirler... Oysa çelişki yok. 
Çünkü Bush'un çok özel bir lügatı var. 
Onun lügatında "özgürlük" ülkesini sömürüye açmayan liderleri devirmek ve o ülkeleri sömürüye açmak anlamına geliyor... 
Fakat bir ülkede ABD'nin sevdiği bir diktatör işbaşındaysa orada halk özgür sayılıyor... 
Ol sebepten ABD'nin Pakistanlı diktatör Müşerref veya Suudi Arabistan Kralı'yla problemi yok. Çünkü onlar ABD bağımlısı... Ama Suriye'de, İran'da, Beyaz Rusya ya da Küba'da problem var. Çünkü onlar ülkelerini sömürtmüyor. 
Bush'un lügatında demokrasinin anlamı da açık. Bir ülke eğer seçim sistemini ABD yanlısı yönetimleri bir biri ardına iktidara gelecek şekilde düzenler ve iktidara ABD'ye uygun yönetim getirirse, o ülkede demokrasi var demektir... 
Türkiye'de ABD'nin sevdiği ve istediği türden bir demokrasi vardır... 

CHP kurultayı, kurultay olsun... 
Dağıtay, bölüntay, parçalantay, çözültay, ayrıştay olmasın... 
Akif kökçe 

Boşaltma tamam Şov yapacağım diye, daracık salona yüzlerce kişi doldurursanız ne olur Dün, Mustafa Sarıgül'ün CHP Genel Merkezi'nde yaptığı olur... Salonda kaos ortaya çıkar... Nitekim öyle oldu. Bu arada "Salonu boşaltalım beyler" diye bağırış çağırış sırasında, SKY TV'den Metin Özkan'ın feryadı duyuldu 
- Eyvah, ceplerimi boşaltmışlar... 
Özkan'ın 300 dolar, 80 milyon TL, banka kartı, basın kartı, ehliyeti uçmuştu... 

Ariel Şaron, "Dünya, Auschwitz'de olanları seyretmekle yetindi" demiş 
Şimdi Filistin'de olanları seyrettikleri gibi. 

En iyisi İngilizce... Bünyamin Çelebi'nin 6 yaşındaki oğlu Eren, ilkokul birinci sınıfın yarı dönemini tamamladı. Okumayı da bir hayli söktü. Aile çocuğun okumasının gelişmesi için ona tabelaları okutuyor... Ne var ki, kentte tabelaların yarıdan çoğu İngilizce... Geçenlerde Bağdat Caddesi'ndeki gezinti sırasında, Eren tabelaları sökmeye çalışırken, babası onların İngilizce olduğunu anımsatmış. Eren 
- Baba, demiş, en iyisi bize okulda önce İngilizce öğretsinler. 

ABD Başkanı Bush'un ataları da işgalciymiş. 
Böylece işgalciliğin de genetik olduğu ortaya çıkmış bulunuyor... 

Millili Eğitim Bakanı Çelik, köşe yazarlarından kitap okuma alışkanlığını geliştirici yazılar istemiş. Kitap okumayanlar köşe yazılarını okuyor mu 
Haldun Ertem 

Ankara yolcusu Çeşitli meslek odaları ve sivil toplum örgütlerinden kurulu Ankaram Platformu, otobüs zamlarına isyan ediyor... Neden mi Ankara'da 1 Ocak itibariyle ulaşım ücretlerine yüzde 33 oranında zam yapıldı. Otobüs - dolmuş fiyatları, belediye tarafından 900 bin liradan 1 milyon 200 bin liraya çıkarıldı... Şu anda ulaşım ücretleri, İstanbul'da 1 milyon, İzmir'de 900 bin lira... Ulaşımda zaten pahalı olan Ankara, yeni zamlarla İstanbul'a göre yüzde 20, İzmir'e göre yüzde 25 daha pahalı duruma geldi. Üstelik İstanbul'da mesafeler Ankara'ya göre iki - üç kat daha fazla .. 
Ankaram Platformu diyor ki 
"2005 yılındaki asgari ücret artışı sadece 34 milyon liradır. Diğer çalışanlara yapılan artış da ortalama bu düzeydedir. Zam ile bu ücretin 15 milyon lirası geri alındı Eğer ailede 2 veya daha fazla kişi çalışıyorsa zammın tamamı geri alınış oldu. 
Zam kararında belediyenin gerekçesi, EGO'nun zararlarının kapatılması ve özel taşımacıların 'zor' durumda olması... Peki, İstanbul ve İzmir'in belediyeleri niye zarar etmiyor İstanbul'da ve İzmir'de özel taşımacılar nasıl olup da daha ucuza yolcu taşıyor ve k r ediyor Bu şehirlerdeki araçlar için de işletme maliyetleri aynı değil mi Ayrıca, bir belediye zarar kapatmak için en temel ihtiyaç olan ulaşımı bir araç olarak kullanma hakkına sahip olabilir mi " 
Bu tepkiyi, Ankara'dan gelen öğrenci mesajlarında da görüyoruz... 
Resmi istatistiklerde hayat pahalılığı yüzde 10 artıyor görünürken, şuna buna yüzde 30 zam yaparsanız bunun izahı zor... 

Güney Kore'de Başbakan'a hediye edilen Hundai marka iki otomobilin akıbetini sormuştuk. Başbakanlık Basın Danışmanı Ahmet Tezcan, "hibe" olarak envantere kaydedildiğini bildirdi. Teşekkürler... 



</TEXT>
</DOC>
