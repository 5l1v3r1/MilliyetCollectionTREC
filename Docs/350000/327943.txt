<DOC>
<DOCNO> 327943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sonyas20.html </URL>
<DATE> 2005/03/28/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Heidi Klum, hamilelik yüzünden işinden oldu 
</HEADLINE>
<TEXT>

     Katalogla ürün pazarlama şirketi Otto, ünlü Alman manken Heidi Klum'la olan reklam anlaşmasını iptal etti. 
     Klum'un internet sayfasında yapılan açıklamada, Otto'nun anlaşmayı, Klum'un hamile olduğu gerekçesiyle iptal ettiği açıklandı. 
     Ünlü model, İngiliz şarkıcı Seal ile olan evliliğinden bir çocuk bekliyor. Heidi Klum, son olarak Alman televizyonlarının ünlü şov programı Wetten Dass'a katılmış, şarkıcı Seal'den de ikinci bebeğine hamile olduğunu açıklamıştı. 
     Klum'un ayrıca, Formula 1 Oto Yarışları Şefi Flavio Briatore ile olan ilişkisinden bir yaşında çocuğu bulunuyor. 
     'Yılın En Çekici 99 Kadını' anketinde bu yıl 5. sıraya gerileyen Klum, geçtiğimiz Eylül ayında bacaklarını 3 trilyon liraya sigortalatmış ve çokça konuşulmuştu. 
     

     
</TEXT>
</DOC>
