<DOC>
<DOCNO> 303843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sonyas15.html </URL>
<DATE> 2005/01/05/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Amerikalıların en sevdiği sanatçı Tom Hanks... 
</HEADLINE>
<TEXT>

     Amerikalıların sinema sanatçıları arasında en çok Oskar ödüllü ''Forest Gump'' ve ''Er Ryan'ı Kurtarmak'' filmlerinin başrol oyuncusu Tom Hanks'ı sevdiği bildirildi. 
     CBS televizyonunda yer alan bir habere göre, en çok sevilen sinema sanatçıları konusunda yapılan bir anket, Tom Hanks'in hem kadın hem de erkek Amerikalılar arasında en fazla sevilen isim olduğunu ortaya koydu. 
     Anket sonuçlarına göre, Mel Gibson en popüler ikinci sanatçı olurken, üçüncü sırada yer alan ünlü sanatçı Julia Roberts ise ilk 10'a giren tek aktris oldu. Amerikalılar arasında hiçbir zaman beğenilirliği azalmayan John Wayne ise listenin 7. sırasında yer aldı. 
     İlk 10'da yer alan diğer isimler şöyle Johnny Depp 4 , Harrison Ford 5 , Denzel Washington 6 , Clint Eastwood 8 , Sean Connery 9 ve George Clooney 10 . 
     Araştırmaya göre, gençler ve Hispanikler arasında en popüler sanatçının Johnny Depp olduğu, siyahlar arasında Denzel Washington, Cumhuriyetçiler arasında ise Mel Gibson'un birinci sırada yer aldığı belirtiliyor. 
     
</TEXT>
</DOC>
