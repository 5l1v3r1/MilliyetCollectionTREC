<DOC>
<DOCNO> 310587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sontur18.html </URL>
<DATE> 2005/01/29/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Sigara içerken uyuyunca, çıkan yangında zehirlenip öldü 
</HEADLINE>
<TEXT>

     Kayseri'nin Develi İlçesi'nde, sigara içerken uyuyan kişi, çıkan yangında dumandan zehirlenerek öldü. 
     Alınan bilgiye göre, İncesu Köyü'nde yaşayan Ahmet Tosun 69 , yatağına uzanarak sigara içmeye başladı. Uykuya dalan Tosun'un elindeki sigaranın düşerek yorganı tutuşturması sonucu yangın çıktı. 
     Yangın, çevredeki vatandaşlar tarafından söndürüldü. 
     Dumandan zehirlenen Tosun, olay yerinde hayatını kaybetti. 
     
     POLİS MEMURU İNTİHAR ETTİ 
     Antalya'nın Manavgat İlçesi'nde bir polis memuru, kendini tabancayla vurarak intihar etti. 
     Edinilen bilgiye göre, Manavgat İlçe Emniyet Müdürlüğü'nde görev yapan ve dün gece görevli olduğu Devlet Hastanesi'nden evinde dönen Tokay Abak 42 , başına tabancayla ateş etti. 
     Evde bulunan kızının ihbarı üzerine sağlık ekipleri tarafından Manavgat Devlet Hastanesi'ne kaldırılan Abak, kurtarılamadı. 
     İlçe Emniyet Müdürü Mustafa Arıkan, Akay'ın görev arkadaşlarınca sevilen biri olduğunu, intihara neden olan sorununu bilmediklerini söyledi. 
     
     SOKAĞA TERK EDİLMİŞ BEBEK BULUNDU 
     İzmir'in Bornova İlçesi'nde, sokağa terk edilmiş bebek bulundu. 
     Alınan bilgiye göre, Fevzi Çakmak Caddesi'nde yaşayan Nuri Bilgiç, evinin önünde battaniyeye sarılı bir bebek bulunca durumu polise bildirdi. 
     Olay yerine gelen ekipler, 4-5 günlük olduğu belirlenen kız bebeği, Dr. Behçet Uz Çocuk Hastanesi'ne götürdü. 
     Bebeğin sağlık durumunun iyi olduğu, olayla ilgili soruşturmanın sürdürüldüğü bildirildi. 
     
</TEXT>
</DOC>
