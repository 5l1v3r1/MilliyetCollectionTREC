<DOC>
<DOCNO> 348767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/ekonomi/eko06.html </URL>
<DATE> 2005/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektrikte özelleştirme taslağı imzaya açıldı 
</HEADLINE>
<TEXT>



Enerji Bakanı Hilmi Güler, Yüksek Planlama Kurulu YPK tarafından onaylanan Elektrik Strateji Belgesi ile mevcut 4628 sayılı Elektrik Piyasası Yasası arasındaki uyumu sağlayarak, dağıtım başta olmak üzere elektrik piyasasındaki özelleştirmelerin önünü açacak yasa taslağının, Bakanlar Kurulu'nda imzaya açıldığını bildirdi. 
Edinilen bilgilere göre Enerji Bakanlığı, Maliye Bakanlığı, Özelleştirme İdaresi Başkanlığı, Hazine ve Devlet Planlama Teşkilatı'nın mutabakatıyla hazırlanan taslaktan, "OSB'lere tanınması düşünülen haklar, TETAŞ'ın yeni enerji alım anlaşmaları yapması, lisanslar için belirlenen 10 yıllık asgari süreye" ilişkin düzenlemeler çıkarıldı. 
Arz güvenliği için kamuda yeni yatırım kararını ise Enerji Bakanlığı'nın getireceği öneriye paralel, Bakanlar Kurulu verecek. 20 elektrik dağıtım bölgelesinin özelleştirilmesi için 31 Aralık 2005'e kadar ihaleye çıkılması öngörülüyor. 


</TEXT>
</DOC>
