<DOC>
<DOCNO> 341602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonspo31.html </URL>
<DATE> 2005/05/11/ </DATE>
<TIME> 20.05 </TIME>
<AUTHOR>  </AUTHOR>
<HEADLINE>
Ülkerspor Telekomu geçerek finale yükseldi... 
</HEADLINE>
<TEXT>

     Türkiye Basketbol Ligi play-off çeyrek final 2. maçında, Ülkerspor, 1-0 önde başladığı seride Türk Telekom’u 93-85 yenerek durumu 3-0 yaptı ve yarı finale yükseldi. 
     Karşılaşmaya Mutlu’nun sayılarıyla başlayan Türk Telekom karşısında Stombergas’ın 3 sayılık basketleriyle karşılık veren Ülkerspor 5. dakikayı 11-10 önde geçti. Kerem Tunçeri ve Vukceviç’in skora katkı yapmasıyla üstünlüğünü sürdüren İstanbul temsilcisi ilk çeyreği 29-22 önde tamamladı. 2. periyoda hücumda iyi başlayan Türk Telekom Grays ve Umut’un sayılarıyla 8-2’lik seri yakalayarak 14. 
     dakika içerisinde farkı 1 sayıya kadar indirdi 31-30. Bu dakikadan sonra Kerem Gönlüm’ü pota altında iyi besleyen Ülkerspor oyunun kontrolünü yeniden ele aldı ve devreyi 52-42 önde bitirdi. 3. periyotta organize hücumlar gerçekleştiren Ülkerspor rakibinin savunmadaki açıklarını iyi değerlendirince sayı bulmakta zorlanmadı ve 26. dakikada farkı 16 sayıya kadar çıkardı. 64-48 Vukçevic ve Kerem Gönlüm’ün sayılarıyla üstünlüğünü sürdüren İstanbul temsilcisi bu çeyreği de 72-61 önde geçti. Son çeyrekte Grays, Gazi ve Umut’un sayılarıyla 4 dakika içerisinde 13-5’lik bir seri yakalayan Türk Telekom 36. dakikada farkı 3 sayıya indirdi 77-74. Kerem Tunçeri’nin skorer oyunuyla toparlanan Ülkerspor karşılaşmanın geri kalan bölümünde rakibinin öne geçmesine izin vermedi ve karşılaşmadan 93-85 galip ayrılarak yarı finale yükseldi. 
     
     
Salon Atatürk Hakemler Aytuğ Ekti xx, Rıdvan Ekmekçi xx, Serkan Emlek xx Türk Telekom Davenport xxx 19, Grays xxx 26, Umut xx 11, Mutlu xx 13, Gazi xx 10, Adem xx 6 Ülkerspor Vukceviç xxx 19, Stombergas xx 16, Zukauskas xx 5,Kerem Tunçeri xxxx 25, Kerem Gönlüm xxx 15, Ersan xx 4, Caner xx 2,Umut x, Oğuz x, Praskevicius xx 7 1. Periyot 22-29 Devre 42-52 Ülkerspor lehine 3. periyot 62-71 5 Faul alan Dk. 35.35 Umut Türk Telekom 
     
</TEXT>
</DOC>
