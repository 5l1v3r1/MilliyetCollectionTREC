<DOC>
<DOCNO> 334076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/ekonomi/eko02.html </URL>
<DATE> 2005/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF Çağlar'ın şirketleri kapanmaz 
</HEADLINE>
<TEXT>


EKONOMİ SERVİSİ 

Sahibi olduğu İnterbank'ı, kurdurduğu paravan şirketlere kredi aktararak zarar uğratmaktan dolayı aldığı 3 yıl 10 ay hapis cezası Yargıtay tarafından onanan Cavit Çağlar'ın, "Hapse girersem fabrikalar kapanır. İşçiler sokakta kalır" şeklindeki sözlerine Tasarruf Mevduatı Sigorta Fonu TMSF yönetiminden tepki geldi. 
TMSF adına görüş aldığımız yetkili, Çağlar'ın hapse girmesinin fabrikadaki üretim ve işçiler üzerinde "moral" etkisi olsa da kapanmasının ve üretimin durmasının söz konusu olmayacağını söyledi. TMSF'ye olan borçları nedeniyle Çağlar'ın başında olduğu Nergis Grubu şirketlerinin yönetim kurullarına geçen yıl kasımda birer üye atandığını hatırlatan yetkili, "Sonuçta şirketin profesyonelleri var. İşçiler aynı koşulları sağlandığı sürece neden işten ayrılsınlar. Bizim için önemli olan fabrikaların çalışması ve kamunun alacağının tahsili. Yasa çok geniş imk nlar yanında bize yönetime adam atama hakkı da veriyor" diye konuştu. 

'Tehdit içerikli mesaj' 
Aynı yetkili, Çağlar'ın Yargıtay'daki duruşmada söylediği "İşçiler için üzgünüz, hapse girersem 18 bin işçi sokakta kalır fabrikalar kapanır" şeklindeki sözlerinin tehdit içerdiğini ve ileriye yönelik mesaj olduğunu söyledi. 


</TEXT>
</DOC>
