<DOC>
<DOCNO> 307998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/yazar/asik.html </URL>
<DATE> 2005/01/20/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Geç anlaşıldı ama... 
</HEADLINE>
<TEXT>


Başbakan Erdoğan, Moskova ziyaretinde eşine armağan edilen gerdanlık ve broşu, "değeri hediye ölçülerini aştığı" gerekçesiyle sonunda geri verdi. Bu basit gerçeğin hediyenin verildiği anda değil, aradan bir hafta geçince algılanması iyi olmadı. Ayrıca halının da iadesi gerekirdi. 
Kapitalist düzende, değer yargıları ne yazık ki para pul üzerine kuruluyor. 
İnsanoğlu daha çok servete sahip oldukça daha mutlu olacağını sanıyor... 
Erich Fromm'un güzel bir kitabı vardır "Sahip olmak ya da olmak"... 
Orada sorulur 
"Bir insan bütün dünyayı kazansa ama kendi benliğini çürümeye terk etse eline ne geçecektir 
Önemli olan, daha çok mala, mülke, şöhrete "sahip olmak" değil, sadece "olmak"tır. Yani olgunlaşmak, özgürleşmek, benliğini yüce insancıl değerlerle zenginleştirmek... Karl Marx şöyle diyor 
"Ne kadar azsan, yaşamını ne kadar az görkemli kurmuşsan, o kadar çok şeyin vardır demektir ve görkemsiz yaşamın o denli büyüktür." 
Kuran olsun, Doğu felsefesi olsun, aynı görkemsiz hayatı öğütler insanlara. 
Goethe'nin şiiriyle noktalayalım 
"Biliyorum ki ben 
Ruhumdan akıp gelmek isteyen 
düşünceler dışında 
Hiçbir şeye sahip değilim 
Biliyorum ki ben 
tatlı bir sevgiyi, küçük bir sevinci 
tattığım anlar dışında 
Hiçbir şeye sahip değilim..." 
Gerçek zenginlik, daha güzel nasıl tanımlanır .. 

Kurban Bayramı'nızı kutluyor, hafta sonuna kadar bayram izni rica ediyoruz... 
Esenlikle... 

Eloğlunun eli açık Tsunami felaketzedeleri için öncelikle hükümetin yardım açıklaması gerektiğini, Almanya ve İngiltere'nin böyle yaptığını yazmıştık. 
İngiltere'den arayan Umut Esmer, "İngiltere'de halk 2 günde 50 milyon sterlin yardım toplayınca, hükümet kendi rakamının düşük olduğunu belirledi, yardımı arttırdı" diyor. Aynı şekilde, şirketler de çalışanlarının baskısıyla çalışanların yaptıkları miktarda yardım yapmışlar. Almanya'da yardım 350 milyon euro gibi bir rakama ulaştı. Bizde sıfıra sıfır, elde var sıfır... 

Ah şu CHP'liler Tayyip Erdoğan, 17 Aralık'ta Brüksel'e gitmeden önce sözler verdi... Ucu açık, şartlı, tam üyelik öngörmeyen bir kararı kabul etmeyecekti. Gitti... Karşısına ucu açık, Kıbrıs'ı tanıma şartına bağlı, tam üyeliği garanti etmeyen, kalıcı kısıtlamalar içeren bir karar taslağı dayattılar. Deniz Baykal, Ankara'da bir basın toplantısı yaparak bu kararı kabul etmemesi için Tayyip Erdoğan'a destek verdi. Ne var ki, Erdoğan bütün tavizleri verdi, kararı kabul etti. Kimi muhalifler bu tabloya rağmen Baykal'ın AB politikasını eleştiriyor. Bunlar CHP'li mi AKP'li mi 

Topbaş'ın İstanbul'u İstanbul Belediye Başkanı Kadir Topbaş'ın İstanbul projelerini önceki akşam Türkiye Genç İşadamları Derneği'nin TÜGİAD düzenlediği yemekli toplantıda bir kez daha dinleme fırsatını bulduk. 
Topbaş yönetimi, İstanbul'a 90 kilometre daha raylı sistem eklemeyi düşünüyor. Kadıköy - Kartal arasında 22 kilometrelik raylı sistem, Anakent Belediyesi'nin öncelikli projeleri arasında yer alıyor. Proje 550 milyon dolara mal olacak... Raylı sistemin Tuzla hatta Gebze'ye kadar uzatılması da planda var... 
Otogar - Bağcılar - İkitelli arasını ve Edirnekapı - Sultançiftliği hattını raylı sistemle bağlama projeleri de var. 
İstanbul'da deniz ulaşımını pek yakında İstanbul Belediyesi devralacak. 4 feribot ile 5 deniz otobüsü sipariş edilmiş. Deniz taksiciliği için çalışmalar sürüyor. Bu proje her dönemde vardır, bir türlü gerçekleşmez. 
Eminönü'nden Kabataş'a uzayan tramvay hattını Dolmabahçe'den geçirip Beşiktaş'a ulaştırmayı planlıyor Kadir Topbaş. Ancak Dolmabahçe Beyoğlu'ndaki gibi tek hat olacakmış. O yükü nasıl kaldırırsa 
Aksaray, Beyazıt, Taksim'de trafiğin yeraltına alınıp meydanların elinin yüzünün düzeltilmesi planlanıyor. Pejmürde Kadıköy meydanı için bir proje sözü alamadık Başkan Topbaş'tan. Sadece Salı Pazarı'nda trafiği yeraltına alacak bir düzenlemeden söz etti. 
Kültür sarayına dönüştürülen Sütlüce mezbahasının inşası bu yıl sonunda bitecek... Haydarpaşa ve Galata rıhtımları turizm merkezi oluyor. 
TRT'nin Tepebaşı binası ve ekleri, fuar ve sergi alanı haline dönüştürülüyor... 
Kadir Topbaş göreve geleli 700 trilyon borç ödenmiş. 1 katrilyon yatırım yapmışlar. Para sıkıntıları olmadığını söylüyor. Bu arada Florya'da Müfit Gürtuna'nın başlattığı 300 trilyonluk akvaryum projesi iptal edilmiş. 
Balmumcu'ya yapılan altgeçidin tamamen gereksiz olduğunu dinledik. 
Kadir Bey, sabah bir elma ile başlayıp gün boyu hafif geçiştirdiği öğünlerle günde 16 - 18 saat çalışmayı başardığını anlattı. 
Projelerin hepsi çok iddialı. Acaba önümüzdeki 4 yıla sığar mı İnşallah 

Bir kimse diğerinin üzerindeki elbiseyi alsa ona hırsız denir. Peki elinde imk n varken bir fakiri giydirmeyen kimseye ne ad vermeli 
Basilius 



</TEXT>
</DOC>
