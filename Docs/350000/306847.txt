<DOC>
<DOCNO> 306847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/dunya/axdun02.html </URL>
<DATE> 2005/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sibel Edmonds'u aklayan rapor 
</HEADLINE>
<TEXT>



Amerikan Federal Soruşturma Bürosu'na FBI yönelttiği yolsuzluk ve yetersizlik iddiaları yüzünden FBI'daki işinden olan, kuruluşun Türk asıllı eski tercümanı Sibel Edmonds'un şik yetleri, Adalet Bakanlığı'nca haklı bulundu. Adalet Bakanlığı'nın başmüfettişi Glenn Fine, FBI'in Türkçe, Azerice ve Farsça tercümanlığını yapan Edmonds'un iddialarının, tanıklar ve deliller tarafından desteklenmesine rağmen FBI tarafından yeterince araştırılmadığı sonucuna vardı. FBI'in Edmonds olayını nasıl ele aldığına ilişkin uzun süredir yaptığı gizli soruşturmayı bir raporda özetleyen Fine, "FBI'in Edmonds'un iddialarına verdiği karşılık büyük ölçüde kusurlu" dedi. FBI'daki tercümanların 11 Eylül'den önce ve sonra önemli terör istihbaratını eksik ya da özensiz biçimde tercüme ettiklerini bildiren Edmonds, bazı bilgilerin, diplomatik hassasiyet yüzünden tercüme edilemediğini de iddia etmişti. 


</TEXT>
</DOC>
