<DOC>
<DOCNO> 324369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sondun64.html </URL>
<DATE> 2005/03/17/ </DATE>
<TIME> 23.55 </TIME>
<AUTHOR>  </AUTHOR>
<HEADLINE>
Fransa'da AB Anayasası'na destek oranı azalıyor 
</HEADLINE>
<TEXT>

     Fransa'da son yapılan ve yarınki Le Parisien gazetesinde yayımlanacak kamuoyu araştırması, 29 Mayıs'ta AB Anayasası için yapılacak referandumda seçmenlerin yüzde 51'inin ''hayır'', yüzde 49'unun ''evet'' oyu kullanacağını ortaya koydu. 
     CSA kamuoyu araştırma merkezi tarafından 16-17 Mart'ta yapılan ankette, seçmenlerin yüzde 'ünün, referandumda oy kullanmak istemediği ortaya çıktı. 
     IPSOS kamuoyu araştırma merkezi tarafından 10 Mart'ta yapılan ankette, seçmenlerin yüzde 59'unun referandumda ''evet'' oyu kullanacağı ortaya çıkmıştı. 
     Geçen hafta yapılan IPSOS kamuoyu araştırması, referandumda ''hayır'' diyecek seçmenlerin yüzde 56'sının, referandumu ''Türkiye'nin AB üyeliğine karşı çıkmak için bir fırsat'' olarak gördüğünü ortaya koymuştu. 
     İktidardaki Halk Hareketi Birliği UMP , Sosyalist Parti, Fransa Demokrasi Birliği UDF ve Yeşil Parti, AB Anayasası'nı destekleme kararı almıştı. 
     Komünist Parti, radikal sol partiler ve aşırı sağcı Ulusal Cephe Partisi ise AB Anayasası'na karşı çıkacağını açıklamıştı. 
     Merkez sağ ve soldaki ''aşırı egemenlik'' yanlısı seçmenlerin de referandumda ''hayır'' oyu vermesi bekleniyor. 
     
</TEXT>
</DOC>
