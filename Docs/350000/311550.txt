<DOC>
<DOCNO> 311550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/siyaset/axsiy01.html </URL>
<DATE> 2005/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ülkücülerden kutlama aldık' 
</HEADLINE>
<TEXT>


ANKARA Milliyet 


CHP Genel Başkanı Deniz Baykal, 13. Olağanüstü Kurultay'da büyük bir facia yaşadıklarını söylerken, "Bu CHP değil, hiçbir zaman da olmayacak" dedi. Baykal, yaşananların herkesi üzdüğünü söylerken, Sarıgül'ü "vandallıkla" suçladı. Baykal, "Lütfen CHP'yi harcamayın" ifadesini kullandı. Kurultayda zorbalık, şiddet ve eşkıyalığın resmedildiğini belirten Baykal, "Rüşvet alandan bir kahraman yaratacaksın ha Yağma vardı" diye konuştu. Bir kesim medyanın siyaseti şekillendirmek istediğini savunan Baykal, sözlerini şöyle sürdürdü "Ülkücülerden bile kutlama aldık. Kurultay görüntüleri incelenecek. Şişli otopark mafyası ve bar - pavyon fedaileri tespit edilecek. Tecavüze yeltenenleri değerlendireceğiz." 
Deniz Baykal'ın konuşması sırasında toplantıda bulunan muhalif milletvekilleri tepki göstermedi. Kemal Derviş ve Zülfü Livaneli ise toplantıya gelmedi. 



</TEXT>
</DOC>
