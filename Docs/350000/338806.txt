<DOC>
<DOCNO> 338806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sondun04.html </URL>
<DATE> 2005/05/02/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
ABD'ye göre terörist tehditlerin oranı düştü... 
</HEADLINE>
<TEXT>

     Amerikan istihbarat yetkililerine göre, ABD'ye yönelik ''inanılır nitelikte'' terör tehditlerinin sayısı, önemli oranda azaldı. 
     The Washington Post gazetesinde yer alan bir habere göre, Amerikan istihbarat yetkilileri, federal ve yerel güvenlik yetkililerine göre, 11 Eylül terörist saldırılarından bu yana, ABD'ye yönelik tehditlerin sayısı en düşük düzeyinde bulunuyor. 
     Gazeteye göre, ülke genelinde terörist tehditlerin sayısı, özellikle son iki yılda, yüzde 25 ile yüzde 50 arasında düştü. Amerikalı terörizmle mücadele uzmanlarına göre, El Kaide ve ona bağlı terör gruplarının Amerikan hedeflerine yönelik terör tehditlerinin azalmasında, Amerikan güvenlik tedbirlerinin artırılması ve terör gruplarının dikkatlerini daha çok Irak'taki Amerikan askerleriyle Avrupa'daki hedeflere yöneltmelerine bağlanıyor. 
     Buna karşılık ABD'nin, sürekli olarak ''sarı'' olan terör tehdit alarmını indirmesi beklenmiyor. Washington polis şefi Charles Ramsey, ''artık bizim için normal durum, terör tehdidinin sarıda bulunması'' dedi. Sarı, terörist bir saldırı olasılığının bulunduğu ve tetikte olunması gereken dönemi temsil ediyor. Turuncu düzey ise terör tehdidinin çok yüksek olduğu zamana işaret ediyor. 
     ABD'de renklere göre terör tehdidini sınıflamak, ABD'nin 11 Eylül'den sonra kurulan İç Güvenlik Bakanlığı'nın ilk bakanı Tom Ridge tarafından getirilmişti. 
     
</TEXT>
</DOC>
