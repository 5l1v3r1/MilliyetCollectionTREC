<DOC>
<DOCNO> 329933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/son/sontur08.html </URL>
<DATE> 2005/04/03/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Bolu Dağı'nda etkili olan sis ve kar ulaşımı aksatıyor... 
</HEADLINE>
<TEXT>

     Ankara-İstanbul karayolunda kar yağışı ve etkili sis nedeniyle sürücüler zor anlar yaşıyor. 
     Edinilen bilgiye göre, Bolu Dağı'nda etkili olan sis nedeniyle görüş mesafesi bazı kesimlerde 30 metreye kadar düştü. Sürücüler, yol kenarındaki ışıklı panolarda yer alan, ''Dikkat kar yağışı ve sis, yakın takip yapmayın, sis lambalarınızı yakın'' mesajları ile uyarılıyor. 
     Karayolları ekipleri, kar temizleme çalışmalarını sürdürüyor. 
     
     GÖLCÜK BEYAZA BÜRÜNDÜ 
     Gölcük Milli Parkı da kar yağışı sonrasında beyaza büründü. 
     Bolu'ya 15 kilometre mesafedeki milli parkta ilkbahar güneşiyle açan çiçekler ve ağaçlar, kar altında kaldı. 
     Doğal güzellikleriyle ünlü Gölcük Milli Parkı'na günübirlik gelen tatilciler, beyaza bürünen gölün çevresinde piknik yaptı. 
     
</TEXT>
</DOC>
