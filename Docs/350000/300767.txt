<DOC>
<DOCNO> 300767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/guncel/gun06.html </URL>
<DATE> 2004/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklara 'ağır' ceza 
</HEADLINE>
<TEXT>


Aydın'da 2 çocuğun 1 milyon lirasını gasp eden 6 çocuğa verilen toplam 77 yıl ceza, Yargıtay tarafından onandı 

GÖKÇER TAHİNCİOĞLU Ankara 

Bankaların içini boşalttığı gerekçesiyle tutuklanan onlarca sanık bir bir tahliye edilirken, Aydın'da 2 çocuğun 1 milyon lirasını gasp eden 6 çocuğa verilen toplam 77 yıl hapis cezası Yargıtay'ca da onanarak kesinleşti. 
İddiaya göre, Aydın'da 12 Aralık 2002'de birlikte gittikleri atari salonundan çıkan S.Y. 13 , G.Ö. 11 , A.C.Ö. 12 , S.D. 13 , G.Ö. 13 , C.D. 15 olay tarihindeki yaşlarına göre , yoldan geçen M.D. 12 ve E.Y. 15 adlı öğrencilerin önünü kesip para istedi. S.D. bıçak çekince M.D. cebindeki 3 milyon lirayı verdi. S.D. paranın 2 milyonunu iade etti. 
Para ve cüzdanları alınan çocukların şik yetiyle 6 çocuğun tutuklanmalarına karar verildi. M.D. ve E.Y.'nin kendilerine bıçak çekilmediğini söylemesi ve şik yetlerini geri alması da kararı etkilemedi. Aydın 2. Ağır Ceza Mahkemesi, yaşları 15'ten küçük 5 çocuğun 11 yıl 8'er ay, yaşı 15'ten büyük olan C.D.'nin de 22 yıl 2 ay hapsine karar verdi. Yargıtay kararı onadı. Böylece çocuklara verilen toplam 77 yıllık ceza kesinleşti. 

Yeni TCK kurtarıyor 

Yeni TCK'da "gasp" suçuna verilen cezalar düşürüldüğünden, çocukların mahk m oldukları ceza da düşecek. Yaklaşık 3 yıldır cezaevinde bulunan çocukların yeni TCK ile kısa sürede tahliye olması bekleniyor. 


</TEXT>
</DOC>
