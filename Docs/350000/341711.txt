<DOC>
<DOCNO> 341711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/guncel/gun07.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç Abidin Dino kitabı birden 
</HEADLINE>
<TEXT>



Abidin Dino'nun "Eller", "Pera Palas" ve Yaşar Kemal ile karşılıklı sohbetlerinin yer aldığı "Yüzler" isimli kitapları eşzamanlı olarak Sel Yayınları'ndan çıktı. Her bir kitap, hem desenler hem de metinler içeriyor. "Eller", avuçta bir araya gelen yürek, kader, hayat çizgileri üzerinden Abidin Dino'nun 'özportre' olarak nitelediği çalışması. 
"Pera Palas", Dino tarafından Fransızca olarak kaleme alınmış çevirisi ise Samih Rifat'a ait. Dino, "Pera Palas"ta meyhaneleri, yemişleri, reng renk balıklarıyla Çiçek Pasajı'nı, Agatha Christie'nin Pera Palas'ını ve Galata Kulesi'ni dünya edebiyatından da faydalanarak anlatıyor. 
Son olarak "Yüzler", Abidin Dino ile Yaşar Kemal'in sohbetini içeren ve yine desenlerle desteklenmiş bir kitap. "Ne çok insan yüzü gördük bir ömür boyu, bre Yaşar " diye başlayan uzun söyleşi, sanat tarihimizin 2 büyük ismini yüzlerle buluşturuyor. 


</TEXT>
</DOC>
