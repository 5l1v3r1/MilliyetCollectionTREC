<DOC>
<DOCNO> 303557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/spor/ygokberk.html </URL>
<DATE> 2005/01/05/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
177 
</HEADLINE>
<TEXT>



Turgay Demirel'in tam sayfa röportajının başlığı Vatan gazetesi , "Hepsinin kökünü kazıyacağım" idi. Arıboğan, pazartesi CNN Türk'te Alp Özgen'e başlığı göstererek "İşte bunun için varım" diyordu "Basketbol camiasında kökü kazınması gereken kimse yok"... Demirel de salı günü yine CNN Türk'te yine Alp Özgen'e "Başlık benim değil" dedi. "İbrahim Seten herhalde "dengelemek" istedi." ne demekse ... 
İşte özerk basketbolun ilk genel kurulunun bir gün öncesinde özerk basketbolumuzun durumu da bu... Kaderini de Dedeman'da toplanacak 177 kişi belirleyecek. 

Milat olsun 
O Türk basketbolu ki, yıllardır yatırım yapan iki ciddi Euroleague takımıyla, karizmatik, heyecan verici, yetenekli milli takımıyla, NBA'deki oyuncularıyla, Avrupa'daki coachlarıyla ve Türkiye'de gerektiğinde salonları dolduran on binleriyle ve kaderlerine terkedilen Türkiye'nin liglerine yatırım yapan takımlar ve arkalarındaki milyonlarla her şeye rağmen çok potansiyelli ve çok canlı bir basketbol organizasyonu. Demirel yine CNN Türk'te Alp'e, genel kurulun soğukkanlı biçimde kendine yakışacak başkanı, kendine yakışacak şekilde seçeceğini söyledi... 
Ne diyelim... İnşallah 
İşimiz belki de Allah'a kaldı... 
Türk basketbolunun, kendisi içindeki her birime, herkese saygı duyacak bir başkana ihtiyacı var. Ki, gelen başkana da saygı göstersin. Demirel veya Arıboğan, buna 177 kişi karar verecek. Bir sürü sorunu var Türk basketbolunun, ama en büyük ve ilk çözülmesi gereken sorunu ikiye bölünen ailenin yeniden tek parça haline getirilmesi. 
Uzatmayalım... Kim kazanırsa kazansın, 
İnşallah 5 Ocak 2005 milat olur... 
Yoksa vallahi de, billahi de önü çok açık Türk basketboluna yazık olur. 



</TEXT>
</DOC>
