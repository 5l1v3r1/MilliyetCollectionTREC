<DOC>
<DOCNO> 347170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/soneko40.html </URL>
<DATE> 2005/05/30/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Avrupa Komisyonu Üyesi Almunia Türk ve Hırvat paraları etkilenir 
</HEADLINE>
<TEXT>

     Fransa’da Avrupa Birliği Anayasası için düzenlenen halk oylamasında "hayır" sonucunun çıkmasının, Türk lirasının değerini olumsuz etkileyebileceği iddia edildi. 
     Avrupa Konseyi’nin ekonomik ve parasal işlerden sorumlu üyesi Joaquin Almunia, Reuters ajansına verdiği demeçte, sonuçtan, aday ülkelerden Türkiye ve Hırvatistan’ın ulusal paralarının olumsuz etkilenebileceğini söyledi. 
     Almunia, Fransa’daki referandum sonucunun, hali hazırda AB’ye üye olup da henüz ortak para birimi avroya geçmemiş olan ülkelerin ulusal paralarının değeri üzerinde ise etkisi olmayacağını belirtti. 
     Almunia, gelecek ay ortalarında yapılacak AB zirvesinin başlıca gündem konusunu ise 3 Ekim’den itibaren başlaması beklenen Türkiye ile tam üyelik müzakerelerinin nasıl yürütüleceğinin oluşturacağını ifade etti. 
     
</TEXT>
</DOC>
