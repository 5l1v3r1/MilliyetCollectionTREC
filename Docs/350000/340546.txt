<DOC>
<DOCNO> 340546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sontur32.html </URL>
<DATE> 2005/05/07/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Eşinin kredi kartı borçlarını ödeyebilmek için sokaklarda tütün satıyor 
</HEADLINE>
<TEXT>

     Kırıkkale’de 2 çocuk annesi kadın, eşinin 50 milyarı bulan kredi kartı borçlarını ödeyebilmek için sokaklarda tütün satıyor. 
     AA muhabirinin aldığı bilgiye göre, Yeni Mahalle’de yaşayan 2 çocuk annesi Gülay Soğukpınar 40 , bir kurumda işçi olarak çalışan eşi Niyazi Soğukpınar’la birlikte yaklaşık 3 yıl önce ev almaya karar verdiklerini söyledi. 
     Ev almak için 3 ayrı bankadan kredi kartı aldıklarını ve ev taksitlerinin bir kısmını kredi kartlarından ödediklerini ifade eden Soğukpınar, zamanla yaklaşık 50 milyar lirayı bulan kartların borçlarını ödeyemez duruma geldiklerini söyledi. 
     Soğukpınar, eşinin kredi kartları borcundan dolayı bunalıma girdiğini ve aldığı maaşı borçlarına ödediğini ifade ederek, şunları kaydetti 
     "Ben de eşime yardımcı olmak için çalışmaya başladım. Daha önce ev hanımıydım, ancak eşimin durumu beni çok üzüyor. Ona yardım edebilmek için Siirt ve Bitlis’ten aldığım sarma tütünleri halka satıyorum. Buradan kazandığım geliri eşimin kredi kartı borcuna ödüyorum." Soğukpınar, en büyük korkusunun ilköğretimde okuyan 2 çocuğunun okullarına devam edememesi olduğunu kaydetti. 
     
</TEXT>
</DOC>
