<DOC>
<DOCNO> 321804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/soneko07.html </URL>
<DATE> 2005/03/08/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Turkcell, Pakistan Telekom ihalesi için müracaat etti... 
</HEADLINE>
<TEXT>

     Turkcell İletişim Hizmetleri A.Ş., Pakistan Telekom'un özelleştirilmesi sürecinde ihale şartnamesi almak için yeterlilik müracaatında bulundu. 
     Turkcell'den Borsa'ya gönderilen açıklamada, şirketin telekomünikasyon alanında yatırım potansiyellerini değerlendirmek üzere, çevre ülkelerde oluşan fırsatları takip ettiği belirtildi. 
     Açıklamada, ''Bu kapsamda da, Pakistan Telekom'un özelleştirilmesi sürecinde, ihale şartnamesi alınmasının ön koşulu olarak belirlenen, ön eleme safhası yeterlilik müracaatında bulunulmuştur'' denildi. 
     Şirketin potansiyel yatırım fırsatlarına yönelik gerekli takip, inceleme ve çalışmaları tamamlayıp, ilgili projeleri Yönetim Kurulu nezdinde de değerlendirdikten sonra oluşabilecek önemli gelişmeleri kamuya duyurmaya devam edeceği bildirildi. 
     
</TEXT>
</DOC>
