<DOC>
<DOCNO> 313193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sonspo32.html </URL>
<DATE> 2005/02/07/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Trabzonspor'da Malatyaspor maçı hazırlıkları... 
</HEADLINE>
<TEXT>

     Birinci Süper Futbol Ligi'nde dün deplasmanda Akçaabat Sebatspor'u 1-0 yenen Trabzonspor'da, Malatyaspor maçının hazırlıklarına ara vermeden başladı. 
     Teknik direktör Şenol Güneş yönetiminde, Mehmet Ali Yılmaz Tesisleri'nde yapılan çalışmaya hafif sakatlığı bulunan Gökdeniz ile yorgunlukları nedeniyle izin alan Fatih ve Hüseyin katılmadı. 
     Trabzonspor'da A milli futbol takımına çağrılan Fatih, Gökdeniz, Hüseyin, Tolga, Gine milli takımına çağrılan Yattara, Polonya milli takımına çağrılan Szymkowiak ve Ümit milli takıma çağrılan Tolga Zengin, Tayfun ve Adem Koçak, İstanbul'da yaşanan olumsuz hava koşulları nedeniyle bu kente gidemediklerinden dolayı kamplara katılamadılar. 
     İstanbul'daki olumsuz hava koşullarının devam etmesi halinde bu futbolcuların milli takım kamplarına katılamama durumlarının olduğu bildirildi. 
     Bordo-mavililerin çalışmasında Akçaabat Sebatspor maçında forma giyen oyuncular, hafif bir çalışma yaptılar. 
     Trabzonspor, yarın yapacağı çalışmayla Malatyaspor maçının hazırlıklarını sürdürecek. 
     
</TEXT>
</DOC>
