<DOC>
<DOCNO> 306434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/soneko11.html </URL>
<DATE> 2005/01/14/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
İnsanlığın 13 ortak dileği En başta yoksulluk ve açlığın yokedilmesi var 
</HEADLINE>
<TEXT>

     Dünya Ekonomik Forumu WEF tarafından Gallup'a yaptırılan küresel ankete göre, dünya genelinde insanların başta gelen isteği ''yoksulluk ve açlığın yokedilmesi'' olarak belirlendi. 
     Dünya Ekonomik Forumu WEF tarafından Gallup İnternational şirketine yaptırılan dünya genelindeki anketle, insanların liderlerinden bekledikleri küresel düzeydeki ortak 13 istek saptandı. 
     Küresel düzeyde 60 bin kişiye sorularak gerçekleştirilen ankete göre, insanların ortak ilk isteği, siyasi liderlerinin ''yoksulluk ve açlığı yoketmesi'' konusuna odaklanmaları. 
     Dünya genelindeki insanların ikinci ortak isteği ''terörizm ile savaş'', üçüncü istekleri ise ''savaş ve çatışmaların azaltılması.'' İnsanların dördüncü sırada bulunan dilekleri ''ekonomik büyümenin teşvik edilmesi'' şeklinde belirlenirken, beşinci isteği ''çevrenin korunması'' oluşturuyor. 
     ''Zengin ile yoksul arasındaki açığın daraltılması'' altıncı isteği oluştururken'', ''dürüstlük ve güvenin yeniden tesis edilmesi'' yedinci ortak isteği oluşturuyor. 
     ''Uyuşturucu sorununun üstesinden gelinmesi'' sekizinci ortak isteği oluştururken, ''Aids hastalığına çozüm bulunması'' dokuzuncu istek olarak ifadelendiriliyor. 
     İnsanların onuncu isteğini ''insan haklarının geliştirilmesi'' konusu oluştururken, onbirinci istek ''küresel organize suçların azaltılması'', onikinci istek ''sosyal sorunların bir bütün halinde gündeme getirilmesi'' olarak özetleniyor. 
     Dünya genelinde insanların onüçücüncü ve son isteği ise ''kadınlar için tam bir eşitliğin sağlanması'' olarak vurgulanıyor. 
     Küresel alandaki ortak isteklerin belirlendiği bu anket sonuçları, 25-30 Ocak tarihleri arasındaki Davos toplantılarında da gündeme gelerek tartışılacak. 
     
</TEXT>
</DOC>
