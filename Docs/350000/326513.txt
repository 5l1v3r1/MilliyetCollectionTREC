<DOC>
<DOCNO> 326513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/spor/bnba.html </URL>
<DATE> 2005/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet şoku 
</HEADLINE>
<TEXT>


SEZONU KAPADI 
NBA'de Orlando Magic'te forma giyen milli forvetimiz Hidayet Türkoğlu büyük bir şanssızlık yaşadı ve sakatlanarak sezonu kapadı. 
Takımının Charlotte Bobcats ile oynadığı karşılaşmada smaca giderken rakibi ile çarpışarak bileğinin üzerine düşen yıldız oyuncunun çekilen MR'ında sol bileğinde darbeye bağlı kırık tespit edildi. Hidayet'in 6 - 8 hafta sahalardan uzak kalacağı, dolayısıyla Orlando'nun Play - Off'a katılması zor göründüğünden büyük olasılıkla sezonu kapadığı açıklandı. Sezon başından bu yana Orlando'da oyuna sonradan girerek takımına hayat veren ve ligin en başarılı yabancı oyuncularından biri kabul edilen Hido, bu sezon 14.0 sayı, 3.5 ribaund, 2.3 asist ortalamalarıyla oynuyordu. 

Mehmet Okur şov yaptı 

İLK BEŞTE ÇIKTI 
Memo'nun şovu 
NBA'de Utah Jazz formasını giyen milli pivotumuz Mehmet Okur, takımının Los Angeles Lakers'ı 115 - 107 yendiği maça 27 sayı, 16 ribaund ve 5 asistle "double double" yaparak damgasını vurdu. 
Memo, sahaya ilk beşte çıktığı karşılaşmada sergilediği muhteşem performansla, takımının 9 maçlık yenilgi serisine son verirken, Lakers'ın da Play - Off umutlarını iyice tüketti. Yıldız pivot, 5 6 iki sayı, 2 2 üç sayı, 11 12 serbest atış, 16 ribaund, 5 asist, 3 top kaybı ile oynadı, 27 sayı ile Lakers'ın sonunu hazırladı. 

Diğer sonuçlar 
Cleveland - Detroit 91 - 76 
Atlanta - Phoenix 94 - 105 
New Jersey - Indiana 98 - 91 
Denver - Washington 127 - 98 
Houston - Miami 84 - 82 
Sacramento - Portland 112 - 93 


</TEXT>
</DOC>
