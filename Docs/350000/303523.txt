<DOC>
<DOCNO> 303523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/guncel/gun05.html </URL>
<DATE> 2005/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük hacı için okuldan 'sahte' izin 
</HEADLINE>
<TEXT>


11 yaşındaki Emine Topbaş'ın babası, okuldan "Eşim hasta" diyerek özel izin almış 

ZAFER SAMANCI Konya DHA 

Babaannesiyle birlikte hacca giden ilköğretim okulu 5. sınıf öğrencisi Emine Topbaş 11 için, "Eşim hasta" diyen babası tarafından okul yönetiminden özel izin alındığı ortaya çıktı. Karatay H kim Ömer Onsun İlköğretim Okulu öğrencisi Topbaş'la babaannesi Hatice Topbaş'ın 62 kafilesini, geçtiğimiz günlerde, Konya Atatürk Havaalanı'ndan, Vali Ahmet Kayhan ve Müftü Mehmet Yavuz uğurladı. İhrama giren Emine, ailesiyle vedalaştı, "Orada Iraklı çocukların ölmemesi için dua edeceğim" diyerek valinin de elini öptü. Küçük kız için okulundan özel izin alındığı anlaşıldı. Topbaş'ın hacca gideceğinden okul yönetiminin haberinin olmadığını kaydeden İl Milli Eğitim Müdürü Mehmet Özer, "Babası, 'Eşim hasta olduğu ve kendisine bakamayacağı için kızıma 15 gün izin istiyorum' şeklinde dilekçeyle izin istemiş. Okul yönetimi de izni onaylamış" dedi. 


</TEXT>
</DOC>
