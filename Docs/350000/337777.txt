<DOC>
<DOCNO> 337777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sonsiy02.html </URL>
<DATE> 2005/04/28/ </DATE>
<TIME> 03.01 </TIME>
<AUTHOR>  </AUTHOR>
<HEADLINE>
Ermenilere göre bugünkü Türk devleti de soykırımdan’ sorumlu 
</HEADLINE>
<TEXT>

     ERİVAN DHA 

      ERMENİSTAN’da yapılan bir kamuoyu yoklamasında, Ermeni halkının yüzde 81’inin sözde soykırımdan bugünkü Türkiye’yi de sorumlu tuttuğunu gösterdi. Ankete göre Ermenilerin yüzde 76’sı, Türkiye’nin doğusunu ’Batı Ermenistan’ olarak algılıyor. 
     Ermeni Stratejik ve Ulusal Araştırmalar Merkezi ESUAM tarafından soykırım iddialarının 90’ıncı yılı nedeniyle yapılan, bin 900 kişinin katıldığı araştırmada sözde soykırımda bugünkü Türkiye’nin sorumlu olduğunu düşenlerin oranı yüzde 81 olarak belirlenirken, ankete katılanların yüzde 19’u yaşananlardan Osmanlı yönetimini sorumlu tuttu. 
     
     DÜŞÜNMEK ACI VERİYOR 
     Araştıma sonuçlarına göre halkın yüzde 40’ı sözde soykırımı düşününce acı hissediyor. Sözde soykırımı düşünmek Ermenilerin yüzde 21’inde intikam, yüzde 18’inde nefret, yüzde 11.5’inde düşmanlık, yüzde 5’inde teselli ihtiyacı, yüzde 2’sinde ise suçluluk duygusu uyandırıyor. Ermenilerin yüzde ’ü sözde soykırımın en önemli sonucu olarak can kayıplarını görürken, yüzde 23’ü ’tarihi vatanın yitirilmesini’, yüzde 7’si ise ulusal ruh ve iradenin kırılmasını işaret ediyor. 
     
     ’TÜRKLER BARBAR’ DÜŞÜNCESİ HAKİM 
     Ankete katılanların yüzde 63’ü "Türkiye halen soykırım yapmaya eğilimli mi " sorusuna ’Evet’ yanıtı verirken, "Türkler geçen yüzyıldaki gibi barbar değil" diyenlerin oranı yüzde 7’de kaldı. Araştırmaya göre Türkiye’de resmi siyasetle sokaktaki adamı farklı görenlerin oranı da yüzde 29. 
     
     TAZMİNAT İSTENMESİNİ HAKLI BULUYORLAR 
     Sonuçlar Ermenilerin yüzde 93.5’inin Türkiye’den tazminat talep edilmesini haklı bulduğunu ortaya koyuyor. Tazminat isteyenlerin yüzde 27’si sözde soykırımın tanınmasını ve özür dilenmesini yeterli görürken, yüzde 25’i ’Batı Ermenistan’ olarak adlandırdıkları toprakların geri verilmesini istiyor. 
     Ankete göre halkın yüzde 40’ı Erivan yönetiminin sözde soykırımın tanınması ve Türkiye ile önkoşulsuz ilişki kurulması yönündeki çabalarını olumlu bulurken, yüzde 31’i bu çabalara olumsuz bakıyor. Karasızların oranı ise yüzde 29. 
     
     YÜZDE 52’Sİ TÜRKİYE’NİN AB ÜYELİĞİNE KARŞI 
     Ankete katılan Ermenilerin yüzde 52’si Türkiye’nin AB üyeliğine karşı. Türkiye’nin AB üyeliğine olumlu bakanların oranı ise yüzde 25. Sonuçlara göre halkın yüzde 62’si Türkiye’nin AB’ye tam üye olabilmesi için sözde soykırımı tanıması gerektiğini düşünüyor. 
     
</TEXT>
</DOC>
