<DOC>
<DOCNO> 329762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/dunya/dun01.html </URL>
<DATE> 2005/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Akayev halen meşru başkan' 
</HEADLINE>
<TEXT>



Kırgızistan Anayasa Mahkemesi Başkanı Çolpon Bayekova, devrik lider Askar Akayev'in, halen ülkenin meşru devlet başkanı olduğunu söyledi. 
Mahkeme Başkanı Bayekova, düzenlediği basın toplantısında, Akayev'in devlet başkanlığının zamanından önce sona ermesi için, öncelikle herhangi bir baskıya maruz kalmadan istifa etmesi ve bunu Meclis'e sunması gerektiğini hatırlattı. Bayekova, istifanın geçerli olması için de bunun Meclis tarafından kabul edilmesi gerektiğini ifade etti. Bayekova, Akayev'e şu an için ne geçici hükümetin ne de Meclis'in güvenlik garantisi verebileceğini vurgulayarak, "Dolayısıyla Akayev, dönerek istifasını Meclis'e sunamaz. Yapılacak iş, Meclis'te oluşturulacak bir grubun, Akayev'den istifa dilekçesini almasıdır" dedi. 


</TEXT>
</DOC>
