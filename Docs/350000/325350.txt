<DOC>
<DOCNO> 325350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/son/sontur25.html </URL>
<DATE> 2005/03/20/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Kibritle oyun faciaya yol açıyordu... 
</HEADLINE>
<TEXT>

     Kayseri ve Şanlıurfa'nın Siverek İlçesi'nde, ellerine geçirdikleri kibritlerle oynayan çocuklar, yangına neden oldu. 
     Kayseri'de, Gevher Nesibe Mahallesi Hastane Caddesi Nalincioğlu Apartmanı'nın zemin katındaki dairede yaşayan Yılmaz 4 , Orhan 3 ve Nazlı 1 Şanverdi, annelerinin bir anlık dalgınlığından yararlanarak, ellerine geçirdikleri kibritle oynamaya başladı. Çocuklar tarafından yakılan kibritlerin istiflenmiş yatakları tutuşturması sonucu evde yangın çıktı. 
     Yangın, anne Mehtap Şanverdi'nin 25 durumu fark ederek, itfaiyeye haber vermesi sayesinde büyümeden söndürüldü. 
     Yangın sırasında dumandan etkilendikleri için Kayseri Devlet Hastanesi'ne kaldırılan Mehtap Şanverdi ile çocuklarının sağlık durumlarının iyi olduğu bildirildi. 
     Öte yandan, Şanlıurfa'nın Siverek İlçesi'nde Ramazan ve Serpil Kaya adlı çocuklar evlerinin mahzenindeki çalı çırpıyı kibritle tutuşturdu. 
     Dumanı fark eden diğer aile fertlerinin haber vermesi üzerine olay yerine gelen Siverek İtfaiyesi, yangını büyümeden söndürdü. 
     Siverek İtfaiye Müdürü Resul Şirin, anne ve babaları çakmak ve kibrit gibi yanıcı maddelerin çocuklardan uzak tutulması konusunda uyardı. 
     
</TEXT>
</DOC>
