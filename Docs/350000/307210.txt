<DOC>
<DOCNO> 307210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sonspo03.html </URL>
<DATE> 2005/01/17/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Dortmund ile Hooijdonk pazarlığı 
</HEADLINE>
<TEXT>

     Dortmund'un istediği Hooijdonk'un menaceri Jansen'in, geçtiğimiz günlerde Antalya'ya gelerek yöneticilerle masaya oturduğu belirlendi. 
     
     Görüşme yaptılar 

     Sakatlığı nedeniyle uzun süredir forma giyemeyen ve takım arkadaşları Antalya’da ikinci yarıya hazırlanırken, Hollanda’da tedavi olan Pierre van Hooijdonk ile Fenerbahçe’nin yolları ayrılacak gibi. Golcüsü Everton’un sakatlanmasından sonra arayışa giren Alman ekibinin teknik direktörü Bert van Maarwijk, eski öğrencisi Hooijdonk’un alınmasını istedi. Hollandalı hoca, tecrübeli oyuncuyla görüşüp, teklif yaparken, bonservis sorunu olması nedeniyle tereddütte kaldı. 
     
     Aniden çıkageldi 

     Bu arada yıldız futbolcunun Fenerbahçe’ye transferinde başrol oynayan menaceri Jansen’in geçtiğimiz günlerde yöneticilerle Antalya’da biraraya geldiği öğrenildi. Antalya Aksu’daki Kremlin Palace Otel’de konaklayan Jansen’in yılda 1.7 milyon Euro kazanan oyuncusunun durumunu masaya yatırdığı ve bir teklif sunduğu öğrenildi. Hooijdonk’u kırmadan göndermenin yollarını arayan yöneticilerin, menacerin teklifini değerlendirip, bir karşı teklif sunmaya hazırlandığı kaydedildi. 

     
</TEXT>
</DOC>
