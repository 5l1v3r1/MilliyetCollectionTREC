<DOC>
<DOCNO> 344846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/son/sonspo19.html </URL>
<DATE> 2005/05/22/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Daum, kariyerinin beşinci şampiyonluğunu yaşadı 
</HEADLINE>
<TEXT>

     Birinci Süper Futbol Ligi’nde 2004-2005 sezonu şampiyonluğunu ilan eden Fenerbahçe’de, teknik direktör Christoph Daum, teknik adamlık kariyerinde 5. lig şampiyonluğunu yaşadı. Alman teknik adam, zaman zaman eleştirilmesine karşın, Fenerbahçe’de görev yaptığı 2. sezonunda da mutlu sona ulaştı ve sarı-lacivertli takımı 30 yıl sonra üstüste şampiyon yaparak, kulüp tarihine geçti. 
     
     KARİYERİNDEKİ 5. ŞAMPİYONLUK 

     Fenerbahçe’yi şampiyonluğa ulaştıran Christoph Daum, kariyerindeki 5. lig şampiyonluğunu yaşadı. 
     Alman teknik adam, daha önce Almanya’da 1991-92 sezonunda VFB Stutgart, 1994-95 sezonunda Beşiktaş, 2002-2003 sezonunda Avusturya’nın Austria Wien ve geçen sezon da Fenerbahçe ile ligde mutlu sona ulaşmıştı. 
     
     FENERBAHÇE’NİN ŞAMPİYON TEKNİK ADAMLARI 

     Fenerbahçe, lig tarihinde elde ettiği 16 şampiyonluğun 5’ini Yugoslav teknik adamlarla kazandı. 
     Macar ve Brezilyalı teknik adamlarla 3’er, Daum ile birlikte Alman teknik adamlarla 2, İngiliz ve Rumen çalıştırıcılarla da 1’er kez şampiyon olan sarı-lacivertliler, Türk çalıştırıcılardan yalnızca Mustafa Denizli ile 2000-01 sezonunda şampiyonluk sevinci yaşadı. 
     Fenerbahçe’nin şampiyonluk yaşadığı teknik direktörler şöyle 
     

Teknik Adam Ülkesi Sezon Ignace Molnar Macaristan 1959, 1967-68 Laszlo Szekely Macaristan 1960-61 Miroslav Kokotoviç Yugoslavya 1963-64 Oscar Hold İngiltere 1964-65 Tarian Ionescu Romanya 1969-70 Waldeira Parreira Didi Brezilya 1973-74, 1974-75 Tomislav Kaleperoviç Yugoslavya 1977-78 Branko Stankoviç Yugoslavya 1982-83 Todor Veselinoviç Yugoslavya 1984-85, 1988-89 Carlos Alberto Parreira Brezilya 1995-96 Mustafa Denizli Türkiye 2000-01 Christoph Daum Almanya 2003-04, 2004-05      
</TEXT>
</DOC>
