<DOC>
<DOCNO> 301900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sonsiy06.html </URL>
<DATE> 2004/12/29/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
AKP Grup toplantısı basına kapalı olarak başladı 
</HEADLINE>
<TEXT>

     AK Parti TBMM Grup toplantısı, basına kapalı olarak başladı. 
     AK Parti Genel Başkanı ve Başbakan Recep Tayyip Erdoğan'ın başkanlığında toplanan grup toplantısında, yılın değerlendirmesi yapılacak. AB konusunun da ele alınacağı toplantıda, bugün Genel Kurul'da görüşülecek vergi yasalarında değişiklik öngören yasa tasarısı hakkında Maliye Bakanı Kemal Unakıtan bilgi verecek. 
     Başbakan Erdoğan, grup toplantısına girerken Kocaeli'nin Derince ilçesinden gelen bir grup kadınla sohbet etti ve istekleri üzerine kendileriyle fotoğraf çektirdi. 
     
     BALANDI'NIN İSTİFASI 
     AK Parti Grup Başkanvekili Salih Kapusuz, Afyon Milletvekili Reyhan Balandı'nın istifasıyla ilgili sorular üzerine, ''sorunu çözeceklerini'' söyledi. 
     
</TEXT>
</DOC>
