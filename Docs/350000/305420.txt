<DOC>
<DOCNO> 305420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/soneko18.html </URL>
<DATE> 2005/01/11/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
ASO Başkanı Düşen faizler olumlu ortamın meyvesidir 
</HEADLINE>
<TEXT>

     Ankara Sanayi Odası ASO Başkanı Zafer Çağlayan, Türkiye Cumhuriyet Merkez Bankası'nın TCMB bugün açıkladığı birer puanlık faiz indirimini değerlendirirken, ''Düşen faizler olumlu ortamın meyvesidir'' dedi. 
     ASO Başkanı Çağlayan yaptığı yazılı açıklamada, siyaset ve ekonomide yaşanan olumlu ortamın meyvesinin bu faizler olduğunu belirterek, gelinen noktayı son derece olumlu gördüklerini bildirdi. Bu olumluluk arttıkça faizlerinde aynı oranda düşmeye devam edeceğini belirten Çağlayan, hükümetin ekonomi alanında yaptığı çalışmaları son derece müspet bulduğunu, bunun sonucu olarak düşen faizle birlikte yatırım ve üretimin artacağını ve yabancı sermayenin Türkiye'ye geleceğini vurguladı. 
     Düşen faizlerin siyasi istikrar ile bu istikrarın getirmiş olduğu ekonomik istikrarla beraber hükümetin de ekonomik meselelere göstermiş olduğu ciddiyet ve tutarlılığın bir sonucu ve yansıması olduğunu vurgulayan Çağlayan, ''Bu faizlerin daha da aşağı düşmesi beklentimizdir. Bu istikrar ve kararlılık devam ettiği müddetçe, Türkiye yakın zamanda daha düşük faizleri görebilecektir'' dedi. 
     Türkiye'nin uzun yıllardır görmeye hasret kaldığı bugünkü oranlarla birlikte reel faiz seviyelerinin yüzde onun altına indiğine dikkat çeken Çağlayan, bunun olumlu bir gelişme olduğunu ama yine de bu seviyeleri kabul etmenin mümkün olmadığını bildirdi. Çağlayan, şöyle dedi 
     ''Benim tahminin faiz düşme sürecine girmiştir. Önümüzdeki ay da yine faizlerde bir düşme yaşayabiliriz. Bütün bunlarda Merkez Bankası Para Kurulu'nun çalışıyor olmasının da bir etkisi var. Merkez Bankası artık beklentilere yön vermeye başlamıştır.'' 
     
</TEXT>
</DOC>
