<DOC>
<DOCNO> 342851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/magazin/amag.html </URL>
<DATE> 2005/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aspendos'ta bahse girdiler 
</HEADLINE>
<TEXT>


ZDF kanalının 'Wetten Dass ' Bahse var mısın adlı programı Aspendos'tan canlı yayımlandı. Hilton, Shakira ve Sandal'ın katıldığı programı 5 bin kişi izledi 


SÜLEYMAN EKİN Antalya DHA 

Almanya'nın en çok izlenen televizyon kanallarından ZDF'nin, "Wetten Dass " Bahse var mısın adlı programı, dün akşam Antalya'daki 2 bin yıllık Aspendos Tiyatrosu'ndan canlı yayımlandı. Tiyatroyu dolduran 5 bin kişinin izlediği programa, aralarında Paris Hilton ve Shakira'nın da bulunduğu birçok ünlü konuk oldu. 



Aspendos yetkilileri, ZDF ekibinin 15 gündür tiyatroda yoğun bir çalışma içerisinde olduklarını belirterek, "Tarihi mek na zarar vermemek için yerlere halı seriyorlar. 2 saatlik program için tam 5.5 milyon euro harcadılar. Kültür ve Turizm Bakanlığı'ndan burayı özel izinle kiraladılar" dediler. Ünlüleri görebilme ümidiyle erkenden Aspendos'a gelen antik tiyatronun bulunduğu Belkıs beldesinde yaşayanlar ise hayal kırıklığına uğradı. Tiyatroya yaklaşmalarına bile izin verilmeyen yöre halkı ile Almanya'dan gelen özel güvenlikçiler arasında tartışma yaşandı. 


Hilton gecikti 
F1 pilotu Kimi Raikkonen'in de katıldığı programın çekimlerinden çok kısa bir süre önce özel uçağıyla Antalya'ya gelen Hilton otellerinin v risi Paris Hilton, dış hatlar terminali çıkış kapısında gazetecilerin beklediğini görünce polisten yardım istedi. Daha sonra terminaldeki tuvalete giren Hilton, üzerindeki pembe ceketi çıkartıp, tek parça sırt ve göğüs dekolteli beyaz bir elbise giydi. Şaziye Kocademir adlı kadının kullandığı VIP minibüse binerek, Aspendos'a giden Hilton, bitime 20 dakika kala programa katılabildi. Programa katılan ünlüler, daha sonra Premium Otel'de basına kapalı yapılan özel bir partide bir araya geldi. 


</TEXT>
</DOC>
