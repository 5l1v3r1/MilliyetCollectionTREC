<DOC>
<DOCNO> 303975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sondun31.html </URL>
<DATE> 2005/01/06/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Bir sonraki Irak'a komşu ülkeler toplantısı Türkiye'de... 
</HEADLINE>
<TEXT>

     Irak'a komşu ülkeler toplantısına Ürdün'ün ardından Türkiye ev sahipliği yapacak. 
     Edinilen bilgiye göre, Türkiye'nin öncülüğünde başlatılan ve ilki İstanbul'da düzenlenen Irak'a komşu ülkeler toplantısı çerçevesinde, ilgili ülkelerin dışişleri bakanları üçüncü kez Türkiye'de toplanacak. 
     Irak'ın yeniden yapılanmasına yardımcı olmayı hedefleyen süreç çerçevesinde ilgili yetkililer daha önce sırasıyla İstanbul, Riyad, Tahran, Şam ve Kuveyt'de resmi olarak beş kez, Haziran 2004'te İstanbul'da yapılan İKÖ dışişleri bakanları toplantısı çerçevesinde de gayri resmi olarak bir araya geldi. Süreç daha sonra, Mısır'ın başkenti Kahire ve Şarm El Şeyh'de düzenlenen iki resmi toplantıyla devam etti. 
     İlgili yetkililer bugün de Ürdün'ün başkenti Amman'da bir kez daha bir araya gelecek. 
     
</TEXT>
</DOC>
