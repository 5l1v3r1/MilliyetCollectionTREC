<DOC>
<DOCNO> 321290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sonspo25.html </URL>
<DATE> 2005/03/06/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Fenerbahçe, Malatya'dan puanla döndü 0 - 2 
</HEADLINE>
<TEXT>

     Birinci Süper Futbol Ligi'nde Malatyaspor, sahasında Feherbahçe'ye 2-0 yenildi. 
     
     İLK YARI 

     8. dakikada Boliç'in ceza alanı dışında yaptığı vuruşta, meşin yuvarlak yandan auta gitti. 
     9. dakikada Alex'in pasıyla ceza alanında topla buluşan Nobre'nin vuruşunda, meşin yuvarlak üstten auta çıktı. 
     10. dakikada ceza alanı dışından kazanılan serbest vuruşu Alex kullandı. Alex'in vuruşunda, kaleci Fevzi güçlükle topu son anda çıkardı. 
     15. dakikada kazanılan köşe atışını Alex kullandı. Bu futbolcunun ceza alanına gönderdiği topa Anelka'nın kafa vuruşunda, meşin yuvarlak üstten auta çıktı. 
     24. dakikada Anelka'nın kafa vuruşunda, top yandan autu boyladı. 
     29. dakikada Alex'in kullandığı serbest vuruşta, kaleye giden topu savunma uzaklaştırdı. Kısa düşen topa Aurelio'nun vuruşunda, meşin yuvarlak yandan auta gitti. 
     30. dakikada Toth'un ceza alanı dışından attığı sert şutta Rüştü, meşin yuvarlağı kornere çeldi. 
     31. dakikada Malatyaspor, mutlak bir golden oldu. Boliç'in pasıyla kale önünde uygun durumda topla buluşan Murat Erdoğan, kötü vuruşla meşin yuvarlağı auta gönderdi. 
     40. dakikada Luciano'nun vuruşunda, kaleci Fevzi meşin yuvarlağı kornere çeldi. 
     Kalan dakikalarda gol olmayınca, maçın ilk yarısı 0-0'lık skorla tamamlandı. 

     
</TEXT>
</DOC>
