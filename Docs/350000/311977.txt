<DOC>
<DOCNO> 311977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sondun33.html </URL>
<DATE> 2005/02/03/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
İşkenceci askerlerden biri hakkındaki suçlama düştü 
</HEADLINE>
<TEXT>

     Irak'ta görevli üç İngiliz askerinin tutsaklara işkence yaptığını gösteren fotoğraflarla gündeme gelen işkence davasında, askerlerden biri hakkındaki suçlama düştü. 
     AP ajansının haberine göre, Almanya'daki İngiliz üssündeki askeri mahkemede, bir görgü tanığının Iraklıları soyunmaya zorlayan askerin süvari onbaşı Darren Larkin olduğundan emin bulunmadığını söylemesinin ardından bu askere yönelik suçlamayı düşürdü. 
     Larkin, gözaltındaki bir kişiye saldırmakla ilgili bir başka olayda, daha önce suçunu kabul etmişti. 
     İngiliz askerlerinin Irak'ta sivillere yaptığı işkenceleri gösteren fotoğraflar İngiltere'yi şoke etmişti. 
     
</TEXT>
</DOC>
