<DOC>
<DOCNO> 301059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/son/sondun12.html </URL>
<DATE> 2004/12/26/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Tsunami nedir 
</HEADLINE>
<TEXT>

     Güney Asya'daki birçok ülkeyi bugün vuran depremin yol açtığı tsunami, deniz dibinde meydana gelen depremlerle oluşan ve özellikle güçlü tektonik hareketlere sahip bölgeleri etkileyen dev dalgalara verilen isim. 
     Okyanus kütlesinde oluşan sismik bir şoktan doğan tsunami dalgaları, yüzlerce metre yüksekliğe ulaşabiliyor ve deniz kıyısındaki topraklarda bulunan kişilere ve yapılara ölümcül ve yıkıcı etki yapıyor. 
     Şili'de 1960 yılında meydana gelen depremin ardından oluşan dev tsunami dalgaları, saatte 750 kilometre hızla Japonya kıyılarına ulaşmış ve bu kıyıları etkilemişti. 
     Nikaragua kıyılarına 1992'de vuran tsunami dalgaları, 13 bin kişiyi evsiz bırakmış, bundan iki ay sonra ise Endonezya'nın Bali adasını vuran tsunami binlerce insanın canına mal olmuştu. 
     Papua Yeni Gine'de 1998'de Richter ölçeğine göre 7 büyüklüğünde meydana gelen iki depremin ardından oluşan dev tsunami dalgaları, 30 kilometrelik sahil şeridinde bulunan 7 köyü yok etmiş ve 2313 kişinin ölümüne neden olmuştu. 
     
</TEXT>
</DOC>
