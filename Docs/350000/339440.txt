<DOC>
<DOCNO> 339440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/yasam/yas09.html </URL>
<DATE> 2005/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
6 yıllık bebek özlemini gideremeden can verdi 
</HEADLINE>
<TEXT>


Denİzlİ DHA 

Denizli'de 6 yıl süren çocuk özleminin ardından üçüz dünyaya getiren yüksek makina mühendisi Ender Zeybekoğlu 33 , bebeklerini öpemeden hayatını kaybetti. 6 yıl önce çocuk sahibi olmaya karar veren Oktay ve Ender Zeybekoğlu çifti, normal yollardan çocukları olmayınca tüp bebek yöntemini denedi. 
Buldan Devlet Hastanesi eski Başhekimi Dr. Aret Kamar'ın önerisiyle Ender Zeybekoğlu, İstanbul Özel Cerrahi Hastanesi'nde 5. tüp bebek denemesinde hamile kaldı. Ancak, aralık ayında rahatsızlanan genç kadın, Buldan Devlet Hastanesi'ne kaldırıldı ve üçüz bebek dünyaya geldi. Bebeklere Eren, Eray ve Eyüp adları verilirken, Zeybekoğlu yoğun bakımdan çıkamadı. HELP Sendromu'na Hamilelikte yüksek tansiyon, ödem ve dolaşım bozukluğuna bağlı gelişen bir hastalık yakalandığı belirtilen Zeybekoğlu, 1 hafta önce İstanbul Amerikan Hastanesi'ne kaldırıldı. 
Zeybekoğlu, tüm müdahalelere rağmen önceki gece yaşamını yitirdi. Oktay Zeybekoğlu ise, doktorlar hakkında suç duyurusunda bulundu. 


</TEXT>
</DOC>
