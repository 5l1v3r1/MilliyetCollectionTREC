<DOC>
<DOCNO> 339782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/yazar/dundar.html </URL>
<DATE> 2005/05/05/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Bırakın uyusun 
</HEADLINE>
<TEXT>

Kültür Bakanı Atilla Koç'u biz sürekli uyuyor sanıyorduk, meğer uyku arasında icraat yapıyormuş. 
Son icraatıyla Faruk Günaltay'ı görevden aldı. 
Günaltay, eski Başbakan Şemsettin Günaltay'ın yeğeni... 
Ama sinema camiası, onu aile bağlarıyla değil, Türk sinemasına yaptığı katkıyla tanır. 
Eminim tarih de öyle anacaktır. 
Neden mi 

Günaltay, Avrupa Konseyi'nin sinema destek fonu Euroimage'ın Türkiye temsilcisi... 
Euroimage, Hollywood karşısında can çekişen Avrupa sinemasını ayakta tutmak amaçlı bir kuruluş. 32 üyesi var. Her ülke fona yıllık bir katkı yapıyor, fonda oluşan para, uluslararası bir jüri tarafından, Avrupalı proje sahiplerine dağıtılıyor. 
Türkiye, Euroimage'a 1990'da üye oldu. 
Geçen 15 yılda ödediği katkı 
9.5 milyon euro... 
15 yılda filmler için aldığı destek 
14.5 milyon euro... 
15 yılda Türkiye'den 56 film başvurmuş. Bunlardan sadece 6'sı reddedilmiş. Bu, hiçbir başka Avrupa ülkesine kısmet olmayan bir oran... 
50 filme 10 milyon euroyu aşkın yardım yapılmış. Bu filmler arasında, Eşkıya, İstanbul Kanatlarımın Altında, Güle Güle, Ağır Roman, Eğreti Gelin, Güneşe Yolculuk gibi Türk sinemasının yüz ağartıcı örnekleri var. 
Bu ortak zeminde Türk sinemacılar Batılı meslektaşlarıyla ortaklık geliştirebildi. Bu işbirliği, sinemanın teknik gelişimine katkı yaptı. Geceyarısı Ekspresi'nin etkisinden çok çekmiş Türkiye, sinemasıyla Avrupa zemininde tanınıp destek bulabildi. 
Euroimage, Türkiye ile Avrupa arasında bir kültür köprüsü kurabilmek için dağıtımcı şirketlere de 1 milyon 800 bin euro destek yaptı. Bu sayede Türkiye'de 200'e yakın Avrupa filmi, Amerikan yapımlarıyla rekabete girebildi. 
Kuruluş ayrıca İstanbul, Ankara, Antalya, Konya, İzmit, Bolu'daki sinema salonlarına da 1 milyon 200 bin euroluk yardım aktardı. 

Bu tabloda Günaltay'ın kişisel çabasının büyük katkısı var. Onun ilişkileri sayesinde Türkiye en çok yardım alan ve destek gören ülkelerden biri oldu. 
Ödülü 
Ne üstün hizmet madalyası, ne şeref diploması... 
15 yıllık çalışma 30 saniyelik bir telefon bildirimiyle son buldu 
"Siz artık Kültür Bakanlığı'nı temsil etmiyorsunuz". 
Gerekçe 
Bakanlık, fonlardan hep aynı insanların nemalanmasından şik yetçiymiş. 
Oysa Euroimage'da hangi projelerin destekleneceğine uluslararası bir kurul karar veriyor. 
Bugüne kadar 37 farklı yönetmenin projeleri desteklenmiş. 
Türkiye'de kaç film yönetmeni var ki 

Türkiye'nin nasıl kolay insan harcadığı bilinen bir gerçek ise de haksızlığın bu kadarına isyan etmemek elde değil. 
Gerçi dün konuştuğumda kendisi bu kadar isyank r değildi 
"Vicdanım rahat. Görevimi tarafsız yaptım" dedi. 
Uykucu Kültür Bakanımızın son icraatını öğrenince foto muhabirlerine rica ettim 
"Aman uyandırmayın " 



</TEXT>
</DOC>
