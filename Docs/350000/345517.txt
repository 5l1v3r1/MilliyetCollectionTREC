<DOC>
<DOCNO> 345517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/guncel/gun02.html </URL>
<DATE> 2005/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'liler camide 'VIP' istediler 
</HEADLINE>
<TEXT>


Milletvekilleri, Ankara'nın simgelerinden biri haline gelen Kocatepe Camii'nde protokol ve konukların buyur edilebileceği bir bölüm yapılmasını istedi 

Saliha Çolak 

Başkent Ankara'nın simgelerinden biri haline gelen Kocatepe Camii, milletvekillerine dert oldu. AKP Trabzon Milletvekili Asım Aykan, camiye ilişkin şik yetler ve önerileri sıraladığı bir yazılı soru önergesi hazırlayarak Devlet Bakanı Mehmet Aydın'a gönderdi. 
Protokol ve konuklar için ayrı bir bölüm yapılmasını isteyen Aykan önergede, "Cami görevlileri için avlunun batı cephesinde münasip görülecek bir yerde, cenaze, ziyaret vs. çeşitli vesilelerle camimize gelen protokole mensup zevatı, gerektiğinde buyur edebileceğimiz, Kocatepe'ye yakışır bir mek nın yapılmasına ihtiyaç vardır" dedi. 
Aykan önergesinde, ayakkabı hırsızlığından, camideki halıların kokusuna, banklarda gayri ahlaki faaliyetlere kadar birçok konuda şik yetçi oldu. Caminin yıpranan halılarının kokusundan da yakınan Aykan, cuma, bayram ve teravih namazlarında çok sayıda ayakkabı çalındığını belirterek, her kapıya vestiyer yapılmasını istedi. 

3 kişi düşüp öldü 
Aykan, üst avluyu çevreleyen muhafaza duvarlarının üzerinde otururken dengesini kaybederek aşağı düşenler olduğunu, 3 kişinin bu yüzden yaşamını yitirdiğini hatırlattı. Cami etrafındaki şıklardan da yakınan Aykan, "Dış avluda gayri ahlaki manzaralar müşahede edilmektedir" dedi. 
Bakan Aydın da Aykan'a gönderdiği yanıtta, halıların kokmadığını, çevre düzenlemesi için belediyeye yaptıkları başvurudan sonuç alamadıklarını bildirdi. 
Aydın, kapının sağında ve solunda numaralı ayakkabılık bulunduğunu, burayı kullanmayan cemaatin ayakkabılarının çalındığını kaydederek, "Caminin mimari özelliği bozulmadan ayakkabı hırsızlığına karşı etkili çözüm bulunması için araştırmalar sürüyor" diye konuştu. 

Nacar Olmaz 
Araştırmacı - yazar İsmail Nacar, camilerde protokol için ayrı bir yer ayrılmasını İslami değerler açısından doğru bulmadığını belirterek, "Camide protokol olmaz. Böyle bir uygulama insani değerlere zarar verir" dedi. 

Tabut çıkarmak zorlaştı 

AKP Milletvekili Asım Aykan, acil durumlarda camiye itfaiye, ambulans ya da emniyet aracı gelmesi için yol olmadığını kaydetti. Aykan, cenaze arabaları yanaşamadığından, özellikle buzlu günlerde tabutun merdivenlerden indirilip çıkarılmasının sorun olduğunu bildirdi. Aykan, cemaat dağılıncaya kadar cami içinde mutlaka bir bekçi bulundurulmasını istedi. 


</TEXT>
</DOC>
