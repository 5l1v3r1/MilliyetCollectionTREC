<DOC>
<DOCNO> 337126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sontur18.html </URL>
<DATE> 2005/04/26/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
96 yaşındaki İbrahim Dede Ermeni katliamını anlattı... 
</HEADLINE>
<TEXT>

     Kars'ın Sarıkamış İlçesi'nde yaşayan 96 yaşındaki İbrahim Yıldız, ''Mustafa Kemal'in orduları gelmese bölgede tek Türk kalmazdı'' dedi. 
     Hasta yatağına bağlı yaşamını sürdüren ve nüfus kayıtlarına göre 96 yaşında olan Yıldız, gerçek yaşının 111 olduğunu belirterek, bölgede Ermeniler tarafından yapılan katliamın canlı tanıklarından birisi olduğunu anlattı. 
     Bir oğlu Kıbrıs Barış Harekatı'nda şehit düşen, beş çocuk babası Yıldız, ''Üç ağabeyim 1. Dünya Savaşı'na katıldı. Benim yaşım küçük olduğu için ailemin yanında kalmıştım'' diye konuştu. 
     Ermeniler'in Sarıkamış ve köylerinde katliamlar yaptığını anlatan Yıldız, ''Bu vatan kolay kazanılmadı. Atatürk'ün orduları zamanında gelmese buralarda tek Türk kalmazdı'' diye konuştu. 
     Sarıkamış ve Selim İlçeleri'ne bağlı Odalar, İnkaya, Karahamza, Katranlı, Yolgeçmez Köyleri'nde Ermeniler'in Türkleri acımasızca katlettiklerini kaydeden Yıldız, ''Ermeniler buralarda Türkleri toplu olarak yaktılar. O günler korkunçtu. Köylerde kazı yapılırsa Türklere ait toplu mezarlar ortaya çıkar'' diye konuştu. 
     
</TEXT>
</DOC>
