<DOC>
<DOCNO> 324705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sondun33.html </URL>
<DATE> 2005/03/18/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Türkiye'ye kötü haber... Fransa'da ilk kez 'hayır' çıktı... 
</HEADLINE>
<TEXT>

     BBC 

      Fransa'da ilk kez bir kamuoyu araştırmasında, halkın Avrupa Anayasası'nı reddedeceği sonucu çıktı. 
     Le Parisien gazetesinin yaptığı araştırmaya katılanların yüzde 51'i, anayasayı referandumda reddedeceğini söyledi. 
     Fransa Çalışma Bakanı Gerard Larcher, Europe 1 Radyosu'nba demecinde sonucu, 'gerçek br elektrik şoku' olarak nitelendirdi. 
     Başbakanı Jean-Pierre Raffarin ise daha temkinli bir açıklama yapmayı tercih etti. 
     Jean-Pierre Raffarin, araştırma sonuçlarının kendisini 'üzmekten çok kaygılandırdığını' belirtti. 
     Raffarin, her Fransız vatandaşının, referandumda tarihi bir rolü olduğunu bilmrsi gerektiğini vurguladı. 
     İktidardaki Halk Hareketi için Birlik Partisi'nin lideri Nicolas Sarkozy, anayasanın reddinin, Avrupa Birliği'nin felç edeceğini, Fransa'yı da dışlayacağını söyledi. 
     Fransa'da Avrupa Anayasası için 29 Mayıs'ta referandum yapılacak. 
     Cumhurbaşkanı Jacques Chirac'ın, kamuoyunda Türkiye'nin Avrupa Birliği'ne üyeliğine yönelik tartışmaların muhtemel olumsuz etkisini önlemek için erken bir referandumu tercih ettiği belirtiliyordu. 
     Birçok Avrupa Birliği üyesi, anayasayı referanduma götüreceklerini açıklamıştı. 
     Şu ana kadar Avrupa Anayasası referandumda sadece İspanya'da kabul edildi. 
     
</TEXT>
</DOC>
