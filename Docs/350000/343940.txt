<DOC>
<DOCNO> 343940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sondun12.html </URL>
<DATE> 2005/05/19/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Le Nouvel Observateur Fransızlar 'hayır' deme konusunda hep anlaşırlar 
</HEADLINE>
<TEXT>

     BBC 

      Fransa'da Avrupa Anayasası referandumuna geri sayım başlarken, gazeteler arasında da 'evet-hayır' savaşı yaşanıyor. Le Nouvel Observateur ise bugün "Fransızlar niçin herşeye hayır demeye daha yatkın " sorusunun yanıtını arıyor. 
     İşte bulduğu yanıtlar 
     "Fransızlar çok farklı görüşlere sahip olabilir. Ama reddetme, muhalefet kısacası 'hayır' deme konusunda hep anlaşırlar. Kendilerini hep isyanla özdeşleştirmişlerdir. Ama, neye isyan diyeceksiniz. Düzeni, sistemi, kurumları ve iktidarı temsil eden herşeye . 1968 de sol öğrenci hareketinin özgürlükçü düşleriyle beslendiler. Şimdi aynı düşler kılıp değiştirip siyasetin reddiyesine dönüştü. " 
     
     Liberation 'Komünistler evet, liberaller hayır' diyor 
     Liberation da "Komünistler evet diyor, liberaller hayır" diye yazıyor. Ve Avrupa'nın diğer ülkelerinde genellikle solcular Avrupa Birliğinden yana muhafazakarlar karşı iken Fransa'da solun niye hayır dediğini irdeliyor. 
     Bunun yanıtını 1995'ten bu yana büyüyen intikam kültüründe bulmak mümkün. O zamandan bu yana Fransa'da birbirini izleyen birçok protesto hareketi bir yandan çok etkili oldu, ama bir yandan da amacına ulaşamadı. 
     
     Le Figaro Raffarin abartıyor 
     Le Figaro, "referandumda 'hayır' çıkarsa ekonomi krize girebilir" diyen Başbakan Jean Pierre Raffarin'i, felaket tabloları çizerek durumu abartmakla suçluyor. 
     
     Le Monde Başbakan'ın desteği dibe vurdu 
     Le Monde'un hedefi de Başbakan Raffarin. "29 Mayıs referandumu tarihi bir olaydır ve benimle özel bir ilgisi yoktur" diyen Başbakan'ın halk desteğinin de son yoklamalara göre dibe vurduğunu yazıyor Le Monde. 
     
</TEXT>
</DOC>
