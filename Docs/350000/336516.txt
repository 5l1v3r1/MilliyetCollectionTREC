<DOC>
<DOCNO> 336516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/guncel/agun.html </URL>
<DATE> 2005/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyunun geliri kızlar için 
</HEADLINE>
<TEXT>


'Isırganotu' adlı amatör tiyatro topluluğu, kızların okuması için bir oyun sahneledi. Tiyatrocular, gişe hasılatını Milliyet'in başlattığı seferberliğe bağışladı 

ELVAN EZBER İstanbul 

Milliyet'in başlattığı eğitim seferberliğine amatör tiyatroculardan anlamlı bir destek geldi. "Isırganotu" isimli grup, önceki gün oynadıkları "Manzaralar" isimli 2 perdelik komedi oyununun gişe hasılatını kampanyaya bağışladı. 
Isırganotu grubunun Beyoğlu Stüdyo Drama'da sergilediği oyununu, 5 YTL ödeyerek 40 biletli kişi izledi. Geceden 200 YTL gişe geliri elde edildi. 

Bir avuç sevgi 
Grubun mesleği marangozluk olan yönetmeni Selami Uncuoğlu, "Geleceğimizin mimarı çocuklarımızı yetiştirecek anne adaylarının cahil kalması bu ülkeye yapılacak en büyük kötülüktür. Eğitimsizliğe, cahilliğe ve geri kalmışlığa çözüm için bir avuç sevgi de bizden olsun. Karınca kararınca bir şeyler yapmaya çalıştık. Umarım bizden daha iyi şeyler yapacak birilerine örnek oluruz" dedi. 
Daha önce de depremzeler için etkinliklere katılan amatör oyuncular, İstanbul'da 5 yıl önce bir araya geldi. 11 oyuncu arasında, polis, hemşire, muhasebeci gibi çeşitli mesleklerde görev yapanların yanı sıra, ev hanımları da var. Oyuncular, provalarını Uncuoğlu'nun K ğıthane'deki marangoz atölyesinde yapıyor. 

Milliyet 1 milyon YTL ile seferberliği başlattı 
Desteğinizi bekliyoruz 

Kampanyaya katılmak isteyenler için hesap numaraları 
Baba Beni Okula Gönder 'kız yurdu' no'su 
İş Bankası İstanbul Kuledibi Şubesi 
YTL 250514 
USD 78252 
EURO 78285 

Baba Beni Okula Gönder 'Burs' hesap no'su 
İş Bankası İstanbul Kuledibi Şubesi 
YTL 250469, 
USD 78247, 
EURO 78271 
ÇAĞRI NO 0 212 478 0 479 
İnternet adresi 
http www.milliyet.com.tr 
http bababeniokulagonder.org 
Mektup Adresi Doğan Medya Center "Baba Beni Okula Gönder" 
34204 Bağcılar-İSTANBUL 


</TEXT>
</DOC>
