<DOC>
<DOCNO> 337412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonsiy24.html </URL>
<DATE> 2005/04/27/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Dışişleri Derviş'in seçilmesi Türkiye için gurur kaynağı 
</HEADLINE>
<TEXT>

     CHP milletvekili ve eski Devlet Bakanı Kemal Derviş’in, BM Genel Sekreteri Kofi Annan tarafından UNDP Başkanı olarak önerilmesi Dışişişleri Bakanlığı’nca memnuniyetle karşılandı. 
     Dışişleri Bakanı Abdullah Gül, Derviş’i kutlarken Dışişileri Sözcüsü Namık Tan "Türkiye için gurur kaynağı" dedi. 
     Dışişleri Sözcüsü Namık Tan, haftalık olağan basın toplantısında bir soru üzerine BM tarafından dün yapılan açıklamaya dikkat çekti. 
     BM Genel Sekreteri’nin tercihin önümüzdeki günlerde UNDP İcra Komitesi’nde ele alınacağını, daha sonra BM Genel Kurulu’na sunulacağını anımsatan Tan, söyle dedi 
     "BM Genel Sekreteri’nin bu önemli görev için birçok değerli aday arasında Sayın Kemal Derviş’i tercih etmiş olması, Türkiye için bir gurur kaynağıdır. Binyılın kalkınma hedeflerini hayata geçirileceği bir dönemde Sayın Derviş’in bu göreve seçilmiş olması ayrıca büyük bir önem taşımaktadır. " Kemal Derviş’in uluslar arası ekonomi konularındaki bilgi ve deneyiminin, BM Kalkınma Programı’nın gündemindeki "yoksulluğun yok edilmesi ve iyi yönetişim" gibi iki güncel sorununun çözümüne kayda değer bir katkı sağlayacağı inancını dile getiren Tan, Dışişleri Bakanı Abdullah Gül’ün Derviş’i telefonla arayarak kutladığını da söyledi. 
     
</TEXT>
</DOC>
