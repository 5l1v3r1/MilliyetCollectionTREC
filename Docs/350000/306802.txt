<DOC>
<DOCNO> 306802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sontur15.html </URL>
<DATE> 2005/01/15/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Polis memuruna tecavüz suçlaması... 
</HEADLINE>
<TEXT>

     Kastamonu'nun Çatalzeytin İlçesi'nde, akli dengesi yerinde olmayan bir erkeğe tecavüz ettiği iddia edilen polis memuru hakkında soruşturma başlatıldı. 
     Alınan bilgiye göre, kimsesiz ve akli dengesinin yerinde olmadığı öğrenilen C.Ö 31 , geçen hafta ilçede görevli polis memuru İ.T'nin kendisine tecavüz ettiği iddiasıyla polise başvurdu. 
     Gözaltına alınan polis memuru İ.T'nin, ifadesinde suçlamaları reddettiği bildirildi. 
     C.Ö'nün, İnebolu ve Kastamonu Devlet hastanelerinde yapılan muayenelerinde, suç unsuru oluşturan bir bulguya rastlanmadığı öğrenildi. 
     
     VATANDAŞLAR TEPKİLİ 
     Öte yandan, ilçede bir işyerinde, N.Ö. ve E.Ö. isimli 2 vatandaş ile bazı polis memurları arasında, tecavüz iddiası nedeniyle tartışma çıktı. Tartışmanın büyümesi üzerine polise saldıran 2 kişi gözaltına alındı. 
     Çatalzeytin Kaymakam Vekili Gökhan Azcan, AA muhabirine yaptığı açıklamada, olayın adli makamlar tarafından araştırıldığını söyledi. 
     İddia nedeniyle ilçede bazı gerginlikler yaşandığını, ancak şu anda olayların durulduğunu ifade eden Azcan, ''Polis memuru, soruşturma tamamlanana kadar açığa alındı. Ortada bir suçlu varsa, suçunun cezasını çekecektir'' dedi. 
     
</TEXT>
</DOC>
