<DOC>
<DOCNO> 307648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/dunya/dun01.html </URL>
<DATE> 2005/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da PKK'lı pusula 
</HEADLINE>
<TEXT>


NAMIK DURUKAN Ankara 


Irak seçimleri için Ankara ve İstanbul'da hazırlanan seçim merkezlerine PKK bağlantılı Kürdistan Demokratik Çözüm Partisi'yle Partiya Çaraseriya Demokratik a Kurdistane Demokratik Yeniden Yapılanma Partisi'nin de Hızbıl Bia El Demokrati yer aldığı oy pusulaları asıldı. Türkiye'de yaşayan Iraklıların oy kullanması için oluşturulan 3 merkezde seçmen kayıt işlemleri önceki gün başladı. Seçmenlerin kullanacakları oy pusulaları da Türkiye'ye ulaştı. Örnek pusula, Ankara ve İstanbul'da oy kullanılacak merkezlerin duvarlarına asıldı. Irak'ta 111 siyasi parti ve bağımsız kişilerden oluşan seçim pusulası, çok yapraklı defterden oluşuyor. 
Irak Bağımsız Seçim Komisyonu adına Uluslararası Göçmen Örgütü tarafından yürütülen seçim çalışmalarında Arap, Kürt ve Türkmenler de görev aldı. Türkiye'de oy verme işlemi 28 Ocak'ta başlayıp 30 Ocak'ta sona erecek. Oy kullananların işaret parmakları boyanacak. 


</TEXT>
</DOC>
