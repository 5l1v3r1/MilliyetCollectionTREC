<DOC>
<DOCNO> 346007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sondun44.html </URL>
<DATE> 2005/05/26/ </DATE>
<TIME> 22.25 </TIME>
<AUTHOR>  </AUTHOR>
<HEADLINE>
ABD, İslami Cihat Grubu'nu terörist örgüt olarak tanımladı... 
</HEADLINE>
<TEXT>

     ABD, Orta Asya’da faaliyet gösteren İslami Cihad Grubu’nu, küresel terörist örgüt olarak tanımladı. 
     Dışişleri Bakanlığı sözcüsü Richard Boucher, Grubun Özbekistan’ın başkenti Taşkent’te Amerikan ve İsrail Büyükelçiliklerine bombalı saldırılar düzenlediğini, ayrıca geçen temmuzda Özbekistan Başsavcılığı’na düzenlenen ve iki kişinin öldüğü saldırıyı üstlendiğini söyledi. 
     Sözcü, İslami Cihad Grubu’nun Özbekistan İslam Hareketi’nden koptuğunu, BM’nin de 2000 yılında Grubu terörist örgüt olarak tanımlandığını belirtti. 
     Boucher, grubun üyelerinin ABD’ye girmesinin engelleneceğini, varsa ABD’deki mal varlıklarına da el konulacağını kaydetti. 
     Orta Asya’daki terörist hareketler konusunda uzman kişiler, İslami Cihad Grubu’nun 350 ila 400 arasında üyesi olduğunu, bunların yüzde 25’inin de gizlice askeri eğitim aldığını belirtiyor. 
     
</TEXT>
</DOC>
