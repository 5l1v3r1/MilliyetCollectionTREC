<DOC>
<DOCNO> 344706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/guncel/gun03.html </URL>
<DATE> 2005/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçmişin yasaklısı bugünün sanat eseri 
</HEADLINE>
<TEXT>


1938-2001 yılları arasında yasaklanan 100 kitabın bulunduğu "Yasaklanmış Kitaplardan Seçmeler" sergisi, 31 Mayıs tarihine kadar Beyazıt Devlet Kütüphanesi'nde gezilebilir 

Tahsin Aksu 

İstanbul Kültür ve Turizm İl Müdürlüğü tarafından açılan "Yasaklanmış Kitaplardan Seçmeler" adlı sergide 1938-2001 yılları arasında Bakanlar Kurulu, Sıkıyönetim ve diğer mahkemeler tarafından toplatılan ve yasaklanan 100 kitap sergileniyor. 
17 Mayıs'ta Beyazıt Devlet Kütüphanesi'nde açılan sergide konuşan İstanbul Kültür ve Turizm İl Müdürü Ahmet Emre Bilgili, kitapları kendi kaynaklarından seçtiklerini belirterek, "Yakın tarihimizde birçok yasaklanmış kitap var. Hepsini sergileme imk nımız olmadığı için farklı ideolojik görüşler ve dönemlerden 100 kitap seçtik. Türkiye'nin ifade özgürlüğü açısından nereden nereye geldiğimizi gösteren bir sergi" dedi. 

Yanlışların özrü 
Türkiye Yazarlar Sendikası Genel Sekreteri Gülsüm Cengiz de, "Türkiye'nin yakın tarihine baktığımızda yazarların bu konuda ne denli mağdur olduğunu biliyoruz. Demokratikleşmek için her düşüncenin ifade edildiği ve kitapların yayımlanabildiği bir Türkiye istiyoruz" diye konuştu. 
Türkiye Yayıncılar Birliği Başkanı Çetin Tüzüner, serginin geçmişte yapılan yanlışların bir özrü olduğunu ifade ederek, "2002'de 38 yazarın 77 kitabı, 2003'te 15 yayınevinin 43 kitabı, 2004'te de 22 yayınevinin 33 kitabı yasaklandı. 3 yılda 103 yazar ve editörün yargılanmış olması daha da düşündürücüdür. Kitaplara ceza kesen bir anlayışla halkın gerçekleri öğrenmesi engellendiği sürece, çağdaş demokrasiye ulaşmak mümkün değildir" şeklinde konuştu. 
Sergide 2001'de 2. Asliye Ceza Mahkemesi kararıyla toplatılan "Yel Üfürdü, Sel Götürdü" kitabı yer alan eski MİT'çi Mahir Kaynak, "MİT'e ait bilgileri ifşa etmekten yargılandım. Türkiye'de adalet mekanizmasına hiç inanmıyorum. Ben bir operasyonu deşifre ettim. Demek ki bir olayın olup olmadığına arkadaki birtakım adamlar karar verir ve mahkemeler bu kararı tebliğ eder, yargılamaz" dedi. 
Sergide N zım Hikmet, Aziz Nesin, Rıfaz Ilgaz, Bediüzzaman Said Nursi, Adalet Ağaoğlu, Sait Faik Abasıyanık, Müjdat Gezen ve Savaş Dinçel, Nihat Behram, Orhan Kemal, Doğu Perinçek, Ataol Behramoğlu ve Mahir Çayan gibi isimlerin yanı sıra Karl Marx, Che Guevara, Leon Trotsky, Rene Descartes, Walter Ruben, Lenin, Georges Politzer ve Henry Miller gibi yabancı yazarların da eserleri yer alıyor. Sergi, 31 Mayıs'a kadar gezilebilecek. 

'Canı yanan o kadar çok yazar var ki' 

KÜLTÜR SANAT 
Ataol Behramoğlu "Ne Yağmur Ne Şiirler" eserim yasaklanmıştı. İstanbul İl Kültür Müdürü'nün bu değerlendirmesini olumlu bir değerlendirme olarak görürüm. Böyle bir sergi de, yasaklamaların ne kadar saçma olduğunu gösteriyor. 
Müjdat Gezen Artık sanıyorum ki gerilerde kaldı o günler ve tabii devletin özür dilemesi hoş bir şeydir ama cezaevinde boşu boşuna yatılan günleri kim ödeyecek Bunu merak ediyorum. 
Adalet Ağaoğlu Geçmişte olan her şey unutuluverdiği için, sanki günübirlik bir olay yepyeni bir olaymış gibi ortaya çıkıyor. Oysa canı yanan o kadar çok yazar var ki... O bakımdan iyi bir hareket. 
Doğu Perinçek Sergiyi ne tür yasaklamalar yaşandığını göstermesi açısından olumlu bir çalışma olarak görüyorum. Bugün elde edilen özgürlükler, büyük mücadelelerle kazanıldı. Bu uğurda hapisler de yatıldı. Sergi şunu da gösteriyor Bu elde edilen özgürlük, mevzileri eğer savunmazsak tekrar birileri tarafından işgal edilebilir. 


</TEXT>
</DOC>
