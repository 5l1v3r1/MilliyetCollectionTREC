<DOC>
<DOCNO> 347844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/soneko47.html </URL>
<DATE> 2005/06/01/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
IMF Heyeti, MÜSİAD ve TİM ile biraraya gelecek... 
</HEADLINE>
<TEXT>

     Uluslararası Para Fonu IMF Türkiye Masası Şefi Lorenzo Giorgianni başkanlığındaki heyet, Türkiye temaslarına yarın İstanbul'da başlayacak. 
     İstanbul'a gelen IMF heyeti üyeleri, yarın Müstakil Sanayici ve İşadamları Derneği MÜSİAD ile bir araya geldikten sonra, Türkiye İhracatçılar Meclisi TİM yöneticileriyle görüşecek. 
     Heyet, 3 Haziran Cuma günü ise TMSF yetkilileriyle yapılacak görüşmenin ardından, Türkiye Bankalar Birliği TBB Başkanı Ersin Özince ve beraberindeki heyet ile öğle yemeğinde bir araya gelecek. 
     IMF heyeti, İstanbul'daki temaslarını, Türk Sanayicileri ve İşadamları Derneği TÜSİAD Başkanı Ömer Sabancı ve diğer yetkililerle gerçekleştireceği görüşmeyle tamamlayacak. 
     Yeni stand-by düzenlemesinin birinci gözden geçirme çalışmaları kapsamında gerçekleşen ziyaret kapsamında IMF heyeti, İstanbul'daki görüşmelerinin ardından temaslarını, 6 Haziran Pazartesi gününden itibaren Ankara'da sürdürecek. 
     
</TEXT>
</DOC>
