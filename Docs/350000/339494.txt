<DOC>
<DOCNO> 339494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sondun32.html </URL>
<DATE> 2005/05/04/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
'Türkiye'de insan hakları düzeldi, iltica talebinizi kabul etmiyoruz' 
</HEADLINE>
<TEXT>

     Almanya’da Münster Yüksek İdare Mahkemesi, bir Türkün iltica talebini, Türkiye’de insan hakları durumunun düzeldiği gerekçesiyle reddetti. 
     Mahkeme kararında, Türkiye’de yakın geçmişte insan hakları durumunun büyük ölçüde düzeldiği ve belirli grupların takibata uğramadıkları bildirildi. 
     Bu nedenle iltica talebi daha önce Yabancılar Dairesi tarafından reddedilen kişinin, Türkiye’ye döndüğünde insan haklarına aykırı bir tutumla karşılaşmayacağı kaydedildi. 
     Mahkemenin Türkiye’deki insan hakları durumuyla yakından ilgilendiği, 2002-2004 yılları arasında yapılan reformlarla AB standartlarına yaklaşıldığı, ancak buna rağmen siyasi takibatın olduğu ifade edildi. Bu kişiler arasında, bazı politikacı, gazeteci ve insan hakları savunucularının bulunduğu ileri sürüldü. 
     
</TEXT>
</DOC>
