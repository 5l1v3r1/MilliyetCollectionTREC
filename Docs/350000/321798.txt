<DOC>
<DOCNO> 321798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/soneko01.html </URL>
<DATE> 2005/03/08/ </DATE>
<TIME> 02.02 </TIME>
<AUTHOR>  </AUTHOR>
<HEADLINE>
Türk-Gürcü iş geliştirme forum... 
</HEADLINE>
<TEXT>

     Doğu Karadeniz İhracatçıları Birliği DKİB tarafından organize edilen ve yarın başlayacak ''Türk-Gürcü İş Geliştirme Forumu'' etkinlikleri çerçevesinde Trabzon'da bulunan Gürcü işadamları onuruna kokteyl verildi. 
     DKİB Yönetim Kurulu Başkanı Gürdoğan, programı Doğu Karadeniz ile Gürcistan arasındaki ticareti artırmak amacıyla düzenlediklerini söyledi. 
     Gürcistan'ın, Türkiye açısından önemli bir ticaret kapısı olduğunu ifade eden Gürdoğan, ''Türkiye de Gürcistan için önemli bir ticaret kapısıdır. Düzenlediğimiz bu program, karşılıklı ticari ilişkilerimizin gelişmesine önemli katkı sağlayacaktır. İki ülke arasındaki etkileşimi en üst seviyeye çıkartmak için bu program iyi bir fırsattır'' diye konuştu. 
     Zorlu Grand Otel'de düzenlenen kokteyle Trabzon Valisi Hüseyin Yavuzdemir, Belediye Başkanı Volkan Canalioğlu, Karadeniz Teknik Üniversitesi Rektörü Prof. Dr. İbrahim Özen, Defterdar Kenan Karadeniz, DKİB Yönetim Kurulu Başkanı Ahmet Hamdi Gürdoğan, sivil toplum kuruluşlarının temsilcileriyle çok sayıda Türk ve Gürcü işadamı katıldı. 
     
</TEXT>
</DOC>
