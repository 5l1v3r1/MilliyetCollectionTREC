<DOC>
<DOCNO> 329438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sontur30.html </URL>
<DATE> 2005/04/01/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Çocuk ağlayınca kurtuldular... 
</HEADLINE>
<TEXT>

     Eskişehir'de aynı odada yatarken kızının ağlama sesine uyanan baba, sobadan sızan gazdan zehirlendiklerini fark ederek, eşini ve çocuklarını hastaneye yetiştirdi. 
     AA muhabirinin aldığı bilgiye göre, Çamlıca Mahallesi Dede Sokak'ta yaşayan Celalettin Güler 35 , eşi Münire Güler 33 , çocukları Fatma 11 ve Elif 15 Güler, yatmadan önce kömür attıkları sobanın bulunduğu odada uyudu. 
     Sabaha karşı kıza Fatma'nın ağlaması üzerine uyanan baba Celalettin Güler, sobadan sızan gazın odaya dolduğunu fark edince, camları açarak içeriyi havalandırdı. 
     Daha sonra eşi Münire ve diğer kızı Elif'in baygın olduğunu gören Celalettin Güler, haber verdiği komşularının yardımıyla, ailesini Osmangazi Üniversitesi Tıp Fakültesi Hastanesi'ne götürdü. 
     Sobadan sızan karbonmonoksit gazından zehirlendikleri belirlenen ve hayati tehlikesi bulunan Güler ailesinden anne Münire ile çocukları Fatma ve Elif yoğun bakım ünitesinde tedavi altına alındı. Baba Celalettin Güler'in sağlık durumunun iyi olduğu bildirildi. 
     
</TEXT>
</DOC>
