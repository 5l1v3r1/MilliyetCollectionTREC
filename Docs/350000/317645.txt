<DOC>
<DOCNO> 317645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sontur29.html </URL>
<DATE> 2005/02/22/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Anne-baba kapıyı kilitleyip gezmeye gitti, 3 çocuktan ikisi yanarak öldü 
</HEADLINE>
<TEXT>

     Manisa'nın Akhisar İlçesi'nde, anne-babalarının kapıyı üzerlerine kilitleyerek gezmeye gittiği 3 kardeşten 2'si, evde çıkan yangında öldü. 
     Alınan bilgiye göre, Şeyhisa Mahallesi'nde Sarı Ailesi'nin yaşadığı tek katlı ahşap binada, belirlenemeyen nedenle yangın çıktı. Kısa sürede evi saran alevleri fark eden komşular, durumu itfaiyeye bildirdi. Olay yerine gelen ve yangına müdahale eden itfaiye ekipleri, evin içinde 3 çocuk bulunduğunu öğrenince, çocukların kaldıkları odanın demir parmaklıklarını keserek içeri girdi. 
     Ekipler, vücutlarının bazı bölümleri kısmen yanmış ve dumandan etkilenmiş olan Büşra 6 , Merve 8 ve Ramazan Sarı 10 kardeşleri, olay yerinde bekleyen ambulansla Devlet Hastanesi'ne gönderdi. 
     Hastanede Mustafa ve Merve Sarı'nın öldüğü belirlenirken, Büşra Sarı, müdahaleden sonra Ege Üniversitesi Hastanesi'ne sevk edildi. 
     İtfaiyenin çalışması sonucu söndürülen yangının ardından, çocukları evde kilitleyerek gezmeye giden anne Dilek ve baba Ramazan Sarı, gözaltına alındı. Sarı çifti, ifadeleri alındıktan sonra serbest bırakıldı. 
     Olayla ilgili soruşturma sürüyor. 
     
</TEXT>
</DOC>
