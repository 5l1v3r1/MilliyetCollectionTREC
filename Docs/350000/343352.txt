<DOC>
<DOCNO> 343352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonspo08.html </URL>
<DATE> 2005/05/17/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Başkent’te Fener keyfi... 
</HEADLINE>
<TEXT>

     Lider Fenerbahçe’yi yenerek tehlike hattından kurtulma adına bir hayli rahatlayan Ankaragücü’nde yüzler artık gülüyor. 
     Teknik direktör Adnan Şentürk, stresli bir 90 dakikadan zaferle ayrıldıklarına dikkat çekerek, Rakibi iyi analiz ettik, gerekli tedbirleri aldık. Yine de herşey bitmiş değil. O nedenle de kalan iki maçımızı da alarak işi rakiplere bırakmadan halletmek istiyoruzö dedi. 
     
     Ankara’da Jestroviç sesleri 
     Transferin flaş ekibi olmaya hazırlanan Ankaraspor, ünlü bir yıldıza kancayı taktı. Yakın geçmişte Galatasaray ve Beşiktaş’ın da gündemine giren Nenad Jestroviç ile ilgilenen Başkent ekibinin, deneyimyi futbolcu ile önümüzdeki günlerde masaya oturacağı açıklandı. Belçika’nın Anderlect takımında forma giyen Sırp forvet oyuncusu, bu sezon 22 maçta 18 gol attı. 
     
     Denizli’ye genç kaleci 
     Yeni sezona yönelik çalışmalarına hız veren Denizlispor, gözünü genç yeteneklere dikti. Bu paralelde düğmeye basan Yeşil - Siyahlı yönetim, Göztepe’nin kalecisi Cenk ile anlaşmaya vardı. 17 yaşındaki file bekçesiyle önümüzdeki günlerde uzun vadeli bir anlaşma imzalanacağı belirtildi. 
     
</TEXT>
</DOC>
