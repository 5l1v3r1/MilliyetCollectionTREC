<DOC>
<DOCNO> 316461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sonsiy20.html </URL>
<DATE> 2005/02/18/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Mumcu'nun kadrolaşmasını, Çelik açıklayacak... 
</HEADLINE>
<TEXT>

     Kültür ve Turzm Bakanlığı'ndan istifa eden Erkan Mumcu'ya yöneltilen, Bakanlık'taki "kadrolaşmalar"a ilişkin soru önergesini, Bakanlığa vekalet eden Milli Eğitim Bakanı Hüseyin Çelik yanıtlayacak. 
     CHP Antalya Milletvekili Feridun Baloğlu, 15 Şubat'ta verdiği soru önergesinde Kültür ve Turizm Bakanı Erkan Mumcu'ya "Bakanlıktaki kadrolaşmayı" sordu. Ancak, Erkan Mumcu'nun aynı gün istifa etmesi nedeniyle Baloğlu'nun soru önergesini Bakanlığa velaketen bakan Milli Eğitim Bakanı Hüseyin Çelik yanıtlayacak. 
     Baloğlu, önergesinde, Antalya İl Kültür ve Turizm Müdürlüğü'ne bağlı birimlerde işçi kadrosunda çalışan kaç kişinin son 6 aylık dönemde çalıştıkları işyerlerinin değiştirildiği, bu işçilerden kaçının "sürgün" olarak nitelendirilen görevlendirmelerden sonra işten ayrılmak zorunda kaldığını sordu. Baloğlu, ayrılan işçilerin yerine kaç kadrolu ya da geçici işçinin alındığı sorusunu yöneltirken, "İşe alınanların bir bölümünün Yalvaç İlçesi'nden seçildiği ve ören yerlerindeki gişilere nokta atamasıyla görevlendirildiklerine ilişkin iddialar doğru mudur Bu kişilerin bir bölümünün akrabanız olduğuna ilişkin iddialar gerçeği yansıtmakta mıdır" dedi. 
     
</TEXT>
</DOC>
