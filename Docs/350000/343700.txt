<DOC>
<DOCNO> 343700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonsiy36.html </URL>
<DATE> 2005/05/18/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
"Irak ve İran sınırında mayınların temizlenmesi için proje hazırladık" 
</HEADLINE>
<TEXT>

     Hollanda’nın Ankara Büyükelçisi Sjoerd Gosses, Hakkari’nin Irak ve İran sınırındaki mayınların temizlenmesi için proje hazırladıklarını söyledi. 
     Çeşitli incelemelerde bulunmak üzere Hakkari’ye gelen Büyükelçi Gosses, Hakkari Belediye Başkanvekili Bişar Mavigöz’ü makamında ziyaret etti. 
     Gosses, burada çeşitli sivil toplum örgütü temsilcilerinin kentle ilgili sorunlarını dinledi. 
     Kentin sorunlarının çözümü için Ankara’da çeşitli temaslarda bulunacağını ifade eden Gosses, kentte çözüme kavuşması gereken sorunlardan birinin de sınırlardaki mayınlı arazilerin temizlenmesi olduğunu kaydetti. 
     Mayınların temizlenmesi amacıyla komisyon kurduklarını belirten Gosses kaydeden Gosses, "Irak ve İran sınırındaki mayınların temizlenmesi için proje hazırladık. En kısa zamanda bu alanın temizlenmesi için çalışmaları başlatacağız" dedi. 
     
</TEXT>
</DOC>
