<DOC>
<DOCNO> 338958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonspo44.html </URL>
<DATE> 2005/05/02/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Manisa'da yeni stat projesi... 
</HEADLINE>
<TEXT>

     Manisa Valisi Orhan Işın, kente yeni bir stat yapılması girişimleri kapsamında 3 milyon YTL 3 trilyon lira ödenek talebinde bulunulduğunu bildirdi. 
     Vestel Manisaspor’un Birinci Süper Lig’e yükselmesinin ardından gözler yeni stat projesine çevrildi. 
     Vali Işın, yaptığı açıklamada, TBMM Başkanı Bülent Arınç’ın girişimleriyle 3 milyon YTL’lik ödenek talep edildiğini belirterek, "Stat için yer hazır. Para geldikten sonra bu yeri Gençlik ve Spor Genel Müdürlüğü’ne tahsis edeceğiz. Daha sonra stadın ihaleye çıkarılması ve inşaat safhaları beklenecek" dedi. 
     "Stadını kendin yap" kampanyası çerçevesinde toplanan 30 bin YTL ile hayırsever işadamı Tarık Almış’ın bağışladığı 50 bin YTL’nin banka hesaplarında bulunduğunu hatırlatan Vali Işın, "Stat yaklaşık 20 milyon YTL’ye mal olacak. Geriye 17 milyon YTL kalıyor. Vestel’in sözü var, ama yüklü bir rakam. Tek başına karşılayacak mı, stadın devredilmesindeki hukuki engeller aşılacak mı Bunları zaman gösterecek" dedi. 
     
</TEXT>
</DOC>
