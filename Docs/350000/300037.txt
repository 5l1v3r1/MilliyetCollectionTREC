<DOC>
<DOCNO> 300037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sonyas09.html </URL>
<DATE> 2004/12/22/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
İşte 2004'ün en iyi ve en kötü filmleri... 
</HEADLINE>
<TEXT>

     Bülent Keneş bildiriyor 

MSNBC televizyonu yılın en iyi ve en kötü 10 filminin listesini yayınladı. 
     2004 yılı içerisinde en çok ünlü aktör Mel Gibson'ın yönettiği The Passion of the Christ İsa'nın Çilesi ve meşhur belgesel film yapımcısı Michael Moore'un Fahrenheit 9 11, filmlerinden bahsedilse de bu yılın en iyi filmlerinin bunlar olmadığını ileri sürüldü. 
     Yılın en iyi 10 filminin belirlenmesinde imzası olan sinema eleştirmeni John Hartl, Gibson'ın filminden sık sık 'en popüler dini film' olarak bahsedilmesini eleştirerek, 1959 yapımı ''Ben-Hur'' ya da 1956 yapımı ''The Ten Commandments'' On Emir filmlerinin daha fazla bilet satışı gerçekleştirdiğini ifade etti. Enflasyon farkı hesaba katılacak olursa, her iki filmin de tüm zamanların en fazla gişe hasılatı yapan filmler listesinde hep ilk 15 içerisinde yer aldığını ifade eden Hartl, ''İsa'nın Çilesi''nin ise bu sıralamada ancak 51. sırada yer alabildiğini kaydetti. 
     Yine 1970 yapımı ''Woodstock'' belgeselinin gösterime girdiği 1970 yılında en fazla gişe hasılatı yapan ilk 5 film arasına girmeyi başardığını hatırlatan Hartl, ''Fahrenheit 9 11''in ise bu açıdan 2004'te ilk 10'a bile girmediğinin altını çizdi. Hartl, her iki filmin popülerliğinin bir illüzyondan ibaret olduğunu iddia ederek, bazı yorumlarla birlikte yılın en iyi 10 filmini alfabetik olarak şöyle sıralıyor 
     - ''The Aviator'' Ünlü yönetmen Martin Scorsese'nin Howard Hughes'un hayatını anlattığı bu filmde Leonardo DiCaprio bugüne kadarki en iyi performansını sergiliyor. ''The Aviator'' Scorsese'nin de ''GoodFellas''dan bu yana gerçekleştirdiği en iyi film. 
     - ''Before Sunset'' Richard Linklater'in yönettiği filmde Ethan Hawke ve Julie Delpy başrolleri oynuyor. Bir daha ayrılmamak üzere birleşen Jesse ve Celine'in hikayesinden oluşan film gençken gençliğin nasıl da kolayca harcandığı temasını işliyor. 
     - ''Blind Shaft'' Li Yang'ın yönettiği bu film Çin sinemasının ''Hero'' ya da ''House of Flying Daggers'' gibi ucuz kahramanlık filmlerinden ibaret olmadığını ispatlıyor. 
     - ''Fahrenheit 9 11'' Michael Moore'un yönettiği Bush karşıtı belgesel ''ucuz film karelerinden oluşuyor'' suçlamasını hak etse de ''Bush's Brain - Bush'un Beyni'' ve ''Outfoxed'' gibi çok sayıda siyasi belgeselin vizyona girdiği 2004 yılında yine de oldukça başarılı ve eğlendirici sayılır. 
     - ''The Incredibles'' Brad Bird'in yönettiği çizgi film, yeteneklerini gizlemeye mecbur bırakılan süper kahramanlardan oluşan bir ailenin hikayesini anlatıyor. 
     - ''Kinsey'' Bill Condon'un yönettiği yapım savaş sonrası cinsel devrimin öncülerinden Alfred Kinsey'in biyografik bir filmi. Filmde Kinsey'i canlandıran Liam Neeson ve eşini canlandıran Laura Linney'in performansları övgüye değer. 
     - ''Maria Full of Grace'' Jashua Marston'un yazarak yönettiği drama filminde uyuşturucu bağımlısı bir kadını canlandıran Catalina Sandino Moreno yılın en etkilyeici performansını sergiliyor. 
     - ''Sideways'' Alexander Payne'nin yönettiği filmde iki arkadaşı canlandıran Paul Giamatti ve Thomas Haden Church, arkadaşlığın karmaşıklığını anlamamızı sağlama konusunda oldukça başarılı bir oyunculuk sunuyorlar. 
     - ''Strayed'' Andre Techine'in yönettiği Fransız filmi, 2. Dünya Savaşı sırasında Paris'ten kaçarak kırsal bir bölgeye sığınan bir ailenin hikayesini anlatıyor. 
     - ''Touching the Void'' Münih Olimpiyatlarını konu alan ''One Day in September'' filmi ile Oskar ödülü kazanan Kevin Macdonald'ın yönettiği film belgesel yapımcılığının sınırlarını zorluyor. Film, 1985 yılında Peru Andlarında felaketle sonuçlanan bir dağcılık hikayesini anlatıyor. Bu olaydan kutulup hayatta kalanlara da filmde yer veriliyor. 
     Hartl'ın ikinci 10'unda yer alan en iyi filmler arasında ise 'Control Room', 'The Corporation', 'Facing Windows', 'Finding Neverland', 'In Good Company', 'Mean Creek', 'Million Dolar Baby', 'The Return', 'Tarnation' ve 'Vera Drake' bulunuyor. 
     YILIN EN KÖTÜ FİLMLERİ 
     Bu arada, yine MSNBC televiyonu tarafından yayınlanan ve sinema eleştirmeni Michael Ventre'nin seçiminden oluşan yılın en kötü filmleri ise sırasıyla şunlardan oluşuyor 
     1- 'The Chronicles of Riddick'. 
     2- 'Catwoman'. 
     3- 'The Stepford Wives'. 
     4- 'The Whole Ten Yards'. 
     5- 'Resident Evil Apocalypse'. 
     6- 'Paparazzi'. 
     7- 'Taxi'. 
     8- 'Surviving Christmas'. 
     9- 'Envy'. 
     10- 'Christmas with the Kranks'. 
     Bunlara ilaveten Ventre'nin kötü filmler olarak nitelediği yapımlar arasında 'Van Helsing', 'Dodgeball', 'Napoleon Dynamite', 'The Village'', 'Dogville', 'The Alamo', 'Saw', 'New York Minute', 'A Very Long Engagement', 'The Butterfly Effect' ve 'Garfield' da yer alıyor. 
     
</TEXT>
</DOC>
