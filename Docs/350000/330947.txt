<DOC>
<DOCNO> 330947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/siyaset/axsiy01.html </URL>
<DATE> 2005/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şiddetin miadı doldu' 
</HEADLINE>
<TEXT>


Leyla Zana, Alman Büyükelçisi Born'un, "Şiddete karşı olduğunuzu açıklayın" çağrısına, "Açık ya da kapalı yaptığımız tüm görüşmelerde şiddete karşı çıktık" diyerek yanıt verdi 

Namık Durukan - Ankara 


Almanya'nın Ankara Büyükelçisi Dr. Wolf - Ruthart Born'un, "Şiddete karşı olduklarını kamuoyu önünde söylemeliler" açıklamasını yanıtlayan eski DEP Milletvekili Leyla Zana, "Şiddetin miadı doldu" derken, PKK'lılara genel af istedi. Zana, "dağdakilerin silahtan ve şiddetten arındırılmasının demokrasi yolunda sinerji yaratacağını" savundu. 
Zana, Milliyet'te yayımlanan Born'un mesajlarına yazılı açıklamayla yanıt verdi. Zana, "Türkiye toplumu ve Kürt halkı, ülkemizin bölünmesine asla izin vermeyecektir" dedi. Zana, şöyle dedi 
"Açık ya da kapalı yaptığımız tüm görüşmelerde sorunların şiddet kullanarak çözümünün imk nsızlığını, bu nedenle şiddetin miadını doldurduğunu, şiddette ısrarın, diyalog yolunu kapadığını, sorunların ancak şiddet ve çatışma zemini dışına çekilerek demokrasi, barış ve diyalogla çözümünün mümkün olabileceğini, etnik-milliyetçi siyaset tarzının kazandırıcı ve sonuç alıcı olmadığını büyük bir içtenlik ve kesin bir kararlılıkla ifade ettik. Duraksayan AB süreci, gösterilerde kolluk kuvvetlerinin sertleşen tavrı, yargısız infazlar, hükümetin aczi, ortak değerimiz olan bayrak üzerinden estirilen milliyetçi rüzg r, bizleri kaygılandırdığı gibi Türkiye toplumunu da kaygılandırmaktadır." 
Born'un çağrısına bazı tepkiler şöyle 
Fehmi Demir Haklar ve Özgürlükler Partisi Genel Başkan Yardımcısı Leyla ve arkadaşları, bağımsız hareket etmemekle pek doğru yapmıyorlar. Kürtler şiddet ortamından dün de memnun değildi bugün de memnun değiller.Sedat Yurttaş Eski DEP Milletvekili Büyükelçinin dikkatimi çeken açıklaması şudur 'Açık olan diyalog kapılarının tekmelenmemesi.' Gerçekten diyalog kapıları sonuna kadar zorlanmalı. İhsan Güler Ankara Kürt Derneği Başkanı Türkiye'de Kürt sorununun barışçıl bir çözümünden yanayız. 

Farklı konuşmayalım 

Sırrı Sakık Eski DEP Milletvekili Türk aydın ve siyasetçileri, özellikle günümüzün koşullarına uygun siyasi belirleme yapmalıdırlar. Geldiğimiz noktada çok gizli saklı bir siyaset kalmadı. İnsanlar projelerini açıkça ortaya koymalı. Hepimizin ortak amacı, silah ve şiddet bir an önce gündemimizden çıkmalıdır. Kapalı kapılar ardında farklı konuşup görünürde farklı konuşmanın kimseye bir yararı yok., 


</TEXT>
</DOC>
