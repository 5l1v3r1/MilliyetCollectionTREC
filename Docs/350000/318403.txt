<DOC>
<DOCNO> 318403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/magazin/yazdud.html </URL>
<DATE> 2005/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzik sektörü çöktü... 
</HEADLINE>
<TEXT>


Midpoint, Karafaki Türk'te her keseye eğlence, Bodrum Mantı, Poseidon Balık, Haluk Levent Vezir'de, Onur Mete Taksim Sanat'ta, 'West Side Story' AKM'de, son CD'ler, kitaplar, dedikodular ve... 


Efendim benim can arkadaşlarımdan biri Ali Rıza Türker. On parmağında on marifet olanlardan. MÜYOR-1'in Müzik Yorumcuları Meslek Birliği genel sekreteri. Bir de 'Akort' diye aylık müzik dergisi çıkarıyorlar ki muhteşem. Bu yıl 18'incisi kutlanacak olan Kuşadası Altın Güvercin Müzik Festivali'nin mimarlarından. Müzik sektörüne çok önemli isimler kazandıran yüreği sevgi ile dolu olan güzel insanlardan. Tam beş aydır bir araya gelememiştik. Sonunda Bebek'te Poseidon Fish Wine Center'da buluştuk. Buraya da uzun süredir gitmemiştim. Hafta ortası olmasına rağmen tıklım tıklımdı. Tam 25 yıldır görmediğim liseden arkadaşım Neriman Karataş'a İpek boyunu aşan kızlarıyla rastladım. Tabii ikimiz için de büyük sürpriz oldu. Aydın'a yerleşmiş ve çok şık bir parfümeri mağazası açmış. Biraz dertleştik. Ama esas Ali ile tam 7 saat konuştuk. Ali müzik piyasasındaki krizden söz etti. Son zamanlarda sanatçılar arasında müzik şirketi kurma modası yüzünden sektörün can çekiştiğini söyledi. Tarkan, Serdar Ortaç, Ozan Doğulu, Kenan Doğulu, Sertab Erener ve sevgilisi Demir Demirkan, Hakan Peker, Emrah ve son olarak da Deniz Seki müzik şirketi kurdu. Özellikle Deniz Seki kurduğu prodüksiyon şirketi ile prodüktörlüğe de adım atmış. Yakın arkadaşı Emel Müftüoğlu'nun da bundan böyle albümlerini o yapacakmış. Albümlerini tamamıyla kendileri hazırlayıp, stüdyo masraflarını bile kendileri karşılayıp, söz ve bestecilerden şarkıları alıp, albümlerin promosyon işlerini de kendileri yürüttükleri için yalnızca kendileri kazanıyorlarmış. Ali "Dağıtımlarını bir tek büyük şirketlere veriyorlar. Bu sistemde albümün k r ve zararı sanatçıya ait oluyor. Bu yüzden yapımcı firmalar bitti. Müzik sektörü çöktü. Büyük kriz var. Güçlü olanlar ancak ayakta kalıyorlar. Unkapanı kurt kapanı olmasına rağmen artık dayanamıyor. Arif Mardin gibi biri lazım. Bir ülkenin kültürü popüler müziğinden belli olur. Bunu da yönlendirecek olan Kültür Bakanlığı'dır. Ama ne yazık ki bu bakanlık da ne özel ne de maarife dayalı beste üreten bir konservatuar açmadığından müzik, şarkıları tutan birkaç bestecinin elinde kalmıştır. Kazanan da 3-5 bestecidir ve yapımcılığa soyunup kendi albümlerini yapan şarkıcılardır. Halbuki bu başarının sektöre yayılması lazım" diyor. Ayrıca 1500'e yakın yerel radyo beş kuruş telif ödemeden müziği kullandığından, korsanla birlikte devlet de müziğin batışına seyirci kalıyor. Gerçekten durum içler acısı. Nitekim 1980 yılında bandrol sayısı 250 milyonken şu an rakam 25-30 bin civarında. Gelelim o akşam yediklerimize Enginar, patlıcan közde, levrek marine, fener şiş meze olarak geldi. Balık olarak karagöz ızgara yedik. Bir şişe de şarap içtik. İşletmenin patronları Dr. Cengiz, Veli ve Kamber Bey oradaydı. Masaya şef Nurettin Çelik, garson Aziz Çağlayan baktı. Buranın mutfağına ben bayılıyorum, açık ve çok hijyenik. Ne ödediğimize gelince iki kişi 240 milyon lira Telefon 0212 263 38 23. 

Erkan Güleryüz Karafaki'de, gençlik Nişantaşı Midpoint'te 

Bir yıl önce sırdaşım İsmail Akkaya ve kız kardeşi Tansel ile gittik Bağdat Caddesi'ndeki Midpoint'e. Valla karşının gençliği oradaydı. Ardından sanırım iki ay önce Milli Reasürans Pasajı'nda yer alan, meslektaşım ve arkadaşım Ünsal Bozkurt'un yakışıklı oğlu Dağhan'a açtığı Chatal'a uğradım. A, bir baktım girişte Midpoint'i açmışlar. Şöyle bir gezdim. Geçen gün de Nişantaşı'nda Tanca Ayakkabıları'nın yakışıklı patronu Ergin Ejder ile işim vardı. Sonra Midpoint'e uğradım. Bayağı hareketliydi. Üstelik iki katlı olmasına rağmen doluydu ve Nişantaşı gençliği ağırlıktaydı. Bence bu kalabalığın ve gençliğin ardında salataların, makarnaların, sandviç çeşitlerinin, kreplerin yani çok zengin bir mönü ile uygun fiyatların etkisi var. Tatlılarda da çok başarılılar. Canım, Yayın Yönetmenim Rıfat'ım Ababay'ım bir Nişantaşı turunuzda özellikle burada dondurma ile servis edilen brownie'yi mutlaka tatmanızı öneririm. Midpoint telefon 0212 219 94 01. Limitsiz yemek, içki servisinin yapıldığı ve Etiler'e meyhane geleneğini döndüren Karafaki'de benim beğenerek izlediğim sevgili Erkan Güleryüz başladı. Çarşamba geceleri Karafaki'ye mutlaka uğrayın. Cuma geceleri ise Dr. Bilal ve her cumartesi de Aydın var, onları da unutmayayım. Kişi başı ücret 75 milyon. Ayrıca limitsiz yerli içki, yemeksiz masada 60, barda ise 40 milyon, bilginize. Karafaki Türk telefon 0 212 269 15 51. Efendim ben kendilerini Etiler ve Bodrum'da meşhur Casita Mantısı'ndan tanıyorum. Ama şimdilerde buradan ayrılan Hasan, Cengiz Yanar kerdeşler, aşçılar Mehmet, Osman Çilgi, Birol İşler ve garsonlar Murat Bıkım ile Ramazan Arlı, Arnavutköy'de sahilde Bodrum Mantı Cafe'yi açmışlar. Artık eğlence sektöründe özellikle yeni yerler konusunda bana rehberlik yapmaya başlayan sırdaşım İsmail Akkaya'nın güzel kız kardeşi Tansel gidip çok beğenince bir eğlence dönüşü birlikte uğradık. Ama ben ancak sakızlı sütlaç yiyebildim. İsmail ve Tansel süzme mercimek çorbasından başlayıp, çiğ börek, feriye mantısı yiyip Kemalpaşa tatlısıyla final yaptılar. Tansel de, İsmail de yedikleri her şeyi çok beğendiler. Cumartesi ve pazar kahvaltı servisinin de olduğu Bodrum Mantı Cafe'de 24 saat paket servis de var. Telefon 0212 263 29 19. 

Batı Yakasının Hikayesi, son CD ve dedikodular 

Bu hafta film izleyemedim. Ama gazetedeki kankam, sevgili Yazgülü Aldoğan son günlerde iyi bir magazin gündemi oluşturan 'Eğreti Gelin'i özel galasında izlemiş ve çok beğenmiş, özellikle de Nurgül Yeşilçay'ı, bilginize. Ben de sizlere Amerikan müzikal dünyasında bir dönüm noktası olan 'West Side Story-Batı Yakasının Hikayesi'ni öneririm. POSTA'nın çiçeği burnunda genç yazı işleri müdürlerinden, arkadaşım Ferhan Kaya Poroy ve KA Mimarlık'ın ortağı, yakışıklı kocası Kayhan ile birlikte izledik. AKM'de Atatürk Kültür Merkezi İstanbul Devlet Opera ve Balesi'nin genç oyuncuları muhteşem bir oyun çıkardılar. Özellikle de Anita rolünde Ayça Varlıer'i çoook beğendim. Zaten maşallah Ayça'nın on parmağında on marifet. Bale, step, dans, tiyatro oyuncusu ve şarkıcı. Kanal D'de gösterilen 'Gümüş' adlı dizide de oynuyor. 'Batı Yakasının Hikayesi' müzikaline mutlaka gidin, keyif alacaksınız. Sevgili Çelik, 11. albümü 'Gariban'da kendi şarkılarını ve kendi duygularını her zaman olduğu gibi yorumlamış. Müziğin efendisi Çelik. Pop Star Abidin'in ilk albümünde yorumladığı 'İki Satır' ve Bayhan'ın yorumladığı 'Dönmem Yeminimden' adlı şarkılarını da 'Gariban'da farklı yorumlamış. Çelik hayranlarına duyrulur. Evet efendim, bu pazar da bu kadar. Sevinçleriniz okyanuslar, üzüntüleriniz ise kum tanesi kadar olsun. Hoş kalın... 

Haluk Levent Vezir'de 

Geçtiğimiz günlerde büyük aşkı Nesrin Yanardağ ile evlenen çiçeği burnunda damat Haluk Levent bu haftaki konuğum. Yaptığı müziğin dışında efendiliğine, dürüstlüğüne hayranımdır Haluk'un. Ortaköy'de eski Türk Hamamı baştan aşağıya yenilenerek yapılan ve son günlerde cemiyet yaşamının ünlü isimlerinin gözde yerlerinden olan Vezir'deydi Haluk. Şimdi söz onun İstanbul'da Vezir Restaurant'ın üstüne başka yer yok bana göre. Özellikle Vakur kebabını çok beğeniyorum. Eşim ile birlikte Vezir'e geldiğimizde Vakur kebabı dışında Fransız yemekleri tercihimiz oluyor. Çünkü buranın Fransız sosları bir harika. Beğendiğimiz diğer yemekler balkabağı çorbası, rom bonfile, Kızıldeniz salatası ve sıcak çikolata. Vezir telefon 0212 327 41 53. 



</TEXT>
</DOC>
