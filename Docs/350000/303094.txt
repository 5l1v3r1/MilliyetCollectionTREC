<DOC>
<DOCNO> 303094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sonsiy23.html </URL>
<DATE> 2005/01/03/ </DATE>
<TIME> 19.54 </TIME>
<AUTHOR>  </AUTHOR>
<HEADLINE>
CHP'nin olağanüstü kurultay kararı... 
</HEADLINE>
<TEXT>

     CHP Genel Başkanı Deniz Baykal, ''CHP rüşvetle, parayla karar üretilecek bir kurum değildir, olmadığını kanıtlayacaktır'' dedi. 
     Olağanüstü kurultay kararını açıkladıktan sonra parti genel merkezinde çalışmalarını sürdüren Baykal, kurultay kararının duyulmasının ardından genel merkeze gelen bazı milletvekilleri ile görüştü. 
     Baykal, genel merkezden ayrılırken gazetecilerin soruları üzerine, en kısa zamanda olağanüstü kurultayı toplayarak yaşanan olaylarla ilgili bir değerlendirmenin yapılacağını söyledi. 
     Baykal, ''CHP'de, Türkiye'de yer yer gördüğümüz çürümenin, yozlaşmanın egemen olmasına göz yummamız mümkün değildir. CHP rüşvetle, parayla karar üretilecek bir kurum değildir, olmadığını kanıtlayacaktır'' dedi. 
     Alınan bilgiye göre, olağanüstü kurultayın 29 ya da 30 Ocak tarihinde yapılması bekleniyor. 
     
</TEXT>
</DOC>
