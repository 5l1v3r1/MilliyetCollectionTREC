<DOC>
<DOCNO> 306392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sondun19.html </URL>
<DATE> 2005/01/14/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Rus basını Yardımda geç kaldık 
</HEADLINE>
<TEXT>

     Rus basını, Rusya'nın güney Asya'daki deprem ve tsunami felaketinden sonra insani yardımda bulunmada geç kalarak prestij kaybına uğradığını ileri sürdü. 
     Nezavisimiya gazetesi, ''felaketten hemen sonra insani yardımda bulunmayı ihmal eden Rusya'nın bu önemli bölgede prestij kaybettiğini'' belirterek, ''Yardım kuruluşları dışında BM ve AB bölgeye insani yardım ulaştırmak için seferber olurken, Rusya nerede Nerede Rus cömertliği '' şeklinde tepki gösterdi. 
     Rusya'nın hızlı tepki vermeyi başaramadığı kaydedilen yorum haberde, ''Acımasız dalgalara kurban veren ülkelere karşı nasıl kayıtsız davranabiliriz Bu ülkelerin çoğuyla dostça, Hindistan'la ise stratejik ilişkilerimiz var'' denildi. 
     Haberde, bu koşullarda bölgede Rus bayrağının dalgalanmasını beklemenin mümkün olmadığı savunularak, şu görüşlere yer verildi 
     ''Büyük bir devlet ve G-8'ler grubunun üyesi Rusya'nın bölge halkına büyük maddi yardımda bulunması gerekirdi. Batılı ülkeler ise bu fırsatı kaçırmadı ve durumu kendi lehlerine kullanmak için yardım yağdırdı.'' 
     
</TEXT>
</DOC>
