<DOC>
<DOCNO> 305377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sondun22.html </URL>
<DATE> 2005/01/11/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Rusya, Kıbrıs politikasını değiştiriyor mu .. 
</HEADLINE>
<TEXT>

     Rusya Devlet Başkanı Vladimir Putin, Kıbrıs konusunda bundan sonra Türkiye'yi destekleyeceklerini belirterek ''KKTC'ye uygulanan tecrit adil değil'' dedi. 
     Birleşmiş Milletler Genel Sekreteri Kofi Annan'ın Kıbrıs'ta çözüme yönelik çabalarını desteklediğini de belirten Putin, "Kıbrıs konusunda bizim de hassasiyetlerimiz var. Biz tüm Kıbrıslıları mutlu edecek bir çözümden yanayız" yanayız" dedi. 
     Putin, Birleşmiş Milletler Güvenlik Konseyi'nde Kıbrıs konusunda Rusya'nın ret oyu vermesine neden olarak ise oylamanın Kıbrıs referandumundan önce yapılmasını gösterdi. 
     Erdoğan "Ermeni sorunuyla ilgili çözüm yolları aradık" Kremlin Sarayı'nda yapılan görüşmeden sonra Başbakan Erdoğan da açıklama yaptı. Erdoğan, görüşmede Ermenistan sorununun gündeme geldiğini belirterek çözüm yolları aradıklarını söyledi ve "Rusya olumlu adım atmalı" dedi. 
     
     Türkiye-Rusya ortak yatırımları artacak 

     İki lider açıklamaları öncesinde ortak yatırımların hızla artması konusunda karar aldı. İki lider askeri konularda işbirliği yapmayı da planlıyor. 
     Putin, toplantı sırasında yaptığı açıklamada Türkiye'nin 15 milyar dolarlık ticaret hacmini gerçekçi bulduğunu söylemişti. 
     Kremlin Sarayı'ndaki ikili zirvenin ardından heyetlerarası görüşmeye geçildi. Görüşmeden sonra Türk işadamlarının Rusya federasyonu Devlet Başkanı Putin'e takdim edilecek. 
     Erdoğan, daha sonra Antalya büyükşehir belediyesi ile Rus tur operatörlerinin vereceği öğle yemeğine katılacak. Moskova'da şehir turu yapacak olan başbakan Erdoğan onuruna akşam da Finansbank tarafından yemek verilecek. 

     
</TEXT>
</DOC>
