<DOC>
<DOCNO> 309569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sonsiy09.html </URL>
<DATE> 2005/01/26/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Erdoğan İsviçre'de dünyanın önde gelen işadamlarıyla görüşecek 
</HEADLINE>
<TEXT>

     Başbakan Recep Tayyip Erdoğan, İsviçre'nin Davos kasabasında düzenlenecek Dünya Ekonomik Forumu toplantısına katılmak amacıyla yarın İsviçre'ye gidecek. 
     Yarın öğlen saatlerinde İstanbul'dan İsviçre'ye hareket edecek olan Başbakan Erdoğan, Davos'ta ilk olarak yerli ve yabancı basın mensuplarının katılacağı basın toplantısı düzenleyecek. Erdoğan, bu toplantının ardından dünyanın önde gelen işadamlarıyla bir araya gelecek. 
     Başbakan Erdoğan 28 Ocak Perşembe günü ise Almanya Başbakanı Gerhard Schröder, Mısır Başbakanı Atıf Ubeyd ve Pakistan Başbakanı Şevket Aziz ile görüşecek. Bu görüşmelerin ardından basın toplantısı düzenleyecek olan Erdoğan, daha sonra İsviçre Cumhurbaşkanı Edmund Schultken ve Uluslararası Para Fonu IMF Başkan Yardımcısı Anne Krueger ile bir araya gelecek. Bu görüşmelerin ardından Davos Zirvesi'ne katılacak olan Başbakan Erdoğan, gece geç saatlerde İstanbul'a hareket edecek. 
     Başbakan Erdoğan'a Davos gezisinde Devlet Bakanı Ali Babacan, Maliye Bakanı Kemal Unakıtan, AK Parti Genel Başkan Yardımcısı Ankara Milletvekili Reha Denemeç, Adana Milletvekili Ömer Çelik, İstanbul Milletvekili Egemen Bağış, Genel Başkan Veri Koordinatörü Cüneyd Zapsu ve Siyasi Danışmanı Yalçın Akdoğan'ın da aralarında bulunduğu kalabalık bir heyet eşlik edecek. 

     
</TEXT>
</DOC>
