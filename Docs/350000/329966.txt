<DOC>
<DOCNO> 329966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/ekonomi/eko01.html </URL>
<DATE> 2005/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Memurun prim farkını Maliye karşılayacak 
</HEADLINE>
<TEXT>


Yeni düzenlemeye göre memur maaşlarından kesilen sigorta priminin yüzde 70'lere varan oranda artacağını hesaplayan Maliye, bir yıl boyunca aradaki farkı bütçesinden karşılayacak 

Ahmet Erhan Çelik - Ankara 

Sosyal güvenlik reformuyla birlikte memur maaşlarından kesilen sigorta priminin yüzde 70'lere varan oranda artacağı hesaplandı. Bu durumun maaşları düşürmemesi için aradaki farkın bir yıl süresince Maliye Bakanlığı bütçesinden karşılanması öngörüldü. 
SSK, BağKur ve Emekli Sandığı'nı tek teşkilat haline getiren Sosyal Sigortalar ve Genel Sağlık Sigortası Kanun Tasarısı önümüzdeki hafta başından itibaren Meclis gündemine gelecek. Emekli Sandığı, yeni tasarıdan en fazla etkilenen kurum olacak. 

Doğrudan transfer 
Memur maaşlarından bugünküne göre daha yüksek oranda prim kesileceği için ilk elde maaşlar düşmüş gibi görünecek. Ancak tasarıda geçici maddelerde yapılan düzenlemeyle bugünkü kesinti oranı ile 1 Ocak 2006'dan itibaren yürürlüğe girmesi öngörülen yeni sistemdeki prim yükü arasındaki farkı "bir yıl" boyunca Maliye Bakanlığı karşılayacak. 
Sosyal Güvenlik Kurumu'ndan bir yetkili Emekli Sandığı iştirakçilerine özel düzenlemeyi şöyle anlattı 
"Memurlarda maaş düşüşü olmayacak. Devlet, Emekli Sandığı'na transfer yapmak yerine aradaki farkı doğrudan maaş hesaplarına yansıtacak. Bu uygulama 2006'da geçerli olacak. 2007 başından itibaren katsayı artışları prim yükünü karşılayacak miktarda yani daha yüksek belirlenerek maaş dengesi korunacak." 

Sağlığa da prim 
Yeni sistemde halen temel maaşlardan alınan emeklilik keseneği primi matraha yan ödeme ve diğer tazminatlarda eklenerek daha yüksek miktara ulaştırılacak. Memurlarda, sağlık primi içermeyen ve ortalama yüzde 16 olan emeklilik kesinti hesaplamasında sistem değişecek. Her memurun maaşından yüzde 14 kadar kesinti yapılacak. İşveren sıfatıyla kamu kuruluşlarının ödediği yüzde 11'lik primin üzerine yüzde 7.5 oranında da sağlık primi eklenecek. 

Üstten fazla kesinti 
Primlerdeki artış özellikle üst kademelerdeki memur için yüzde 77.8 olacak. 3 bin 661 YTL brüt aylık alan müsteşarların matrahı bin 650 YTL'den 3 bin 177 YTL'ye yükselecek. Halen 264 YTL olan kesinti tutarı da, 445 YTL'ye yükselecek. Böylece müsteşar maaşlarından aylık 181 YTL daha fazla prim kesilecek. 
Yan ödemeleri düşük veya tazminat almayan alt kademe memurlardaki prim kesinti oranı ise mevcutun altına çekilecek. Örneğin 9. kademe 1. derecede çalışan memurun maaşındaki kesinti 106 YTL'den 97 YTL'ye düşecek. 

Unakıtan Yoksul emekli yok Maliye Bakanı Kemal Unakıtan, sosyal güvenlik kuruluşlarından emekli olanların aldıkları en düşük maaşın, Emekli Sandığı'nda 543, BağKur'da 306 ve SSK'da 425 YTL olduğunu bildirdi. 
Devlet İstatistik Enstitüsü'nün DİE açıkladığı açlık ve yoksulluk sınırı ile emekli aylıklarının karşılaştırılmasının doğru olmadığını belirten Unakıtan, "Emekli aylıklarına bakıldığında açlık ve yoksulluk sınırının altında maaş alan hiçbir emeklinin olmadığı görülmektedir" dedi. 
DYP Denizli milletvekili Ümmet Kandoğan'ın sorularını yanıtlayan Unakıtan, Ocak 2005 itibarıyla emekli aylıklarında en yüksek maaşın ise 3 bin 879 YTL ile Emekli Sandığı'nda olduğunu açıkladı. Açıklamaya göre, en yüksek emekli maaşı Bağ - Kur'da bin 31 YTL, SSK'da bin 184 YTL. SSK'da kendi hesabına çalışan işçilerin en düşük maaşı 203 YTL, en yüksek maaşı ise 561 YTL oldu. 

Kesintiler reformdan sonra hızlı artacak YTL Mevcut durum Memurlar Brüt aylık Prime esas matrah Emeklilik kesintisi Müsteşar 3.662 1.649 263.8 Genel müdür 3.067 1.509 241,4 Şube müdürü 1-4 1.183 921 147.4 Memur 9-1 694 663 106,1 Öğretmen 1-4 1.077 953 152,5 İl valisi 2.125 1.533 245,2 Kaymakam 7-1 1.278 727 116,3 Polis 9-2 820 665 106,3 U.doktor 1-4 1.433 1.206 192,9 Avukat 1-4 1.220 953 152,5 

Reform sonrası Memur ve derecesi Prime esas matrah Emek. kesintisi Sağlık primi Toplam kesinti Müsteşar 3.177 286 159 445 Genel Müdür 3.067 276 153 429 Şube Müdürü 1.183 106 59 165 Memur 9-1 694 62 35 97 Öğretmen 1-4 1.077 96 54 150 İl valisi 2.125 191 106 297 Kaymakam 7-1 1.278 115 64 179 Polis 9-2 820 74 41 115 U.doktor 1-4 1.433 129 72 201 Avukat 1-4 1.220 110 61 171 

</TEXT>
</DOC>
