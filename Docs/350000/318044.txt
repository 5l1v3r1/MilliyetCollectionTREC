<DOC>
<DOCNO> 318044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sonyas12.html </URL>
<DATE> 2005/02/23/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
"Saturday Night Fever" filminin dans pisti satışa çıkarıldı... 
</HEADLINE>
<TEXT>

     Disko müziğin kasıp kavurduğu 1970'li yıllara damgasını vuran ''Saturday Night Fever'' adlı filmin dans sahnelerinin çekildiği pist satışa çıkarıldı. 
     Filmle şöhretin ilk basamaklarını çıkan ünlü aktör John Travolta'nın dans marifetlerini sergilediği diskodaki pistin, 80 bin dolardan fazlaya alıcı bulması bekleniyor. 
     Dans sahnelerinin çekildiği Brooklyn'deki ''2001 Odyssey'' adlı gece kulübünün geçen hafta kapanmasının ardından, dans pistini satışa çıkaran ''Tarihten Profiller'' adlı şirketin sözcüsü Brian Chanes, uluslararası çapta ilgi gördüklerini söyledi. 
     Chanes, koleksiyonculardan, pisti kendi gece kulüplerinde kullanmak isteyen işletme sahiplerine kadar birçok insanın dans pistiyle ilgilendiğini söyledi. 
     Pistin, 1 Nisan'da eBay'in internet sitesinde açık artırmaya sunulacağı belirtildi. 
     Vizyona 1977'de giren Saturday Night Fever'ın başrol oyuncusu John Travolta, disko tutkunu Tony Manero rolüyle Oscar'a aday gösterilmişti. Filmin müziklerini Bee Gees yapmıştı. 
     
</TEXT>
</DOC>
