<DOC>
<DOCNO> 346705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sonsiy05.html </URL>
<DATE> 2005/05/28/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Kırsala düşen füze parçaları... Genelkurmay Füze Suriye kaynaklı 
</HEADLINE>
<TEXT>

     Genelkurmay Başkanlığı, Hatay’ın Kırıkhan ilçesi kırsalına dün sabah füze parçaları düştüğünü, yapılan incelemede, söz konusu parçaların muhtemelen Suriye kaynaklı bir füzeye ait olabileceğinin değerlendirildiğini bildirdi. 
     Genelkurmay Başkanlığı’nın internet sitesinde yer alan konuya ilişkin açıklama şöyle 
     "27 Mayıs 2005 günü saat 08.05’te, Hatay ili Kırıkhan ilçesine bağlı Gölbaşı ve Mahmutlu köyündeki vatandaşlar tarafından, Gölbaşı ve Mahmutlu köyü arazisine, havada patlayan bir cisimden parçalar düştüğü Kırıkhan İlçe Jandarma Komutanlığı’na bildirilmiştir. Askeri birliklerce bölgede yapılan incelemede, söz konusu parçaların muhtemelen Suriye kaynaklı bir füzeye ait olabileceği değerlendirilmiştir. Bölgeye düşen parçalar, herhangi bir can ve mal kaybına neden olmamıştır. Konuyla ilgili diplomatik ve askeri inceleme ve çalışmalara devam edilmektedir." 

     
</TEXT>
</DOC>
