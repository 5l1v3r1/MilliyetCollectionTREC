<DOC>
<DOCNO> 340260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sontur10.html </URL>
<DATE> 2005/05/06/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
106 yaşında hastane ile tanıştı 
</HEADLINE>
<TEXT>

     Muhammet KAÇAR Rize, DHA 

     nbsp RİZE’de 106 yaşında olduğunu söyleyen Recep Koçan, ömründe ilk kez hastane ile tanıştı. 7 çocuk 47 torun sahibi Koçan, akciğer rahatsızlığı nedeniyle kaldırıldığı Rize Devlet Hastanesi’nde tedavi altına alındı. 
     Derepazarı İlçesi Çalışkanlar Mahallesi’nde yaşayan Recep Koçan, tedavi altına alındığı hastanedeki yatağında, Mareşal Fevzi Çakmak’ın şoförlüğünü yaptığını anlattı. Hiç sigara içmediğini, sürekli olarak çalıştığını ve bal, yoğurt ve sebze gibi gıdalarla beslendiğini söyledi. Bugüne kadar hiç hastaneye gitmediğini vurgulayan Recep dede, hasta olmasına da kızarak, Ne ettiysem kendime ettim. Çalışırken terledim, farketmedim. Aniden sırtımda bir ağrı hissettim. Ben hayatımda hiç doktor ve hastane tanımamışım. Hiç bilmezdim hastane nerede diye. Ama bu yaşımda tanıştımö dedi. 
     Recep Koçan’ın yakınları ise, Yaşamı boyunca çok sağlıklı günler geçirdi. Bir ay öncesine kadar bizim gibi her işi yapıyordu. Ama evinin yanında demirlerle uğraşırken aniden rahatsızlandı. Biz de onu ilk kez hastaneye getirdik. Doktorlar bile, bu yaşta böyle dinç kalabilen bir hasta ile karşılaşınca şaşırdıö diye konuştular. 
     
</TEXT>
</DOC>
