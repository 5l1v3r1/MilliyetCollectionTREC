<DOC>
<DOCNO> 325645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sontur17.html </URL>
<DATE> 2005/03/21/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Şırnak'ta 2 terörist teslim oldu 
</HEADLINE>
<TEXT>

     Şırnak'ta 2 terörist güvenlik kuvvetlerine kendiliğinden teslim oldu. 
     Şırnak Valiliği'nden yapılan yazılı açıklamada, dün terör örgütü PKK Kongra-Gel üyesi 2 teröristin terör örgütünden kaçarak Şırnak'ın Silopi İlçesi'nde güvenlik güçlerine teslim oldukları bildirildi. 
     İki teröristin ilk ifadelerinde terör örgütü içerisindeki baskı ve insanlık dışı uygulamalardan rahatsız oldukları için kaçarak güvenlik güçlerine teslim olduklarını belirtikleri kaydedilen açıklamada, şöyle denildi 
     ''2 terörist örgüt içerisindeki iç çekişme ve hesaplaşmaların bölünmeye ve parçalanmaya neden olduğunu, terör örgütünün üst düzey yönetiminin rahat ve kolay yaşadığını, alt kadrolarının ise sefalet içerisinde olduğunu, verilen hiçbir sözün yerine getirilmediğini ve kendileri gibi örgütten kaçmak isteyen çok sayıda arkadaşlarının olduğunu beyan etmişlerdir.'' 
     
</TEXT>
</DOC>
