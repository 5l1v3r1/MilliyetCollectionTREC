<DOC>
<DOCNO> 325104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sontur01.html </URL>
<DATE> 2005/03/19/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Küçükçekmece'de kapkaççıya direnen kadın, yerde sürüklenerek yaralandı 
</HEADLINE>
<TEXT>

     Küçükçekmece'de kolundaki çantayı çeken kapkaççıya direnen kadın, yerde sürüklenerek yaralandı. 
     Küçükçekmece Belediyesi önündeki otobüs durağında bekleyen Özgül Yıldız'ın 32 kolundaki çantası, plakası alınamayan bir otomobilden sarkan kapkaççı tarafından çekildi. 
     Çantayı bırakmamak için direnen Yıldız, yere düşerek bir süre sürüklendi. 
     Başından ve bacaklarından yaralanan Yıldız'ın bıraktığı çantayı alan kapkaççılar, hızla olay yerinden uzaklaştı. 
     Özel Sadık Ahmet Hastanesi'ne kaldırılan Yıldız, tedavisinin ardından taburcu edildi. 
     Özgül Yıldız'ın çantasında, cep telefonu ve bir miktar para bulunduğu belirtildi. 
     
</TEXT>
</DOC>
