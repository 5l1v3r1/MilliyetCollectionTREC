<DOC>
<DOCNO> 311997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/soneko03.html </URL>
<DATE> 2005/02/03/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Borsa enflasyon rakamlarını bekleyecek 
</HEADLINE>
<TEXT>

     Dün 28 bin sınırından günü kapatarak yeni bir rekor kıran borsada bugün enflasyon rakamlarına ilişkin beklentiler önemli olacak. 
     FED’in faiz oranlarını beklentiler dahilinde çeyrek puan artırması nedeniyle piyasada etkili olmasını beklemeyen uzmanlara göre borsanın ilk hedefi 28 bin 200’de bulunuyor. 
     Yabancı alımlarının da desteğiyle TL bazında rekor üstüne rekor kıran borsada bir süredir gündemde olan FED toplantısı sonuçlandı. 
     FED, çeyrek puanlık artışla yatırımcıları şaşırtmazken, önümüzdeki dönemde de faiz artışlarının devam edebileceğinin sinyalini verdi, ancak bu artışların ölçülü’ olacağını açıkladı. 
     Borsada bugün için ana gündemin enflasyon olacağına işaret eden uzmanlar, piyasa kapanışından sonra açıklanacak rakamların ortalama yüzde 1 düzeyinde gerçekleşmesini bekliyorlar. 
     
</TEXT>
</DOC>
