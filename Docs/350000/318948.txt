<DOC>
<DOCNO> 318948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/guncel/gun01.html </URL>
<DATE> 2005/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Peker 'içeri'ye gitar istiyor 
</HEADLINE>
<TEXT>


Cezaevindeki koşulları beğenmeyen suç örgütü lideri Sedat Peker, bilgisayar ve İngilizce kursu önerdi Peker, yemeklerin kötü çıkmasından şik yetçi oldu 

Namık Durukan - Ankara 

TBMM İnsan Haklarını Araştırma Komisyonu, şik yetler üzerine cezaevlerinde inceleme başlattı. Kocaeli Kandıra F Tipi Cezaevi'nde yatan organize suç örgütü lideri Sedat Peker, uygulamalardan şik yetçi olarak, "gitar", "bilgisayar" ve "İngilizce" kursu verilmesi önerisinde bulundu. 
Komisyon, İstanbul, Ankara, İzmir, Kocaeli, Adana, Gaziantep, Mersin ve Diyarbakır'ın da yer aldığı birçok cezaevinde, tutuklu ve hükümlülerin şik yeti üzerine inceleme başlattı. 4 gruba ayrılan komisyonda görev alan CHP Şanlıurfa Milletvekili Turan Tüysüz ve AKP Tokat Milletvekili Resul Tosun, terör ve organize suç örgütü liderlerinin tutulduğu Kandıra F Tipi Cezaevi'nde incelemelerde bulundu. 
Tutuklu ve hükümlülerin, yemeklerden yakındığını ifade eden Tüysüz, şunları kaydetti 
"Cezaevinin çok dar, koğuşların yetersiz olması nedeniyle psikolojilerinin bozulduğunu söylediler. Baskı ve işkence olmamasına rağmen küfür ve hakarete maruz kaldıklarını anlatıp koşulların düzeltilmesini istediler." 
Organize suç örgütü liderlerinin koğuşlarını da gezdiklerini kaydeden Tüysüz, şunları söyledi 
"Cezaevlerinde krallar gibi yaşadıkları yönünde haberler duyardık. Peker'in odasını gezdik. Diğer tutuklularla aynı koşullarda yaşadığını gözlemledik. Peker, yemeklerin kötü çıkmasından şik yetçi oldu. Cezaevinde mahk mlara halı kursu yerine gitar, İngilizce, bilgisayar kursu verilmesini önerdi. Bununla hükümlülerin daha iyi rehabilite olup topluma kazandırılabileceğini söyledi." 

Ortak kullanım artsın 

Tekirdağ'da F tipi cezaevlerinde incelemelerde bulunan AKP Adıyaman Milletvekili Faruk Ünsal da, hükümlülerin ciddi ruhsal sorunları bulunduğunu, topluma ruhsal sorunlu olarak döneceklerini söyledi. F tipi cezaevlerinde ortak alan kullanımının artırılmasını isteyen Ünsal, "Cezaevi yönetimleri, ceza almış kişilere 2. kez ceza veremez. Yönetimler, inisiyatiflerini mahk m aleyhine kullanmamalı" dedi. 


</TEXT>
</DOC>
