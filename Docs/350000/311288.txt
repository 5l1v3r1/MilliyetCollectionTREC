<DOC>
<DOCNO> 311288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sondun30.html </URL>
<DATE> 2005/02/01/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Türkiye'nin AB üyeliği Fransa'da partileri de kendi içlerinde böldü 
</HEADLINE>
<TEXT>

     Fransa'da yayımlanan Le Figaro gazetesi, ''Türkiye'nin AB üyeliği ve AB Anayasası konusunda, siyasi partilerin kendi içlerinde de bölündüğünü'' yazdı. 
     Cumhurbaşkanı Jacques Chirac ve hükümetin, iki konunun birbirine karıştırılmaması gerektiği yolundaki uyarılarına dikkati çeken Le Monde, bununla birlikte meclisteki tartışmalarda iki konunun birbirine karıştırıldığını bildirdi. 
     ''Siyasi partiler içinde iki konuda da tam bir kargaşa bulunduğunu'' yazan gazete, siyasi partilerin liderlerinin ve önemli isimlerinin, Türkiye'nin üyeliği ve AB Anayasası'na ilişkin tavırlarını şöyle özetledi 
     
     ANAYASA VE TÜRKİYE'YE EVET DİYENLER 
     Cumhurbaşkanı Jacques Chirac, Sosyalist Parti Genel Sekreteri Francois Hollande ve Yeşil Parti'nin eski Çevre Bakanı Dominique Voynet. 
     
     ANAYASAYA EVET, TÜRKİYE'YE HAYIR DİYENLER 
     İktidardaki Halk Hareketi Birliği UMP Nicolas Sarkozy, Fransa Demokrasi Birliği UDF lideri François Bayrou, Sosyalist Parti senatörü Robert Badinter. 
     
     ANAYASAYA VE TÜRKİYE'YE HAYIR DİYENLER 
     Sosyalist Parti'nin ''ikinci önemli ismi'' ve eski başbakanlardan Laurent Fabius, aşırı sağcı Ulusal Cephe Partisi lideri Jean-Maire Le Pen, Türkiye karşıtı Fransa Halk Hareketi MPF lideri Philippe De Villers. 
     
     ANAYASAYA HAYIR, TÜRKİYE'YE EVET DİYENLER 
     Fransa Komünist Parti Sekreteri Marie George Buffet, Devrimci Komünist Parti LCR lideri Alain Krivine, İşçi Mücadelesi LO Arlette Laguiller. 
     
</TEXT>
</DOC>
