<DOC>
<DOCNO> 328840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sondun11.html </URL>
<DATE> 2005/03/31/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Kırgızistan'da Kulov görevi bıraktı "Hapse geri dönebilirim" 
</HEADLINE>
<TEXT>

     Kırgızistan Güvenlik Şefi Feliks Kulov, ülkede durumun normale dönmesi nedeniyle görevini bıraktığını açıkladı. Ayaklanma sırasında cezaevinden kaçırılan Kulov, yeniden hapse dönebileceğini ve yargılanmayı bekleyeceğini söyledi. 
     Kulov, son açıklamasında, güvenlik garantisi verilmesi durumunda istifa edebileceğini açıklayan devrik Devlet Başkanı Askar Akayev'e garanti vermeye hazır olduklarını, Akayev'le bir an önce masaya oturulması gerektiğini belirtti. 
     
     "Akayev'in dönmesi doğru değil" 
     Ancak geçiçi Başbakan Kurmanbek Bakiyev, Askar Akayev'in Kırgızistan'a dönmesinin, güvenlik durumu nedeniyle doğru olmayacağını söyledi. 
     
     Dış politikada değişiklik yok 
     Dış politika konusunda bir değişiklik olmadığını açıklayan yeni Kırgız hükümeti, ABD yönetiminin ülkedeki askeri üssünü kullanmasına da izin verdi. 
     
</TEXT>
</DOC>
