<DOC>
<DOCNO> 336802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sonyas12.html </URL>
<DATE> 2005/04/25/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
500'e yakın çocuğa cinsel taciz yapan kişi yakalandı 
</HEADLINE>
<TEXT>

     Finlandiya'da, en az 445 Taylandlı erkek çocuğa cinsel tacizde bulunmakla suçlanan bir kişi tutuklandı. 
     Polisin verdiği bilgiye göre, adı açıklanmayan 43 yaşındaki Finlandiyalı adam, 1989'dan beri Tayland'a yaptığı 26. ziyaretten döndüğünde, sene başında yakalandı. 
     Finlandiya Ulusal Soruşturma Bürosu dedektifi Lars Henriksson, bu kişinin evinde yapılan aramada, Tayland'ı her ziyaretinde kaç çocuğu taciz ettiğini not ettiği günlüklerin ele geçirildiğini söyledi. Bu günlüklerde 445 çocuktan bahsedildiği, ancak bu sayının daha fazla olabileceği kaydedildi. 
     Başmüfettiş Mika İhaksinen de bu kişinin son 6 yıldır Taylandlı çocuklarla ilişkisini gösteren video kasetlerin de bulunduğunu, tacize uğrayan çocukların 10 ile 13 yaşlarında olduğunu söyledi. 
     Suçunu itiraf eden sanığın 10 yıl hapis cezasına çarptırılabileceği belirtiliyor. 
     
</TEXT>
</DOC>
