<DOC>
<DOCNO> 312955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sontur27.html </URL>
<DATE> 2005/02/06/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Eğitime kar engeli... Zonguldak ve Düzce'de okullar tatil edildi... 
</HEADLINE>
<TEXT>

     Zonguldak merkez, Ereğli ve Alaplı ilçelerinde, kar yağışı nedeniyle okullarda eğitim ve öğretime yarın 1 gün süreyle ara verildi. 
     İl Milli Eğitim Müdürü Harun Girgin, kentte sabah saatlerinde başlayan ve aralıklarla devam eden kar yağışının ulaşımı olumsuz yönde etkilediğini söyledi. 
     Girgin, Valilik tarafından alınan karar doğrultusunda ilköğretim, lise ve dengi okullarda eğitim ve öğretime 1 gün süreyle ara verildiğini bildirdi. 
     
     DÜZCE'DE DE TATİL 

     Düzce'de ve ilçelerinde, kar yağışı nedeniyle eğitime 1 gün ara verildi. 
     Düzce Valiliği'nden yapılan açıklamada, kar yağışının yaşamı olumsuz yönde etkilemesi nedeniyle Düzce ve ilçelerindeki ilköğretim, lise ve dengi okullarda eğitime yarın ara verileceği bildirildi. 
     
</TEXT>
</DOC>
