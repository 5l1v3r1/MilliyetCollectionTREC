<DOC>
<DOCNO> 315664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/yazar/tamer.html </URL>
<DATE> 2005/02/16/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
AKP, yolsuzluk düğmesine neden bastı 
</HEADLINE>
<TEXT>

En belirgin neden parti içi hesaplaşma. Bürokrasiyi çalkalama, başkanlık sistemi özlemi ya da gündemi değiştirme gibi yan nedenler de olabilir mi 

Hepimiz biliyoruz ki Leyla Zana ve DEP'li 3 arkadaşının, 10 yıllık tutukluluk hallerini bir haziran günü apansız noktalayan doğal yargı süreci değil, Başbakan Tayyip Erdoğan'ın Avrupa Birliği yolundaki kararlı adımlarıydı. 
Aynı şekilde hiçbirimizin kuşkusu olmamalı ki gerek Enerji Bakanlığı'ndaki yolsuzluğun bugünlerde açığa çıkması, gerekse taa ağustos ayında patlak veren Roche skandalıyla ilgili gözaltına alınmaların peşpeşe gelmesi tesadüf değil. AKP hükümetinin kendi göreve getirdiği TRT Genel Müdürü Şenol Demiröz'ün hazırladığı 2005 bütçesini onaylamaması ve TRT'deki yolsuzluk iddialarıyla ilgili olarak Başbakanlık Teftiş Kurulu'nu tam da bugünlerde harekete geçirmesi de raslantı değil. Enerji Bakanlığı'ndaki yolsuzluklarla ilgili olarak bakan Hilmi Güler'in "bizzat düğmeye bastığına" ilişkin haberlere ise ancak kargalar gülebilir 

Koalisyon partisi 
Bayram değil, seyran değil, AKP üst yönetiminden birilerinin başına saksı mı düştü ki, birden yolsuzlukların üzerine gidilmesine karar verildi 
En güçlü olasılık, AKP içi hesaplaşma. Daha önce de birkaç kez yazdığım gibi baştan beri çok parçalı bir koalisyon partisi olarak gördüğüm AKP'de, AB'den müzakere tarihinin de alınmasıyla taraflar kılıçları çektiler. Başbakan Erdoğan ve danışmanı olan yakın çalışma arkadaşları için güzel günler artık geride kaldı. Ne AB'ye müzakereci atanabiliyor, ne hükümette ne zamandır beklenen birkaç bakan değişikliği yapılabiliyor, ne IMF ile tekrar masaya oturulabilmesi için gerekli yapısal reform yasa tasarıları TBMM'ye getirilebiliyor... 

Bürokrasinin suçu 
AKP'nin kendi içindeki hesaplaşmanın uzantısı olan bir diğer olasılık ise bana göre dünkü Hürriyet'teki şu haberin satır aralarında yatıyor 
"Başbakan Erdoğan, enerji ve ilaç sektöründeki yolsuzluk operasyonlarına kendi atadıkları bazı bürokratların da karışması üzerine 'Artık bürokrat alımında daha dikkatli olacaklarını, aklanmış bile olsalar yolsuzluğa bulaşmışlarla çalışmayacaklarını' açıkladı. Erdoğan başkanlığında dün yapılan Bakanlar Kurulu'nda son yolsuzluk olayları masaya yatırıldı. Hürriyet'in edindiği bilgiye göre Erdoğan, Adalet Bakanı Cemil Çiçek ve İçişleri Bakanı Abdülkadir Aksu'ya "Bu yolsuzlukların üzerine korkmadan gidin. Nereye varırsa varsın, geri durmayın" talimatını verdi..." 

AKP'deki MHP'liler 
Bu arada dünkü Cumhuriyet ve Birgün gazetelerinde, hükümetin Tarım İşletmeleri Genel Müdürlüğü TİGEM'e bağlı ihaleleri incelemeye aldığı ve bizzat Başbakan'ın Tarım Bakanı Sami Güçlü'den, bugüne kadar özel sektöre ihaleyle kiraya verilen tarım işletmeleriyle ilgili bilgi istediği bildiriliyor. 
Tüm bu gelişmeleri alt alta koyduğumda şöyle bir tablo ortaya çıkıyor 
1 Gerek Tarım Bakanlığı'ndaki ihalelerin üzerine gidilmesinde, gerekse Cumhurbaşkanı Sezer tarafından 2 kez veto edildiği için Elektrik Üretim A.Ş. Genel Müdürlüğü görevine vekaleten atanan Önder Piyade'nin gözaltına alınmasında, 100 haklılığın yanı sıra bürokrasi ve AKP içindeki MHP kanadını tasfiye eğiliminden söz edilebilir mi 

Başkanlık sistemi mi 
2 Devletimizi yıllardır kemiren yolsuzluk çarkında büyük sorumluluğunun bulunduğunu kabul etsek de bürokrasiyi iyi - kötü ayırımı yapmaksızın, toplumun gözünde toptan karalama çabasından söz edilebilir mi 
3 Ve bir adım daha atarak Başbakan Erdoğan ve yakın çalışma arkadaşlarının çok istedikleri, ABD'dekine benzer başkanlık sistemi konusunu yeniden gündeme getirmeye dönük bir çaba da söz konusu olabilir mi 
Biliyorsunuz ABD'deki başkanlık sisteminde başkan, 100 bine yakın bürokratı bir anda değiştirme imk nına sahip. Tam Erdoğan ve yakın çevresinin özlediği bir ortam. Ancak Çankaya'dan veto edildiği halde AKP'nin ısrarla atadığı yüksek bürokratların karıştıkları yolsuzluk olayları bile gösteriyor ki, parlamenter sistemimiz iyidir ve aynen sürmesinde de sayısız yarar vardır. 



</TEXT>
</DOC>
