<DOC>
<DOCNO> 323866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/guncel/gun01.html </URL>
<DATE> 2005/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
38 milyar da ilana gitti 
</HEADLINE>
<TEXT>


İçişleri Bakanlığı müfettişlerinin hazırladığı rapordaki yolsuzluk iddialarını gazetelere verdiği ilanlarla cevaplayan Darüşşafaka, bu parayla yılda 4 yetimi daha okutabilirdi 

İSTANBUL Milliyet 

Darüşşafaka Cemiyeti, İçişleri Bakanlığı müfettişlerinin hazırladığı raporda yer alan yolsuzluk iddialarına gazete ilanlarıyla yanıt vermeyi tercih etti. İlanlara ödenen ücret, 4 yetimin bir yıllık eğitimine eşdeğer. Yolsuzluk iddiaları üzerine savunmaya geçen Darüşşafaka Cemiyeti, ulusal gazetelere verdiği tam sayfa ilanlara dün de devam etti. Darüşşafaka'ya ilanların faturası yaklaşık 38 bin YTL'yi buldu. Yetkililerden alınan bilgilere göre, bir öğrencinin yıllık maliyeti 7 bin dolar 9030 YTL . İlanı tercih eden Darüşşafaka, bu parayla yılda 4 çocuğu daha okutabilirdi. 

Bu yıl 125 öğrenci 
Özel Darüşşafaka İlköğretim Okulu öğrencilerinde aranan şartlar şöyle "Babasının ölmüş olması. Ailesinin mali durumunun öğrenimini sürdürmesine yeterli olmaması. Sağlık ve diğer yönlerden, yatılı okula kabulüne sakınca bulunmaması. İlköğretim okulu üçüncü sınıfı iyi dereceyle geçmiş olması." 


</TEXT>
</DOC>
