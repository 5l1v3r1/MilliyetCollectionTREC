<DOC>
<DOCNO> 344071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sonyas01.html </URL>
<DATE> 2005/05/19/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Paris Hilton'a parfüm teklifi 
</HEADLINE>
<TEXT>

     Ahmet YENİGÜN DHA 

      DÜNYACA ünlü isimler adına parfüm üreten Lr- İnternational Kozmetik Yönetim Kurulu Başkanı İlhan Doğan, ZDF'nin Wetten Dass’ Bahse Var mısın programı için Antalya'ya gelen Paris Hilton ile görüştü ve adını taşıyan parfüm üretme teklifinde bulundu. Paris Hilton, Almanya'daki özel partisine davet ettiği Doğan'a yanıtını orada vereceğini bildirdi. 
     Almanya'da Müthiş Türk’ olarak lanse edilen ve hakkında kitap yazılan Lr-İnternational Kozmetik ortağı ve Yönetim Kurulu Başkanı İlhan Doğan, dünyaca ünlü Heidi Klum, Michael Schumacher, Boris Becker, Anna Kournikova ve Türkiye'den Hülya Avşar, Beyazıt Öztürk, Mustafa Sandal gibi isimler adına parfüm üretti. Ünlüler adına ürettiği parfümlerle adını duyuran Doğan, 15 Mayıs Pazar günü Antalya Aspendos Tiyatrosu'nda ZDF'nin Wetten Dass.. ’ Bahse Var mısın adlı programına katılan Paris Hilton ile kuliste özel bir görüşme yaptı. 
     Hilton otellerinin varisi ve skandallarıyla ünlü Paris Hilton, adını taşıyan parfüm üretme teklifinde bulunan İlhan Doğan'a yeşil ışık yaktı ve Doğan'ı Almanya'nın Frankfurt kentinde önümüzdeki günlerde vereceği özel partiye davet etti. 
     Türk işadamı Doğan, Hilton'un parfüm konusundaki kararını o partide bildireceğini söylediğini ifade etti. Doğan, Bunu teklif ettiğim zaman yüzünde gülümseme belirdi. Sıcak baktığını tahmin ediyorum. Ayrıntıları Almanya'da düzenleyeceği çılgın partide konuşacağımızı söylediö dedi. 
     Paris Hilton ile görüşürken kuliste Alman sinema oyuncusu Ralf Möller ile menajeri ve kendisinin bulunduğunu belirten Doğan, sahneden inen pop sanatçısı Mustafa Sandal'ın da aralarına katıldığını ifade etti. 
     Paris Hilton ve Ralf Möller'in menajeriyle aynı karede fotoğraf çektirdiğini kaydeden Doğan, Mustafa Sandal'ın ise Hilton'la ikili olarak ve beline sarılarak fotoğraf çektirmeyi tercih ettiğini söyledi. 
     
</TEXT>
</DOC>
