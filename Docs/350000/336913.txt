<DOC>
<DOCNO> 336913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/yazar/tamer.html </URL>
<DATE> 2005/04/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kampanyamızda bugün söz okurlarımızın 
</HEADLINE>
<TEXT>

1 - Toplanan paranın nereye gittiğini görmek istiyoruz 
2 - Biz hazırız, yeter ki içimize sinecek bir paylaşma noktası bulalım 
3 - Herkesin 1 YTL verdiği bir yardım havuzu oluşturalım 

Gazetemiz Milliyet'in katalizör görevi üstleneceği "Baba beni okula gönder" kampanyasıyla ilgili olarak sadece benim e - postama gelen öneriler bile, siz okurlarımızın hesap verilebilirliğe çok önem verdiğinizi ve bu gerçekleştiği takdirde maddi - manevi her türlü katkıya hazır olduğunuzu gösteriyor. 
Bugün söz sizlerin 

Bu kampanya türü, halk için bir ilktir 
Kampanyanızı yürekten destekliyorum. Ülkenin kanayan yarasına parmak basmak herkesin arzusudur. Ancak bu, lafta kalmamalıdır. 
12 Eylül ve sonrasında "Kendi okulunu kendin yap" kampanyası ile halktan Milli Eğitim Bakanlığı için katkı payları toplandı. Bugüne kadar bu katkı payı ile yapılmış herhangi bir okul var mıdır Bu katkı payları maalesef hükümetlerin bütçe açıklarını kapatmak için kullanıldı. 
Başlattığınız kampanya özel ve halkın kendi kendine bir işi başarabilme kampanyasının ilki olacaktır. Bu nedenle çok önemlidir. Bu kampanyanın başarıya ulaşmasını sizden daha çok istiyorum. Hoşgörünüze sığınarak, her kesimi bu kampanyanın içine çekmek için bazı önerilerim olacak 
1 Örnek oluşturmak maksadıyla ilk olarak yurt ve okul yapılması şart olan öncelikli bir bölge ve yer tespit edilsin. 
2 Toplanan paralarla buraya derhal ve çok kısa sürede depreme dayanıklı bir yurt ve okul yapılsın. 
3 Bu yapılan yurt ve okulun halkın katkısıyla yapıldığı, gazete ve televizyon reklamlarıyla halka bildirilsin. Toplanan paranın nereye gittiğini halk görmelidir. 
4 Halk yaptığı bağışın boşa gitmediğini, en kısa zamanda okul ve yurt yapımında ve bunların idamesinde kullanıldığını görmelidir. Böylece katılımın artacağına ve sürekli bir destek sağlanmış olacağına inanıyorum. Sivil toplum olarak halkın bir işi başardığını görmesi ve halkın kendine güvenmesi, EN ÖNEMLİ HUSUSTUR. 
5 Bu başarıyı diğer başarılar takip edecektir. Bu kampanyanın en büyük hedefi halka kendine güvenerek bir işi başarmanın mutluluğunu yaşatmak olmalıdır. 
Kanal D'de yayınlanan "Havaya Savrulan Trilyonlar" haber serisi, bu ülke insanının yıllarca aldatılmış olduğunun belgesidir. Yıllarca aldatılan ülke insanının kendi kendine iş başarmasının zamanı gelmiştir. Bu nedenle bu kampanya çok önemlidir. 
Muzaffer Atıcı 

İçimize sinecek bir paylaşma noktası 
Sevinçle katılacağımız bir teşebbüs. Yeter ki okumamış kızımız, kadınımız kalmasın Yeter ki "içimize sinecek bir paylaşma noktası" bulalım. Milliyet'i ve sizi yakından izliyoruz. Gelişmeleri bize bildirirseniz seviniriz. 
Gönül ve Yüksel Oran Montreal Kanada 

Önce nüfus planlaması 
Kampanyanızı yürekten destekliyorum. Ancak nüfus planlaması olmadan, gerçek bir gelişmenin sağlanamayacağı bellidir. 25 yıllık öğretmen olarak ben kendi adıma, elimden geleni yapmaya çalışıyorum ancak nüfus planlaması gerçekleştirilmezse, yapılan bunca fedak rlığın boşa gideceğinden korkuyorum. 
Gülsen Dönmez - Öğretmen 

Herkes 1 YTL versin, yardım havuzu kuralım 
Bugün Milliyet'teki köşe yazıları beni derinden etkiledi. Kim bilir benim gibi bu yazıları okuyan kaç kişi size geri döndü ve umarım benim de fikrim, sayenizde hayat bulur. Fikir şudur 
Okula gidemeyen ya da çok zor koşullarda okuluna devam eden öğrenciler için bir yardım havuzu oluşturalım. Bunu yapmak için güçlü ve güvenilir bir kurumun önder olması lazım. Bir banka hesabı açılsın ve her vatandaştan bu hesaba sadece 1 YTL yatırmalarını isteyelim. Gelecek meblağ küçük olabilir, ama insanlar verdikleri paranın nereye gittiğini bilirlerse, eminim ki bu yardımın arkası kesilmez. 
Ben de üniversitede okuyan bir gencim. Ben ve benim gibi bir çok arkadaşım bu noktaya ulaşmaya nail olduk. Ama ya ulaşamayanlar Umarım benim ya da bu uğurda fikir yürüten herhangi birinin görüşleri hayat bulur ve bu çocuklara yardım eli uzanır. 
Fatih Ulu Üniversiteli bir genç 



</TEXT>
</DOC>
