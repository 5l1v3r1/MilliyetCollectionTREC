<DOC>
<DOCNO> 320009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sonsiy24.html </URL>
<DATE> 2005/03/02/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Dışişleri Uzanların iadesi için girişimler sürüyor 
</HEADLINE>
<TEXT>

     Dışişleri Bakanlığı, Uzanların iadesi için ilgili ülkeler nezdindeki girişimlerin sürdüğünü bildirdi. 
     Dışişleri Bakanlığı Sözcüsü Namık Tan, haftalık basın toplantısında Uzanların iadesine ilişkin soruyu yanıtlarken şunları söyledi 
     ''Adı geçenlerin ülkemize iadeleriyle için ilgili ülkelerin makamları nezdinde gerekli girişimlerimizi sürdürmekteyiz.'' Adalet Bakanı Cemil Çiçek, dün yaptığı açıklamada, Uzanlar konusunda 4 ayrı yerden bilgi geldiğini belirterek, bazılarından ''bizde yok'' yanıtı aldıklarını, bazılarından ise henüz yanıt alamadıklarını söylemişti. 
     TBMM'de gazetecilerin Uzanların iadesine ilişkin sorularını yanıtlayan Çiçek, Türkiye'de aranan kişilerle ilgili olarak Interpol kanalıyla araştırma yapıldığını hatırlatmıştı. 
     Çiçek, hangi ülkeden iade talebinde bulunulduğu sorusuna, ''Ülkelerin isimlerini söylemem'' demiş, ''İade talebinde bulunulan ülkelerden yanıt aldınız mı '' sorusuna karşılık, ''Şu ana kadar almadık. Almış olsak bizdedir iade edeceğiz veya etmeyeceğiz derler'' ifadesini kullanmıştı. 
     
</TEXT>
</DOC>
