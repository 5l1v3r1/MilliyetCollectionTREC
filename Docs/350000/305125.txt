<DOC>
<DOCNO> 305125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sonsiy01.html </URL>
<DATE> 2005/01/10/ </DATE>
<TIME> 02.05 </TIME>
<AUTHOR>  </AUTHOR>
<HEADLINE>
AKP'ye manken gibi başkan 
</HEADLINE>
<TEXT>

     Ferah IŞIK DHA 

DENİZLİ'de AKP Kadın Kolları'nın ilk olağan genel kurulu yapıldı. Güzelliği ve şıklığıyla dikkat çeken 32 yaşındaki Demet Sarıkaya, tek aday olarak girdiği seçimde AKP Denizli Kadın Kolları'nın yeni başkanı seçildi. 
     AKP Kadın Kolları'nın Çatalçeşme Oda Tiyatrosu'nda yapılan genel kuruluna kadın- erkek bine yakın partili katıldı. Eski başkan Aysel Hülya İlem'in aday olmadığı kongrede 480 kadın üye oy kullandı. 
     Genel kurulda evli ve iki çocuk annesi olan iktisatçı Demet Sarıkaya, Kadın Kolları Başkanlığı'na seçildi. Piyasanın içinde olduğu için siyasette de aktif görev aldığını belirten Demet Sarıkaya, " Amacım üyesi ve yönetici olduğum AKP'nin Denizli'de daha güçlü hale gelmesine katkıda bulunmak. Kadınlarımızı aktif siyasete davet ediyorum'' dedi. 
     1.70 boyunda, yeşil gözlü, sarı saçlı Demet Sarıkaya, güzelliğiyle dikkat çekti. Partililerce Manken gibi' diye tanımlanan Demet Sarıkaya, halen Pamukkale Üniversitesi İktisadi ve İdari Bilimler Fakültesi'nde master yaptığını söyledi. 
     
</TEXT>
</DOC>
