<DOC>
<DOCNO> 340018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/guncel/gun10.html </URL>
<DATE> 2005/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Camide galoş dönemi 
</HEADLINE>
<TEXT>


BAHADIR ÖKTEM Trabzon DHA 

Genelde ameliyathane ve muayenehanelerde hijyen için kullanılan galoş, Trabzon'da İl Müftülüğü'nün aldığı tavsiye kararı üzerine camilere de girdi. Trabzon'daki bazı camilerde başlayan uygulamanın camilerin temizliğinin korunması açısından önemli olduğuna işaret eden Trabzon İl Müftüsü Nuri Güneş, namazın temizken yapılması gereken bir ibadet olduğunu hatırlattı. Güneş, "Galoş uygulaması ile camilerde yaşanan bir dizi şik yeti de önlemeyi amaçladık. Basit ve pratik bir çözüm. Galoş uygulaması camilerde yeni başlatılan bir uygulama. Şimdilik, tavsiyemizi benimseyen bazı camiler uygulamayı başlattı. Tüm masraflar cami dernekleri ve cemaat katkılarıyla karşılanıyor. Bu uygulama da zaten cemaatin isteğiyle yapılıyor" dedi. 


</TEXT>
</DOC>
