<DOC>
<DOCNO> 316480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sonspo09.html </URL>
<DATE> 2005/02/18/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Galatasaray ile Sakaryaspor ligde yarın 20. maça çıkıyor... 
</HEADLINE>
<TEXT>

     Galatasaray ile Sakaryaspor, yarın Birinci Futbol Ligi'nde 20. kez karşı karşıya gelecek. 
     5 sezon aradan sonra İstanbul'da karşılaşacak 2 takım arasında geride kalan 19 maçta Galatasaray galibiyet sayısında 12-2 önde bulunuyor. 
     Taraflar 5 maçta da berabere kalırken, sarı-kırmızılı ekip toplam 42, yeşil-siyahlılar ise 14 gol attı. 
     Sezonun ilk yarısında Adapazarı'nda yapılan maçı Galatasaray 2-1 kazanmıştı. 
     
     İSTANBUL'DA SAKARYASPOR'UN GALİBİYETİ YOK 
     Galatasaray ile Sakaryaspor arasında bugüne dek lig tarihinde İstanbul'da 9 maç oynandı. 
     Sarı-kırmızılı ekip, evinde 5 maçı kazanırken, 4 kez berabere kaldı. Sakaryaspor, deplasmanda rakibini hiç yenemedi. 
     İstanbul'daki maçlarda Galatasaray 23, Sakaryaspor ise 7 gol kaydetti. 
     
     SAKARYASPOR'UN SON GALİBİYETİ 1982'DE 
     Sakaryaspor, lig tarihinde Galatasaray karşısındaki son galibiyetini 1982-83 sezonunda, 12 Eylül 1982 tarihinde Adapazarı'daki maçta 1-0'lık skorla aldı. 
     Yeşil-siyahlı takım, bu maçın ardından çeşitli sezonlarda güçlü rakibiyle oynadığı ligdeki son 16 maçta da galibiyet sevinci yaşayamadı. 
     
</TEXT>
</DOC>
