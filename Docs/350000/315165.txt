<DOC>
<DOCNO> 315165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sontur01.html </URL>
<DATE> 2005/02/14/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
İki kardeş, devrilen sobanın kurbanı oldu 
</HEADLINE>
<TEXT>

     Denizli'nin Güney İlçesi'nde, biri 9, diğeri 6 yaşındaki 2 kardeş, sobanın devrilmesi sonucu çıkan yangında öldü. 
     AA muhabirinin aldığı bilgiye göre, Fatma ve Mehmet Özkanlı çifti misafirliğe gittikleri sırada evde yalnız kalan 2 kardeş Mehmet Ali 9 ve Dursun 6 Özkanlı, sobanın kapağını açtıktan bir süre sonra uyudu. 
     Sobanın içinden kor halinde kömür düşmesi sonucu çıkan yangında, Mehmet Ali ve Dursun Özkanlı yanarak öldü. 
     Olay yerine gelen İtfaiye Ekipleri, yangını söndürmeye çalışırken, Emniyet Müdürlüğü Ekipleri yanan kardeşlerin cesedini bularak dışarıya çıkardı. 
     Evlerinin yandığını haber alan anne ve baba, eve geldiklerinde çocuklarının öldüğünü öğrenince sinir krizleri geçirdi. 
     Yetkililer, yangın söndürme çalışmalarının devam ettiğini, soruşturmanın sürdürüldüğünü bildirdi. 
     
</TEXT>
</DOC>
