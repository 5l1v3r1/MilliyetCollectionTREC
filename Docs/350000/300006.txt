<DOC>
<DOCNO> 300006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur31.html </URL>
<DATE> 2004/12/22/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
PKK'ya operasyon 4 kişi yakalandı 
</HEADLINE>
<TEXT>

     Aydın ve Şırnak'ta, terör örgütü PKK Kongra-Gel'e yönelik düzenlenen operasyonda, örgüte üye olduğu iddiasıyla 1'i kadın 4 kişi yakalandı. 
     Aydın Vali Vekili Ömer Eru yaptığı yazılı açıklamada, Aydın ve Şırnak emniyet müdürlükleri ile ortaklaşa düzenlenen operasyonlarda, ''örgüte eleman kazandırma çalışması yürüttüğü belirlenen Hatice Şen ile örgüt faaliyetlerine katılmak üzere Aydın'dan Şırnak'a gönderilen Sedat Duman ve Sevdin Nergül'ün yakalandığını'' bildirdi. 
     Eru'nun açıklamasında, ''Şırnak'ta örgüt adına kuryelik yaptığı tespit edilen Abdülkerim Kara'nın da operasyonlar sonucu yakalandığı'' kaydedildi. 
     Açıklamada, örgüt üyesi oldukları iddiasıyla yakalanan 1'i kadın 4 kişinin, çıkarıldıkları nöbetçi mahkemece tutuklandıkları bildirildi. 
     Operasyonların aralıksız sürdüğü kaydedilen açıklamada, hakkında gıyabi tutuklama kararı çıkarılan 2 zanlının da arandığı ifade edildi. 
     
</TEXT>
</DOC>
