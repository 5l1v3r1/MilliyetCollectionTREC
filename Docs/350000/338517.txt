<DOC>
<DOCNO> 338517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sontur39.html </URL>
<DATE> 2005/04/30/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
Bingöl depreminde ölenler anıldı... 
</HEADLINE>
<TEXT>

     Bingöl depreminin yıldönümü etkinlikleri kapsamında, depremde ölen iki öğretmenin görev yaptığı okulun bahçesine, öğretmenler anısına 200 fidan dikildi. 
     Bingöl'de 1 Mayıs 2003 tarihinde, 6.4 büyüklüğündeki depremde ölenlerin anısına düzenlenen etkinlikler başladı. 
     Toplum Gönüllüleri Vakfı, Akut ve Bingöl Belediyesi'nce düzenlenen etkinlikler kapsamında, depremde ölen öğretmenler Faruk ve Behiye Korkmaz çiftinin görev yaptığı Milli Egemenlik İlköğretim Okulu'nun bahçesinde 200 fidan toprakla buluştu. 
     Etkinlikler süresince, okul bahçelerine 600 adet daha fidan dikileceği belirtildi. 
     Depremde ölenler anısına ayrıca, Bingöl Dörtyol Kavşağı'nda fotoğraf sergisi açıldı. 
     Serginin açılışını yapan Bingöl Valisi Vehbi Avuç, depremden çıkarılması gereken dersler olduğunu vurgulayarak, olumsuzluklardan ders çıkarılıp olabilecek felaketlerin önüne geçilmesi gerektiğini ifade etti. 
     
</TEXT>
</DOC>
