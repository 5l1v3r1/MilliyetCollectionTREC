<DOC>
<DOCNO> 303437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sonspo33.html </URL>
<DATE> 2005/01/04/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Beşiktaş, Lütfi Arıboğan'ı destekleme kararı aldı... 
</HEADLINE>
<TEXT>

     Beşiktaş Kulübü Yönetim Kurulu, yarın yapılacak Basketbol Federasyonu seçimlerinde, başkan adaylarından Lütfi Arıboğan'ı destekleme kararı aldı. 
     Yönetim kurulunun bu kararı, kulübün resmi internet sitesinden duyuruldu. Açıklamada, yapılan değerlendirme sonucu, Basketbol Federasyonu başkanlık seçiminde adaylardan Lütfi Arıboğan'ın desteklenmesi kararı alındığı belirtilerek, ''Yönetim kurulumuzun, Sayın Arıboğan'ın Türk basketbolunun geleceğine önemli katkıları olacağına ve basketbolumuzu iyi noktalara taşıyacağına inancı tamdır'' denildi. 
     Açıklamada, başkan Yıldırım Demirören, ikinci başkan Murat Aksu, asbaşkan Kıvanç Oktay, genel sekreter Kenan Öner, basketbol komitesi başkanı Yahya Kemal Gencer ile amatör şubelerden sorumlu yönetici Bülent Deriş'in, yarınki seçimde Lütfi Arıboğan lehine oy kullanacakları bildirildi. 
     
</TEXT>
</DOC>
