<DOC>
<DOCNO> 334497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sonsiy23.html </URL>
<DATE> 2005/04/18/ </DATE>
<TIME> 19.46 </TIME>
<AUTHOR>  </AUTHOR>
<HEADLINE>
MGK toplantısı sona erdi... 
</HEADLINE>
<TEXT>

     Milli Güvenlik Kurulu MGK , Cumhurbaşkanı Ahmet Necdet Sezer'in başkanlığındaki bugünkü toplantısında, KKTC'deki Cumhurbaşkanlığı seçiminin sonuçlarını değerlendirdi, iç göç ve enerji konularını görüştü. 
     MGK Genel Sekreterliği'nden, toplantı sonrasında yayımlanan bildiride, MGK'nın olağan toplantısını yaptığı belirtilerek şöyle denildi 
     ''Toplantıda 17 Nisan 2005'te KKTC'de yapılan Cumhurbaşkanlığı seçiminin sonuçları değerlendirilmiş ve önümüzdeki dönemde Kıbrıs konusunda izlenecek politikalar gözden geçirilmiş, 
     Son yıllarda yoğun olarak yaşanan iç göçün nedenleri ve özellikle büyük kentlerde yarattığı sorunlar ele alınmış, göç alan ve veren kentlerin sorunlarına çözüm getirecek önlemlerin ivedilikle yaşama geçirilmesinin önemi vurgulanmış, Dünyada enerji kaynaklarının kullanımına ve güvenliğine ilişkin geçerli ölçütler çerçevesinde, ülkemizde enerji güvenliği, sektörün durumu ve potansiyeli ile önümüzdeki döneme ilişkin enerji planlaması, yatırım gereksinimleri, yeniden yapılanma çalışmaları konularında kapsamlı bir değerlendirme yapılmıştır.'' 
     
</TEXT>
</DOC>
