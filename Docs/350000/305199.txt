<DOC>
<DOCNO> 305199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sontur03.html </URL>
<DATE> 2005/01/10/ </DATE>
<TIME> 02.11 </TIME>
<AUTHOR>  </AUTHOR>
<HEADLINE>
Görevliyi tuvalete kilitleyip soygun yaptılar 
</HEADLINE>
<TEXT>

     Yakup YILMAZ DHA 

      ADANA'da bir otobüs firmasının bilet satış bürosuna yolcu gibi gelen 3 kişi, 25 yaşındaki görevli Kenan İncefidan'ı silah zoruyla tuvalete kilitledikten sonra çekmecedeki bin YTL'yi alıp kaçtı. Çevredeki taksiciler tarafından kapatıldığı yerden kurtarılan İncefidan, çelişkili ifadeler verince gözaltına aldı. 
     Olay önceki gece saat 22.30 sıralarında Turhan Cemal Beriker Bulvarı üzerindeki Metro Turizm'e ait bilet satış bürosunda meydana geldi. İşyerini kapatmaya hazırlanan Kenan İncefidan yolcu gibi içeri giren henüz kimlikleri belirlenemeyen 3 kişi tarafından silah zoruyla tuvalete kitlendi. 3 saldırgan, çekmecede bulunan 1 YTL'yi alıp kaçtı. İşyerinin kapısının açık olmasından ve İncefidan'ın dışarı çıkmamasından şüphelenen çevredeki taksiciler bilet satış bürosuna girdi. Tuvaletin kapısına vurup yardım isteyen İncefidan'ı kurtaran taksiciler, 155 Polis İmdat'ı arayarak durumu bildirdi. 
     Olay yerine gelen polis ekipleri, çevrede durumu şüpheli görülen kişiler üzerinde araştırma başlattı. Emniyet Müdürlüğü'ne bağlı Gasp Büro ekipleri de işyerine gelerek görevli İncefidan'ın ifadesini de aldı. Çelişkili ifadeler veren İncefidan, durumu şüpheli görülerek gözaltına alındı. Olayla ilgili soruşturma sürdürülüyor. 
     
</TEXT>
</DOC>
