<DOC>
<DOCNO> 342481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sondun05.html </URL>
<DATE> 2005/05/14/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Özbekistan'da askerler cesetleri otobüsle taşıdı... 
</HEADLINE>
<TEXT>

     Özbekistan’ın doğusundaki Andican kentinde dün çıkan ayaklanma sırasında ölenlerin, askerler tarafından bir otobüse doldurularak olay yerinden alındığı bildirildi. 
     Andican’daki bir görgü tanığı, ölen kişilerin yakınlarının engelleme çabalarına rağmen, bu sabah askerlerin çatışmaların başladığı meydanın yakınlarındaki okul civarında yerlerde yatan cesetleri otobüse doldurarak uzaklaştıklarını söyledi. 
     Görgü tanığı, 15 kadar cesedin askerlerce bölgeden uzaklaştırıldığını ifade etti. 
     Bu arada Andican’da durumun kontrol altında olduğu açıklanmasına rağmen hala silah seslerinin duyulduğu, 350 bin kişinin yaşadığı kentte insanların genel olarak evlerinde kalmayı tercih ettiği bildiriliyor. 
     Yetkililer, Özbekistan’da dünkü olaylarda ölenlerin sayısını 9 olarak bildirirken, bağımsız kaynaklar kayıpların çok daha fazla olduğunu kaydediyor. 
     
</TEXT>
</DOC>
