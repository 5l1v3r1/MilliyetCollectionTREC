<DOC>
<DOCNO> 316196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sontur30.html </URL>
<DATE> 2005/02/17/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Yaptığı bombaları polise teslim eden zanlı tutuklandı 
</HEADLINE>
<TEXT>

     Balıkesir'in Edremit İlçesi'nde Emniyet Müdürlüğü'ne giderek, kendisinin yaptığını söylediği bombaları teslim eden genç, tutuklandı. 
     AA muhabirinin aldığı bilgiye göre, Edremit Emniyet Müdürlüğü'ne giderek biri patlamış iki bombayı güvenlik güçlerine teslim eden, bir bombanın da yerini söyleyen Mehmet Salih Tosun 19 , sorgulamasının tamamlanmasının ardından adliyeye sevk edildi. 
     Adam yaralama suçundan yattığı cezaevinden bir süre önce tahliye olduğu öğrenilen Tosun'un sorgulamasında, bombaları ''hasımlarından korunmak için'' yaptığını iddia ettiği, daha önce gözaltına alındığında polisin kendisine yakın davranması, ''her türlü sıkıntını bizimle paylaş, her zaman bu kapı sana açık'' diyerek dostça yaklaşım sergilemesi üzerine, yaptığı bombaları teslim ettiğini söylediği bildirildi. 
     Tosun, ''El yapımı patlayıcı bulundurmak ve patlatmak'' suçundan çıkarıldığı nöbetçi mahkemece tutuklandı. 
     
</TEXT>
</DOC>
