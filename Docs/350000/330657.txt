<DOC>
<DOCNO> 330657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sondun01.html </URL>
<DATE> 2005/04/06/ </DATE>
<TIME> 02.05 </TIME>
<AUTHOR>  </AUTHOR>
<HEADLINE>
Bush "El Kaide hala öldürücü, ama Iraklılar onunla mücadele ediyor" 
</HEADLINE>
<TEXT>

     ABD Başkanı George W. Bush, Irak'taki Ebu Garib cezaevine düzenlenen saldırının sorumluluğunu El Kaide örgütünün üstlenmesinin, örgütün hala öldürücü olduğunu gösterdiğini, ancak Iraklıların giderek örgütlü mücadeleye katıldığını kaydetti. 
     Bush, kabine toplantısının ardından yaptığı açıklamada, ''Stratejileri değişmedi. Stratejileri, güvenliğimizi, irademizi, bu yeni ülkeyi yönetmeye yardımcı olan cesur ruhların güvenliğini ve iradesini sarsmak umuduyla, mümkün olduğunca çok masum insanı öldürmek'' dedi. 
     ABD Başkanı Bush, ''El Kaide'nin Ebu Garib saldırısıyla daha fazla gelişmiş hale gelip gelmediğinin'' sorulması üzerine, ''Hayır, bence hala öldürücü olduklarını bir işareti. Peşlerindeyiz ve Irak vatandaşları da artık onların peşinde. Daha çok Irak vatandaşı, bunların terörist olduğunu anlıyor'' diye konuştu. 
     Irak'ın başkenti Bağdat'ın batısındaki Ebu Garib cezaevine cumartesi günü düzenlenen saldırının sorumluluğunu El Kaide örgütüne bağlı Ürdünlü militan Ebu Musab Zerkavi'nin grubu üstlenmişti. Saldırıda 44 Amerikan askeri ve 13 tutuklu yaralanmıştı. 
     
</TEXT>
</DOC>
