<DOC>
<DOCNO> 343458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonyas07.html </URL>
<DATE> 2005/05/17/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Hayvanlar da stres altında... 
</HEADLINE>
<TEXT>

     Avustralya’da stres yüzünden antidepresan verilen kedi ve köpeklerin sayısının gittikçe arttığı bildirildi. 
     Daily Telegraph gazetesinin haberine göre, sahipleri "obsesyonel kompülsif" rahatsızlıklarıyla başa çıkabilmek için hayvanlarına ilaç veriyor. Kısaca "Ok" olarak adlandırılan bu rahatsızlığın, Avustralya’daki ev kedisiyle köpeklerin yüzde 3 ila 6’sında görüldüğünü kaydeden gazete, bu rahatsızlığa yakalanan hayvanların, kuyruklarını ısırdıklarını, kendi çevrelerinde fır döndüklerini, gölgelerini kovaladıklarını, usulca yürüdüklerini ya da sürekli yalandıklarını yazdı. 
     Gazeteye konuşan bir veteriner, bu sonuca genetik yapıyla çevre şartlarının yol açtığını söyledi. Robert Stabler adlı uzman, uzun ve yorucu iş günü sonunda eve dönen sahiplerinin de, streslerini hayvanlara geçirebildiğini kaydetti. 
     
</TEXT>
</DOC>
