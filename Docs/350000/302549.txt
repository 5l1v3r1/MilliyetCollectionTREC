<DOC>
<DOCNO> 302549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/18/son/sondun02.html </URL>
<DATE> 2005/12/18/ </DATE>
<TIME> 00.50 </TIME>
<AUTHOR>  </AUTHOR>
<HEADLINE>
Papadopulos, Blair'in eşinin KKTC'yi savunmasını kışkırtıcı buldu 
</HEADLINE>
<TEXT>

     Kıbrıs Rum kesimi lideri Tasos Papadopulos, İngiltere Başbakanı Tony Blair’in avukat eşi Cherie’nin, bir İngiliz çiftin KKTC’deki mülkiyet hakkını savunma kararının kışkırtıcı olduğunu söyledi. 
     Papadopulos, Rum kesimindeki İngiliz Yüksek Komisyonu’nun Cherie Blair’in İngiliz çiftin savunmasını üstleneceğine dair basında çıkan haberlerin doğru olduğunu bildirmesinden sonra yaptığı açıklamada, bunun kışkırtıcı bir hareket olduğunu belirterek, bu konuyu İngiltere ile görüşeceklerini kaydetti. 
     Rum kesimi lideri, Cherie Blair’in, İngiltere Başbakanı’nın eşi sıfatından avukatlık sıfatını ayırmasının da bir o kadar zor olduğunu ifade etti. 
     
</TEXT>
</DOC>
