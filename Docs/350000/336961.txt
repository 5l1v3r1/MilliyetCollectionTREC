<DOC>
<DOCNO> 336961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sondun47.html </URL>
<DATE> 2005/04/26/ </DATE>
<TIME> 20.06 </TIME>
<AUTHOR>  </AUTHOR>
<HEADLINE>
Becham çifti, eski dadılarına dava açıyor 
</HEADLINE>
<TEXT>

     İngiliz futbolcu David Beckham ve eşi Victoria, çocuklarının eski bakıcısına, gazetelerde yayımlanan açıklamaları nedeniyle dava açıyor. 
     Çiftin sözcüsü Jo Milloy, Beckham'ların, güvenlerini ihlal ettiği için eski dadıları Abbie Gibson'ı dava edeceklerini, ayrıca Gibson'ın açıklamalarını yayımlayan ''News of the World'' gazetesine de dava açacaklarını söyledi. 
     Gibson'ın, ''Beckham'ların sorunlu bir evlilikleri olduğu ve David Beckham'ın eşini sürekli aldattığı'' iddialarını içeren açıklamaları, pazar günü gazetede yayımlanmıştı. 
     Beckham çifti, eski dadılarının aile yaşamlarıyla ilgili ''sırları'' anlattığı röportajının yayımlanmaması için açtığı davayı kaybetmişti. Mahkeme, anıların yayımlanmasında, kamu yararı olduğuna karar vermişti. 
     
</TEXT>
</DOC>
