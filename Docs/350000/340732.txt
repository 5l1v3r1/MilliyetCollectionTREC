<DOC>
<DOCNO> 340732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sontur15.html </URL>
<DATE> 2005/05/08/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İETT otobüsüne molotofkokteyli saldırı 
</HEADLINE>
<TEXT>

     Küçükçekmece’de gece meydana gelen olayda bir grubun molotofkokteyli ve taşlı saldırı düzenlediği İETT otobüsünde maddi hasar oluştu. 
     Alınan bilgiye göre, Eminönü-Başakşehir hattındaki son seferinin ardından İkitelli’deki garaja gitmekte olan Ali Çoban yönetimindeki 34 TN 0273 plakalı otobüs, yola kurulan barikat yüzünden yavaşladı. 
     Bu sırada ortaya çıkan yüzleri maskeli bir grubun molotofkokteyli ve taş attığı otobüsün sürücüsü Çoban, direksiyon hakimiyetini kaybederek yol kenarındaki duvara çarptı. 
     Otobüsün içerisinde molotofkokteyli nedeniyle başlayan yangın, olay yerine çağrılan itfaiye tarafından söndürüldü. 
     Sürücüsünün yara almadığı otobüste maddi hasar oluşurken, saldırıyı düzenleyenlerin yakalanması amacıyla çalışmalar sürüyor. 
     
</TEXT>
</DOC>
