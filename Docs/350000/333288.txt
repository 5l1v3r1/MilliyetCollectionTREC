<DOC>
<DOCNO> 333288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sondun47.html </URL>
<DATE> 2005/04/14/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
Aoun "Hizbullah'ı silahsızlanmaya ikna edebilirim" 
</HEADLINE>
<TEXT>

     Lübnan'ın gelecek ay ülkesine dönmeyi planlayan sürgündeki muhalif lideri General Michel Aoun, Hizbullah'ı silahsızlanmaya ikna edebileceğini söyledi. 
     Aoun, Fransa'dan telefonla yaptığı açıklamada, Lübnan'da merkezi bir yönetim ve buna paralel bir ordunun var olamayacağını söyleyerek, bunu Hizbullah'a anlatmaya gayret edeceklerini ve Hizbullah'ın, silahsızlanmasının doğuracağı endişelerin kaynağı olan konulara eğileceklerini belirtti. 
     Hizbullah'ın silahları bırakmasını sağlayacak yeterli garantileri bulunduğunu ve önerilerinin Hizbullah'ı ikna edeceğini söyleyen Aoun, ancak bu önerilerin neler olacağını açıklamadı. 
     Aoun, Hizbullah ile görüşmelerin gelecek ay yapılması öngörülen seçimlerden hemen sonra başlaması gerektiğini de kaydetti. Ancak siyasi kaynaklar, görüşmelerin hükümetin oluşturulmasındaki gecikmeler nedeniyle seçimlerden haftalar ya da aylar sonra başlayabileceğini bildiriyor. 
     Aoun, seçimlerde aday olup olmayacağının henüz belli olmadığını da ifade etti. 
     
</TEXT>
</DOC>
