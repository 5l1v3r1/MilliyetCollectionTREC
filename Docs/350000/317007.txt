<DOC>
<DOCNO> 317007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sontur11.html </URL>
<DATE> 2005/02/20/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Hırsızlığın böylesi... Cami tuvaletinin kapısı çalındı 
</HEADLINE>
<TEXT>

     Kerem PULGAT DHA 

      KONYA'nın Merkez Selçuklu İlçesi'ndeki Hacı Kemal Onson Camii'nin tuvalet kapısı çalındı. 
     Gece açık kalan erkekler tuvaletinin alüminyum kapısı, kimliği belirsiz kişi ya da kişilerce menteşelerinden sökülerek çalındı. Bu sabah tuvalete gelenler alüminyum kapının yerinde olmadığını görünce şaşırdı. Cami imamı Osman Okutan'a bilgi verilmesinden sonra çağrılan polis ekipleri tuvalette inceleme yapıldı. Kapı çerçevesinde herhangi bir parmak izine rastlanmadı. 
     Konya'da bir caminin tuvalet kapılarını çalınmasına inanamadıklarını belirten aynı bölgede oturan İbrahim Torun, "Cep telefonu, çanta, para ve altın çalındığına bir çok kere şahit oldum. Ama cami tuvaletinin kapısının çalındığını ilk kez gördüm. Cami kapısını çalıp götürmek şeytanın bile aklına gelmez. Burası Allah'ın evi sayılır, burada hırsızlık yapan, Müslüman olamaz'' dedi. 
     Cami imamı Osman Okutan ise, cemaatten para toplayarak alüminyum kapının yenisini takacaklarını, bundan sonra geceleri caminin dış kapısını da kilitleyeceklerini söyledi. 
     
</TEXT>
</DOC>
