<DOC>
<DOCNO> 326783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sontur48.html </URL>
<DATE> 2005/03/24/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
E-5'te motosiklet yarışı hastanede bitti 
</HEADLINE>
<TEXT>

     E-5 Karayolu'nda arkadaşlarıyla hız yarışına giren genç, motosikletiyle sivil polis aracına çarptıktan sonra bariyerleri aşarak yaralandı. 
     Alınan bilgiye göre, Göztepe mevkiinde motosikletli arkadaşlarıyla yarış eden Yavuz Karakılıç 25 , 34 AYN 42 plakalı motosikletinin hakimiyetini kaybederek, önce sivil bir polis otomobiline çarptı, ardından da bariyerleri aşarak yolun kenarına savruldu. 
     Yarış ettiği arkadaşlarının olay yerinden ayrıldığı öğrenilen Karakılıç'a ilk müdahaleyi, kaza yerine gelen polisler yaptı. 
     Yavuz Karakılıç, ambulansla Göztepe Devlet Hastanesi'ne götürülerek tedavi altına alındı. Hastane yetkilileri, Karakılıç'ın hayati tehlikesinin bulunmadığını kaydettiler. 
     Polisin olay yerinde yaptığı incelemede, Yavuz Karakılıç'ın kaza yapmasının ardından motosikletinin yaklaşık 30 metre hareket halinde sürüklendiği belirlendi. 
     
</TEXT>
</DOC>
