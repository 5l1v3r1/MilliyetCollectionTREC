<DOC>
<DOCNO> 329372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sonspo18.html </URL>
<DATE> 2005/04/01/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Galatasaray'da ''Rüya Takım'' kadroları belli oldu... 
</HEADLINE>
<TEXT>

     Galatasaray Kulübü'nün 100. kuruluş yılı etkinlikleri çerçevesinde 24 Nisan Pazar günü gerçekleştirilecek ''Rüya Takım'' karşılaşmasında takım kadroları belli oldu. 
     Sarı-kırmızılı kulübün aylık yayın organı Galatasaray Dergisi'nin nisan sayısında yer alan habere göre, taraftar anketlerinin sonucuna göre belirlenen eski futbolcular, 20'şer kişilik iki takım halinde Ali Sami Yen Stadı'nda futbolseverlerin önüne çıkacak. 
     Sarı-kırmızı parçalı formayı giyecek ve teknik direktörlüklerini ise Coşkun Özarı ile Bülent Ünder'in yapacağı kadroda, Yasin Özdenak, Zoran Simoviç, Nihat Akbay, Yusuf Altıntaş, Hamza Hamzaoğlu, Cüneyt Tanman, Erhan Önal, Falko Götz, Uğur Tütüneker, Cevad Prekazi, Mirsad Kovaçeviç, Kubilay Türkyılmaz, İlyas Tüfekçi, Ali Çoban, Iosif Rotariu, Tanju Çolak, Didier Six, Mehmet Özgül, Bülent Alkılıç ve Sebastian Perez yer alacak. 
     Teknik direktörlük görevini Karl Heinz Faldkamp ile Greame Souness'ın üstleneceği beyaz formalı takımın kadrosunda ise Claudio Taffarel, Gintaras Stauche, Hayrettin Demirbaş, İsmail Demiriz, Reinhardt Stumpf, Raşit Çetiner, Gheorghe Popescu, Erdal Keser, Arif Kocabıyık, Suat Kaya, Tarık Hoçiç, Gheorghe Hagi, Metin Yıldız, Ahmet Ceyhan, Muhammet Altıntaş, Öner Kılıç, Dean Saunders, Gökmen Özdanak, Adrian Knupp ve Rudiger Abramczik bulunuyor. 
     Bir dönem Galatasaray forması giyen Hollandalı oyuncu Ulrich Van Gobbel'in ise mazeret göstererek organizasyona katılamayacağını bildirdiği açıklandı. 

     
</TEXT>
</DOC>
