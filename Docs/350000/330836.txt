<DOC>
<DOCNO> 330836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sontur21.html </URL>
<DATE> 2005/04/06/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Cep telefonu gasp edilen üniversiteli bıçakla yaralandı... 
</HEADLINE>
<TEXT>

     Şişli'de cep telefonu ile teybi gasp edilen üniversite öğrencisi, bıçakla yaralandı. 
     Sabit Pazar içinden geçerek kaldığı yurda giden yabancı uyruklu üniversite öğrencisi Elçin Askarov, sigara isteme bahanesiyle yanına yaklaşan 4 kişi tarafından durduruldu. 
     Bu kişilerce bıçak tehdidiyle cep telefonu ile teybi istenen Askarov, korkarak kaçmaya başladı. Bunun üzerine peşinden gelen gaspçılarca yakalanan Askarov, vücudunun çeşitli yerlerinden bıçakla yaralandı. 
     Askarov'un üzerindeki cep telefonu ile teybini alan gaspçılar, daha sonra olay yerinden kaçtılar. 
     Çevredeki vatandaşlarca yerde yatarken bulunan Askarov, kaldırıldığı Şişli Etfal Eğitim ve Araştırma Hastanesi'nde tedavi altına alındı. 
     Olay sonrası çevrede araştırma yapan polis, bir kişiyi şüphe üzerine gözaltına aldı. 
     
</TEXT>
</DOC>
