<DOC>
<DOCNO> 310613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sonyas02.html </URL>
<DATE> 2005/01/29/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
ABD'de 8 kadını öldüren kişi, suçunu itiraf etti... 
</HEADLINE>
<TEXT>

     ABD'nin İllinois eyaletinde 8 kadını öldürerek kırsal bölgelerdeki tenha yol kenarlarına atan bir kişinin suçunu itiraf ettiği bildirildi. 
     Larry Bright isimli 38 yaşındaki beton işçisinin, cinayetleri işledikten sonra, cesetleri tenha yol kenarlarına attığı ya da annesinin evinin arka bahçesindeki bir çukurda yaktığını itiraf ettiği kaydedildi. 
     Bright'ın, işlediği bir cinayetle ilgili olarak perşembe günü yapılan son duruşmasında suçsuz olduğunu iddia ettiği, yargıcın ise sanığın suçsuz olduğu iddiasını kabul etmediği belirtildi. 
     Eyalet savcısı Kevin Lyons ise yargıca 8 kadının öldürülmesi konusunda Bright'ın suçunu itiraf ettiğini ve kayıp durumdaki dört kadının cesetlerinin kalıntılarını attığı yerleri polise gösterdiğini söyledi. 
     Bright'ın, polise yaptığı itirafta, öldürdüğü kadınları bir buçuk gün boyunca yaktığını, daha sonra kalıntıları bir kovaya doldurduğunu ve bu kalıntıları değişik yerlere boşalttığını söylediği kaydedildi. 
     Bright'ın uyuşturucu bulundurma ve yasadışı alıkoyma suçlamalarıyla aralık ayından bu yana cezaevinde bulunduğu ifade edildi. 
     
</TEXT>
</DOC>
