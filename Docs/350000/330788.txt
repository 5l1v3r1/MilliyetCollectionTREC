<DOC>
<DOCNO> 330788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sonspo12.html </URL>
<DATE> 2005/04/06/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Mehmet Okur 11 sayı attı, Jazz 90-79 yendi 
</HEADLINE>
<TEXT>

     ABD Profesyonel Basketbol Ligi'ne NBA bu sabaha karşı yapılan 12 maçla devam edildi. 
     Batı Konferansı Kuzeybatı Grubu'nda son sırada bulunan Utah Jazz, sahasında Portland Trail Blazers'ı 90-79 yenmeyi başardı. 
     Utah Jazz'da ilk 5'te sahaya çıkan ve 29 dakika forma şansı bulan Mehmet Okur, 11 sayı, 6 ribaunt ve 3 asistle maçı tamamladı. 
     Okur, 10 kez denediği 2 sayılık atışlardan beşinde isabet yakalarken, serbest atışlarda 2'de 1 isabet buldu. 
     Jazz'ın 23. galibiyetini aldığı karşılaşmada Matt Harpring, 17 sayı ve 7 ribauntla takımının en skorer oyuncusu olurken, Kris Humphries ve Ben Handlogten'in 11'er sayılık çabaları galibiyeti getirdi. 
     Kuzeybatı Grubu'nda Jazz'ın 1 sıra üstünde bulunan Portland Trail Blazers, 5 oyuncusu çift haneli rakamlara ulaşmasına karşın yenilgiden kurtulamadı. 
     Trail Blazers'ta 13'er sayı atan Joel Przybilla, Travis Outlaw ve Sebastien Telfair, takımlarına galibiyeti getiremedi. 
     
     MIAMI HEAT DOĞU KONFERANSI LİDERİ 

     Doğu Konferansı Güneydoğu Grubu'nda çok iyi bir sezon geçiren Miami Heat, sahasında Chicago Bulls'u yenerek, Doğu Konferansı liderliğini garantiledi. 
     Dwyane Wade'in 39 sayıyla kariyerinin en yüksek rakamına ulaştığı karşılaşmada Heat, Chicago Blls'u 104-86 yendi. 
     Miami Heat, aldığı bu galibiyetle evinde kazandığı maç sayısını 18'e çıkarırken, Chicago Bulls'un 9 maçlık galibiyet serisine de son verdi. 
     Kendi sahasında maç kazanma rekorunu elinde bulunduran Sacramento Kings'i yakalayan Heat'te 17 sayıyla Damon Jones, 16 sayıyla Udonis Haslem ve 15 sayıyla Eddie Jones galibiyete katkı sağladı. 
     Eddy Curry, Luol Deng ve Othella Harrington'tan yoksun kadrosuyla maça çıkan Chicago Bulls'ta Andres Nocioni ve Ben Gordon 14'er sayıyla oynamasına karşın yenilgiyi engelleyemedi. 
     Öte yandan, Hidayet Türkoğlu'nun sakatlığı nedeniyle forma giymediği karşılaşmada Orlando Magic, deplasmanda Dallas Mavericks'e 114-105 yenildi ve Play-Off yolunda yara aldı. 
     Ligde diğer karşılaşmalarda sonuçlar şöyle 
     New Jersey Nets-Cleveland Cavaliers 111-80 . 
     Denver Nuggets-Memphis Grizzlies 94-91. 
     Sacramento Kings-Seattle Supersonics 122-101 . 
     Boston Celtics-Washington Wizards 116-108 . 
     Los Angeles Clippers-Charlotte Bobcats 104-102 . 
     New Orleans Hornets-Atlanta Hawks 96-86 . 
     Golden State Warriors-Houston Rockets 122-117 . 
     Indiana Pacers-New York Knicks 97-79 . 
     Phoenix Suns-Los Angeles Lakers 125-99 . 
     
</TEXT>
</DOC>
