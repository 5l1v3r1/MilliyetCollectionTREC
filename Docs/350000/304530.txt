<DOC>
<DOCNO> 304530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/ekonomi/eko07.html </URL>
<DATE> 2005/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, 2004'ü turist rekoruyla tamamladı 
</HEADLINE>
<TEXT>


ANKARA ANKA 

Türkiye'ye geçen yıl gelen yabancı ziyaretçilerin sayısı, bir önceki yıla göre yüzde 24.9 artarak 17 milyon 517 bin 610'la bugüne kadarki en yüksek düzeyine çıktı ve yeni bir rekor kırdı. Almanya, 3 milyon 983 bin 939'la Türkiye'ye en fazla turist gönderen ülke oldu. Rusya 1 milyon 605 bin 259 kişiyle ikinci, İngiltere 1 milyon 387 bin 817 kişiyle üçüncü sırada yer aldı. Geçen yılın tümünde Türkiye'ye gelen turist sayısı, yüzde 25 artarak 17.5 milyonu geçti. 
2004 'te Türkiye'ye gelen turist sayısı, bir önceki yıla göre yüzde 24.9 artarak 17 milyon 517 bin 610'a ulaştı. En fazla turist ise OECD ülkelerinden geldi. OECD ülkelerinden Türkiye'ye gelen yabancı ziyaretçilerin sayısı, bir önceki yıla göre yüzde 24.6 artarak, 10 milyon 806 bin 760'a çıktı. Bunların 9 milyon 594 bin 968'ini oluşturan AB ülkelerinden gelenlerin sayısı, yüzde 24'lük artış kaydetti. Doğu Avrupa ülkelerinden gelenlerin sayısı yüzde 27.4 artarak 4 milyon 836 bin 286'ya, Afrika ülkelerinden gelenlerin sayısı yüzde 8.8 artarak 197 bin 712'ye, Asya ülkelerinden gelenlerin sayısı yüzde 21.8 artarak 1 milyon 626 bin 889'a, Amerika ülkelerinden gelenlerin sayısı yüzde 13.9 artarak 30 bin 737'ye çıktı. 


</TEXT>
</DOC>
