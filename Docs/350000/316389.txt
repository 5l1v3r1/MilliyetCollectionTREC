<DOC>
<DOCNO> 316389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sondun47.html </URL>
<DATE> 2005/02/18/ </DATE>
<TIME> 19.46 </TIME>
<AUTHOR>  </AUTHOR>
<HEADLINE>
Moldovya'da 16 Rus vatandaşı gözaltına alındı 
</HEADLINE>
<TEXT>

     Moldova'da ''seçimleri izledikleri'' gerekçesiyle 16 Rus vatandaşının gözaltına alındığı bildirildi. 
     Moldova Basın Merkezi Başkanı Andrey Slutu, Rus Enformasyon Ajansı RIA Novosti'ye yaptığı açıklamada, gözaltına alınan kişilerin büyük şehirlerde seçim sonuçlarını tahmin edebilecek modern aletlere sahip olduğunu ileri sürdü. 
     Polisin sınırdışı edilmesi istemiyle gözaltına aldığı yabancıları mahkemeye ellerindeki delillerle birlikte getirdiğini kaydeden Slutu, polisin gözaltına alınan yabancıların dairelerinde yaptığı incelemede 373 bin dolar ve 77 bin 500 avro bulduğunu kaydetti. 
     Slutu, polisin bu yabancıların adını açıklamadığı adaylardan birini yasadışı bir şekilde destekleme kampanyası yürüttüğüne inandığını belirterek, gözaltına alınanlardan birinin uluslararası gözlemci statüsünün bulunduğunu ifade etti. 
     Ajans, 16 Rus vatandaşının yanı sıra, 2 Kazak ve 2 Ukrayna vatandaşının da sınırdışı edilmek için gözaltına alındığını duyurdu. 
     Ukrayna, ülkede yapılacak seçimler için Bağımsız Devletler Topluluğu'ndan gözlemci davet etmemişti. 
     
</TEXT>
</DOC>
