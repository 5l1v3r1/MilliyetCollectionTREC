<DOC>
<DOCNO> 301585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/soneko18.html </URL>
<DATE> 2004/12/28/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Merkez Bankası'nın resmi rezerv varlıkları 36.9 milyar dolara indi 
</HEADLINE>
<TEXT>

     Merkez Bankası'nın resmi rezerv varlıkları, Kasım sonunda bir önceki aya göre 603 milyon dolar azalarak, 36 milyar 934 milyon dolar düzeyine indi. 
     Merkez Bankası'nın resmi rezerv varlıkları, Ekim ayı sonu itibariyle 37 milyar 7 milyon dolar düzeyinde idi. 
     Resmi rezerv varlıkları, döviz rezervleri menkul kıymetler ile efektif mevcudu ve depo hesapları , Uluslararası Para Fonu IMF pozisyonu, SDR'ler ve altından oluşuyor. 
     Merkez Bankası, 30 Kasım itibariyle ''Uluslararası Rezervler ve Döviz Likiditesi'' tablosunu yayımladı. 
     Söz konusu tarihte resmi rezerv varlıklarının, 35 milyar 64 milyon dolarını döviz varlıkları konvertible dövizler , 173 milyon dolarını IMF rezerv pozisyonu, 14 milyon dolarını SDR, 1 milyar 683 milyon dolarını da altın oluşturdu. 
     Banka'nın Ekim sonu itibarıyla, döviz varlıkları konvertible dövizler 35 milyar 494 milyon dolar, IMF pozisyonu 169 milyon dolar, SDR'ler 280 milyon dolar, altın da 1 milyar 594 milyon dolar düzeyindeydi. 
     Döviz varlıklarından önceden belirlenmiş çekilişlere bakıldığında ise Kasım sonu itibariyle, 42 milyar 459 milyon doları anapara, 7 milyar 895 milyon doları da faiz olmak üzere toplam 50 milyar 354 milyon dolar çıkış olduğu görülüyor. 
     30 Kasım itibarıyla bir önceki aya göre, şarta bağlı döviz yükümlülüklerinin toplamı, 6 milyon dolar artarak 16 milyar 335 milyon dolardan 16 milyar 871 milyon dolara çıktı. 
     
</TEXT>
</DOC>
