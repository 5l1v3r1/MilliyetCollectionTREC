<DOC>
<DOCNO> 345794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sontur36.html </URL>
<DATE> 2005/05/25/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
İstanbul'da final maçı önlemleri... 
</HEADLINE>
<TEXT>

     İstanbul Büyükşehir Belediyesi’ne bağlı birimler, Avrupa Şampiyonlar Ligi finali nedeniyle bir dizi önlem alıp çeşitli çalışmalar yaptı. 
     Büyükşehir Belediyesi’nden yapılan açıklamaya göre, Afet Koordinasyon Merkezi AKOM , UEFA Şampiyonlar Ligi final maçı nedeniyle 24 Mayıs’tan 26 Mayıs akşamına kadar alarm düzeyine geçti. 
     Final maçı organizasyonuyla ilgili Büyükşehir Belediyesi’nin sorumluluğunda olan çalışmaların eksiksiz ve sorunsuz tamamlanması amacıyla her birimden bir temsilci AKOM’da konuşlandı. Bölgeden gelen bilgilerle çalışmalar değerlendirilerek takip ediliyor. 
     Açıklamaya göre, İETT Genel Müdürlüğü’nce 06.00-19.00 saatleri arası Atatürk Olimpiyat Stadı’na Sabiha Gökçen ve Atatürk havalimanlarından 150’şer, Sultanahmet ve Taksim meydanları ile Dolmabahçe’den 100’er otobüs, ayrıca Çevik Kuvvete 24 saat 80 otobüs olmak üzere toplam 680 otobüs tahsis edildi. 
     İSKİ Genel Müdürlüğü sorumluluğunda ise kentte herhangi bir su kesintisi veya bölgesel herhangi bir arıza bulunmuyor. 
     Atatürk Olimpiyat Stadı’nda İtfaiye Daire Başkanlığı’na bağlı 7 araç ve 28 personel, Sabiha Gökçen ve Kavacık’ta ise 4 araç ve 12 personel hazır bekletiliyor. 
     Açıklamada, birimlere göre diğer çalışmalar şöyle sıralandı 
     "Yol Bakım ve Onarım Müdürlüğü’nce Stat, otel ve kamu kurumları ulaşım yolları asfalt yapımı 61 bin 680 ton , bordür tretuvar yapımı ve boyama 183 bin 623 metrekare , çelik hat, yaya ve karayolları tipi oto korkuluk yapım onarımı 51 bin 90 metre , üst geçitlerin bakım onarımı ve boyanması 33 adet , aydınlatma ampül, balast ve armatür değişimi bin 763 adet çalışmaları yapılmıştır. 
     Sosyal ve İdari İşler Müdürlüğü’nce 24 araç, 40 personel yabancı misafir ve üst düzey yöneticilerin taşıma işleri için görevlendirilmiştir. 
     Ayrıca İstanbul Büyükşehir Belediyesi adına görev yapan tüm personele yeteri kadar kumanya dağıtılmaktadır. 
     Zabıta Müdürlüğü’nce Atatürk Olimpiyat Stadı’nda görevli 125 personel, bölgede görevli 75 personel, 36 adet araç görev yapmaktadır. 
     Acil Yardım ve Cankurtarma Müdürlüğü’nce Sultanahmet, Dolmabahçe ve Taksim meydanlarında toplam 9 ambulans hazır bekletilmektedir. 
     Ulaşım A.Ş Genel Müdürlüğü’nce Hafif Metro Aksaray-Havalimanı-Esenler hattında geniş güvenlik önlemleri alındı. 
     Metro 4. Levent-Taksim hattında olabilecek taraftar taşkınlığına karşı araç içi ve peronlarda güvenlik önlemleri artırıldı. 
     İGDAŞ A.Ş Genel Müdürlüğü Avrupa yakasında 18 adet işletme şefliği, 2 adet acil kazı şefliği, 250 personel, 60 araçla vardiyalı olarak görev yapmaktadır. 
     Spor A.Ş Genel Müdürlüğü’nce 15 adet spor tesisi 24 saat açık bekletilmekte, gece ve gündüz görev yapan personel UEFA Şampiyonlar Ligi final maçı için bilgilendirilerek olabilecek aksaklıklara karşı telefon ağı kuruldu." 
     
</TEXT>
</DOC>
