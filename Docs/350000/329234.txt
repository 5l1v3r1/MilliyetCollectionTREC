<DOC>
<DOCNO> 329234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sondun30.html </URL>
<DATE> 2005/04/01/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Belçika Başbakanı taburcu oldu 
</HEADLINE>
<TEXT>

     Belçika Başbakanı Guy Verhofstadt, daralan kalp damarının açılmasının ardından hastaneden taburcu edildi. 
     Tatilde bulunduğu İtalya'da bisiklete binerken rahatsızlanan ve Belçika'ya getirilerek kalp damarına müdahale edilen Verhofstadt, bugün hastaneyi terk ederken, doktorların tavsiyesi üzerine sigarayı bırakacağını ve rejim yapacağını söyledi. 
     Verhofstadt, gelecek hafta, ''sakin bir şekilde'' işbaşı yapacağını ve bir süre sonra tekrar bisiklete binmeye başlayacağını ifade etti. 
     Hastane yönetimi, başbakana özel kan nakli yapıldığını, masrafların önemli bir bölümünün sosyal sigortalar tarafından karşılanmadığını ve Verhofstadt tarafından ödendiğini bildirdi. 
     
</TEXT>
</DOC>
