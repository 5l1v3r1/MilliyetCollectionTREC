<DOC>
<DOCNO> 306663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/siyaset/axsiy02.html </URL>
<DATE> 2005/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal'dan delegeye Ekip değişecek 
</HEADLINE>
<TEXT>


CHP Genel Başkanı Baykal, temasta bulunduğu milletvekili ve delegelere mesaj verdi Parti Meclisi yeni isimlerden oluşacak 

ANKARA Milliyet 


Muhaliflerin kulis çalışmalarını yakından izleyen Genel Başkan Deniz Baykal, birebir ve ekibi aracılığıyla temas ettiği delegelere, Parti Meclisi'ni PM değiştireceği mesajı vererek destek istiyor. 
TBMM kulisinde milletvekilleriyle yaptığı sohbette, "Ben aday olmadım, hep aday olmam istendi" diyerek kurultaya yönelik güvenini gösteren Baykal, muhaliflerin aday olmak için tüzükte öngörülen imza sayısına ulaşamayacağı düşüncesinde. 
TBMM'nin tatile girmesi nedeniyle görüşmelerini genel merkezde gerçekleştirmeye başlayan Baykal'a, delegeler yoğun destek veriyor. Baykal'ın sağ ve sol kolu olarak bilinen Genel Başkan Yardımcısı Eşref Erdem ve Genel Sekreter Önder Sav da, delegelerle yakın temasa geçti. Muhaliflerin, "Kurultayda Baykal dışında kimse konuşturulmayacak" iddialarına tepki gösteren Erdem, kurultay gündeminde aday konuşmalarına yer verilmemesinin "kimse konuşturulmayacak anlamına gelmediğini, imzayı bulup aday olan herkesin aday olabileceğini" söyledi. 
Kurultaya ilişkin özel görüşmelerinde de en fazla "Ekibini değiştir" baskısı ile karşılaşan Baykal, görüştüğü milletvekilleri ve delegelere, "Parti Meclisi'nin yeni isimlerden oluşacağı" mesajını verdi. 


</TEXT>
</DOC>
