<DOC>
<DOCNO> 334032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sonspo25.html </URL>
<DATE> 2005/04/16/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Samsunspor 4 - Denizlispor 0 
</HEADLINE>
<TEXT>

     Birinci Süper Futbol Ligi'nde Samsunspor, Denizlispor'u 4-0 yendi. 
     Karşılaşmaya ev sahibi ekip hızlı başladı. 2. dakikada Celil'in sol taraftan ceza alanına gönderdiği topu Mehmet'in eliyle oynadığı gerekçesiyle orta hakem Zafer Önder İpek, penaltı noktasını gösterdi. Atışı kullanan Serkan Aykut, meşin yuvarlığı filelere göndererek takımını 1-0 öne geçirdi. 
     12. dakikada konuk ekip beraberliğe çok yaklaştı. Mehmet'in pasında kale sahası içinde önünden geçen topa dokunamayan Güven, takımı adına önemli bir fırsatı kullanamamış oldu. 
     18. dakikada Celil'in sağ taraftan kullandığı korner atışında topa iyi yükselen Kais'in kafa vuruşunda meşin yuvarlak direğin yanından dışarı gitti. 
     25. dakikada Timuçin'in ceza alanı ön çizgisine yakın bir noktadan kullandığı serbest vuruşta top kalecide kaldı. 
     38. dakikada Samsunspor farkı 2'ye çıkardı. Musa'nın sol taraftan geliştirdiği atakta ceza alanı içinde topla buluşan Kais, plase bir vuruşla topu ağlara göndererek durumu 2-0 yaptı. 
     45. dakikada Denizlispor'un kazandığı serbest vuruşta Fatih'in ceza yayı üzerinden vuruşunda top Shorunmu'da kalınca, ilk yarı Samsunspor'un 2-0 üstünlüğü ile sona erdi. 

     
</TEXT>
</DOC>
