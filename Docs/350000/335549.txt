<DOC>
<DOCNO> 335549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sonsiy07.html </URL>
<DATE> 2005/04/21/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Türkiye 10'uncu büyük orduya sahip 
</HEADLINE>
<TEXT>

     Nüfus büyüklüğü açısından dünyada 16'ıncı sırada yer alan Türkiye'nin, 665 bin askeri personeliyle dünyanın en büyük 10'uncu ordusuna sahip bulunduğu belirlendi. Türkiye'nin silah ithalatı da 504 milyon dolara kadar geriledi. 
     Dünya Bankası Dünya Kalkınma Göstergeleri 2005 Raporu'na göre 2003 yılı itibarıyla en fazla askeri personele sahip olan ilk 10 ülke şöyle sıralandı 
     Çin 3 bin 750 personel, personelin işgücüne oranı binde 5. 
     Hindistan 2 bin 415 personel, personelin işgücüne oranı binde 5. 
     ABD Bin 480 personel, personelin işgücüne oranı yüzde 1. 
     Rusya Bin 370 personel, personelin işgücüne oranı yüzde 1.7. 
     Kuzey Kore Bin 271 personel, personelin işgücüne oranı yüzde 10.9. 
     Pakistan 909 personel, personelin işgücüne oranı yüzde 1.6. 
     Mısır 780 personel, personelin işgücüne oranı yüzde 2.9. 
     Güney Kore 691 personel, personelin işgücüne oranı yüzde 2.8. 
     Brezilya 673 personel, personelin işgücüne oranı binde 8. 
     Türkiye 665 personel, personelin işgücüne oranı yüzde 2. 
     Dünya Bankası Dünya Kalkınma Göstergeleri 2005 Raporu'na göre Türkiye'nin 1995 yılında 1.2 milyar dolar olan askeri amaçlı ithalatı 2003 yılında 504 milyon dolara geriledi. 1995 yılında hiç askeri ihracatı olmayan bir ülke konumunda bulunan Türkiye, 2003 yılında ise 61 milyon dolarlık ihracat yaptı. 
     Rapora verileri yer alan 144 ülke 1995 yılında toplam 17.7 dolar olan silah ithalatı 2003 yılında 17.8 milyar dolara kadar yükseldi. Türkiye'nin 1995 yılında toplam silah ithlatı içerisinde yüzde 7.2 olan payı 2003'te toplam yüzde 2.8'e geriledi. Dünya Bankası verilerine göre 1995 yılında toplam 80 ülkenin diğer dünya ülkelerine 19.3 milyar dolarlık silah ihraç etti. Bu rakam 2003 yılında 18.6 milyar dolar olarak gerçekleşti. Bu ihracat içerisinde Türkiye'nin payı yüzde 0.3 olarak gerçekleşti. En fazla silah ithalatını 3.6 milyar dolarla Hindistan yaptı, ikinci sırayı 2.5 milyar dolarla Çin, üçüncü sırayı da 1.9 milyar dolarla Yunanistan aldı. Diğer ülkelerin 2003 yılı askeri amaçlı ithalatı ise 1 milyar doların altında kaldı. Türkiye 1995 yılında 1.2 milyar dolarlık ithalatla en fazla ithalatı gerçekleştirmiş olan ikinci ülke konumunda bulunuyordu. 2003 yılında Mısır'la birlikte 8'inci sırayı paylaştı. 2003 yılında en fazla silah ihracatını 7 milyar dolarla Rusya gerçekleştirirken, 1995 yılında 9.2 milyar dolar olan silah ihracatı 4.4 milyar dolara gerileyen ABD 2003 ikinci oldu. Rusya'nın 1995 yılındaki silah ihracatı 3.1 milyar dolar düzeyinde bulunuyordu. 2003 yılında Fransa 1.8 milyar, Almanya ise 1.5 milyar dolarlık silah ihracatı gerçekleştirdi. 
     
     ASKERİ PERSONEL SAYISI 

     Türkiye'nin askeri personel sayısı 1995 yılındaki 690 bin düzeyinden 2003 yılında 665 bine gerilemesine karşın, sıralamada yer alan 142 ülke arasında açısından 10'uncu sırada yer alıyor. Çin, 3 milyon 750 bin kişilik askeri gücüyle en büyük orduya sahip olurken, Hindistan 2 milyon 150 bin kişiyle ikinci, ABD 1 milyon 636 bin kişiyle üçüncü, Rusya 1 milyon 370 bin kişiyle dördüncü Kuzey Kore 1 milyon 271 bin kişiyle Kuzey Kore beşinci oldu. 
     Türkiye'deki askeri personelin toplam işgücüne oranı ise 1995 yılındaki yüzde 2.5'lik düzeyden 2003'de yüzde 2'ye düştü. 
     Dünya ülkelerinin sınıflandırılmasında Avrupa ve Merkezi Asya grubunda yer alan Türkiye, bu gruptaki 3 milyon 835 bin kişilik askeri gücün yüzde 17.3'ünü oluşturuyor. 
     
</TEXT>
</DOC>
