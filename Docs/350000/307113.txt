<DOC>
<DOCNO> 307113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sondun12.html </URL>
<DATE> 2005/01/17/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Tayland'da metro kazası 190 yaralı 
</HEADLINE>
<TEXT>

     Tayland'ın başkenti Bangkok'un 6 ay önce açılan metrosunda, hareket halindeki bir trenin duran bir trene çarpması sonucu 190 kadar kişinin yaralandığı bildirildi. 
     Yetkililer, Tayland Kültür Merkezi metro istasyonunda bu sabah meydana gelen kazanın, ilk belirlemelere göre bilgisayar arızasından kaynaklandığını, kaza sırasında trenleri kontrol eden sinyalin alınamadığını söylediler. 
     Tayland Ulaştırma Bakanı Suriya Jungrungreangkit, gazetecilere yaptığı açıklamada, kazanın nedeni tam olarak tespit edilene kadar seferlerin durdurulduğunu, boş bir trenin kullanılmakta olan raylara nasıl girebildiğinin bilinmediği söyledi. 
     Öncelikle yaralıları istasyondan çıkarmayı amaçladıklarını belirten Taylandlı bakan, kazayla ilgili tüm masraflardan Bangkok Metro Şirketi'nin sorumlu olduğunu belirtti. Şirket kazaya ilişkin açıklama yapmadı. 
     Hareket halindeki trende 700 kadar yolcu bulunuyordu. 
     Kent trafiğini rahatlatmak amacıyla kurulan 18 istasyonlu Bangkok metrosu geçen yıl ağustos ayında açılmıştı. 
     
</TEXT>
</DOC>
