<DOC>
<DOCNO> 345706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sonspo09.html </URL>
<DATE> 2005/05/25/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Bakan Şahin Halil Mutlu'nun doping yapacağına inanmıyorum... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, Halil Mutlu ve Tezata Dengersa hakkındaki doping iddialarıyla ilgili olarak, "Özellikle Halil Mutlu gibi halter dünyasında sivrilmiş ve 3 kez olimpiyat şampiyonu olmuş bir sporcumuzun böyle bir hata yapabileceği kanaatinde değilim" dedi. 
     Bakan Şahin, Atatürk Havalimanı’nda gazetecilerin konuya ilişkin sorularını yanıtladı. Şahin, şunları söyledi 
     "Ciddiyet derecesini doğrusu bilmiyorum. Zannediyorum ki farklı iki numune var A ve B diye. Belki ikinci numunenin de tetkiki istenecek. Ancak Halil Mutlu kesin olarak ’ben böyle bir madde almış değilim’ diyor. Sporcularımızın bu konudaki beyanlarının samimi olacağını düşünüyoruz. Özellikle Halil Mutlu gibi halter dünyasında sivrilmiş ve 3 kez olimpiyat şampiyonu olmuş bir sporcumuzun böyle bir hata yapabileceği kanaatinde değilim. Ama böyle bir iddia varsa Uluslararası Anti Doping Ajansı tarafından, uluslararası kurallar içersinde ne gerekiyorsa kuşkusuz o yapılacaktır." 
     
</TEXT>
</DOC>
