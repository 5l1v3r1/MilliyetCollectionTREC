<DOC>
<DOCNO> 322858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/soneko22.html </URL>
<DATE> 2005/03/11/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
2006'nın ikinci yarısından itibaren doğalgaz ucuzlayacak 
</HEADLINE>
<TEXT>

     Salih ZEKİ WASHINGTON, DHA 

      ABD Dışişleri Bakanlığı Hazar Enerji Diplomasisi'nden Sorumlu Başdanışmanı Büyükelçi Steven Mann, Güney Şahdeniz Projesi'yle Türkiye'ye aktarılacak doğalgazın, gaz fiyatını düşecereğini söyledi. 
     Washington'da Jamestown Foundation tarafından düzenlenen Hazar Gazı ve Avrupa Enerji Güvenliği' konulu toplantıda konuşan Büyükelçi Steven Mann, Türkiye'de büyük tartışmalara neden olan Mavi Akım Projesi'ni değerlendirdi. Mann, çok fazla müşterisi olması nedeniyle Mavi Akım hattı ile nakledilen doğalgazın çok pahalı olduğunu belirterek, Türkiye'ye aktarılacak Şah Deniz gazının fiyatları ucuzlatacağını açıkladı. Mann, bu gazın 2006'nın ikinci yarısından itibaren Türkiye'ye, Türkiye üzerinden de Avrupa'ya dağıtılacağını söyledi. 
     Bakü-Tiflis-Ceyhan Petrol Boru Hattı'nın, hattın üzerinden geçtiği Azerbaycan, Gürcistan ve Türkiye için önemli olduğu kadar, enerji sektörünü de rahatlatacağını ifade eden Mann, boru hattının 25 Mayıs 2005'de açılmasını beklediklerini açıkladı. 
     
</TEXT>
</DOC>
