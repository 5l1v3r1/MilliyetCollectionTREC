<DOC>
<DOCNO> 320262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/yazar/yilmaz.html </URL>
<DATE> 2005/03/03/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Maden satıldı Afrika kömürü yasaklandı 
</HEADLINE>
<TEXT>


Etiyopya'dan, Güney Afrika'ya geçen Başbakan Tayyip Erdoğan'ın bu ülkeye ziyaretinden önce, Fethullah Gülen'in Johannesburg'daki okulunda verilen davette, bu ülkede kömür madeni işleten Sumo Colliery S.A şirketinin Genel Müdürü Vuslat Bayoğlu ve Çalışkan firmasının sahibi İsrafil Çalışkan'dan bir maden öyküsü dinledim 
1995 yılında sermayesinin yüzde 60'ı Vakıfbank ve yüzde 40'ı Ankara Büyükşehir Belediyesi kuruluşu Belko Ankara Kömür ve Asfalt İşletmeleri şirketine ait, Vak - Bel İthalat İhracat AŞ kuruluyor. 
Bu şirket Güney Afrika'da kömür rezervi satın alarak, 1997'den itibaren Türkiye'ye kömür ihracına başlıyor. 2003'te özelleştirme programı kapsamında Vak - Bel'in tüm hisseleri, Çalışkan İç ve Dış Ticaret şirketine satılıyor. 
2004'e kadar Türkiye'ye bu ülkeden 2.332.616 ton parça kömür ihraç eden bu şirket, 13 Ocak 2005 tarihinde yayımlanan bir tebliğ ile engelleniyor. 
Bayoğlu, "Bu şirketi devlet sattı, kömürü yasakladı" diyor. 
Türkiye'ye ithal edilen kömürlerin kalori değerinin minimum 6200 Kcal kg olması gerekiyor. Güney Afrika kömürü ise bu ölçülerden 400Kcal kg eksik. O nedenle Ocak 2005'e kadar, eksik olan oran kadar "tolerans" uygulanıyordu. Yeni uygulamada bu tolerans kaldırılıyor. 
Hemen bir soru soralım 
Ankara Büyükşehir Belediye Başkanı Melih Gökçek ve zamanın Vakıfbank Genel Müdürü Fehmi Gültekin'in önderliğinde, Güney Afrika'dan kömür ithal etmek üzere Vak - Bel şirketi kurulurken, bu kömür "kaliteli", Çalışkan'a satılınca nasıl "kötü" oluyor 
Eski Vakıfbank Genel Müdürü Hasan Kılavuz Vak - Bel olayını, 1167 sayfalık bir rapor sunarak, AKP döneminde kurulan Meclis Yolsuzluk Araştırma Komisyonu'na aktardı. Rapordan bir bölüm "İstihbarat raporlarının olumsuzluğuna ve teminatların yetersizliğine rağmen, hatta başka bankalarca hakkında kanuni takip işlem yapıldığı dönemde, 10 - 12 milyon dolar civarında kredi kullanan ERN grubunun Neşter - 2 davası sanıklarından Ankaralı işadamı Haldun Erdavran'ın şirketi borçlarının tasfiye edilemez hale gelmesi üzerine 25 Ekim 1995 tarihinde Vakıflar Bankası, Vakıf Finansal Kiralama, Ankara Büyükşehir Belediyesi iştiraki Belko ve Haldun Erdavran arasında 01 Aralık 1995 tarihinde yapılan ikinci protokolde ise Vakıflar Bankası çıkarılarak diğer üç ortak arasında Vak - Bel kuruldu. 
Sumo Colliery firması 360 dolar sermaye ile Erdavran'a kurdurtuldu ve Vak - Bel'e devri yapıldı. Sumo firması G.Afrika'da iki kömür madeni işletme hakkını satın aldı. Vak - Bel daha sonra Cayman Adaları'nda, 10 bin dolar sermayeli Black Diamond adlı bir şirket daha kurdu. Black Diamond, Sumo'dan aldığı kömürü üzerine k r payı koyarak Vak - Bel'e sattı." 
Ve Kılavuz'un notu 
"ERN grubuna kullandırılan krediler ile riskin tasfiye edilememesi üzerine yapılan protokoller ve kurulan şirketler hakkında bilgiler sunulmuş olmakla birlikte, ilişiğindeki belgelerin incelenmesi halinde sorumluların tespiti mümkündür. Vakıfbank 02 - 09 -1997 ve 22 - 09 - 1997 Başbakanlık Yüksek Denetleme Kurulu 1997 sonu raporu 
Terör uzmanı Ali Köknar da, "PKK'nin Güney Afrika Cumhuriyeti'ndeki İlişkileri" raporunda Vak - Bel 'i konu ediyor 
"Türkiye'ye silah ambargosu uygulayan G.Afrika ile ilişkiler kötüydü.1998'de Melih Gökçek'in daveti üzerine Pretoria kentinin ilk siyah Belediye Başkanı Joyce Ngele Ankara'ya geldi. Ankara Belediyesi'ne bağlı Belko'nun G.Afrikalı bazı aracılara fahiş komisyonlar ödeyerek, milyonlarca dolarlık kömür aldığı göz önünde bulundurulursa, maksat kolayca anlaşılır." 



</TEXT>
</DOC>
