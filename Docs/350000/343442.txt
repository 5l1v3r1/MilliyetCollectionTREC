<DOC>
<DOCNO> 343442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sontur47.html </URL>
<DATE> 2005/05/17/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Gasp etmek istediği kadını bıçakladığı ileri sürülen zanlı yakalandı 
</HEADLINE>
<TEXT>

     Şişli’de, gasp etmek istediği kadını vücudunun çok sayıda yerinden bıçakla yaraladığı ileri sürülen zanlı yakalandı. 
     Seyrantepe Huzur Mahallesi Sakarya Sokak’taki bir evde meydana gelen olayda, Aynur T. 41 vücudunun yaklaşık 30 yerinden bıçakla yaralandı. 
     Şişli Etfal Eğitim Hastanesi’nde tedaviye alınan Aynur T’nin, hayati tehlikesinin bulunmadığı belirtildi. 
     Olay yerinden kaçmaya çalıştığı ifade edilen zanlı Ali S. ise çevredeki vatandaşlar tarafından yakalanarak darp edildi. 
     Olay yerine gelen polisin gözaltına aldığı Ali S., Şişli İlçe Emniyet Müdürlüğü’ne götürüldü. 
     
</TEXT>
</DOC>
