<DOC>
<DOCNO> 340322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/ekonomi/eko03.html </URL>
<DATE> 2005/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Cari açık 16.5 milyar dolar 
</HEADLINE>
<TEXT>



Ekonominin dikkatle izlenen verileri arasında yer alan cari açık mart ayında geçen yıla göre yüzde 17,6 artarak 2 milyar 573 milyon dolara ulaştı. Yıllık bazda açık 16.5 milyar dolara ulaştı. 
Merkez Bankası mart ayı ödemeler dengesi verilerine göre cari açıkta tırmanış sürüyor. Şubatta 16 milyar 52 milyon dolar olan cari açık martta 16 milyar 483 milyon dolara yükseldi. Cari açık, ilk üç ay itibariyle 6.3 milyar dolarla rekor düzeye ulaştı. Açık geçen yılın ilk çeyreğine göre yüzde 15.7 arttı. Cari işlemler açığı 2005'e ilişkin 10.6 milyar dolarlık hedefin yüzde 60.4'ü yalnızca yılın ilk üç ayında gerçekleşmiş oldu. IMF'yle yapılan yeni stand-by anlaşması çerçevesinde cari açıkta yıl sonu için ortaya konulan 10.6 milyar dolarlık hedefin 15 milyar dolar civarında revize edilmesi bekleniyor. Açıktaki hızlı artışta, yüzde 22.4 artarak 6.2 milyar dolara ulaşan dış ticaret açığı etkili oldu. 


</TEXT>
</DOC>
