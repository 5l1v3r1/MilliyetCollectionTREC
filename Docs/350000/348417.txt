<DOC>
<DOCNO> 348417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/guncel/gun10.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni TCK protestosu 
</HEADLINE>
<TEXT>



Kızılay'da toplanan Haklar ve Özgürlükler Cephesi, Ezilenlerin Sosyalist Platformu ve Sosyalist Gençlik Derneği üyeleri, 1 Haziran'da yürürlüğe giren yeni TCK'yı protesto etti. Yasayla halk üzerinde baskı kurulmaya çalışıldığını öne süren eylemciler, operasyonlarda gözaltına alınanların serbest bırakılmasını istedi. Eylem, küçük bir grubun hazırladıkları kartları postaneden cezaevlerine göndermesiyle sona erdi. Anadolu Eğitim, Öğretim ve Bilim Hizmetleri Sendikası Anadolu Eğitim-Sen Genel Başkanı Cansel Güven de yasanın sendikal hareketleri kısıtlayacağını öne sürdü. Güven, "Yeni yasa ile 'görme, söyleme, eleştirme, isteme, yapma' duvarları içinde bize 'toplumu etkileme' denilmiştir" dedi. 


</TEXT>
</DOC>
