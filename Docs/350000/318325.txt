<DOC>
<DOCNO> 318325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sontur34.html </URL>
<DATE> 2005/02/24/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Kayıp balıkçının cesedi bulundu 
</HEADLINE>
<TEXT>

     Beyşehir Gölü'nde teknesinin batması sonucu kaybolan balıkçının cesedi, 4 gün sonra bulundu. 
     Edinilen bilgiye göre, Beyşehir Gölü'ne kıyısı bulunan Konya'nın Hüyük İlçesi'ne bağlı Tolca Köyü'nde, diğer balıkçılarla birlikte, teknesiyle göle açılan ve ağ toplarken teknesinin batması sonucu kaybolan Mustafa Sunar'ın 22 bulunması için, Mersin'den 10 kişilik su altı ekibi geldi. 
     Göl suyunun bulanık olmasının arama çalışmalarını güçleştirmesi nedeniyle başarılı olamayan Mersin ekibine takviye olarak, bugün Ankara'dan 4 kişilik bir ekip daha geldi. 
     Yapılan çalışmalar sonunda, Mustafa Sunar'ın cesedine ulaşıldı. Sunar'ın 4 gün sonra bulunan cesedi, otopsi yapılmak üzere Beyşehir Devlet Hastanesi'ne götürüldü. 
     Geçen Pazar günü balık tutmak için göle açılan Mustafa Sunar'ın teknesi, ağ topladığı sırada alabora olmuş, Sunar, çevrede bulunan teknelerdeki arkadaşlarının müdahalesine rağmen suda kaybolmuştu. 
     
</TEXT>
</DOC>
