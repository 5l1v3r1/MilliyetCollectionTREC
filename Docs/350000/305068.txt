<DOC>
<DOCNO> 305068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sondun36.html </URL>
<DATE> 2005/01/10/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Daha 77 bin kayıp var 
</HEADLINE>
<TEXT>

     Güney Asya'daki tsunami felaketinde ölenlerin sayısı, resmi rakamlara göre 160 bine yaklaştı. 
     Ancak Endonezya'nın Sumatra Adası'nda hala 77 bin kayıp olduğu, ölü sayısının 200 bini aşabileceği belirtiliyor. Afet bölgesi için toplanan yardımlar ise 4 milyar dolara ulaştı. 
     
     Sumatra Adası, 6.2 büyüklüğünde artıçıyla sarsıldı 
     Uluslararası yardım çalışmalarının en zor yürütüldüğü Endonezya'nın Sumatra Adası’ndaki Banda Aceh kentinde 6.2 büyüklüğünde bir artçı deprem meydana geldi. Deprem sonrasında halk kısa sürede olsa evlerini terketti. Sarsıntılar nedeniyle yardım çalışmaları da sekteye uğruyor. 
     
     Yardım çalışmalarına katılan ABD helikopteri düştü 
     Öte yandan, ABD ordusu, Aceh eyaletinde çalışmalara katılan bir helikopterin düştüğünü, iki kişinin yaralandığını açıkladı. Helikopterin düşmesinin ardından, ABD yardım çalışmalarına katkı sağlamak amacıyla yaptığı uçuşları durdurduğunu açıkladı. 
     
</TEXT>
</DOC>
