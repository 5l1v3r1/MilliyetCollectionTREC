<DOC>
<DOCNO> 348260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sonsiy11.html </URL>
<DATE> 2005/06/02/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Dışişleri'nden Hollanda referandumu yorumu... 
</HEADLINE>
<TEXT>

     Dışişleri Bakanlığı Sözcüsü Namık Tan, Hollanda’nın Avrupa Anayasası’nı reddetmesine ilişkin olarak, "Fransız halkından sonra Hollanda halkının da bu demokratik kararından gerekli derslerin çıkarılması suretiyle ortaya çıkan bu sorunların da aşılarak, Avrupa bütünleşmesinin daha ileri hedeflere taşınmaya devam edeceği konusundaki umutlarımız canlılığını korumaktadır" dedi. 
     Tan, kendisine yöneltilen bir soruya verdiği yanıtta, Avrupa Anayasası’nın Fransa’dan sonra AB’nin bir diğer kurucu üyesi Hollanda tarafından da halk oylamasıyla reddedildiğine işaret ederek şunları kaydetti 
     "Avrupa bütünleşme gayretleri bundan önce de muhtelif vesilelerle sorunlarla karşılaşmış, ancak uzlaşma, sağduyu ve ortak hedefe ulaşma iradesi her zaman galip gelmiştir. Fransız halkından sonra Hollanda halkının da bu demokratik kararından gerekli derslerin çıkarılması suretiyle ortaya çıkan bu sorunların da aşılarak Avrupa bütünleşmesinin daha ileri hedeflere taşınmaya devam edeceği konusundaki umutlarımız canlılığını korumaktadır. 
     Türkiye, halkımızın büyük çoğunluğunun tercihi istikametinde çalışmaya devam edecektir. Önümüzdeki dönemde temel hedefimiz, 3 Ekim 2005 tarihinde AB’yle başlayacak üyelik müzakerelerinin başarıyla 
     sonuçlanmasının sağlanmasıdır." 
     
</TEXT>
</DOC>
