<DOC>
<DOCNO> 315237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/ekonomi/eko02.html </URL>
<DATE> 2005/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
OECD'nin en 'hızlı'sı olan Türkiye, gelirde sonuncu 
</HEADLINE>
<TEXT>


OECD, 2004'te Türkiye'nin yüzde 9.8 büyümeyle 30 üye ülke içinde en yüksek büyüme hızını yakalayacağını açıkladı. Ancak kişi başına gelire göre Türkiye, diğer ülkelerin çok gerisinde 

EKONOMİ SERVİSİ 

Büyüme oranı ile 30 OECD ülkesi arasında en iyi performansı yakalayan Türkiye satınalma gücü paritesine göre düzenlenen kişi başına gelirde son sırada yer aldı. 
OECD'nin 30 üye ülke ortalamasına göre hazırladığı satınalma gücü paritesine göre kişi başına düşen gelir tablosu Türkiye'nin oldukça kötü bir performans çizdiğini gösteriyor. 

Fiyatlar yükseliyor 
Buna göre 30 ülkede ortalama 100 olan satın alma gücü paritesine göre kişi başına gelir, Türkiye'de geçen yıl 26'dan 28'e yükseldi. Bu endeks düzeyiyle Türkiye 30 üye ülke arasında en son sırada yer aldı. 
Fiyat düzeyi ise 2004'te Türkiye'de 50'den 54'e kadar çıktı. Kişi başına gelirde son sırada olan Türkiye fiyat düzeyi açısından ise Polonya ve Slovakya'nın üzerine çıkarak 28'inci oldu. 
OECD'nin 2004'te de kişi başına geliri en yüksek ülkesi 208 endeks değeriyle Lüksemburg, fiyat düzeyi en yüksek ülkeleri ise 138 endeks değeriyle Danimarka ve İsviçre oldu. 
Gelirde sonuncu olan Türkiye yüksek büyüme hızıyla ise diğer ülkeleri geride bıraktı. OECD, Türkiye'nin 2004 yılında yüzde 9.8 büyüme ile 30 üyeden daha iyi bir performans gösterdiğini açıkladı. 
2004'te Türkiye'yi yüzde 5.9 ile İzlanda, yüzde 5.4'le Polonya, yüzde 5'lik büyümeyle Güney Kore izledi. Verilere göre Türkiye'nin büyüme hızı 2005 ve 2006'da da diğer ülkelerin üzerinde olacak. 2005'te yüzde 6.4, 2006'da yüzde 5.8 büyüyecek olan Türkiye'ye en yakın büyümeye İzlanda, İrlanda ve Kore ulaşacak. 2005 ve 2006'da büyüme hızları sırasıyla İzlanda'da, yüzde 5.2 ve 4.8, İrlanda'da yüzde 5.5 ve 4.9, Kore'de yüzde 4.5 ve 5 olacak. 

Enflasyon yüksek 
OECD, hükümetin AB'ye Katılım Öncesi Ekonomik Program'da KEP işsizlik oranı düşeceği tahmininin tersini öngördü. OECD'ye göre 2004 için yüzde 9.5 olan işsizlik oranı, 2005'te yüzde 10'a, 2006'da da yüzde 10.5'e çıkacak. KEP'te ise işsizlik oranını 2004 için yüzde 10, 2005 için yüzde 9.8 ve 2006 için yüzde 9.6 tahmin edilmişti. 
OECD, enflasyonu da hükümetin hedefinin biraz üzerinde tahmin etti. KEP'teki 2005 için yüzde 8, 2006 için de yüzde 5 enflasyon hedefine karşılık OECD 2005'te yüzde 8.6, 2006'da yüzde 6.3 öngördü. 

Çarpık tablo 9.8 büyümede önde 
Türkiye için öngörülen büyüme, OECD üyeleri içinde en yüksek oran 

30 gelirde son sırada 
Türkiye kişi başına gelirde OECD'nin 30 üye ülkesi içinde son sırada 

Türkiye'de fiyat düzeyi Slovakya ve Polonya'nın üstünde OECD 100 Ülkeler Fiyat Kişi başına gelir Lüksemburg 119 206 ABD 98 144 Norveç 137 141 İrlanda 122 129 İsviçre 138 122 İzlanda 124 121 Kanada 95 115 Danimarka 138 115 Avusturya 110 115 İngiltere 110 114 Hollanda 111 112 Belçika 107 111 İsveç 119 110 Avusturalya 99 110 Finlandiya 113 110 Japonya 119 109 Fransa 108 106 Almanya 114 101 İtalya 101 100 İspanya 93 91 Yeni Zelanda 96 86 Yunanistan 84 77 Kore 65 74 Portekiz 80 70 Çek Cum. 55 67 Macaristan 61 58 Slovakya 52 52 Polonya 48 46 Meksika 62 36 Türkiye 54 28 OECD 30 100 100 

OECD'ye göre İşsizlik artacak 2004 2005 2006 Büyüme 9,8 6,4 5,8 GDP deflatörü 6,5 7,6 6,2 İşsizlik oranı 9,5 10,0 10.5 TÜFE 10,7 8,6 6,3 Özel kesim tük. harc. 9,2 4.5 5.2 Sabit serm. oluşumu 39,9 10.2 8.0 İç talep 15,2 5,4 5.3 Kamu tük. Harc. 2,2 2.8 -0.2 

</TEXT>
</DOC>
