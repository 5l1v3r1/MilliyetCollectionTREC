<DOC>
<DOCNO> 302121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sondun27.html </URL>
<DATE> 2004/12/30/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Felaketin ekonomik boyutu netleşiyor 
</HEADLINE>
<TEXT>

     Dünyanın en büyük doğal felaketleri arasında gösterilen ve 90 bine yakın insanın ölümüne neden olan Güney Asya'daki deprem ve tsunaminin maliyeti de netleşmeye başladı. 
     Yaklaşık 14 milyar dolar olarak hesaplanan zararın önemli bir kısmı sigorta kapsamında bulunmuyor. 
     Felaketten en çok etkilenen ülkelerden Tayland'ın 2005 yılı büyümesinin yüzde 0.7 daha düşük gerçekleşmesi bekleniyor. 
     
     Maldivler'in ekonomisi yüzde 4 küçülebilir 
     Felaketin daha çok vurduğu fakir Maldivler'de ise ekonomini yüzde 4 oranında küçüleceği tahmin ediliyor. 
     
     Can kaybı ekonomik kayba göre daha büyük 
     Ekonomistler, felaketin üzerinden geçen 4 gündeki gelişmelere bakılırsa şu ana kadar 90 bine yakın can kaybının yanında maddi hasarın ikinci planda kalacağını ifade ediyor. 
     
     Japonya'da 1995'te 132 milyar hasar olmuştu 
     Avustralya bankası ANZ'nin müşterilerine gönderdiği bilgi notunda Japonya'da 1995 yılında meydana gelen Kobe depremi 5 bin can almasına rağmen 132 milyar dolar hasar olmuştu. 
     
     Sanayi etkilenmeyecek, ancak turizm zarar gördü 
     Felaketin vurduğu Asya ülkelerinde sanayi üretiminin çok fazla olumsuz etkilenmeyeceği, özellikli evlerini kaybeden insanların yaşam koşullarının kötüleşmesi haricinde turizm sektörünün darbe alacağı belirtiliyor. 
     
     Tayland ekonomide sorun yaşar 
     Ekonomisi daha çok turizme dayanan Tayland'ın felaket bölgesindeki diğer ülkelere kıyasla daha büyük sorun yaşayabileceği düşünülüyor. İngiliz Standard Chartered Bankası’nın tahminlerine göre felaket Sri Lanka ve Maldiv Adaları gibi küçük ülkeleri ekonomik açıdan daha fazla olumsuz etkileyecek. 
     
</TEXT>
</DOC>
