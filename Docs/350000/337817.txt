<DOC>
<DOCNO> 337817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sonspo11.html </URL>
<DATE> 2005/04/28/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Bayanlar basketbolda Beşiktaş ile Fenerbahçe'nin final heyecanı 
</HEADLINE>
<TEXT>

     Türkiye Bayanlar Basketbol Ligi’nde TBBL Beşiktaş ile Fenerbahçe takımları arasındaki play-off-off final serisi yarın başlıyor. 
     Ezeli rakiplerin ilk sınavı BJK Akatlar Spor ve Kültür Kompleksi’nde saat 19.00’da başlayacak ve Mehmet Keseratar, Deniz Kıyak hakem ikilisi yönetecek. 
     Ligde sezon içinde 2 kez karşı karşıya gelen ve birbirlerine 1’er kez üstünlük sağlayan Beşiktaş ile Fenerbahçe arasındaki final serisi 1-1 eşitlikle başlayacak. 
     Ligde normal sezonu ilk sırada tamamlayan Beşiktaş’ın saha avantajına sahip olduğu seride 3 galibiyete ulaşan taraf, 2004-2005 sezonu şampiyonu olacak. 
     
     ÇEKİŞMELİ GEÇEN MAÇLAR 
     2 takım arasında bu sezon yapılan maçlar oldukça çekişmeli geçti. 
     TBBL normal sezonu içinde Fenerbahçe deplasmanda Beşiktaş’ı 71-62 yenerken, siyah-beyazlılar da ezeli rakibinden rövanşı Kadıköy’de 63-61’lik skorla almayı başardı. 
     Son olarak Diyarbakır’daki Türkiye Kupası finalinde karşı karşıya gelen iki ezeli rakipten Fenerbahçe, 73-71’lik skorla mutlu sona ulaşan taraf olmuştu. 
     -KALAN MAÇLAR- Play-off final serisinde diğer maçların programı şöyle 
     2 Mayıs Pazartesi 
     20.00 Fenerbahçe-Beşiktaş Caferağa . 
     5 Mayıs Perşembe 
     19.00 Beşiktaş-Fenerbahçe BJK Akatlar Gerekirse . 
     
</TEXT>
</DOC>
