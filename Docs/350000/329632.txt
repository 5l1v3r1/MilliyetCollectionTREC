<DOC>
<DOCNO> 329632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sondun25.html </URL>
<DATE> 2005/04/02/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
The Times 'Pamuk'un açıklamaları öfke yarattı' 
</HEADLINE>
<TEXT>

     Son dönemde Ermeni soykırımı tartışmalarına ilişkin açıklamalarıyla gündeme gelen Yazar Orhan Pamuk, İngiliz The Times gazetesine demeç verdi. Gazete, 'yazarın Ermeni soykırımı tartışmalarına ilişkin açıklamaları, 'bir futbolcu kadar' ünlü olduğu Türkiye'de büyük bir öfke yarattı' yorumu yaptı. 
     Orhan Pamuk'la görüşen The Times yazarı Jason Goodwin, yazısında "Orhan Pamuk artık Türkiye için konuşmaya son verme ve kendi öykülerini anlatma zamanı olduğunu söylüyor" dedi. 
     Yazıda Ermeni soykırımı tartışmaları konusundaki açıklamaları sonrasında, Pamuk'u ölüm tehditleri ve potansiyel mahkeme kararlarının izlediği yorumu yapıldı. 
     Goodwin'in yazısında Pamuk'un, Türkiye'nin Avrupa Birliği'ne girişi için destek vermekten mutlu olduğu ancak artık bunun hakkında konuşma gereksinimi duymadığı da ifade edildi. 
     Pamuk, İsviçre’de, Tagesanzeiger gazetesinin Das Magazin ekinde yayınlanan röportajda ülkemizin geçmişindeki kötü olayları, yavaş yavaş konuşmamız gerek Kimse söylemiyor, ama Türkiye’de 30 bin Kürt, 1 milyon da Ermeni öldürülmüştürö demişti. 
     
</TEXT>
</DOC>
