<DOC>
<DOCNO> 347459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/soneko08.html </URL>
<DATE> 2005/05/31/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Esnaf prim affı istiyor 
</HEADLINE>
<TEXT>

     TESK Genel Başkanı Derviş Günday, prim borcu bulunduğu için sağlık hizmetlerinden yararlanamayan SSK ve Bağ-Kur üyelerinden geriye dönük prim tahsilatı yapılmasının yanlış olduğunu savundu. 
     Türkiye Esnaf ve Sanatkarlar Konfederasyonu TESK Genel Başkanı Derviş Günday, yazılı açıklamasında "Prim borcu bulunduğu için sağlık hizmeti verilmeyen SSK ve Bağ-Kur’a kayıtlı üyelerimizden prim ve bu primlerin faizlerinin tahsil edilmek istenmesi hakka ve hukuka aykırıdır. Çünkü verilmeyen bir hizmetin bedeli asla olamaz" dedi. 
     Çalışma ve Sosyal Güvenlik Bakanlığı’nın konuyla ilgili çalışma yaptığını hatırlatan Günday, dükkanını siftahsız kapatan esnafın primleri ve faizlerini ödemesinin olanaksız olduğunu kaydetti. 
     Buna benzer başka bir düzenlemenin 2003 yılında yapıldığını ancak başarısız olduğunu kaydeden Günday, "2003 Yılında yapılan düzenleme ile borcu bulunan 2 milyon 817 bin 404 sigortalıdan, yüzde 15’ini oluşturan 421 bin 937 kişi başvurmuş ve kurum alacağının sadece yüzde 11.7’si yeniden yapılandırılabilmiştir. Bunlarında yüzde kaçı 
     ödemesini yapmıştır, şu an belli değil" diye konuştu. 
     
</TEXT>
</DOC>
