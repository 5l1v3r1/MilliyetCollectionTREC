<DOC>
<DOCNO> 331425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/soneko21.html </URL>
<DATE> 2005/04/08/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Sanayi üretimi Şubat'ta yüzde 14.9 arttı... 
</HEADLINE>
<TEXT>

     Toplam sanayi üretimi Şubat ayında, geçen yılın aynı dönemine göre 14.9 oranında arttı. 
     2005 yılının ilk iki aylık ortalamalarına göre üretim artışı yüzde 9.7 olarak belirlendi. 
     DİE, aylık sanayi üretim endeksi 2005 Şubat ayı sonuçlarını açıkladı. 
     Şubat ayında madencilik sektöründe yüzde 30.3, imalat sanayiinde yüzde 15.2, elektrik, gaz ve su sektöründe de yüzde 7.8 oranında üretim artışı oldu. 
     Geçen yılın aynı döneminde toplam sanayi üretimi yüzde 14.7 artarken, alt sektörler itibarıyla imalat sanayinde yüzde 16.2, elektrik gaz ve su sektöründe yüzde 8.6 oranında artış olmuştu. Madencilik sektörü yüzde 2.1 oranında gerilemişti. 
     İki aylık ortalamalara göre sanayi üretimi, sektörel bazda imalat sanayiinde yüzde 9.9, elektrik, gaz ve su sektöründe yüzde 4.6, madencilik sektöründe de yüzde 22.7 oranında arttı. 
     2004 yılında iki aylık ortalamalara göre üretim artışı, toplam sanayide yüzde 9.5, imalat sanayiinde yüzde 10.4, elektrik, gaz ve su sektöründe yüzde 7.8 olurken, madencilik sektöründe yüzde 6.6 azalış gerçekleşmişti. 
     
     İMALAT SANAYİ ALT SEKTÖRLERDE DURUM 

     2005 Şubat ayında, imalat sanayi alt sektörleri itibarıyla üretim, en fazla yüzde 105.5 ile büro, muhasebe bilgi işlem makinaları imalatında yaşandı. 
     Şubat'ta metalik olmayan diğer mineral madde imalatı yüzde 85.5, tıbbi, hassas ve optik aletleri, saat imalatı yüzde 71.2, metal eşya sanayi yüzde 51.8, elektrikli makina cihazları imalatı yüzde 47.6, taşıt araçları ve karoseri imalatı yüzde 42.2, mobilya imalatı yüzde 41.6, plastik kauçuk ürünleri imalatı yüzde 39.7, ağaç ve mantar ürünleri imalatı yüzde 34.7, kağıt ve kağıt imalatı yüzde 24.2, makina ve teçhizatı imalatı yüzde 23.1, gıda ürünleri ve içecekleri imalatı yüzde 11.7 oranında arttı. 
     
     ÜRETİMİ DÜŞENLER 

     Şubat'ta, tekstil ürünleri imalatı yüzde 4.7, giyim eşyası imalatı yüzde 7.5, derinin işlenmesi, bavul, çanta vb. imalatı yüzde 21.7, kok kömürü, rafine edilmiş petrol ürünleri imalatı yüzde 9.8 oranında azaldı. 
     
     İKİ AYLIK ORTALAMALARA GÖRE ÜRETİM 

     İki aylık ortalamalara göre, imalat sanayi alt sektörlerinde en fazla artış yüzde 69.2 ile büro, muhasebe bilgi işlem makinaları imalatında yaşandı. 
     Aynı dönemde, metalik olmayan diğer mineral madde ürünleri imalatı yüzde 58.8, metal eşya sanayi yüzde 44.2, tıbbi, hassas ve optik aletleri, saat imalatı yüzde 35.9, mobilya imalatı yüzde 32 oranlarında arttı. 
     İki aylık ortalamalara göre, diğer ulaşım araçları imalatı yüzde 0.8, kok kömürü, rafine edilmiş petrol ürünleri imalatı yüzde 7.7, derinin işlenmesi, bavul çanta üretimi yüzde 30.3, tütün ürünleri imalatında yüzde 5.8, tekstil ürünleri imalatı yüzde 10.5 oranlarında azaldı. 
     
</TEXT>
</DOC>
