<DOC>
<DOCNO> 310761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/son/soneko14.html </URL>
<DATE> 2005/01/30/ </DATE>
<TIME> 17.26 </TIME>
<AUTHOR>  </AUTHOR>
<HEADLINE>
Uzan grubu eşyaları kredi kartıyla satıldı 
</HEADLINE>
<TEXT>

     Tasarruf Mevduatı Sigorta Fonu TMSF tarafından haczedilen Uzan Grubu'na ait eşyanın satışına bugün devam edildi. 
     Muhammen bedeli 432 bin 395 YTL olarak belirlenen 625 kalemden oluşan 828 adet eşyanın açık artırmasında, çoğunluğu elektronik eşya, telefon, bilgisayar ve aksesuarlardan oluşan parçalar satışa sunuldu. 
     433 eşya yaklaşık 365 bin YTL'den alıcı buldu. 12 ürün ise teknik durumlarından dolayı geri çekildi. 
     155 ekran TV'ler 12 bin 500 ile 12 bin 800 YTL'den satıldı. 1.500 YTL'den satışa çıkarılan müzik setlerinden biri 12 bin YTL'ye, diğeri 12 bin 250 YTL'ye alındı. 
     Bugün satışa çıkarılan eşya arasında, 20 bin YTL muhammen bedel ile en yüksek satış fiyatına sahip olan Hakan Uzan'ın müzik ve film arşivine ise alıcı çıkmadı. 
     Bugünkü ihalede ilk kez kredi kartıyla satış da gerçekleştirildi. 
     Dünkü açık artırmada satılan 460 kalem üründen elde edilen yaklaşık 290 bin YTL gelirle birlikte 2 günün satış hasılatı 655 bin YTL oldu. 
     Uzan Grubu'na ait Rumeli Holding, Telsim Binası ile Hakan Uzan ve Ayşegül Akay'ın yalılarından çıkarılan eşyadan satılamayanlar, 5 ve 6 Şubat'ta indirimli olarak yeniden satışa konulacak. 
     Açık artırmaya isteyenler teminat yatırmadan katılabiliyor. 
     
</TEXT>
</DOC>
