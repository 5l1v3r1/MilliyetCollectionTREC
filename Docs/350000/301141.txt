<DOC>
<DOCNO> 301141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/dunya/axdun01.html </URL>
<DATE> 2004/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair'den şeriata vergi indirimi 
</HEADLINE>
<TEXT>


Blair hükümeti, Müslüman erkeklerin birin üzerindeki eşlerinin mirastan vergisiz yararlanmalarını sağlayacak bir mevzuat değişikliği hazırlıyor 

NEVSAL ELEVLİ Londra 


İngiltere'de hükümetin, çokeşliliği kabul eden dinlerin mensubu erkeklerin ikinci ve daha fazla sayıdaki eşleri için "vergi indirimi" uygulamaya hazırlandığı açıklandı. 
İngiliz basını, vergi mevzuatındaki değişiklikle ilgili çalışmanın ilgili daire tarafından başlatıldığını yazdı. Mevcut yasaların sadece bir eşe özellikle veraset vergisinde kolaylıklar getirdiği, yeni düzenlemeyle mirasın resmi nik hlı olan ve olmayan eşler arasında bölüşülmesinin de kolaylaşacağı belirtildi. Şu anki mevzuata göre, ölen kişinin eşi, mirası vergi ödemeksizin alabiliyor, ancak şeriat kuralları uyarınca birden fazla eşi olanların diğer eşleri mirasın ancak sekizde birini vergi ödemeden alabiliyor. 
İngiliz basını böyle bir indirimin özellikle Müslümanların sempatisini kazanmaya yönelik olabileceğini yazdı. Yeni düzenlemenin, "şeriatı İngiliz yasaları önünde kabul ettirmeye çalışan bazı Müslüman liderlerin zaferi" olduğu savunuldu. Gazeteler, çalışmanın bir yasal düzenlemeyle de desteklenmesi gerekebileceğine, zira yasaların halen çokeşliliği suç saydığına dikkati çekti. 




</TEXT>
</DOC>
