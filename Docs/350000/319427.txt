<DOC>
<DOCNO> 319427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sonyas21.html </URL>
<DATE> 2005/02/28/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Küçük çocuklarla porno film çekip internete satan ABD'li öldürüldü 
</HEADLINE>
<TEXT>

     Bulgaristan'da 3 kişi tarafından feci şekilde dövüldükten sonra boğularak öldürülüp cesedi Sofya yakınlarında bir kuyuya atılan Amerikalı Daniel Weder 44 cinayetinin arkasında büyük bir porno skandalı ortaya çıktı. 
     Weder cinayetinin zanlısı olarak yakalanan ve suçlarını itiraf eden Angel Angelov 22 , kardeşi Yulian Angelov ile Pavel M. 22 , ifadelerinde, Daniel Weder'in küçük yaştaki erkek ve kız çocuklarla para karşılığı porno filmler çekip, bunları internet sitelerine sattığını söylediler. 
     İçişleri Bakanlığı yetkilileri de Daniel Weder'in porno film skandalı ile ilgili olarak uzun süredir polis tarafından takip edildiğini ve cinayetin de bu takip sırasında ortaya çıkarıldığını açıkladılar. 
     İçişleri Bakanlığı'ndan edinilen bilgiye göre, Daniel Weder'in şoförlüğünü yapan Angel Angelov, porno film çekimi için Weder'in stüdyo olarak kullandığı eve, yaşları 14 ile 17 yaşları arasında 3 kız getirdi. Weder ile Angelov kardeşler arasında, kızlara ödenecek para yüzünden tartışma çıktı. Angelov kardeşler, Mladost semtindeki evlerine götürdüğü Weder'e, kredi kartının şifresini öğrenmek için işkence yapmaya başladılar. Pavel M. adlı arkadaşlarını da eve çağıran Angelov kardeşler, Weder'i öldüresiye dövdü. 
     Bu kişiler daha sonra, kredi kartı şifresini yanlış veren Weder'i Sofya yakınlarındaki Bogrof kasabası bölgesinde bir tarlaya götürdü. Pavel M. adlı kişi, Weder'i, kemerle boğarak öldürdü. Zanlılar, cesedi ayaklarına ağırlık bağlayarak bir kuyuya attı. 
     İzlerini kaybettirmek için Vidin kentine kaçmaya çalışan gençleri, yanlarına aldıkları Daniel Weber'in cep telefonu ele verdi. Weder'i porno film skandalı ile ilgili takip eden polis, onun cep telefonu sayesinde katil zanlısı 3 kişiyi Vidin'de yakaladı. 
     Angelov kardeşler ile Pavel M, sorgulama sırasında önce cinayetle ilgilerinin olmadığını öne sürdü, ancak Daniel Weber'in cep telefonunun kendilerinde ne aradığını açıklayamayınca cinayeti itiraf etti. Daniel Weber'in cesedi, bu kişilerin tarif ettiği yerdeki kuyuda bulundu. 

     
</TEXT>
</DOC>
