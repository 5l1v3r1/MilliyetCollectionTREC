<DOC>
<DOCNO> 300787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/siyaset/axsiy02.html </URL>
<DATE> 2004/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tarih' başarıdır 
</HEADLINE>
<TEXT>


17 Aralık zirvesini değerlendiren Cem, "AB, Türkiye'yi istismar etti. Öyle koşullar getirmiş ki, müzakere sürecinin sağlıklı gelişmesi neredeyse imk nsız gibi" diyor 

Ezelhan Üstünkaya - Ankara 


Eski Dışişleri Bakanı İsmail Cem, Türkiye'nin müzakere tarihi almasının, "demokrasi düzeyinin AB ölçütlerine ulaştığının göstergesi" olduğunu belirtti. "Bu azımsanmayacak bir başarıdır" diyen Cem, AB'nin de kötü bir sınav verdiğini ve Türkiye'yi istismar ettiğini savundu. Halen ABD'de tedavi gören Cem, 17 Aralık zirvesi ve sonrasına ilişkin olarak Milliyet'in sorularını yanıtladı. Cem süreçle ilgili olarak şu görüşleri dile getirdi 

17 Aralık zirvesinin Türkiye'ye ilişkin kararlarındaki olumlu noktalar nelerdir 
Türkiye, müzakereye başlaması için üzerine düşenleri yapmıştır. Türkiye açısından olumlu noktaların başlıcası, demokrasi düzeyinin AB ölçütlerine ulaştığının AB tarafından tescilidir. Çerçevesi ve koşullarının olumsuzluğuna rağmen, müzakere başlangıcı olarak tarih verilmesi tabii ki sevindiricidir. Süreç sağlıklı işleyebilse, Türkiye'nin kurumlarıyla, kurallarıyla ve anlayışlarıyla daha ileri bir mantığa, ileri bir "rasyonel"e yönelmesi kolaylaşacaktır. Ne var ki, AB öyle bir çerçeve ve koşullar getirmiştir ki, müzakere sürecinin sağlıklı gelişmesi neredeyse imk nsız gibi. 

AB'nin özellikle zirvede Türkiye'ye tutumunu nasıl değerlendiriyorsunuz 
Bazı üyelerinin saplantılarına, korkularına öncelikle cevap veren bir çerçeve çizmiştir. Türkiye'ye karşı ayrımcılık yaptığını, adeta "kerhen" müzakere edeceğini, Türkiye'nin üyeliğine pek ihtimal vermediğini, neredeyse bağıra çağıra bütün dünyaya ilan etmiştir. AB'nin Türkiye ile katılım müzakeresi için öngördüğü çerçeve, sadece AB ile Türkiye arasında gerilim yaratmaz, aynı zamanda Türkiye'nin kendi içinde de gerilime yol açar. 

Müzakerenin başlaması için Kıbrıs'ın "dolaylı da olsa" tanınması önkoşul mu 
AB, müzakere sürecinin başlamasını, Türkiye'nin Kıbrıs Rum Yönetimi'ni "dolaylı" ve "fiilen" tanımasına bağlamıştır. Üstelik AB kararında, Türk tarafının "protokolü imzalamaya hazırız" beyanında bulunduğu açıklanmaktadır, bundan "duyulan memnuniyet" belirtilmektedir. Yani dolaylı tanıma taahhüdü Türkiye tarafından verilmiştir, bunun müzakere başlangıcı için bir önkoşul olduğunu da AB vurgulamıştır. Kıbrıs, müzakereyi başlatmak için resmen tanınmayı da talep edebilir. 

Türkiye'nin 17 Aralık zirvesinde kaybettikleri nelerdir 
- 1999 Helsinki zirvesi kararları ve 2000 Katılım Ortaklığı Belgesi'nde hayati önem taşıyan iki ilke yer almaktadır. Türkiye, a bütün öteki adaylarla aynı ölçütler temelinde, b AB'ye katılması mukadder bir adaydır. 2004 zirve kararlarındaysa, bu ilkeler uygulamadan tümüyle çıkarılmış, hatta bu iki ilkenin tam aksi yönde gelişmeler son zirvede gerçekleşmiştir. Türkiye'ye sınırlar, çekinceler getiren bir "katılım süreci" öngörülmüştür. Bu, "sonucu önceden garanti edilemeyen, ucu açık" bir süreçtir. 

Üye olmasın ama zinhar uzaklaşmasın 

İsmail Cem, "AB yapılarına demirleme" sorusunu da şöyle yanıtladı 
Karar, Türkiye'nin üye olamayacağını da varsayarak, yedek yöntem getirmektedir Aday, yükümlülüklerinin tümünü yerine getirecek durumda değilse, "...Avrupa yapılarına mümkün olan en güçlü bağlarla demirlenmesi sağlanmalıdır." Yani, üye olamamış bir Türkiye'nin, Avrupa Güvenlik ve Savunma Projesi'ne AB Ordusu , Gümrük Birliği'ne ve benzerlerine demirli kalması hedeflenmektedir. Başka bir ifadeyle, "Türkiye üye olmazsa olmasın ama, askeri ve ekonomik açıdan zinhar bizden uzaklaşamasın..." 
AB, önceki adaylarla ilişkilerine ters düşerek ve kendi hukukunu çiğneyerek "kalıcı sapmalar" getirmiştir. Ciddi demokrasi ihlalleri durumunda, adayın müzakere sürecinin, üye ülkelerin girişimiyle askıya alınabileceği de zirve kararına konmuştur. 


</TEXT>
</DOC>
