<DOC>
<DOCNO> 331617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/guncel/gun08.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eşimin sözleri maksadını aşmış' 
</HEADLINE>
<TEXT>


İSTANBUL Milliyet 

Avukat Dursun Elçi, "meslekte 25 yıl plaketi" aldığı İstanbul Üniversitesi Fen Fakültesi'nde düzenlenen törene eşarbı nedeniyle alınmayan eşinin türban konusundaki sözlerine açıklık getirdi. Elçi, eşinin, türbana "şahsen karşı" olduğunu, ancak başkalarının tercihi ile ilgilenmediğini söylemek istediğini açıkladı. Elçi, "Türban giymem, şahsen türbana karşıyım, demiş. Ama başkasının türbanına karşıyım, demeyi ifade etmek istememiş" dedi. 
"Türbana karşıyım. Öğrenciler üniversitelere türbanla girmek için direnmesin" açıklamasıyla dikkatleri çeken Ayşe Gürcan Elçi'nin sözlerine açıklama getiren eşi avukat Dursun Elçi, "Söyledikleri maksadını aşan söz olmuş, ifade edememiş" diye konuştu. 
Eşinin sadece üniversite dekanlığına dava açmayı düşündüğünü belirten Elçi, basında haberi en iyi özetleyen gazetenin Milliyet olduğunu sözlerine ekledi. 


</TEXT>
</DOC>
