<DOC>
<DOCNO> 346995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/astro/index.html </URL>
<DATE> 2005/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürprizler olabilir 
</HEADLINE>
<TEXT>


Bugün yeniliklere açık durmalıyız. Süregelen işlerde önemli sonuçlar elde edebileceğiz ancak yapılması gereken hızlı değişiklikler de var. Aniden plan değiştirebileceğimiz bir gündeyiz. 
Koç'lar geçmişle bağlantılı konularda huzursuzluk duyabilirler. Bu konularda bazı şeyleri zamana bırakmak ve ileriye ait düşüncelerini net biçimde uygulamak için çaba göstermeliler. Boğa'lar iyimser bir gündeler. Yeni planları ve yaratıcı yanlarını arkadaşlarıyla paylaşmaktan hoşnutlar. İkizler iş hayatına yönelik kararlarını tekrar gözden geçirmeliler. Bu konuda ani girişimlerinin sonucu onları zorlayabilir. Üstlerle ilişkiler ise özen istiyor. Yengeç'ler genel olarak pozitif bir gündeler. Yeni görüşlere karşı hevesli ve yapıcı yaklaşmalarında fayda var. . Aslan'lar maddi durumlarını düşünerek adım atmalılar. Bu konuda gerçekçi olmaları ve riskten kaçınmaları gerekiyor. Duygusal olarak huzurlu olmaya bakmalılar. Başak'lar bugün rahat sayılırlar fakat, evlilik ve ortaklıkla ilgili konularda daha duyarlı olmaları gerekir. Özellikle ilişkilerinde yapıcı yanlar öne çıkarılmalı. Terazi'ler günlük işler açısından yorucu şartlar altındalar. Tamamlanması gereken konulara daha planlı yaklaşmaları doğru olacak. Sağlık konusu dikkat gerektiriyor. Akrep'ler kendilerini ifadede başarılılar. Bu sayede yaratıcı konularda öne çıkabilecekler. Aşk hayatında heyecan verici gelişmeler var. Yay'lar bugün sakin olmaya çalışmalı. Duygusal olarak abartılı tepkiler verebilirler. Oysa eve ait konularda düşündükleri değişiklik yapabilmek onları mutlu edebilir. Oğlak'lar orijinal düşünceleri ile dikkat çekecekler. Kısa yolculuklarda dikkatli olmalı ve yakınlarla ilişkilerinde yapıcı yanlarını kullanmalılar. Kova'lar için maddi konularda yeni kazanç yolları açık görünüyor. Bu alanda sağduyulu hareket etmelerinde fayda var. Balık'lar son derece harekete geçirici şartlar altındalar. Kişisel girişimler öne çıkıyor ancak, hırslı olmamaları da gerekir. 


</TEXT>
</DOC>
