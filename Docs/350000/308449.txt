<DOC>
<DOCNO> 308449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/soneko08.html </URL>
<DATE> 2005/01/22/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Avrupa Merkez Bankası'nı büyükler kontrol ediyor... 
</HEADLINE>
<TEXT>

     Avrupa Birliği'nin AB 12 üyesinin kullandığı ortak para olan euroyu kontrol eden Avrupa Merkez Bankası'nın AMB karar alıcılarının Almanya, Fransa, İtalya ve İspanya gibi büyük devletler olması, küçük Avrupa devletlerini çıkarlarını savunamaz durumda bırakıyor. 
     International Herald Tribune IHT gazetesinin haberine göre AMB'nin 6 üyeden oluşan Yönetim Konseyi'nde temsil ediliyor olmak, yapısal sorunları ve yüksek işsizlik oranlarına rağmen büyük devletlerin çıkarlarını, ekonomileri daha güçlü küçük devletlerin aleyhine olacak şekilde koruyor. 
     AMB Yönetim Konseyi'ndeki İtalyan üye Tommaso Padoa-Schioppa'nın önümüzdeki Mayıs sonunda görev süresini dolduracağını yazan IHT, AB'ye yakın kaynaklara dayanarak İtalya'nın Padoa-Schioppa yerine başka bir vatandaşını önermek yoluyla ayrıcalığını kaybetmemeye çalışacağını kaydetti. 
     IHT'ye göre bu durumda AMB Yönetim Konseyi'nde Almanya, Fransa, İtalya ve İspanya'nın daimi temsilci görünümüne bürünürken, diğer 2 üyelik, kalan 8 euro ülkesince dönüşümlü olarak doldurulacak. 
     Gazeteye konuşan Belçika'nın Lueven Katolik Üniversitesi'nden Prof. Paul De Grauwe, ''Bu durumda her üye dünyayı kendi ülkesindeki ekonomik şartların rengiyle görmeye başlar'' değerlendirmesinde bulunuyor. 
     
</TEXT>
</DOC>
