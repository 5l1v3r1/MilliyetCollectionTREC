<DOC>
<DOCNO> 303281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/yazar/guclu.html </URL>
<DATE> 2005/01/04/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Düşler gerçeğe nasıl dönüşür 
</HEADLINE>
<TEXT>


Türk eğitim sisteminin yaratıcılığı körelttiğini çok yakından biliyoruz. Belki de bu yüzden ulus olarak hayal dünyamız maalesef çok renkli değil. 
Milli Piyango'nun büyük ikramiyesini kazandığınızda ne yaparsınız sorusuna verilen cevaplar üç aşağı beş yukarı aynı. Farklı bir konuda soru yönelttiğinizde de sonuç farklı değil. 
Bırakın dillendirmeyi, düşünmekten, hayal kurmaktan korkar bir halimiz var. Oysa düşünce ve hayal dünyası ne kadar zenginse, başarıyı yakalama şansı bir o kadar yüksek oluyor. Ama nedense öğretmenlerimize ne de öğrencilerimize bunu kabul ettirmek mümkün değil. Velilerin durumu da onlardan çok farklı değil. 
Mazeretleri hazır. Düşününce ne olacak Gerçekleşecek mi ki düşünelim. Hayal konusunda sergilenen tablo daha da karamsar Kendinizi kandırmanın ötesinde ne işe yarıyor ki .. 
Oysa Türkiye başarı örnekleriyle dolu. Demirel Isparta'nın bir köyünden, Erdoğan da Kasımpaşa'nın ara sokaklarından çıkıp devletin en üst makamlarına kadar tırmanmadılar mı Koç'un Ankara'da, Sabancı'nın Adana'da, Zorlu'nun Trabzon'da mini minnacık dükk nlarda başlayan serüvenleri ve geldikleri nokta ortada. 
Sadece onlar mı Milli Takım Teknik Direktörü Ersun Yanal'ın ikinci lig takımlarında başlayan ve zirveye kadar uzanan mücadelesine benzeyen yüzlerce, binlerce örnek var. 
Onları bu noktaya getiren hayallerinin büyüklüğüydü. Yarın başkalarını çok daha üst noktaya getirecek olan da yine hayalleri olacak. Bu yüzden okullarda hayalleri köreltici değil, zenginleştirici unsurları öne çıkarmalıyız. Ders akışlarını ve ödevleri ona göre düzenlemeliyiz. 

TEV'den mutlu yıllar 
Yeni yıl kutlamaları muhtemelen hafta sonuna kadar devam edecek. Hiç ummadığınız yerden gelen mesajlara mutlaka cevap vermek gerekiyor. Ya da unutulanlara. Ama bunu nasıl yapacağınız konusunda eminim kafanız karışıktır. Oysa Türk Eğitim Vakfı TEV, bu yılbaşı çok farklı bir uygulama başlattı. Eğer elinizin altında bir bilgisayar varsa yeni yıl kutlamasını da, daha sonrasında bayram kutlamalarını da en pratik ve keyifli şekilde gerçekleştirebilirsiniz. Hem de hem cebinizden beş kuruş para çıkmadan binlerce öğrenciye burs olanağı sağlayarak. Nasıl mı Bunun için www.tev.org.tr adresine girmeniz yeterli. 
Öğrencilerin hayal dünyasını ve yeteneklerini yansıtan resimlerden birini tıklayarak dostlarınıza şık bir kutlamada bulunabilirsiniz. 
Türkiye'nin Geleceği İçin Bir Milyon E-Kart kampanyasında 900 bine ulaşıldı. Hedef bir milyon. Eminim ki bu hafta içerisinde bir milyonu da göreceğiz. 
TEV'in Türkiye'nin en saygın vakıflarından biri olduğunu, her yıl yurtiçi ve yurtdışında binlerce öğrenciye burs verdiğini herhalde hatırlatmaya gerek yok. Eminim bu kadarcık desteği eğitimden ve gençlerimizden esirgemeyeceksiniz. Onlar adına şimdiden teşekkürler... 

İÜ'de rektörlük seçimi 
İstanbul Üniversitesi'nde rektörlük seçimi cuma günü gerçekleşecek. Şu an için 8 aday gözüküyor. Ama seçimin üç, en fazla dört aday arasında geçmesi bekleniyor. Adaylarla yüz yüz yüze görüşmelerimiz devam ediyor. İzlenimlerimizi son dakikada da olsa sizlerle paylaşacağız... 



</TEXT>
</DOC>
