<DOC>
<DOCNO> 326607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sondun41.html </URL>
<DATE> 2005/03/24/ </DATE>
<TIME> 20.42 </TIME>
<AUTHOR>  </AUTHOR>
<HEADLINE>
Kırgızistan meclisi Kadirbekov'u vekaleten devlet başkan olarak atadı 
</HEADLINE>
<TEXT>

     Kırgızistan'da muhalefetin bugün devlet başkanlığını ve hükümet karargahlarını ele geçirmesinden sonra olağanüstü toplanan parlamento, muhalif milletvekili İçenbay Kadirbekov'u vekaleten devlet başkanı olarak seçti. 
     Meclis ayrıca, hükümete yeni hükümeti sunması için yarına kadar süre tanıdı. 
     Bu arada, Rus ajansları, meclisin, muhalefet tarafından kurulan Ulusal Birlik Koordinasyon Konseyi'nin hükümet görevlerini üstlenmesi kararını aldığını duyurdu. 
     Kırgızistan Meclis Başkanı Abdigani Erkebayev, parlamento oturumu sırasında verilen arada gazetecilere yaptığı açıklamada, meclisin, 2 çekimser oya karşılık 44 oyla Kadirbekov'un yeni meclis başkanı ve vekaleten devlet başkanı olarak atanması kararı aldığını kaydetmişti. 
     
</TEXT>
</DOC>
