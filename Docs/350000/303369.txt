<DOC>
<DOCNO> 303369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/soneko35.html </URL>
<DATE> 2005/01/04/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
TMSF, spor aleti satacak... 
</HEADLINE>
<TEXT>

     Tasarruf Mevduatı Sigorta Fonu TMSF , Uzan Grubu ve el konulan Egebank'ın eski sahibi Yahya Murat Demirel'den haczedilen spor aletleri ile ATV olarak adlandırılan 11 aracı, 11 Ocak Salı günü satışa çıkaracak. 
     TMSF'nin Uzan Grubu ve Yahya Murat Demirel'den haczettiği toplam muhammen bedeli 133 bin 540 YTL olan 89 parça eşya ve araçlar basına tanıtıldı. 
     TMSF Satış Merkezi'nde teşhir edilenler arasında, Uzan Grubu'nun Pamukova'daki eski çiftliği, Hakan Uzan'ın Yeniköy'deki yalısı ile Star binasının en üst katında yer alan spor salonundaki spor aletleriyle, tamamı Pamukova'daki çiftlikten alınan 1 kar kızağı, 11 ATV arazi aracı da bulunuyor. 
     Satışa sunulacaklar içinde, Yahya Murat Demirel'e ait 4 adet spor aleti de yer alıyor. Tanıtılan eşyalar arasında, Hakan Uzan'ın Yeniköy'deki yalısından alınan manikür ve pedikür yaptırmada kullanılan makyaj masası ile masaj koltuğu, dumbel setleri, bilardo masası, koşu bantları ve bisikletler de bulunuyor. 
     Bu arada, yarın Ali Balkaner'den haczedilen ve toplam muhammen bedeli 259 bin YTL olan mücevher ve saatler satışa sunulacak. 
     
</TEXT>
</DOC>
