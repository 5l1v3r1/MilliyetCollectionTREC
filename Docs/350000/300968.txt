<DOC>
<DOCNO> 300968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/ekonomi/aeko.html </URL>
<DATE> 2004/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Oldu mu Kemal Ağabey ' 
</HEADLINE>
<TEXT>


Yurtdışı çıkış harcının kaldırılmasıyla ilgili olarak Maliye Bakanı Unakıtan'ı arayan Başbakan, 'Kemal Ağabey bu nasıl olur Buradan gelen parayla TOKİ sosyal konut yapacaktı' dedi 

ABDULLAH KARAKUŞ Ankara 

Başbakan Tayyip Erdoğan, AKP Merkez Karar ve Yürütme Kurulu MKYK toplantısında Devlet Bakanı Ali Babacan ve Maliye Bakanı Kemal Unakıtan'a kızdı. Babacan'ı özelleştirme kapsamındaki kurumlarda 'engelli kadrosunun' iptal edilmesi nedeniyle uyaran Erdoğan, yurtdışına çıkış harcının kaldırılması kararıyla ilgili olarak telefon ettiği Unakıtan'a, "Kemal Ağabey bu nasıl olur " diye tepki gösterdi. 
Önceki gün yapılan MKYK toplantısında ekonomik politikalar da değerlendirildi. Özelleştirme kapsamındaki kurumlarda engelli kadrosunun iptal edilmesi kararını gündeme getiren Erdoğan, Babacan'ı, "Biz ne yapmaya çalışıyoruz, siz ne yapıyorsunuz Biz onlar için imk nlar ortaya koymaya çalışırken, siz mevcut imk nları ortadan kaldırıyorsunuz. Ne yaptığınızı biliyor musunuz " diye uyardı. 

'Sosyal konut yapacaktık' 
Erdoğan, 70 milyon liralık yurtdışına çıkış harcının TBMM'de alınan kararla kaldırılmasının, üyeler tarafından gündeme getirilmesi ve eleştirilmesi üzerine Unakıtan'a telefon açtı. 
Konu ilgili komisyonda görüşülürken Suriye'de bulunan ve olaydan haberi olmayan Erdoğan, Unakıtan'a, "Kemal Ağabey bu nasıl olur Biz buradan alınan paraları TOKİ'ye aktarıyorduk, yılda 60 - 70 trilyon geliyordu. Bu para ile fakir - fukaraya sosyal konut yapılacaktı. Niye kaldırdınız bunu " dedi. Unakıtan kendini, "CHP'liler önerge verdi. Bizimkiler de destekledi. Ben biraz daha uygulamanın sürmesini istedim ama dinlemediler" diye savundu. 
Öte yandan Babacan, MKYK üyelerinin işsizliğin nasıl çözüleceği yolundaki sorularını, "Üç yıl boyunca işşizlik oranında yüzde 15 - 16 azalma öngörüyoruz" diye yanıtladı. 
Toplantıda 2005 yılı AKP genel merkez tahmini bütçesi ise 47 trilyon lira olarak belirlendi. 


</TEXT>
</DOC>
