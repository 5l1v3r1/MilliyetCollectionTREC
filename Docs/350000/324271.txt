<DOC>
<DOCNO> 324271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/spor/spo06.html </URL>
<DATE> 2005/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadık İlhan köşeye sıkıştı 
</HEADLINE>
<TEXT>


MURAT SANDIKÇI 


Kamu davası açıldı 
SAMSUN Cumhuriyet Başsavcısı Ahmet Gökçınar, 2001 - 2002 sezonunda Samsun - Trabzon maçını yöneten eski hakem Sadık İlhan hakkında "görevini kötüye kullandığı" iddiasıyla üç aydan bir yıla kadar hapis cezası istemiyle dava açtı. Mahkeme daha önce ev sahibi lehine bir penaltıyı vermediğini itiraf eden İlhan'ı, Samsunspor'un manevi tazminat davası sonrası, 1000 YTL ödemeye mahkum etmişti. 

Memur sayıldı 
GÖKÇEPINAR, Sadık İlhan hakkında "görevi kötüye kullandığı" iddiasıyla dün kamu davası açtı. İddianamede "Sadık İlhan'ın mücadeleyi sonucu etkileyebilecek şekilde yönetip, maç esnasında bu kasıt altında karar verdiği" belirtildi. Ayrıca İlhan'ın hakemlik yaptığı sırada kamu görevlisi olduğu ve TCK'nın uygulamasında da memur sayıldığı için görevi kötüye kullanmak' suçunu işlediği vurgulandı. 

'Tarihi adım' 
TCK'NIN 230 1 maddesine göre İlhan, 3 aydan 1 yıla kadar hapis cezası istemiyle yargılanacak. Sadık İlhan'a telkinde bulunduğu öne sürülen MHK eski başkanı Bülent Yavuz için ise 14 Mart'ta ek takipsizlik kararı çıkmıştı. Samsunspor Başkanı İsmail Uyanık, "Cumhuriyet Başsavcısı tarafından hazırlanan iddianame Türk futbol tarihindeki ilklerden biri. Önemli olan kirliliğin uzantılarını bulmak" dedi. 


</TEXT>
</DOC>
