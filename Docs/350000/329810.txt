<DOC>
<DOCNO> 329810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/spor/spo08.html </URL>
<DATE> 2005/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğa 12'den vurdu 
</HEADLINE>
<TEXT>


Ligin son iki sırasında yer alan İstanbulspor ile A.Sebat'ın puan mücadelesinden ev sahibi ekip galibiyetle ayrıldı. Yordanov'un tek golüyle gülen Sarı-Siyahlılar 11 hafta sonra 3 puanla tanıştı 


Süper Lig'in son iki sırasında yer alan İstanbulspor ile Akçaabat Sebat'ın kritik puan mücadelesini ev sahibi takım tek golle kazandı. Sarı - Siyahlı takım bu galibiyetle ligde kalma iddiasını güçlendirirken, konuk Karadeniz ekibi umudunu mucizelere bıraktı. 30'da Abdullah'ın frikiğinde top az farkla auta çıktı. 34'te Yordanov'un şutu kalecide kaldı. 39'da Musa uzaktan kaleyi yokladı, meşin yuvarlak hedefi bulmadı. Musa 59'da uygun durumda topu dışarı yolladı. 
65'te İstanbulspor'u 11 hafta sonra galibiyete taşıyan gol geldi. Musa'nın pasını alan Yordanov şık bir vuruşla ağları sallayıp takımını öne geçirdi. Kalan süredeki ataklar sonucu değiştirmedi ve Boğalar sahadan 3 puanla ayrıldı. 

Maçın karnesi 
HAKEMLER Özgüç Türkalp, Metin Kıtmir, Ayhan Akgöz 
İSTANBULSPOR Oğuz 5 - Serhat 5 , Yalçın 6 , Saffet 5 Dk.64 Bülent 5 , Abdullah 7 - Cem 6 , Yordanov 7 , Aytekin 6 , Faruk 4 Dk.33 Mehmet 5 Dk.79 Beyhan 5 - Musa 6 , Musasa 4 
A.SEBATSPOR Milosevski 5 - Serdal 4 , Ali Eren 4 , Anderson 4 Dk.73 Ekrem 4 , Hakan 5 - Ogün 4 , Bayram 4 , Hamza 4 , Alişen 4 Dk.56 Orhan 4 - Yusuf 3 Dk.12 Selahattin 5 , Hasan 5 
GOL Yordanov Dk.65 
SARI KARTLAR Aytekin, Bülent İstanbul , Ali Eren, Orhan A.Sebat 


</TEXT>
</DOC>
