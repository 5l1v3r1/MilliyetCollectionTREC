<DOC>
<DOCNO> 338959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonspo45.html </URL>
<DATE> 2005/05/02/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Türkiye Kupası'nda, Beşiktaş da yarı finale yükseldi... 
</HEADLINE>
<TEXT>

     Basketbolda 20. Erkekler Türkiye Kupası çeyrek final maçında Beşiktaş, Türk Telekom’u 84-71 yenerek yarı finalist oldu. 
     Karşılaşmaya iyi başlayan Türk Telekom, Mutlu ve Adem’in sayılarıyla 5. dakikayı 10-6 önde geçti. Ancak, ilerleyen dakikalarda Beşiktaş, Nedim ve El Amin’in isabetli şutlarıyla 15-14 üstünlük sağladı ve periyot da 18-18 berabere tamamlandı. 
     İkinci periyot yine büyük çekişmeye sahne oldu. Beşiktaş, pota altından Ellis ve Varda’nın sayılarıyla 15. dakikada skoru 27-21 lehine çevirdi. Siyah-beyazlılar, topu sürekli pota altındaki uzun oyuncularına aktararak 18. dakikada farkı 8 sayıya 37-29 çıkardı ve devreyi 42-34 önde tamamladı. 
     3. periyotta dışardan El Amin, pota altından Varda ile etkili olan 
     Beşiktaş, 25. dakikayı 52-43 önde geçerken, Türk Telekom, Grays’in isabetli şutlarıyla 27. dakikada farkı 5 sayıya indirdi. Bu bölümden sonra üstünlüğü yeniden eline alan siyah-beyazlı takım, Murat ile bulduğu basketlerle periyot sonunda 12 sayılık farka 62-50 ulaştı. 
     Maçın son periyodunda oyuna iyice hakim olan Beşiktaş, 34. 
     dakikada Haluk ve Tolga’nın 3 sayılık atışlarıyla 75-54’lik üstünlük kurarken, sahadan 84-71 galip ayrılarak, yarı finale yükseldi. 
     
     KÜNYE 
     
     
Salon Atatürk. Hakemler Memduh Öget xxx, Ozan Çakar xxx, Elif İnci xxx. Beşiktaş El Amin xxx 16, Bekir xx 6, Haluk xxx 13, Nedim xx 6, Varda xxx 16, Maher xx 5, Ellis xxx 9, Tolga xx 7, Murat xx 6, Umutcan x, Eren x. Türk Telekom Grays xxx 15, Gazi xx 6, Mutlu xx 9, Davenport x 6, Adem xx 9, Umut xxx 19, Stefanoviç x 5, Serdar x 2, Murat x, Serhat x. 1. Periyot 18-18. Devre 42-34. 3. Periyot 62-50. 
     
</TEXT>
</DOC>
