<DOC>
<DOCNO> 343134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/dunya/dun01.html </URL>
<DATE> 2005/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Karabağ'dan çekilme bilmecesi 
</HEADLINE>
<TEXT>


DIŞ HABERLER SERVİSİ 


Azerbaycan Dışişleri Bakanı Elmar Memmedyarov, Ermenistan'ın 1990'ların başında işgal ettiği 7 bölgeden çekilerek, geri vermeye hazır olduğunu söyledi. Varşova'da yapılan Avrupa Konseyi Zirvesi'ne Azerbaycan Devlet Başkanı İlham Aliyev'le birlikte katılan Memmedyarov, ATV'ye yaptığı açıklamada, tüm bölgelerden geri çekilmeyi kabul eden Ermenistan'ın şu anda düşündüğü tek şeyin "Ne zaman çekilelim " olduğunu kaydetti. 

'Kuşkuluyuz' 
Bu açıklamanın ardından AFP'ye konuşan Ermenistan Dışişleri Bakanlığı'ndan bir yetkili ise, iki taraf arasında böyle bir anlaşma konusunda bilgisi olmadığını bildirdi. 
Ermenistan Dışişleri Bakanlığı Sözcüsü Gamlet Gasparyan da, Ermenilerin çekilmesi konusundaki haberi büyük bir kuşkuyla karşıladığını belirtti. 


</TEXT>
</DOC>
