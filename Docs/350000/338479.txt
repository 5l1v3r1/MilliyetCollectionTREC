<DOC>
<DOCNO> 338479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sontur01.html </URL>
<DATE> 2005/04/30/ </DATE>
<TIME> 03.15 </TIME>
<AUTHOR>  </AUTHOR>
<HEADLINE>
Lisede devamsızlık kaydı’ skandalı 
</HEADLINE>
<TEXT>

     
     Nesrin COŞKUN İZMİR, DHA 

     
İZMİR'in Karşıyaka İlçesi'ndeki Şemikler Lisesi'nde annesi Müdür Yardımcısı olan kız öğrencinin, devam çizelgeleriyle oynaması, skandala neden oldu. Annesi bir ay öncesine kadar müdür yardımcısı olan kız öğrencinin, annesine yardım bahanesiyle okul bilgisayar kayıtlarına girerek yakın arkadaşlarının devamsızlıklarını sildiği, sınıfta kalmalarına engel olduğu iddia edildi. Şemikler Lisesi Müdür Başyardımcısı Nusret Özkan, olayın disiplin kuruluna intikal ettiğini, soruşturmanın başladığını söyledi. 
     1800'ü aşkın öğrencinin öğrenim gördüğü Şemikler Lisesi'nde, bazı öğrencilerin bilgisayar kayıtlarına girilerek durumlarının düzeltiği iddialarıyla çalkalanıyor. İddiaya göre olaylar şöyle gelişti 
     Okulun Türk Dili ve Edebiyatı Öğretmenlerinden Nurten. A. öğretim yılı başında Müdür Yardımcılığı görevine getirildi. İkinci dönem başladıktan bir ay kadar sonra müdür yardımcılığı görevinden alınan öğretmen Nurten A.'nın lise birinci sınıfta okuyan kızı A.A., annesine yardımcı olmak için boş zamanlarında öğrencilerin devam durumlarını bilgisayara işledi. Öğretmen annesi idarecilik görevinden ayrılmasından sonra da diğer Müdür Yardımcılarına öğrenci devam çizelgelerinin bilgisayara girilmesinde yardımcı oldu. 
     Ancak genç kız bu kayıtlar sırasında bazı arkadaşlarının iddiaya göre mazeretsiz 20 gün okula gelmeyen öğrencinin sınıfta kalmasına yol açan devam’ durumlarında oynama yaptı. Bu öğrencilerin okula gelmedikleri gün sayısını düzeltti. A.A.'nın devamsız günleri sildiğine ilişkin iddialar ise önceki gün patlak verdi. A.A. bir süre önce tartıştığı eski sınıf arkadaşı B.A.'ya Benimle kavga etmenin sonunu göreceksin. Devamsızlığını yükselttimö dedi. B.A. durumu ailesine ve okul yönetimine bildirdi. Bunun üzerine B.A.'nın devamsızlık durumu incelendi. B.A.'nın gelmeyen öğrencilerin yazıldığı sınıf fişlerinde 13 gün okula gelmediği, buna karşın bilgisayar kaydında 27 günlük devamsızlığının olduğu ortaya çıkarıldı. Bunun üzerine devamsızlığı bilinen öğrencilerin durumları fişler ve bilgisayar kayıtları üzerinde incelemeye alındı. Bazı öğrencilerin devamsızlıklarının düzeltildiği, sınıfta kalacak limitten aşağıya çekildiği belirlendi. 
     Skandalla sarsılan okulda iddialar dilden dile dolaşırken, bazı öğrencilerin fiş ve bilgisayar kayıtlarının karşılıklı kontrolünden sonra sınıfta kalma korkusu yaşadıkları belirtildi. Ders notlarıyla oynanıp oynanmadığının bilinmediği, tespitlerin ders yılı sonunda öğretmenlerin karne için 2'nci dönem notlarını işlerken ortaya çıkabileceği kaydedildi. 
     Öte yandan Müdür Başyardımcısı Nusret Özkan, konunun okul disiplin kurulunda olduğunu söyledi. Olayın bir dilekçe ile kurula intikal ettiğini belirten Özkan, Disiplin kurulu soruşturacak. Olayı yasal prosedür içinde görüşeceğizö dedi. Devlet memuru oldukları için konuşamayacaklarını belirten Özkan, aynı gerekçeyle öğretmen Nurten. A.'nın da konuşmasının mümkün olmadığını söyledi. 
     
     SUÇLAMAYI REDDETTİ 

     Hedefteki öğrenci A.A.'nın öğretmen annesine yardım için devamsızlıkları bilgisayara işlediğini kabul ettiği, ancak hiç bir öğrencinin kaydına dokunmadığını, düzeltme yapmadığını belirten savunma yaptığı öğrenildi. 

     
</TEXT>
</DOC>
