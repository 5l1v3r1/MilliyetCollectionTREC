<DOC>
<DOCNO> 344488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/spor/spo15.html </URL>
<DATE> 2005/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'sız, Italya'sız 
</HEADLINE>
<TEXT>


İspanya ve İtalya gibi ülkelerde sezon sonu gelince, bahisseverler gözlerini yaz döneminde de devam eden Arjantin, Brezilya, İsveç, Norveç, İrlanda, Finlandiya ile Rusya gibi liglere çevirdiler 

UĞUR MELEKE 


Güney Amerika futbolunu son yıllarda izleme imkanı bulduğumuz için takımlara ve oyunun güzelliğine yabancı değiliz. Ama isimleri sadece Avrupa kupalarında bir Türk takımı ile karşılaşırlarsa aklımıza gelen Göteborg, Rosenborg, Shelbourne, HJK ve Lokomotiv Moskova gibi ekipler bu yaz hayatımızda ciddi bir yer tutacak. 

Brasileiro'da ev sahibi olmak 
Brezilya'da son şampiyon Santos, yeni sezona da formda başlarken, geçtiğimiz yılın flaş takımı Atletico Paranaense, Washington'suz çok zorlanacağa benziyor. Kımızı-Siyahlılar 4 maçta kalelerinde sadece 6 gol görmelerine rağmen bu müsabakaların tamamını kaybettiler. Campeonato Brasileiro'da geçtiğimiz sezonun en dikkat çekici istatistiği ev sahibi hegemonyası idi. 2003-2004'te 52,17 ile kazanan ev sahibi ekipler, yeni yıla yüzde 45 performansla girdiler. 4'te 4 kazanan Fluminense ve Botofago haricinde Santos, Juventude ve Cruzeiro da henüz sahalarında puan yitirmediler. 

Perde erken açılıyor 
2004-2005'e Apertura aşamasında kazandığı şampiyonlukla çok iyi giren Ariel Ortega'lı Newell's Old Boys, Kapanış Ligi'nde umduğunu bulamadı. Açılış kupasını Kırmızı-Siyahlılar'a kaptıran Velez, bu kez zirve için daha iddialı. İlk aşamada 26 puan toplayabilen Racing'se Clausura'da henüz 13'üncü haftada bu performansı yakalamayı başardı. 
Arjantin Clausura Ligi'nin dikkat çeken özelliği maçların erken gollerle başlaması. Maçların neredeyse yarısında 48,46 yarım saat dolmadan gol perdesi açılıyor. İlk gol de yüzde 57,5 oranla ev sahibi takımdan geliyor. 

İsveç'te sürpriz yok 
Allsvenskan'da son şampiyon Malmö ve ikinci Halmstad Royal Lig'de hayal kırıklığı yaşarken, üçüncü Göteborg, 26 Mayıs'ta alternatif Şampiyonlar Ligi finalinde yer bulmayı başardı. H l bu finalin heyecanını yaşayan Göteborg, lige -tam konsantre olamamaktan olsa gerek- kötü bir başlangıç yaptı. Malmö, geçtiğimiz yıl olduğu gibi zirvedeki yerine kurulurken, averajla takipte Helsingborg var. Eski Fenerbahçeli Yaw Preko'nun formasını giydiği Halmstad da geçen yılı aratanlardan. 
İsveç'te henüz 6 hafta geride kaldı belki ama aynen geçen yıl olduğu gibi ilk yarı ikinci yarı sonucu olarak 1 2 ya da 2 1 yaşanmadı. Maçlarda yüzde 60,5 oranla ilk yarı sonucu değişmezken, ev sahipleri 52,4'le kazanarak Allsvenskan'da da iç saha avantajını ispatladılar. 

Rusya'da tempo yükseldi 
Eski Fenerbahçeli Beschastnikh'in de formasını giydiği Dinamo Moskova'nın Porto'ya 16 milyon Avro ödeyerek Maniche'i transfer etmesi gözleri bir anda Rusya'ya çevirmişti. O imzanın mürekkebi kurumadan CSKA Moskova'nın da UEFA Kupası'nı müzesine götürmesi bu ligin hiç de fena olmadığını gözler önüne serdi. Vischaya Ligi başlayalı 8 hafta oldu ve şu an zirvede Cavenaghi'nin sırtladığı Spartak var. Loskov, Izmailov ve Evseev gibi dünya çapında milli oyuncuları kadrosunda bulunduran son şampiyon Lokomotiv, şampiyonanın tek namağlup ekibi özelliğini sürdürürken, Avrupa kupaları nedeniyle 3 maçı eksik olan UEFA şampiyonu CSKA da gizli lider konumunda. 

Uzman taktisyen Kerem TURGUT 

Taktik İddaa yarışmasında ilk haftanın kazananı belli oldu. Bir hafta boyunca gazetemize e-mail ya da faks yoluyla ulaşan yüzlerce iddaa kuponu içinden sadece biri, 1986 doğumlu Kerem Turgut'un tahmini hedefi buldu. 
Galatasaraylı Kerem, gazetemizden bir yüzüncü yıl forması almaya hak kazanırken, aşağıda verdiği tahminlerle de hafta sonuna ışık tuttu 
Siz de oynayın, siz de kazanın. 

Kerem Turgut'un kuponu 141 Karşıyaka-V.Manisa 0-2 1.20 353 Kocaeli-Antalya 1 1.60 432 Köln-Duisburg 1 1.80 436 Karlsruhe-E.Cottbus 1 2.40 525 Panafiel-Gil Vicente 1 1.75 
TOPLAM 14,52 

Yarışma devam ediyor 

Kuponunuzda, adınız, soyadınız, size ulaşabileceğimiz bir telefon numarası, tahmin yaptığınız maçların KODLARI VE TAKIMLARIN İSİMLERİ doğru biçimde bulunmalıdır. Aksi halde kuponunuz değerlendirmeye alınmayacaktır. Sistemli kuponlar ve birden fazla katılımlar yarışmamıza dahil edilmeyecektir. 

DİKKAT 

Yarışmamıza katılacaklar, İDDAA günleri öğlen 14.00'e kadar tahminlerini yollayacaklar. Örneğin 
bugün ve yarın için tahmin yapacakların, bugün 14.00'ten sonra gönderecekleri tahminler kabul edilmeyecek. Salı, çarşamba, perşembe kombinasyonundaki son gönderme saati de salı 14.00 olacak. 


</TEXT>
</DOC>
