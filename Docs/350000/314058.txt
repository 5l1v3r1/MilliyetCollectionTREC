<DOC>
<DOCNO> 314058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sondun19.html </URL>
<DATE> 2005/02/10/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
DİSİ'nin Ankara ziyaretine Rum basını ne yazdı 
</HEADLINE>
<TEXT>

     DİSİ heyetinin ziyaretine geniş yer veren Rum basını, Anastasiadis'in ''Kıbrıs'tan asker çekilmesi'' yönündeki sözlerinin Dışişleri Bakanı ve Başbakan Yardımcısı Abdullah Gül tarafından, ''ucuz ve uygunsuz'' olarak nitelendiğini yazdı ve bunu ''Gül, Anastasiadis'e acil iniş yaptırdı'' şeklinde yorumladı. 
     Simerini ''Acil iniş'' ve ''Gül'den DİSİ'ye 'sıcak' karşılama'', Haravgi ''Acil iniş'' ve ''Nikos Anastasiadis Türk 'tahrikkarlığı' ve 'uzlaşmazlığından' ilk tadı birinci elden aldı'', Mahi ''Anastasiadis-Gül vahşi zıtlığı'', Politis ''DİSİ'den barış mesajı'' ve ''Gül asker yüzünden kızdı'' gibi başlıklar kullandı. 
     Fileleftheros gazetesi ise ''Ulusal Konsey'in görüş birliğinde olduğu noktalarla Ankara'ya açılım'', ''Anastasiadis askersizleştirme ve Annan Planı'nda değişiklik İstedi'' ve ''Türk Dışişleri Bakanı'nın saldırısına uğradı'' ifadelerine yer verdi. 
     

     
</TEXT>
</DOC>
