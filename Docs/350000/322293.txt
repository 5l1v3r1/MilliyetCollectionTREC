<DOC>
<DOCNO> 322293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sontur34.html </URL>
<DATE> 2005/03/09/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Beykoz'da ölü bulunan PTT işçisinin sahte rakıdan öldüğü sanılıyor... 
</HEADLINE>
<TEXT>

     Beykoz'da gecekonduda ölü bulunan PTT işçisinin cesedi, sahte rakıdan ölmüş olabileceği şüphesiyle Adli Tıp Kurumu'na kaldırıldı. 
     Çavuşbaşı Anadoluhisarı Mahallesi Otağtepe Caddesi'ndeki bir gecekonduda oturan Atilla Öztürk'ten 41 3 gündür haber alamayan yakınları, kapıyı kırarak girdikleri gecekonduda Öztürk'ün cesedini buldular. 
     Durumun bildirilmesi üzerine olay yerine gelen polis, Çavuşbaşı PTT Şubesi'nde çalışan ve yıllık izinde olan Öztürk'ün yanında, yarısı içilmiş 35 CC'lik bir rakı şişesi olduğunu tespit etti. 
     Olay yerinde inceleme yapan Beykoz Cumhuriyet Savcısı, Öztürk'ün sahte rakıdan ölmüş olabileceği şüphesiyle kesin ölüm nedeninin belirlenmesi amacıyla cesedinin Adli Tıp Kurumu'na kaldırılmasını sağladı. 
     Rakı şişesi de, içinde metil alkol olup olmadığının belirlenmesi amacıyla laboratuvara gönderildi. 
     Öztürk'ün ağabeyi Adnan Öztürk, basın mensuplarına yaptığı açıklamada, bekar olan kardeşinin alkol kullandığını, ancak bu konuda dikkatli davrandığını belirterek, ''Eğer sahte rakı içtiği için ölmüşse çok yazık. Yazık bu gidişata. Bu bir katliam. İnsanları katlediyorlar'' dedi. 
     
</TEXT>
</DOC>
