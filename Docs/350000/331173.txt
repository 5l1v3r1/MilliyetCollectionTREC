<DOC>
<DOCNO> 331173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sonspo05.html </URL>
<DATE> 2005/04/07/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Emre, Galatasaray'ı ikiye böldü 
</HEADLINE>
<TEXT>

     Hagi’nin Emre'yi istemesi, yönetimi ikiye böldü. Bazı idareciler, kulübe para kazandırmadan Inter’e giden genç oyuncuya tepkili. 
     
     Maziyi unutmadılar 

     Teknik direktör Gheorghe Hagi’nin, Fenerbahçe’nin de peşinde olduğu Emre Belözoğlu’nu istemesi, yönetim kurulundaki fikir ayrılıklarının ortaya çıkmasına neden oldu. Rumen hocadan gelen talebi kendi aralarında değerlendiren idarecilerin, bu transfer için zıt görüşte oldukları ortaya çıktı. Bazı yöneticilerin Galatasaray’a bonservis ücreti kazandırmadan İtalya’ya gittiği için genç yıldıza h l tepkili oldukları ve geri dönmesini istemedikleri ifade edildi. 
     
     Son söz Canaydın’ın 

     Bu düşüncede olan idarecilerin, Para kazanmadığımız bir futbolcuya verecek 3 milyon Euromuz yokö diyerek tavır koydukları kaydedildi. Emre’nin alınmasına sıcak bakan diğer grup ise, Conceiçao’ya bile yılda yaklaşık 2 milyon Euro veriyoruz. Bu parayı Emre’ye ödeyelim daha iyiö görüşünü savunuyor. Transferde son sözü söylemesi beklenen Başkan Özhan Canaydın’ın ise, yöneticilere bu konuyla ilgili görüş bildirmemeleri talimatını verdiği öğrenildi. 
     
</TEXT>
</DOC>
