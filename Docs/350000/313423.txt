<DOC>
<DOCNO> 313423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sondun41.html </URL>
<DATE> 2005/02/08/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
ABD, Avrupa'ya beyaz sayfa açmayı önerdi 
</HEADLINE>
<TEXT>

     ABD Dışişleri Bakanı Condoleezza Rice, ''artık Avrupa ile geçmişte yaşanan görüş ayrılıklarının bir kenara bırakılmasının zamanının geldiğini'' belirterek, ''Tarih, ABD ve Avrupa'yı tartışmaları ile yargılamayacak'' dedi. 
     Fransa'nın en prestijli okulu olarak bilinen Siyasal Bilimler Akademisi'nde konuşan Rice, ABD'nin Irak, Ortadoğu ve Avrupa ile ilgili yeni dış politik hedeflerini açıkladı. 
     ''ABD'nin Avrupa ile ortak bir ajandada çalışmak için hazır olduğunu'' kaydeden Rice, ''Avrupa'nın da buna hazır olmasını beklediklerini'' ifade etti. 
     Rice, ''Her şeyin sonunda, tarih bizi kesin olarak görüş ayrılıklarımızla değil, yeni ortak başarılarımızla yargılayacak'' dedi. 
     ABD'nin Irak'a yaptığı askeri müdahalenin ardından Paris ve Washington arasındaki diplomatik ilişkiler önemli ölçüde gerginleşmişti. 
     
</TEXT>
</DOC>
