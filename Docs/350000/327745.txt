<DOC>
<DOCNO> 327745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sondun39.html </URL>
<DATE> 2005/03/28/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Manas Üniversitesi öğrencilerine kayıt dondurma hakkı 
</HEADLINE>
<TEXT>

     Kırgızistan'da yaşanan olaylara rağmen öğretimini ara vermeden sürdüren Kırgız-Türk Manas Üniversitesi KTMÜ öğrencilerine kayıt dondurma hakkı tanındı. 
     KTMÜ Senatosu'nun bugünkü toplantısında, üniversitede eğitim-öğretime kesintisiz devam edilmesi kararı alınırken, isteyen öğrencilere de kayıt dondurma imkanı sağlandı. 
     Öğrenciler sadece bu eğitim-öğretim yılı bahar sömestrine mahsus olmak üzere 8 Nisan'a kadar kayıt dondurmak için başvurabilecek. 
     Senato kararına göre, ayrıca bu haftaki hazırlık sınıfı sınavları bir hafta ertelenerek yapılacak, yalnızca 2005 yılı bahar sömestrine mahsus olmak üzere devamsızlık hakkı 15 hafta üzerinden hesaplanacak ve ileride olağan üstü durumlar oluştuğu takdirde, senato, akademik takvimi yeniden gözden geçirecek. 
     KTMÜ'de halen 500'e yakın Türk öğrenci öğretim görüyor. 
     
</TEXT>
</DOC>
