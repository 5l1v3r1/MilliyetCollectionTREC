<DOC>
<DOCNO> 330538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sonyas11.html </URL>
<DATE> 2005/04/05/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
En iyi giyinen ünlüler... 
</HEADLINE>
<TEXT>

     Nafiz ALBAYRAK BOSTON, DHA 

MÜZİKTEKİ başarısının yanında sinemadaki çıkışıyla da adından söz ettiren sarışın yıldız Gwen Stefani, moda dergisi Harpers Queen tarafından en iyi giyinen ünlü seçildi. Gwen Stefani, geçen yılın 1'incisi ünlü model Kate Moss'u da geride bıraktı. Moss, en iyi giyinnen ünlüler sıralamasında, Gwen Stefani ve Dita Von Teese'nin ardından 3'üncü olabildi. 
     Ananova Sitesi'nin haberine göre, Harpers Queen Dergisi sözcüsü, "Giyinmek hem bir sanat hem de eğlenceli bir iş. Gwen, kendi profesyonelliği ile çatışma yaratmaksızın giysileri üstünde taşıma konusunda çok başarılı. Giyiminde hem sanat, hem profesyonellik hem de eğlence yönünü kendine yakıştırabiliyor'' dedi. No Doubt grubunun eski solisti Gwen Stefani, solo ilk albümü love Angel Music Baby'le de büyük başarı yakaladı. The Aviaor Göklerin Hakimi' filmi ile de Hollywood'a adım atan sarışın yıldız, elde ettiği 1'incilikle moda dünyasına da damgasını vurmuş oldu. Harper's Queen Dergisi tarafından seçilen en iyi giyinen 100 ünlü listesinde ilk ona giren ünlüler şunlar 
     1. Gwen Stefani 2. Dita Von Teese 3. Kate Moss 4. Sienna Miller 5. Natalia Vodianova 6. Cate Blanchett 7. Jacquetta Wheeler 8. Jasmine Guinness 9. Daphne Guinness 10. Zadie Smith 
     
</TEXT>
</DOC>
