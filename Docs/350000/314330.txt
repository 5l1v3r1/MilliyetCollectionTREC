<DOC>
<DOCNO> 314330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/yasam/ayas.html </URL>
<DATE> 2005/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasta değil hamile çıktı 
</HEADLINE>
<TEXT>


Hasta olduğu sanılan ancak hamile olduğu belirlenen M.A.'nın, bir öğretmenin tacizine uğradığı iddia edildi 

Kars DHA 

Susuz ilçesinde, Yatılı İlköğretim Bölge Okulu'nda YİBO eğitim gören M.A.'nın 15 7.5 aylık hamile olduğu ortaya çıktı. M.A.'nın bir öğretmenden hamile kaldığı öne sürüldü. 
İncesu köyündeki 75. Yıl Yatılı İlköğretim Bölge Okulu 8. sınıf öğrencisi M.A.'nın karnı sürekli büyüyünce, öğretmenleri şüphelendi. Karnında ur olduğu düşünülen M.A. hastaneye götürüldü. Ultrasonda 7.5 aylık hamile olduğu saptanan öğrencinin Çatak köyündeki ailesine haber verildi. 
Savcılık soruşturma başlatırken, M.A., töre cinayetine kurban gidebileceği ihtimali dikkate alınarak ailesine teslim edilmedi. M.A.'nın bir öğretmenden hamile kaldığı iddiası ise eğitim camiasını şoke etti. Genç kızın okulların kapalı olduğu dönemde hamile kaldığına dikkat çekilirken, tecavüze uğramış olabileceği ihtimali de araştırılıyor. Koruma altına alınan M.A., Kars Yetiştirme Yurdu'na konuldu. 
Kars Valisi Nevzat Turhan da, ailesinin M.A.'yı 3-4 kez doktora götürdüğünü ancak doktorların, yaşının küçük olması nedeniyle hamile olabileceği ihtimali üzerinde durmadıklarını ifade etti. 




</TEXT>
</DOC>
