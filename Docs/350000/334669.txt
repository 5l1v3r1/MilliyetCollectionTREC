<DOC>
<DOCNO> 334669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/spor/spo09.html </URL>
<DATE> 2005/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Inter, Juve'ye yenilmez 
</HEADLINE>
<TEXT>


Milan'ın yenilmesiyle liderlik koltuğuna oturan Juventus için kader maçı. Ligde aşağı yukarı yeri belli olan Inter'se prestij için Juve'ye boyun eğmez 


Lecce'yi Zlatan Ibrahimovic'in hat-trickiyle geçen Juventus çok moralli. Mancini'nin gelecek sezon için kalıp kalmayacağını belirleyecek maçlardan birinde Inter'inse tekrar istikrarsızlığa tahammülü yok. Önce beraberlik. Sürpriz arayanlar Inter galibiyetini düşünebilirler. 

Roma-Siena 
Roma'nın son 6 haftada tek puanı var. Siena'ysa son 3 haftadaki 5 puanına Milan zaferini eklemeyi başardı. İddiasız Roma'nın, puana daha çok ihtiyacı olan Siena'ya karşı işi zor. Önce beraberlik. 

Lecce-Bologna 
İki takım da düşme potasının biraz üstünde korkulu rüya görmek istemiyor, ama iki takım da 4 haftadır kazanamıyor. Lecce son iki iç saha maçında berabere kalırken, Bologna da dışarıda son iki maçını kaybetmedi. Önce beraberlik. 

Palermo-Brescia 
Kendi sahasındaki başarısıyla dikkat çeken Palermo, Brescia'yı da yenecek güçte. Palermo, ilk yarıdaki maçta rakibini deplasmanda da 2 golle geçmişti. 

AC Milan-Chievo 
Deplasmanlarda 9 puan toplayabilen Chievo ile sahasında sadece 10 puan kaybeden Milan'ın kapışmasından sürp riz çıkması zor görünüyor. Ancelotti'nin ekibi şampiyonluk iddiasını sürdürmek için kazanmak zorunda. 

Cagliari-Lazio 
Lazio kendine geldi ve kalan 7 haftada Avrupa kupalarında yer alacak pozisyonu yakalamak istiyor. Önce beraberlik, sonra Lazio galibiyeti düşünülmeli. 

Udinese-Livorno 
Udinese iki yıldır kıyısından döndüğü Devler Ligi hayalini bir kez daha zorluyor. Bu hedefe giden yolda Livorno maçında puan kaybetmemesi gerekir. Tek farkla da olsa banko Udinese. 

Fiorentina-Messina 
Fiorentina son 15 haftada sadece 2 galibiyette kalarak kendini düşme potasının içinde buldu. Messina ise Serie A'daki ilk yılında kalıcı olabileceğinin sinyallerini verdi. Firenze'de favori Mor Menekşeler, beraberlik ikinci ihtimal. 

Reggina-Atalanta 
Bitime 7 hafta kala düşme hattının 6 puan üstündeki Reggina rahat değil. Ama Atalanta da yaptığı çıkışla Serie A düşünü sürdürüyor. Önce beraberlik. 

Parma-Sampdoria 
UEFA'da yoluna devam eden Parma, ligde kalmak için kazanmak zorunda. Ev sahibi olmanın da avantajıyla favori Carmigniani'nin talebeleri. 




</TEXT>
</DOC>
