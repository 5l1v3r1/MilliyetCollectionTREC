<DOC>
<DOCNO> 339322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sontur25.html </URL>
<DATE> 2005/05/03/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
15 yaşındaki gelinlerinin, ibret için’ burnunu kestiler 
</HEADLINE>
<TEXT>

     Özgür CEBE DHA 

DİYARBAKIR’da 3 yıl önce 12 yaşındayken tecavüze uğrayıp hamile kalan R.G., tecavüzcüsü 26 yaşındaki Sabahattin Gezginci'yle imam nikahıyla evlendirildi. Ancak R.G.'nin nikahsız eşi Sabahattin Gezginci, 2 yıl önce 7 yaşındaki erkek çocuğa tecavüz etmek suçundan hapse girdi. Eşinin ailesiyle birlikte yaşayan 15 yaşındaki R.G., dışarıda fazla gezdiği ve kendi ailesine sık gittiği gerekçesiyle, iddiaya göre kayınpederi ve kayınbiraderleri tarafından el ve ayakları bağlanarak ekmek bıçağıyla burnu kesildi. R.G., kayınbiraderlerinin de kendisine tecavüz etmek istediğini öne sürerken, sanıklardan Feyyat Gezginci, Çok geziyordu. Burnunu ben kestimö dedi. Plastik cerrahlar tarafından ameliyat edilen R.G.'nin burnuna 20 dikiş atıldı. Kayınpeder Ekrem Gezginci duruşma sonunda tahliye oldu. 
     12 yaşındaki R.G., Diyarbakır’da 3 yıl önce Sabahattin Gezginci’nin tecavüzüne uğradı. Hamile kalan R.G.'nin ailesi, kızlarını tecavüzcüsüyle imam nikahıyla evlenmesine izin verdi. Eşinin ailesiyle aynı evde yaşayan R.G. bir erkek bebek dünyaya getirdi. Ancak Sabahattin Ekinci, bu olaydan bir yıl sonra, 7 yaşındaki bir erkek çocuğa tecavüz ettiği iddiasıyla cezaevinde girdi. R.G., kayınpederi 43 yaşındaki Ekrem, kayınbiraderleri 18 yaşındaki Feyyat ve 20 yaşındaki Turan Gezginci ile birlikte yaşamaya devam etti. İddiaya göre, kayınpeder ve kayınbiraderler ile amcaoğlulları 16 yaşındaki M.G., çok gezdiğini öne sürdükleri R.G.'nin el ve ayaklarını bağlayarak burnunu kestiler. 11 Mart günü meydana gelen olaydan sonra kayınpeder ve oğulları tutuklanarak cezaevine konuldu. 
     
     15 KADIN AVUKAT KATILDI 

     Davanın Diyarbakır 3'üncü Ağır Ceza Mahkemesi'nde geçen Cuma günü yapılan duruşmasına tutuklu sanıklar katılırken, R.G., tedavisinin sürmesi nedeniyle katılmadı. Diyarbakır Barosu Kadın Hakları ve Uygulama Merkezi bünyesinde faaliyet gösteren 15 kadın avukat davada müdahil oldu. 
     Sanıklardan kayınpeder Ekrem Gezginci, R.G.’nin oğlu ile imam nikahıyla evli olduğunu belirterek, Oğlum cezaevinde olduğu için sürekli babasının evine gidiyordu. Sonra geri getirdik. Ben kahvede oturuyordum. geldiğimde burnunun kesik olduğunu ve ağladığını gördüm. Olayla ilgim yokö dedi. Sanık Turan Gezginci de suçlamayı reddederek, 3 yıldır kardeşimle yaşıyordu. Burnu kesildiği sırada evde yoktumö diye ifade verdi. 
     
     BEN KESTİM’ 

     Suçu kabul eden kayınbirader Feyyat Gezginci ise şunları anlattı 
     Kardeşim cezaevine girince, gelinimiz isteğimiz dışında evden ayrılıp babasının evine gidiyordu. Birkaç defa gidip getirdik. Ancak sabah çıkıp akşam geç vakitte geliyordu. 3 gün devam edince kendisini takip ettim ve 4 erkekle konuştuğunu gördüm. Eve geldiğinde o kişilerin kim olduklarını sorduğumda bana, Sen karışamazsın’ dedi. Bunun üzerine kendisine tokat attım ve ellerini dizimin altına alarak bıçakla burnunu kestim.ö R.G.’nin babası Musa ve annesi Şerife ise, sanıklardan davacı olduklarını belirterek, Sabahattin kızımıza tecavüz edip hamile bırakınca birlikte yaşamalarına rıza göstermek zorunda kaldık. Kızımızın bir ahlaksızlığını görmüşlerse, bunu bize söylemeleri gerekirdi. Feyyat tek başına bu işi yapamaz. Olayı birlikte yapmışlardırö diye konuştular. 
     
     15 YIL İSTENİYOR 

     Mahkeme, suç vasfının sanık lehine değişmesi ihtimalinden dolayı kayınpeder Ekrem Gezginci’nin tahliyesine, oğulları Turan ve Feyyat Gezginci’nin tutukluluk halinin devamına, yaşı küçük olduğu için hakkında çocuk mahkemesinde dava açılan yeğeni tutuklu M.G.’nin davasının ise birleştirilmesine karar verdi. R.G.’nin savunmasının alınması için tebligat çıkarılmasını da kararlaştıran mahkeme duruşmayı erteledi. Sanıklar hakkında TCK’nın 430 1, 456 2 ve 457 1 maddeleri gereğince Reşit olmayan mağdureyi zorla alıkoymak, yaralamak’ suçundan 15 yıla kadar hapis cezası isteniyor. 
     
     ONLAR DA TECAVÜZE KALKIŞTI’ 

     DHA muhabirinin görüştüğü R.G., olay günü evde uyuduğu sırada Ekrem Gezginci ve oğulları Feyyat ve Turan Gezginci’nin el ve ayaklarını bağlayıp kendisine tecavüz etmek istediklerini söyledi. R.G, Benim O... olduğumu, bu nedenle ibret olsun diye burnumu keseceklerini söyleyerek ırzıma geçmek istediler. Burnum kesildiği için aşırı kan akıyordu. Kanı durdurmak için tedavi amacıyla burnuma arpa ve buğday ezip sürdüler. Sabahattin ile bana tecavüz ettiği için evlenmek zorunda kaldım. Kendisi daha sonra 7 yaşında bir erkek çocuğuna tecavüz ettiği için 2 yıldır tutukludurö dedi. 
     R.G. ve bebeği bu olaydan sonra ailesinin yanında yaşıyor. R.G.'nin ailesi, nikahsız eşi hakkında da davacı olacaklarını söylediler. Tecavüz girişimi iddiasıyla ilgili de ayrı soruşturma başlatıldı. 

     
</TEXT>
</DOC>
