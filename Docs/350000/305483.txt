<DOC>
<DOCNO> 305483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonspo06.html </URL>
<DATE> 2005/01/11/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Pleşan altı aylığına Galatasaray'ın... 
</HEADLINE>
<TEXT>

     Craiova’nın Başkanı Dinel Staicu, tüm sorunları giderdik. Pleşan altı aylığına Galatasaray’ın dedi. 
     
     Saidou gider gitmez 

     Galatasaray, Mihaita Pleşan’ın transferinde artık saatleri saymaya başladı. Her konuda anlaşma sağlanan Rumen futbolcunun, yabancı kontenjanı boşaltıldığı gibi Türkiye’ye çağrılarak resmi imza attırılacağı ifade edildi. İspanya’da bulunan Pleşan’ın menaceri Gheorghe Popescu, Galatasaray’ın yabancı kontenjanındaki sorun halledildikten sonra anlaşma olacak. Ancak ne zaman olacağı Saidou’nun gidişine bağlı" ifadesini kullandı. 
     
     Bonservisi sezon sonunda 

     Taraflar arasında herhangi bir pürüz kalmadığını da kaydeden Popescu, Biz Galatasaray’ın yapacağı hareketi bekliyoruz. Türkiye’den çıkacak sonuç sonrası herşey netleşecek" diye konuştu. Craiova Başkanı Dinel Staicu da, anlaşmanın detayları hakkında bilgi vererek, Pleşan altı aylığına kiralık olarak Türkiye’ye gidecek. Ancak yapacağımız sözleşmede iki yıllık opsiyon daha var. Galatasaray Pleşan’ı beğenirse, sezon sonunda bonservisini de vereceğiz" dedi. 
     
     Gökşen’den yalanlama 

     Bu arada dün ikinci yarı hazırlıklarına başlayan Craiova idmanına çıkan Pleşan’ın, Galatasaray’ın Antalya kampına katılamadığı için bir hayli üzgün olduğu bildirildi. Yönetici Fatih Gökşen ise Paraguay basınında yer alan, Libertad’ın golcüsü Eduardo Samudio Galatasaray’a gidiyor" haberini yalanladı. Gökşen, Bu oyuncu listemizde yok" dedi. Öte yandan İstanbulsporlu Faruk’un isminin gündeme geldiği ancak daha sonra bu transferden vazgeçildiği öğrenildi. 
     
</TEXT>
</DOC>
