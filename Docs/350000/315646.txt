<DOC>
<DOCNO> 315646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/yasam/yas07.html </URL>
<DATE> 2005/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aynı 'Susurluk' 
</HEADLINE>
<TEXT>


ERDAL KILINÇ İstanbul 

Sarıyer'de Ercan Düzgit'in villasını zorla üzerine geçirmekle suçlanan, 20'den fazla sabıkası bulunan Yusuf Daşdan'la ilgili şok iddialar gündeme geldi. İşadamı Düzgit, Kasım 2003'te, Daşdan'ın villasına el koyup eşyalarını haczettirdiğini bildirerek şik yetçi oldu. Polis, Daşdan, sevgilisi Nil Göldağı ve 3 kişiyi gözaltına aldı. Düzgit ayrıca, "Daşdan'ı, 1. Sınıf Emniyet Müdürü ve polis müfettişi H. Orhan Özkışlalı koruyor" iddiasında bulundu. 
Özkışlalı hakkında, idari soruşturma açıldı. Cezaevinde ifadesi alınan Daşdan, Özkışlalı'yla aynı araçta, Sarıyer'de silahlı saldırıya uğradıklarını, kendisinin yaralandığını ileri sürdü. Özkışlalı da ifadesinde, doğruladığı silahlı saldırı gününü şöyle anlattı 
"23 Temmuz 2003'te, dönemin Bakırköy Kaymakamı Hasan Bağcı'yla İstinye İskelesi'nde buluştuk. Yusuf da bizimleydi. Otomobile bindik, biri üzerimize ateş etti." Özkışlalı, Daşdan'ın, eski Bakırköy Emniyet Müdürü Hacı Murat Dursun, halen İstanbul Vali Yardımcısı olan Bağcı ve bir h kimle iyi ilişkilerinin kendisini yanılttığını öne sürdü. Asker kaçağı olan ve aranan Daşdan'a, Bakırköy Emniyeti'nce teşekkür plaketi verildiği belirlendi. 

'Emniyete güvendim' 

İstanbul Vali Yardımcısı Hasan Bağcı da, Daşdan'ı Bakırköy Kaymakamlığı döneminde tanıdığını belirterek, şöyle konuştu "Bu şahısla, Nisan 2003'te eski Bakırköy Emniyet Müdür Hacı Murat Dursun'un bürosunda tanıştım. Emniyetin onarımını yaptırıyordu. Emniyetteki arkadaşlara fazla güvenmiş olmamdan kaynaklanan bir durum. Başka diyaloğumuz veya bu kişiye sağladığım bir şey yok." 


</TEXT>
</DOC>
