<DOC>
<DOCNO> 328650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sontur13.html </URL>
<DATE> 2005/03/30/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Yanlışlıkla hesabına geçirilen 40 trilyon lirayı iade etti 
</HEADLINE>
<TEXT>

     Tarkan ÇETİN ISPARTA, DHA 

ISPARTA'da bir banka şubesindeki hesabında 40 milyon 403 bin 334 YTL 40 trilyon 403 milyar 334 milyon lira olduğunu gören Mefhar Tayyar adlı işadamı, banka yetkililerini uyarıp, yanlışlığı düzeltti. 
     Biraş Bir Turizm AŞ. Yönetim Kurulu Başkanı Mefhar Tayyar, çalıştıkları bir bankaya ait kredi kartı makinesi ekstresinde 40 milyon 403 bin 334 YTL 40 trilyon 403 milyar 334 milyon lira yazıldığını görünce banka yetkililerini uyarıp, bu paranın kendilerine ait olmadığını söyledi. Bankanın hatayı düzelttiğini belirten Tayyar, şunları söyledi 
     "Sabah geldiğimde cumartesi ve pazar günlerine ait kredi kartı satışlarının ne kadar olduğunu öğrenmek için ilgili personelden pos makinelerinin gün sonu raporlarını istedim. Evrak önüme getirildiğinde bir bankaya ait hesap ekstresine baktığımda TL hesabında trilyonlarca lira olduğunu gördüm. Tabi hemen ilgili banka yetkililerini aradım. Bizim hesabımızda bu kadar para olmaması gerektiğini hatırlattım, uyardım.'' Böyle bir rakamı hiç düşünmeden reddettiren duygunun sadece Allah korkusu olduğunu belirten işadamı Tayyar, "Allah'tan korkan böyle birşeye tenezzül etmez. Ödemelerle ilgili bizim de paraya ihtiyacımız vardı. Ama Allah'tan korkarız. Bilerek ve kasten hiçbir kimsenin bir kuruşunun haksız yere hesabımıza geçmesini istemeyiz'' dedi. 
     
</TEXT>
</DOC>
