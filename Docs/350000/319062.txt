<DOC>
<DOCNO> 319062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/sonspo10.html </URL>
<DATE> 2005/02/27/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Beşiktaş mali kongresinde gerginlik yaşandı... 
</HEADLINE>
<TEXT>

     Beşiktaş Kulübü eski yöneticisi ve başkan adayı Fikret Orman, kulübün her geçen gün borçlandığını belirterek, ''İnanılmaz derecede bir borca doğru gidiyoruz'' dedi. 
     Beşiktaş'ın Grand Cevahir Oteli'nde düzenlenen Olağan Mali ve İdari Genel Kurul toplantısında söz alan Orman, Beşiktaş Futbol Yatırımları A.Ş'ye bakıldığında bilançoda 30 Kasım 2004 itibariyle borcun 107 trilyon lira olduğunu belirterek, şunları söyledi 
     ''Alacaklar kısa vadede yaklaşık 4, uzun vadede de 6 trilyon liradır. Çek ve senetleri bu borçtan düşersiniz, ortaya çıkan rakam 95 trilyon liradır. 4 yıllık çekleri, senetleri bu borçtan düşerseniz, o gün geldiğinde bu parayı nereden ödeyeceksiniz. Ayrıca bu borcun içinde Del Bosque'nin sözleşmesi yok. Benim hesaplarıma göre şirketin 73, derneğin de 5.5 milyon dolar borcu bulunuyor ve toplam borcumuz da 78.5 milyon dolardır.'' Orman, inanılmaz derecede bir borca doğru gittiklerinden yakınarak, ''Aynı zamanda Ziraat Bankası Genel Müdürü olan yöneticimiz Can Akın Çağlar yanımızda. Bu söylediklerimin mantıksız olduğunu ifade etsin, onun söylediklerinin hepsini kabul ederim. Sporcularınıza olan borçlar borç değil midir Mali disiplin altına girmemiz lazım. İstikbalimiz tehlikeye giriyor. Sezon başında Borçlanıyoruz dedim. Sayın Kıvanç Oktay, yurtdışı kampından Seçimi kaybettiler, hazmedemediler. Del Bosque'yi aldık, Carew'i aldık. Satsak 10 milyon dolar elde ederiz diye cevap verdi. Devre arasında Carew'i neden satamadınız. Nerede 10 milyon dolar '' şeklinde konuştu. 

     
</TEXT>
</DOC>
