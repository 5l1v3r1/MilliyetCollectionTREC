<DOC>
<DOCNO> 314304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/siyaset/axsiy01.html </URL>
<DATE> 2005/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Miting değil bilgilendirme' 
</HEADLINE>
<TEXT>


Bakan Aksu, Erdoğan'ın Brüksel dönüşündeki mitingi için, "İzne gerek yok, bir toplantı" dedi 

ANKARA Milliyet 


İçişleri Bakanı Abdülkadir Aksu, Başbakan Recep Tayyip Erdoğan'ın Brüksel dönüşünde Kızılay Meydanı'nda düzenlenen mitingin "bilgilendirme toplantısı" olduğunu, bu nedenle herhangi bir izne tabi olmadığını bildirdi. Aksu, CHP Antalya Milletvekili Feridun Baloğlu'nun, toplantı ve gösterilere kapalı olan Kızılay Meydanı'nda 18 Aralık 2004'te düzenlenen gösteri için izin alınıp alınmadığına ilişkin soru önergesini yanıtladı. 
Aksu, Kızılay'daki gösteri yasağının sürdüğünü belirterek, "Ancak 18 Aralık 2004'te Kızılay Meydanı'nda düzenlenen toplantının, Başbakanımız Erdoğan'ın 17 Aralık 2004'te AB ile varılan müzakere konusunda vatandaşı bilgilendirme toplantısı olarak değerlendirildiği, bu bakımdan Toplantı ve Gösteri Yürüyüşleri Kanunu'nun 4. maddesi kapsamında herhangi bir izne tabi olmadığı anlaşılmıştır" dedi. 
Aksu, havai fişek gösterisi için de gerekli iznin alındığını kaydetti. 


</TEXT>
</DOC>
