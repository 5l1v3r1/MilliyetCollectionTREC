<DOC>
<DOCNO> 332843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/yazar/tamer.html </URL>
<DATE> 2005/04/13/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tıbbi mümessillere yol göründü 
</HEADLINE>
<TEXT>


Roche yöneticileri ve bazı SSK bürokratları hakkında "çıkar amaçlı suç örgütü kurmak" iddiasıyla açılan davanın ilk duruşması 10 haziranda. Davayı açan İstanbul Cumhuriyet Savcısı Nazmi Okumuş'un mahkemeye gönderdiği delil dosyası doktorların muayenehanelerinin onarılıp mobilya alındığını, tekne gezileri ve hatta doğum günü partilerinin bile Roche tarafından karşılandığını gösteriyor. Roche, yaptığı harcamaları kayıtlara geçirdiği için Roche Genel Merkezi'ne yapılan polis baskınında bu kayıtlar da ortaya çıktı. 
Roche skandalını baştan beri titizlikle takip eden Vatan'ın dünkü manşetinde yer alan haberde, savcı Okumuş'un mahkemeye değerlendirilmesi talebiyle gönderdiği şaşırtıcı belgelerden birkaçı 
Prof. Dr. Yaman Tokat'ın Venedik'te taksi ve gondol ücreti 54 euro karşılığı 204 YTLDr. E. Semra Denir'in 40 adet hepatit hastası kazandırması nedeniyle - hasta başına 400 YTL'den toplam 20 bin 113 YTL 20 milyar 113 milyon TL Prof. Dr. N. Toprak'a Diyarbakır doğum günü yemek bedeli 880 YTL Dr. Cüneyt Yüksel'e ait Venedik'teki konaklama bedeli 3125 YTLDoktorlara alınan kar lastiği, pasta, yemek ve hediye saat bedeli 1000 YTLAdana Reşatbey Sağlık Ocağı hekimlerinin tekne ve yemek ücreti 690 YTLDr. Aslıhan Saygın'a ait kurs ücreti Paris 657 YTLEskişehir'de Kervan Çeyiz mağazasından doktor muayenehanesi için alınan kanepe ve koltuk bedeli 826 YTLBursa'daki eczacıları gemi gezdirme ücreti 4250 YTLİzmir'de doktor bürosu tadilat - tamirat ve boyası 10 bin 620 YTLDr. Mehmet Aslan'ın Amerikan Karaciğer Hastalıkları Çalışmalar Derneği AASLD üyelik bedeli 850 YTL 

Mümessil ordusu 
Roche'un bu bonkörlüğü, sadece bizim SSK ve devlet hastanelerindeki doktorlara mahsus değil kuşkusuz. Diğer uluslararası ilaç devleri gibi Roche da, tıbbi mümessiller ordusu aracılığıyla tüm dünyada benzeri yöntemlerle çalışıyor. Tabii Pfizer'den Merck'e diğer uluslararası ilaç devlerinin Türkiye'deki çalışma yöntemleri de Roche'unkiyle üç aşağı beş yukarı aynı. 
Ancak tıbbi mümessiller ordusu için tüm dünyada tehlike çanları çalmaya başlamış durumda. Zira gerek tıbbı mümessil sayısının hızla artmasına, gerekse bu mümessiller aracılığıyla doktorlar ve hastanelerdeki bonkör pazarlama harcamalarına rağmen ilaç devlerinin satışları tıkanma noktasında. 

Ar - Ge'nin 3 katı 
5 nisan günkü The Independent gazetesinde yer alan üstteki grafiklerden ilki, sayıları 2 elin parmaklarını geçmeyen uluslararası ilaç devlerinin, sadece Amerika'da 10 binleri bulan tıbbi mümessil ordularını gösteriyor. İkinci grafikte bu tıbbi mümessiller aracılığıyla yapılan pazarlama harcamalarının, yeni ilaç keşfetmek üzere yapılan Ar - Ge faaliyetlerinin 3 katına ulaştığını görüyorsunuz. Son grafik ise tıbbi mümessil ordusunun son 5 yılda 30 büyüyerek sadece ABD'de 95 bin kişiye ulaştığını ortaya koyuyor. Bir de yeni keşfedilen ilaç sayısında son 10 yılda ne denli büyük düşüş olduğunu gösteren grafik koysalarmış, dört başı mamur bir haber olurdu doğrusu. 

Tarihe karışıyor 
500 milyar dolarlık bir sektörü yıllar boyu avuçlarının içinde tutan bir düzine ilaç devi için, tıbbi mümessiller aracılığıyla diledikleri gibi at oynatma dönemi giderek tarihe karışıyor. Bir yanda Türkiye'deki Roche davası gibi ABD ve AB ülkelerinde peşpeşe açılan davalar, diğer yanda sigorta şirketlerinden gelen hastaya pahalı ilaç yerine eşdeğer ilaç verilmesi yönündeki baskı, bu arada internet üzerinden fiyat karşılaştırma imk nı ve ilaç satışının artması ve tüm bunların bileşkesi olarak kamuoyu nezrinde ciddi güvenilirlik ve prestij kaybı... 
Tıbbi mümessillere yol göründüğünde, kimi doktorlara da o erişilmez tahtlarından inip yeryüzü gerçekleriyle yüzleşmek düşecek 





</TEXT>
</DOC>
