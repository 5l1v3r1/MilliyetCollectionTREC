<DOC>
<DOCNO> 322028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/guncel/axgun02.html </URL>
<DATE> 2005/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Daha 23 yaşında, tatmadığı acı yok 
</HEADLINE>
<TEXT>


Ailesinin 4 ayrı erkeğe sattığı, 4 çocuklu Kara'nın 13 yaşında başlayan zorlu hayatı, onu bugün karnında beşinci çocuğuyla bir sığınma evine kadar getirdi 

PINAR AKTAŞ İstanbul 

Hanım Kara, 23 yaşında. Karnındaki bebeğini hiç görmeden evlatlık vermeyi ve yeni bir hayata başlamayı istiyor. Kara, Zonguldak'ta doğdu. Aldığı ilk darbe, diğerlerinin habercisi gibiydi. İşte Kara'nın ağzından, yaşadığı k bus dolu günler 
"Ağabeyim ırzıma geçti. Beni ilk eşime 20 YTL'ye sattılar. 3 kızım oldu. Üçüncü kızıma hamileyken kayınpederim saldırdı. Annemin evine döndüm. Bu kez beni başka bir adama 100 YTL'ye sattılar. Büyük eziyetler çektim. Bu kez ablam, 'Onu evlendireceğim' dedi. Biriyle evlendirdiler. Ondan da 100 YTL aldılar. Kocam dövüyordu. Kaçtım. Kırklareli'nde bir adamla yaşamaya başladım. Ondan bir çocuğum oldu, diğerine hamileyim. İşkence kesilmeyince İstanbul'a geldim. Bir televizyon kanalına gittim. Beni Kadıköy Belediyesi'nin Kadın Konuk Evi'ne gönderdiler." 

'Annem para istiyor' 
2 kızının ilk eşinde, üçüncü kızının ailesinin evinde olduğunu anlatan Kara, "Annem, üçüncü kızımı bana vermek için bin YTL istiyor. İlk eşim 2 kızımla telefonda konuşturmuyor. Çocuklarımın kimlikleri bile yok. Olmazsa devlet çocuklarımı alsın, büyütsün. Ama ben yine onları göreyim" dedi. 

Vitrinlere bakıp pizza yediler 

ANKARA Mamak'ın gecekondu semtlerinde oturan 16 kadın, Kadınlar Günü'nü, hayatlarında ilk kez bir alışveriş merkezinde gezerek, pizza yiyerek ve sinemaya giderek kutladı. Mamak Belediyesi'nin düzenlediği organizasyonla, 16 kadın, Armada Alışveriş Merkezi'nde gezdi. 

Mahk mlara 8 Mart konseri 

KASTAMONU'nun İnebolu ilçesindeki M tipi Kapalı Cezaevi'nde düzenlenen etkinlikte, satanist cinayetinin hükümlüsü Zinnur Gülşah Dinçer, gitarıyla mahk mlara konser verdi. Müebbet hapis cezasına çarptırılan Dinçer, söylediği şarkılarla arkadaşlarının beğenisini topladı. 

Polisten karanfil 

SİNAN TOROS İstanbul 
İSTANBUL Saraçhane ve Beyazıt'ta 8 Mart Dünya Kadınlar Günü kutlamalarına biber gazıyla müdahale eden polis, dün Atatürk Havalimanı'nda kadın yolculara karanfil dağıttı. Polislerin tek tek kutladığı kadın yolcular ise, polisten her zaman nezaket beklediklerini ifade etti. 



</TEXT>
</DOC>
