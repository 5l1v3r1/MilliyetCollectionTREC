<DOC>
<DOCNO> 319123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/ekonomi/eko04.html </URL>
<DATE> 2005/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kur düşük kalırsa milli gelir 6 bin doları aşacak 
</HEADLINE>
<TEXT>


Dolar düşük seyrini sürdürürse, 2005 yılında fert başına milli gelir 5 bin doları aşacak. DİE'nin yeni hesaplama yöntemine göre bu rakam 6 bin dolara çıkacak 


Dolar kuru düşük seyrini sürdürürse bu yıl kişi başına milli gelir 5 bin doları aşacak. Aynı koşullarda gayri safi milli hasıla GSMH ise 370 milyar doları bulacak. 
Devlet İstatistik Enstitüsü'nün DİE milli gelirde yapacağı yeni hesaplamaya göre ise kişi başına milli gelir 6 bin doları, satın alma gücü paritesine göre kişi başına yurtiçi gelir de 10 bin doları aşacak. 
2004 yılında 424 milyar YTL olarak gerçekleşeceği tahmin edilen GSMH, "2005 Yılı Program" hedefleriyle 2005 yılında 481 milyar YTL olacak. Programa göre, GSMH yüzde 5, GSYH ise yüzde 4.8 büyüyecek. 

Satın alma gücünde artış 
Yalnız, hem GSMH hem GSYH hem de satın alma gücü paritesiyle SGP GSMH'nin program hedeflerinin üzerinde gerçekleşeceği sanılıyor. 2005 yılı programına dolar kuru hedefi olarak 1.6116 YTL rakamı üzerinden yapılmış durumda. 
Satın alma gücü paritesine göre GSYH'nin 2004'te 514.5 milyar doları, kişi başına ise 7 bin 213 doları bulduğu tahmin ediliyor. Bu rakama yüzde 4.8'lik 2005 büyüme oranı eklendiğinde bu yıl 555.4 milyar dolara, kişi başına GSYH'nın da 7,682 dolara ulaşacağı tahmini yapılabilir. Buna DİE'nin yeni hesabıyla yüzde 35 artış eklendiğinde GSYH 749.8 milyar dolara, kişi başına GSYH ise 10371 dolara çıkacak. 






</TEXT>
</DOC>
