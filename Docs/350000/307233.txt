<DOC>
<DOCNO> 307233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sonspo26.html </URL>
<DATE> 2005/01/17/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Diyarbakırspor, gurbetçi Önder Çengel ile yarın sözleşme imzalayacak 
</HEADLINE>
<TEXT>

     Diyarbakırspor, İsviçre'nin F.C Basel takımında oynayan Önder Çengel ile yarın resmi sözleşme imzalayacak. 
     Diyarbakırspor menajeri İsmet Yılmaz, transferde prensip anlaşmasına vardıkları Önder Çengel'in yarın Diyarbakır'a geleceğini belirterek, şunları söyledi 
     ''Kendisiyle resmi sözleşmeyi yarın imzalayacağız. 22 yaşındaki oyuncunun Diyarbakırspor'a uzun yıllar katkı yapacağını düşünüyoruz. Sezon başında Önder Çengel, Fenerbahçe'nin kampına katılmıştı. 
     Brezilya'dan transfer ettiğimiz Lopez ile de 19 Ocak Çarşamba günü sözleşme imzalayacağız. Savunma oyuncusu arayışımız ise sürüyor.'' Yılmaz, Antalya kampının ardından futbolculara verilen 2 günlük tatilin sona erdiğini belirterek, takımın yarın yapacağı antrenmanla Diyarbakır'da hazırlıklarını sürdüreceğini sözlerine ekledi. 
     
</TEXT>
</DOC>
