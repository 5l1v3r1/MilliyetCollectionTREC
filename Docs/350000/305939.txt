<DOC>
<DOCNO> 305939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonyas12.html </URL>
<DATE> 2005/01/12/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Fıkra değil, gerçek... 
</HEADLINE>
<TEXT>

     Muhammet KAÇAR DHA 

      RİZE Valiliği tarafından oluşturulan Bilgi Edinme Bürosu'na yapılan bazı başvurular, fıkraları anımsatıyor. 
     Bilgi Edinme Bürosu'na başvuran ve aslen Fındıklı İlçesi'nden olduğunu belirten bir kişi, dilekçesinde uzun yıllar İstanbul'da yaşadığını belirterek, "Yıllar sonra memlekete döndüm. Ama Lazca bilmiyorum. Hangi soydan geldiğimin araştırılmasını ve bana bildirilmesini istiyorum'' dedi. 
     Bir genç ise üniversite öğrencisi olduğunu, sırasında hazırladığı bir tez ile ilgili yardım talebinde bulundu. Vatandaş, verdiği yazılı dilekçe ile Rize'de 1935 ile 1950 yılları arasında bulunan kahvelerin sayısının tezi için gerekli olduğunu, bu konuda kendisine bilgi verilmesini istedi. 
     Valilik Bilgi Edinme Bürosu ise bu iki dilekçeyi, Talebiniz kayıtlarımızda yer almamaktadır' diye yanıtladı. 
     
</TEXT>
</DOC>
