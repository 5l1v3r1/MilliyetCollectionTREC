<DOC>
<DOCNO> 341790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sondun04.html </URL>
<DATE> 2005/05/12/ </DATE>
<TIME> 04.00 </TIME>
<AUTHOR>  </AUTHOR>
<HEADLINE>
Marc Grosmann Türkiye’nin AB üyeliğine desteğimiz sürecek 
</HEADLINE>
<TEXT>

     Salih ZEKİ - WASHINGTON DHA 

      ABD Dışişleri Bakan Yardımcılığı görevinden kısa süre önce ayrılan Mark Grossman, TÜSİAD tarafından Washington’da dün düzenlenen "Türkiye-AB Bir Sonraki Adım" başlıklı panelde yaptığı konuşmada ABD’nin, AB konusunda Türkiye’ye destek vermeyi sürdüreceğini söyledi. 
     Türkiye’nin üyeliğini her iki taraf için de fırsat olarak gördüklerini belirten Grossman, bunun herkesin stratejik çıkarlarına uygun düştüğüne inandığını ifade etti. Türkiye’nin üyeliğini bir barış projesi olarak nitelendiren Grossman, "Türkiye’nin üyeliği hem Avrupa, hem Türkiye, hem de ABD için iyi olacaktır" dedi. 
     Panelde, eski Büyükelçi Mark Grossman’a, Türkiye’ye yaptığı hizmetlerden ötürü bir de plaket verildi. 
     
     LOĞOĞLU ABD GEREKTİĞİNDE AVRUPALI LİDERLERE TELEFON ETTİ 
     Panelde konuşan Türkiye’nin Washington Büyükelçisi Faruk Loğoğlu ise Türkiye’nin Avrupa ile yoğun ilişkilerinin 100 yıllık tarihi bulunduğunu kaydederek, Türkiye’nin son yıllarda önüne çıkan engelleri aşmayı başardığını ve durmayacağını, öfkeye kapılmadan ve sabırla Avrupa Birliği’ne üyelik yolunda ilerleyeceğini belirtti. Büyükelçi Loğoğlu, Türkiye’nin üyeliği konusunda, Avrupalıların, bölgesel kalmakla bir büyük global güç olma içe dönük kalmakla dışa açıklık ve altın çağını, geçmiş yerine gelecekte aramak arasında bir tercih yapacaklarına işaret etti. Loğoğlu, Türkiye’nin üyeliği konusunda ABD’nin çok büyük yardımları olduğunu da hatırlatarak, Washington’un Avrupalı liderlere telefon etmesinin gerektiği pek çok durumla karşılaştıkö dedi. 
     
     ÖMER SABANCI’DAN ABD’YE TEŞEKKÜR 
     Panelin açılışında bir konuşma yapan TÜSİAD Yönetim Kurulu Başkanı Ömer Sabancı ise TÜSİAD’ın AB yolundaki desteğinin süreceğini belirtek, ABD’ye de Türkiye’nin AB üyeliğine verdiği destek için teşekkür etti. Sabancı Başbakan Recep Tayyip Erdogan’ın haziran ayında yapacağı ABD ziyareti ile iki ülke ilişkilerinin daha iyiye gideceğine inandığını da ifade etti. 
     TÜSİAD heyeti bugün Boston’da temaslarda bulunduktan sonra New York’a geçecek. 
     
</TEXT>
</DOC>
