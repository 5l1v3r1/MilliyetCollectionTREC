<DOC>
<DOCNO> 337978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/spor/bbas.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Konuksever Fener 86-79 
</HEADLINE>
<TEXT>


Sarı - Lacivertli takım, FIBA Avrupa Ligi Final - Four'unda ev sahibi avantajını iyi kullanamadı, BC Kiev'in ardından son maçında Rus BC Khimki'ye de boyun eğerek, organizasyonu dördüncü sırada tamamladı 


Fenerbahçe, ev sahipliğini yaptığı FIBA Avrupa Ligi Final-Four'undaki üçüncülük maçında Rusya'nın BC Khimki takımıyla da başa çıkamadı, 86-79'luk mağlubiyetle turnuvayı son sırada tamamladı. 
Maça "tutuk" başlayan, zorlama dış atışlarda isabet bulamayan Sarı-Lacivertliler, Wolkowsky ve Booker'ı da iyi savunamayınca devreyi 39-33 geride kapadı. İlk yarıda Fenerbahçe'yi ayakta tutan Mrsic, ikinci devrede oyundan düşünce maçı tamamıyla kontrolüne alan Rus ekibi, son periyotta farkı 16 sayıya kadar çıkardı. Buna karşın bitime 1.45 kala farkı 4 sayıya kadar indiren temsilcimiz, son dakika içinde kritik hücumlardan boş dönünce maçı 86-79 kaybetti. Bu arada final maçında Ukrayna'nın BC Kiev takımını 85 - 74 yenen Rusya'nın Dinamo Sait Peterburg takımı şampiyon oldu. 

İstatistik 

BC KHIMKI OYUNCU TS 2S 3S SA R 7 Petrenko 12 1 6 2 4 4 6 3 4 Karasev - 0 1 - - 6 7 Torres 17 7 10 0 3 3 5 8 8 Wolkowsky 19 6 8 1 1 4 6 9 8 Booker 20 5 7 2 4 4 5 3 5 Vuksanovic 5 2 5 0 1 1 1 1 7 Savkov 10 2 3 2 5 - 1 3 Krasnikov - - - - - 4 Ershov 3 1 1 - 1 1 3 TOPLAM 86 24 41 7 18 17 24 39 

FENERBAHÇE OYUNCU TS 2S 3S SA R 3 Harvey 8 3 6 - 2 2 6 7 Ömer 12 2 4 2 5 2 5 - 7 Erdal 14 0 3 4 6 2 2 4 6 Mrsic 21 0 4 7 15 - 1 7 Salyers 18 1 3 5 7 1 2 6 3 Emre - - 0 1 - 1 3 Rasim - - 0 1 - 3 4 Barış 2 1 2 0 4 - 1 5 Zeki 4 1 2 - 2 2 5 TOPLAM 79 8 24 18 39 9 13 36 
1.PERİYOT 17 - 15 BC Khimki , 2.PERİYOT 22 - 18 BC Khimki , DEVRE 39 - 33 BC Khimki , 3.PERİYOT 22 - 17, 4.PERİYOT 25 - 29 Fenerbahçe , MAÇ SKORU 86 - 79 BC Khimki 
HAKEMLER Banica Romanya , Dovidavicius Litvanya , Sutulovic Sırbistan Karadağ 

Bayanlarda final günü 

Bayanlar Basketbol Ligi'nde 2004 - 05 sezonu şampiyonunu belirleyecek olan Play - Off final serisinde iki ezeli rakip Beşiktaş ile Fenerbahçe ilk maçı bu akşam oynayacaklar. 
Son yılların en çekişmeli final serisine sahne olması beklenen buluşmanın ilk raundu Akatlar Salonu'nda saat 19.00'da oynanacak. Normal sezonda iki kez karşı karşıya gelen ve birbirlerine birer kez üstünlük sağlayan Fenerbahçe ve Beşiktaş arasındaki final serisi 1 - 1 eşitlikle başlayacak. Ligde normal sezonu ilk sırada tamamlayan Beşiktaş'ın saha avantajına sahip olacağı seride 3 galibiyete ulaşan taraf şampiyonluğu yakalayacak. 
Bu maçın rövanşı 2 Mayıs pazartesi günü saat 20.00'de Caferağa Salonu'nda oynanacak. 

Güvenlik önlemleri 
Basketbol Federasyonu'nun Abdi İpekçi Spor Salonu'ndaki merkezinde Beşiktaşlı ve Fenerbahçeli yöneticilerin katılımıyla gerçekleştirilen toplantıda final serisi boyunca uygulanacak önemli kararlar da alındı. 
İki kulüp yetkilileri rakip taraftarların salonlara alınmaması konusunda söz birliğine vardı. Ayrıca gürültü kirliliğine yol açan davul ve havalı korna gibi enstrümanların final serisinde salonlara alınmaması, salon içi yerleşim düzeninde ise rakip takım benchinin rahatsız edilmemesine özen gösterilmesi kararlaştırıldı. 


</TEXT>
</DOC>
