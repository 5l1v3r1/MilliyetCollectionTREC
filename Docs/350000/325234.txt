<DOC>
<DOCNO> 325234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/yasam/ayas.html </URL>
<DATE> 2005/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye çok modern bir ülkeymiş ..' 
</HEADLINE>
<TEXT>


Kadınlara polis dayağı üzerine Türkiye'ye 'ürkerek' gelen genç erotik yazar Melissa P., imza gününde Türkiye ve Türkleri öve öve bitiremedi 

Gülay Fırat 

İtalya'da çok tartışılan ve şu an en çok satanlar listesine giren romanın yazarı Melissa P., çekinerek geldiği Türkiye'de, 'Yatmadan Önce 100 Fırça Darbesi' adlı kitabını, Türk okurları için imzaladı. 
İtalya'da 1 milyon satan ve birçok ülkede satış rekorları kıran kitabın tanıtımı için Erenköy D R'da dün düzenlenen imza gününe ilgi büyüktü. Yaşları 15 ile 80 arasında değişen okurlar, Melissa P.'ye kitabını imzalatmak için sıraya girdi. Melissa P.'nin, 16 yaşındayken yaşadığı erotik deneyimlerini anlattığı romanı 'Yatmadan Önce 100 Fırça Darbesi'nin imza gününe gelen Türk okurlar arasında, oğlu ve torunu için kitap imzalatan ama romanda ne yazdığını bilmeyen yaşlı kadınlar da vardı. 

'Yazdıklarımın hepsi doğru' 
Kitabında herkese göre bir mesajın olduğunu belirten Melissa P., "Halk, yaşınız çok genç olduğu için yazılanların doğru olmadığını düşünüyor. Ne diyorsunuz " sorusunu, "Defalarca söylediğim gibi doğru" diye yanıtladı. 
Türkiye'ye geldiğine çok memnun olduğunu belirten genç yazar, genç kızları son derece şık ve modern, Türk erkeklerininse çok yakışıklı bulduğunu ifade etti ve "Türkiye'yi çok tutucu sanıyordum. Çok modern bir ülke gördüm" dedi. İtalyan yazar, bu arada sevgilisi Thomas Fazi'yle hayatını anlatacağı ikinci otobiyografik ve yine erotik kitabının da mayısta çıkacağı müjdesini verdi. 


</TEXT>
</DOC>
