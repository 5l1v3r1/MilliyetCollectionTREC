<DOC>
<DOCNO> 330460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sonspo24.html </URL>
<DATE> 2005/04/05/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Sakaryaspor Fenerbahçe maçında farklı bir sistemle sahaya çıkacağız 
</HEADLINE>
<TEXT>

     Sakaryaspor, cumartesi günü Adapazarı'nda Fenerbahçe ile yapacağı maçı farklı oyun sistemiyle kazanmayı hedefliyor. 
     Sakaryaspor Teknik Sorumlusu Şaban Yıldırım, AA muhabirine yaptığı açıklamada, Fenerbahçe maçının kalan en zor maçlardan birisi olduğunu kaydetti. Son haftalarda güzel futbol sergilediklerini anımsatan Yıldırım, ''Fenerbahçe maçında ilk yarıda oynadığımızdan farklı bir sistemle sahaya çıkacağız. Maçı kazanmak için mücadelemizi yapacağız'' dedi. 
     Saha ve seyirci avantajını iyi kullanmak istediklerini belirten Yıldırım, ''Galibiyet serisini sürdürmek ve düşme hattından kurtulmak istiyoruz. Bunu Fenerbahçe maçını kazandığımız takdirde gerçekleştirmiş olacağız. Son haftalarda sergilediğimiz iyi futbol bizi umutlandırıyor. Bu yüzden de rakibimizden çekinmiyoruz'' diye konuştu. 
     
</TEXT>
</DOC>
