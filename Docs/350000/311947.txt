<DOC>
<DOCNO> 311947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sondun02.html </URL>
<DATE> 2005/02/03/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Kerkük'te 12 Irak askeri öldürüldü... 
</HEADLINE>
<TEXT>

     Irak'ın kuzeyindeki Kerkük kentinde petrol tesislerinin güvenliğini sağlamakla yükümlü 12 Irak askerinin direnişçiler tarafından öldürüldüğü bildirildi. 
     Kerkük'teki Irak güçlerinin komutanı General Enver Hamid Amin, ''görevlerinin bitiminde bir servis minibüsüyle köylerine dönmekte olan petrol boru hatlarının güvenliğini sağlayan Irak ordusunun 12 üyesinin teröristlerin açtığı ateş sonucu öldüğünü'' belirtti. 
     Hafif silahlarla girişilen saldırının Kerkük'ün 85 km batısında Dicle nehri yakınlarında meydana geldiği kaydedildi. 
     Pazar günkü seçimlerden bu yana girişilen bu en kanlı saldırıda hayatını kaybeden Irak askerlerinin cenazesinin Perşembe günü kaldırılacağı belirtilirken, Irak makamları, Irak'ın zenginliklerini korumakla görevli Iraklılara karşı terörist eylemleri göstermeleri için basını göreve çağırdılar. 
     
</TEXT>
</DOC>
