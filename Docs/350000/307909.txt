<DOC>
<DOCNO> 307909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonyas03.html </URL>
<DATE> 2005/01/19/ </DATE>
<TIME> 02.08 </TIME>
<AUTHOR>  </AUTHOR>
<HEADLINE>
Amcaya 'merhaba' dedirtmeyin .. 
</HEADLINE>
<TEXT>

     Murat SANDIKÇI DHA 

      SAMSUNSPOR psikoloğu Prof. Dr. Ramazan Abacı, anne ve babaların çocuklarını başkalarının yanında Konuşsana', Amcaya merhaba desene' diye konuşmaya zorlamalarının çocuğun utangaç olmasına neden olduğunu söyledi. 
     Utangaç çocukların duygu ve düşüncelerini açıkça dile getiremediğini belirten Sakarya Üniversitesi Eğitim Fakültesi Eğitim Bilimleri Bölüm Başkanı Prof. Dr. Ramazan Abacı, utangaç çocukların içe kapanık ve hiçbir konuda iddialı olamadıklarını vurguladı. Prof. Dr. Abacı, "Anne ve babanın çocuğu sık sık kardeşi ya da başka çocuklarla karşılaştırmaları, başkalarının yanında konuşmaya zorlamanın ileride ciddi psikolojik rahatsızlıklara neden olabileceğini dile getirdi. Prof. Dr. Ramazan Abacı, şöyle dedi 
     "3-6 yaş arası çocuklarda utangaçlık tavırları daha sık görülür. Bu çocukların çoğu tanımadıkları insanlardan uzak dururlar. Eve bir misafir geldiğinde annelerinin yanından ayrılmaz, isimleri sorulduğun da cevap vermek yerine kafalarını çevirir ya da annelerine sokulurlar. Utangaç çocuğu olan anne ve baba dikkatli olmak zorundadır. Çocuğu sıkmadan, yavaş yavaş dengesini bulmasına fırsat vermelidir. Çocuğu konuşması veya yaşıtlarıyla oynaması konusunda ısrar etmemeleri gerekir.'' 
     
</TEXT>
</DOC>
