<DOC>
<DOCNO> 323630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sondun41.html </URL>
<DATE> 2005/03/14/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
Saddam'ın muhafızı ve oğlunun kayınbiraderi yakalandı 
</HEADLINE>
<TEXT>

     Eski Irak Devlet Başkanı Saddam Hüseyin'in bir muhafızı ile oğlu Kusay'ın kayınbiraderi yakalandı. 
     Irak hükümetinin açıklamasında, 8 Martta Tikrit'de yakalanan Saddam'ın muhafızı Mervan Tahir Abdulreşid ve Abdullah Mahir Abdulreşid'in, terörist saldırılar düzenlenmesine yardımcı oldukları ileri sürüldü. 
     Yakalanan iki kişinin, kuzen oldukları da belirtildi. 
     Hükümetin, Irak televizyonundan yayınlanan açıklamasında, Kusay'ın kayınbiraderi Abdullah Mahir Abdulreşid'in, Kusay'dan aldığı büyük miktarda parayla terörizmi finanse ettiği ileri sürüldü. 
     Saddam'ın oğlu Kusay, kardeşi Uday ile birlikte 22 Temmuz 2003'te Musul'da Amerikan askerleri tarafından öldürülmüştü. 
     Suriye'den Irak'taki terörist saldırıları finanse ettiği ileri sürülen Saddam'ın üvey kardeşi Sabavi İbrahim el Hasan da geçen ay yakalanmıştı. 
     
</TEXT>
</DOC>
