<DOC>
<DOCNO> 342583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sontur04.html </URL>
<DATE> 2005/05/14/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Teslim olan PKK'lı Örgütün sinek kadar gücü kalmadı" 
</HEADLINE>
<TEXT>

     Cem BAKIRCI ERZURUM, DHA 

TERÖR örgütü PKK'nın İran'daki Mako kampından kaçarak güvenlik güçlerine sığınan Mirza kod adlı 33 yaşındaki Mustafa Kuşçu, 12 yıl hapis istemiyle yargılandığı dava duruşmasında pişmanlık yasasından yararlanmak istediğini belirterek, Örgüte girdiğime pişman oldum ve kaçtım. Örgütün artık bir sinek kadar gücü kalmadıö dedi. 
     Erzurum 2'inci Ağır Ceza Mahkemesi’nde bölücü örgüt üyesi olmak suçundan yargılanan Mustafa Kuşcu, Ağrı'nın Doğubeyazıt İlçesi Telçeker Köyü'nden 1999 yılında gönüllü olarak PKK terör örgütüne girdiğini söyledi. İran, Kuzey Irak, Ermenistan ve Suriye’deki kamplarda eğitim gördüğünü anlatan Mustafa Kuşcu, örgütte geçen pişmanlık dolu 6 yılına yandığını ifade etti. 
     Büyük pişmanlık duyduğu için İran’ın Mako kentindeki kampından kaçarak Türkiye sınırında güvenlik kuvvetlerine teslim olduğunu belirten Mustafa Kuşçu, 4959 sayılı Topluma Kazandırma Yasası’ndan faydalanmak istediğini söyledi. 
     Duruşmada Mustafa Kuşcu, Örgüte gönüllü olarak gittim. Ama daha sonraları pişman oldum. Çaresiz, sefalet içerisinde gelecek umudu kaybolmuş bir biçimde yaşayamayacağımı geç de olsa anladım. Şimdi örgütten kaçışları önlemek için herkese komutanlık ünvanı dağıtıyorlar. Ama örgütün bir sinek kadar uçacak gücü kalmadı. Yüce Türk Adaleti’nden tek isteğim yasadan faydalanmakö dedi. 
     Mahkeme, Mustafa Kuşçu’nun duruşmasını dosyadaki eksikliklerin tamamlanması için erteledi. 
     
</TEXT>
</DOC>
