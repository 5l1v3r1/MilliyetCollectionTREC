<DOC>
<DOCNO> 325658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sontur30.html </URL>
<DATE> 2005/03/21/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Kurşun-53 adlı tankerdeki yakıtla ilgili takipsizlik kararı... 
</HEADLINE>
<TEXT>

     Sahil Güvenlik Komutanlığı'nın, TBMM Araştırma Komisyonu'na sunduğu raporda yer alan Kurşun- adlı tankerdeki yakıtla ilgili olarak takipsizlik kararı verildiği bildirildi. 
     Zeytinburnu Cumhuriyet Başsavcılığı'nın verdiği takipsizlik kararında, Kurşun- isimli deniz tankerdeki mazotun Rusya'dan gümrük nezaretinde alındığı ve gerekli tahlillerin yapıldığı belirtildi. Mali şube ekiplerince sözkonusu mazotun renginin sarımsı olması nedeniyle tahkikat yapıldığı ancak bilirkişi raporuna göre mazotun Tüpraş Standartlarına uygun olduğu vurgulandı. Mazotun boyama işinin gümrük görevlileri tarafından yapıldığı, sanıkların herhangi bir katkısının bulunmadığı ifade edilen takipsizlik kararında, ''İbraz edilen faturalardan da anlaşıldığı üzere mazotun kaçak olmadığı anlaşılmakla, bu nedenle sanıklar hakkında takibat icrasına yer olmadığına karar verilmiştir'' denildi. 
     Sahil Güvenlik Komutanlığı'nın, deniz yoluyla yapılan akaryakıt kaçakçılığı konusunda Meclis Araştırma Komisyonu'na verdiği raporda, kaçakçılıkta 6 yöntem bulunduğu belirtilerek, bunlardan ikinci yöntemle ilgili olarak şu bilgilere yer verilmişti 
     ''İkinci yöntemle, deniz liman bayiliği almış olan şirketlerce sahte belge düzenlemek suretiyle arttırılan akaryakıt iç piyasaya satılıyor. 
     Bu yönteme örnek olarak 12 Haziran 2003'te 3 ayrı transit gemiye vermek üzere gümrüksüz 150 ton motorini Solventaş İzmit iskelesinden gümrük muhafaza memuru nezaretinde alan ve sarnıçları mühürlenen Kurşun- adlı tankerde sahil güvenlik botu tarafından yapılan kontrollerde geminin yakıt sarnıcındaki motorinin transit motorindeki gibi renklendirilmediği tespit edildi.'' 
     
</TEXT>
</DOC>
