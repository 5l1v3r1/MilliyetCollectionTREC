<DOC>
<DOCNO> 301103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/son/sonspo18.html </URL>
<DATE> 2004/12/26/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Denizlispor'da kupa primi 400 milyar lira... 
</HEADLINE>
<TEXT>

     Denizlispor'un ligde ve Türkiye Kupası'nda başarılı sonuçlar alması üzerine kesenin ağzını açan yönetim kurulu, kupa primini 400 milyar lira olarak belirledi. 
     Kulüp Futbol Şubesi Başkanı Turgut Dalaman, Türkiye Kupası'nda hedefi final olarak belirlediklerini belirterek, ''Sadece final oynamak değil, kupayı da kazanmak istiyoruz. Ligde 4. sıradayız. UEFA şansımız devam ediyor. Ancak, bu organizasyona katılmak için Türkiye Kupası da bir alternatif. Önümüzde 4 maç var. Kazandığımızda bu hakkı elde edeceğiz'' dedi. 
     Dalaman, yönetim kurulu olarak Türkiye Kupası primini futbolcu başına 400 milyar lira olarak belirlediklerini söyledi. 
     Denizlispor'un mütevazı kadrosuyla ligde iyi sonuçlar alıp, ilk yarıyı 4. sırada bitirmesinin önemli bir sonuç olduğunu da kaydeden Dalaman, ''30 puanlık hedefin gerçekleşmesi nedeniyle futbolculara 100'er milyar lira prim verilecek'' diye konuştu. 
     
</TEXT>
</DOC>
