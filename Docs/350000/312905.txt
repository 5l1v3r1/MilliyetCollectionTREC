<DOC>
<DOCNO> 312905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sonspo11.html </URL>
<DATE> 2005/02/06/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
İstanbulspor - Ankaragücü maçı yarına ertelendi... 
</HEADLINE>
<TEXT>

     Birinci Süper Futbol Ligi'nde bugün yapılması planlanan İstanbulspor-Ankaragücü karşılaşması, yarına ertelendi. 
     Zeytinburnu Stadı'nda saat 14.00'de yapılacak olan karşılaşma yoğun kar yağışı nedeniyle ertelenirken, mücadelenin yarın aynı saatte yapılacağı açıklandı. 
     
     AMATÖR KÜME MAÇLARI, HAVA KOŞULLARI NEDENİYLE ERTELENDİ 

     İstanbul'da etkili olan yoğun kar yağışı nedeniyle futbolda amatör küme maçlarının ertelendiği açıklandı. 
     Gençlik ve Spor İstanbul İl Müdürlü'nde yapılan açıklamada, kar yağışı nedeniyle amatör küme karşılaşma programında değişikliğe gidilmek zorunda kalındığı dile getirilerek, mücadelelerin ileri bir tarihe ertelendiği belirtildi. 
     
     ÜÇÜNCÜ LİG'DE İSTANBUL'DA 4 MAÇ YARINA ERTELENDİ 

     Üçüncü Futbol Ligi 3. Grup'ta İstanbul'da yapılacak karşılaşmalardan 4'ü ertelendi. 
     İstanbul'daki kar yağışı nedeniyle saat 13.30'da başlayacak olan Mecidiyeköyspor-Gölcükspor, Bakırköyspor-Bilecikspor, Beylerbeyi-Zeytinburnuspor ve Alibeyköyspor-Boluspor karşılaşmaları aynı saatte oynanmak üzere yarına bırakıldı. 

     
</TEXT>
</DOC>
