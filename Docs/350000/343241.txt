<DOC>
<DOCNO> 343241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sondun09.html </URL>
<DATE> 2005/05/17/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
'Newsweek'in haberini geri çekmesi ABD imajına zarar verdi' 
</HEADLINE>
<TEXT>

     Pakistan Dışişleri Bakanı Hurşid Kasuri, Newsweek dergisinin, "Guantanamo’daki sorgu memurlarının Kuran-Kerim’e hakaret ettiği" iddia edilen haberini geri çekmesinin, Washington yönetiminin imajını zedelediğini söyledi. 
     Kasuri, Newsweek’in geri adım atmasının, İslam dünyasındaki infialin fitilini ateşleyeceğini belirtti ve haberin, protesto gösterilerinde ölümlerin olmasının ardından geri çekilmesinin ve doğru olmadığının açıklanmasının, Müslümanların gözünde ABD’nin imajına zarar verdiğini kaydetti. 
     Kasuri, Yeni Zelanda’nın başkenti Wellington’da yaptığı açıklamada, "Maalesef can kayıpları oldu. Ancak, haberi geri çekmenin, geç de olsa daha makbul olacağını söylüyorlar" dedi. 
     Newsweek’in haberinde, terör zanlılarının tutulduğu Küba’daki Guantanamo üssünde görevli sorgu memurlarının Kuran-ı Kerim’e hakaret ettikleri ileri sürülmüştü. 
     Haber üzerine Afganistan’da düzenlenen gösterilerde 15 kişi ölmüş, Washington yönetimi, haberin doğru olmadığını iddia ederek dergiden geri adım atmasını istemişti. 
     
</TEXT>
</DOC>
