<DOC>
<DOCNO> 301683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sontur19.html </URL>
<DATE> 2004/12/28/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Acılı babanın feryadı ''İnsanlık öldü mü '' 
</HEADLINE>
<TEXT>

     ŞAKİR AYDIN İstanbul 

Ak ailesinin yaşamı geçtiğimiz çarşamba günü bir trafik canavarının neden olduğu kaza sonucu kabusa döndü. Oğlunu kaybeden baba Ekrem Ak, kazaya neden olan trafik canavarıyla ilgili hiçbir görgü tanığının çıkmamasından yakınarak, "İnsanlık öldü mü " diye konuştu. 
     Sultanhamam'ında tekstil atölyesi işleten Süleyman Ak, 22 Aralık akşamı Bakırköy'deki bir müşterisine elbise götürmek için işyerinden ayrıldı. Kendisini kazadan beş dakika önce arayan 7.5 aylık hamile eşine 'akşam yemeğine yetişeceğim' diyen Ak, otomobilini inerek, sokağın karşı tarafına geçmek istediği sırada plakası alınamayan bir otomobilin altında kaldı. Kayınbiraderi Levent Konuk, kazadan yaklaşık 40 dakika sonra Ak'ı cep telefonundan aradığından, polis kendilerine acı haberi verdi. 
     Kaza nedeniyle gözyaşlarına boğulan Ak ialiseni yıkan bir diğer gelişme ise bugüne kadar hiç bir görgü tanığının ortaya çıkmaması. Oğlunun ölümüne neden olan trafik canavarının bir an önce yakalanmasını isteyen Baba Ekrem Ak, "Benim çektiğim acıyı başkaları da çekmesin. İnsanlık namına kazayı gören birileri varsa lütfen gidip yetkililere bilgi versin. Bu canavarlar yarın başkaların da canını yakarlar" diye konuştu. 
     Kazanın ardından polisi arayan bir görgü tanığının, kazaya kırmızı bir otomobilin neden olduğu ihbarında bulunduğunu söyleyen Baba Ak, "İnsanlık Öldü mü Gören bilen varsa Allah rızası için polise bilgi versin" diye feryat etti. 
     
     Mutlulukları fotoğraflarda kaldı 

     Yıldız Teknik Üniversitesi İstatistik Bölümü'nden sınıf arkadaşı olan Işıl ile üç yıl önce evlenen Ak'ın birbuçuk ay sonra dünyaya gelecek kızına isim bile belirlediği öğrenildi. Ancak Ak, ismini bile belirlediği 'Nehir'i görmeden bir canavarın kurbanı oldu. Üç yıl önce mutlu başlayan Akın ve Işıl Ak çiftinin mutlulukları düğünlerinde çektirdiği fotoğraflarda kaldı. 
     Ak'ın, Garanti Teknoloji Bilgi İşlem de Sistem Analizcisi olarak çalışan eşi Işıl Ak ise doktor kontrolünde ayakta kaldığını belirtti. 

     
</TEXT>
</DOC>
