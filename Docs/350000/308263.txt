<DOC>
<DOCNO> 308263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/son/sonspo17.html </URL>
<DATE> 2005/01/21/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Diyarbakırspor Hedefimiz kupada en az çeyrek final oynamak... 
</HEADLINE>
<TEXT>

     Diyarbakırspor Kulübü Menajeri İsmet Yılmaz, Türkiye Kupası'ndaki hedeflerinin an az çeyrek final oynamak olduğunu söyledi. 
     Yılmaz, 23 Ocak Pazar günü kendi sahalarında Türkiye Kupası 3. Kademe maçında Çaykur Rizespor ile karşılaşacaklarını belirterek, bu maçın hazırlıklarını Seyrantepe Semti'ndeki tesislerde sürdürdüklerini bildirdi. 
     Çaykur Rizespor maçını kazanmak istediklerini ifade eden Yılmaz, şöyle dedi 
     ''Bu maçı kazanarak, bir üst tura yükselmek istiyoruz. Diyarbakırspor Türkiye Kupası'nda çeyrek final oynamış bir takımdır. Hedefimiz kupada en az çeyrek final oynamaktır. Çaykur Rizespor güçlü bir ekip olduğu için maç zorlu geçecek. Ancak, seyircimizin desteğiyle maçı kazanan taraf biz olacağız. 
     Yeni transferler Önder Çengel ve Marlon Lopez lisans işlemleri tamamlanmadığı için bu maçta görev alamayacak.'' Öte yandan, Çaykur Rizespor maçı bilet fiyatları açık 3, maraton 5 ve kapalı tribün 20 YTL olarak belirlendi. 
     
</TEXT>
</DOC>
