<DOC>
<DOCNO> 341053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/dunya/axdun01.html </URL>
<DATE> 2005/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızıl Meydan'da Sovyet nostaljisi 
</HEADLINE>
<TEXT>


Moskova'daki 'Berlin zaferinin 60. yıldönümü' törenleri, orak-çekiçli bayraklar ve Lenin posterleriyle, Sovyetler Birliği dönemini anımsattı 

MOSKOVA Milliyet 


Rusya, Nazi Almanya'sına karşı kazandığı zaferin 60. yıldönümü törenlerini, Sovyet dönemini anımsatan, görkemli geçmişe duyulan özlemi dışa vuran bir gövde gösterisine dönüştürmeye çalıştı. 

Tek fark VIP tribünü 
Kızıl Meydan'da dalgalanan orak- çekiç amblemli kızıl bayraklarla, sesten hızlı uçan savaş uçaklarının geçişiyle, geçmişi temsil eden gaziler ve bugünü temsil eden askerlerin yürüyüşüyle törenin Sovyet dönemindeki 9 Mayıs törenlerinden hemen hemen hiçbir farkı yoktu. Tek dikkati çeken farklılık ise, geçmişte Sovyet liderlerinin üzerinde töreni izlediği Lenin Mozolesi'nin önüne bu kez VIP tribünü kurulmuş olmasıydı. 27 milyon kayıp vermesine karşın Sovyetler'in savaşı kazanmasını sağlayan eski askerler tribünleri dolduran binlerce kişi tarafından ayakta alkışlandı. 

Bush'tan övgü 
Rusya Devlet Başkanı Vladimir Putin, Almanya'ya son darbeyi Kızıl Ordu'nun indirdiğini söyledi. AB Başkanı George W. Bush da büyük can kaybına karşın Rusya'nın maneviyatını hep yüksek tuttuğunu belirtti. 


</TEXT>
</DOC>
