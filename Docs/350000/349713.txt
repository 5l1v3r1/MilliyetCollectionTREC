<DOC>
<DOCNO> 349713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sonsiy11.html </URL>
<DATE> 2005/06/07/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Yeni kadın Bakan Jamaika ve Arnavutluk ilişkilerinden sorumlu 
</HEADLINE>
<TEXT>

     Başbakan Recep Tayyip Erdoğan, yeni Devlet Bakanı Nimet Çubukçu’yu kadın, çocuk ve aile işleriyle birlikte yanı sıra Dominik Cumhuriyeti, Jamaika, Arnavutluk ve Makedonya ile ilişkilerle görevlendirdi. 
     Başbakan Erdoğan’ın yeni Devlet Bakanı Nimet Çubukçu’nun eski bakan Güldal Akşit’ten devraldığı bağlı kuruluşlar ve yeni bakanlara bağlanan Karma Ekonomik Komisyon KEK görevlerini belirleyen genelgesi Resmi Gazete’de yayımlanarak yürürlüğe girdi. 
     Genelgeyle Sosyal Hizmetler ve Çocuk Esirgeme Kurumu SHÇEK 
     Genel Müdürlüğü, Özürlüler İdaresi Başkanlığı, Kadının Statüsü Genel Müdürlüğü ve Aile ve Sosyal Araştırmalar Genel Müdürlüğü Nimet Çubukçu’ya bağlandı. 
     Erdoğan ayrıca Türkiye ile diğer ülkeler arasında bakan düzeyinde yapılacak Karma Ekonomik Komisyon KEK toplantılarında yeni bakanların hangi ülkelerle ilişkilerden sorumlu olduğunu da belirtti. 
     Buna göre Devlet Bakanı Nimet Çubukçu, Dominik Cumhuriyeti, Jamaika, Arnavutluk ve Makedonya ile yapılacak KEK toplantılarında Türkiye’yi eşbaşkan olarak temsil edecek. 
     Yeni Bayındırlık ve İskan Bakanı Faruk Özak, Afganistan, Singapur ve Sri Lanka ile, Tarım ve Köyişleri Bakanı Mehmet Mehdi Eker ise Estonya, Litvanya, Letonya ve İsrail’le ilişkilerden sorumlu olacak. 
     
</TEXT>
</DOC>
