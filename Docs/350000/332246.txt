<DOC>
<DOCNO> 332246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sonsiy23.html </URL>
<DATE> 2005/04/11/ </DATE>
<TIME> 19.18 </TIME>
<AUTHOR>  </AUTHOR>
<HEADLINE>
TBMM başkanı Arınç Lüksemburg'da... 
</HEADLINE>
<TEXT>

     TBMM Başkanı Bülent Arınç Lüksemburg Meclis Başkanı Rlucien Weiler ve AB Adalet Divanı Başkanı Vassillious Skouris ile görüştü. 
     Arınç, Lüksemburg'a resmi ziyaretinin öğleden sonraki bölümünde Meclis Başkanı Weiler ile başbaşa görüştü. 
     Lüksemburg Meclisi'ndeki görüşmede daha sonra heyetlerarası görüşmelere geçildi. Yaklaşık bir saat süren görüşmenin ardından Arınç, Lüksemburg Meclis Televizyonu'na mülakat verdi. 
     Arınç ve beraberindeki parlamento heyeti daha sonra AB Adalet Divanı'nı ziyaret ederek, Başkan Skouris ve divan üyeleriyle biraraya geldi. 
     Heyetlerarası görüşmenin ardından TBMM Başkanı Arınç ve AB Adalet Divanı Başkanı Skouris AB bayrakları önünde fotomuhabirlerine poz verdi. 
     TBMM Başkanı Arınç'ın, ''Bu bayrakların yanında Türk bayrağına yer vardır herhalde... '' sözlerine, Başkan Skouris de ''Elbette. Burada daha yerimiz var'' karşılığını verdi. 
     
</TEXT>
</DOC>
