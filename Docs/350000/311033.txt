<DOC>
<DOCNO> 311033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonsiy18.html </URL>
<DATE> 2005/01/31/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
CHP'de hesaplaşma bitmedi, muhalifler kurultayın iptalini isteyecek 
</HEADLINE>
<TEXT>

     CHP'nin hafta sonu yapılan "kavgalı" olağanüstü kurultayının ardından gözler bundan sonraki sürece çevrildi. 
     Kurultayda blok listesiyle kendisine "dikensiz bir gül bahçesi" yaratan Genel Başkan Deniz Baykal, önümüzdeki süreçte başta kurultayda yarıştığı Mustafa Sargül olmak üzere muhalifleri tasfiyeye, Sarıgül ise olağan kurultaya hazırlanıyor. 
     CHP'de kurultay bitti, kavga bitmedi. Bundan sonraki süreçte Mustafa Sargül'ün Yüksek Disiplin Kurulu'na sevkedilerek ihraç edilmesine kesin gözüyle bakılırken, daha önceki dönemde olduğu gibi hakkındaki yolsuzluk iddiaların yanı sıra kurultayda Bakırköy Belediye Başkanı Ateş Ünal Erzen'i yumruklaması gibi suçlamalarla da karşı karşıya kalacağı belirtiliyor. Sargül'e yakın bazı milletvekillerinin de ihraç edilebileceği dile getirilirken, Baykal'a yakın isimler örnek olarak Şanlıurfa Milletvekili Turan Tüysüz'ün kurultayda Divan Başkanı Şinasi Öktem'e yumruk atmasını gösteriyorlar. 
     

     
</TEXT>
</DOC>
