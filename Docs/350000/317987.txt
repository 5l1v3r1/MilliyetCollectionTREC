<DOC>
<DOCNO> 317987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sontur08.html </URL>
<DATE> 2005/02/23/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Kendisine 'kıvrak' diyeni öldürdü .. 
</HEADLINE>
<TEXT>

     Neşet KARADAĞ ADANA, DHA 
     

      ADANA Anadoluspor Kulübü 2'nci Başkanı 34 yaşındaki Abdullah Alp'i kendisine kıvrak' dediği iddiasıyla öldüren amcasının oğlu 29 yaşındaki Ali Alp'i de yaralayan taksici 38 yaşındaki Ali Doğan tutuklandı. Doğan, "Bana herkesin ortasında kıvrak dediği için öldürdüm. Ha biri ölmüş, ha ikisi'' dedi. 
     Çukurova Caddesi üzerindeki bir birahanede bira içen Anadoluspor Kulübü 2'nci Başkanı Abdullah Alp ile eski sabıkalı Yetim Ali' lakaplı Ali Doğan arasında henüz belirlenemeyen nedenden tartışma çıktı. Tartışma araya girenlerce kavgaya dönüşmeden önlendi. 
     Abdullah Alp ile Ali Doğan dün aynı cadde üzerinde karşılaşınca kavgaya tutuştu. Ali Doğan üzerindeki bıçakla Abdullah Alp'ı bacağından bıçakladı. Bu arada kavgayı ayırmak isteyen Alp'in amcaoğlu Ali Alp'i de yaraladı. Adana Devlet Hastanesi'ne götürülen Abdullah Alp aşırı kan kaybından yaşamını yitirdi. Ali Alp'ın ise sağlık durumum iyi olduğu belirtildi. 
     Olaydan sonra yakalanan katil zanlısı taksici Ali Doğan, tatbikatın ardından Adliyeye sevk edildi. Nöbetçi mahkemede tutuklanan Doğan, Alp'i birahanede herkesin içinde kendisine kıvrak' dediği için öldürdüğünü öne sürdü. Doğan ifadesinde, "Birahanede karşılıklı oturuyorduk. Dönüp bana Lan ne kıvraklık yapıyorsun Kıvrak olma. Adam ol' dedi. Sesimi çıkartmadan çıkıp gittim. Bir gün sonra yolda ellerinde sopalarla üzerime saldırdılar. Ben de bıçağı korkutmak amacıyla salladım. Adama değmiş ölmüş. İsteseydim birahanede öldürürdüm. Toplum içinde beni bozmayacaktı. Teke tek söylemiş olsaydı duymaz çeker giderdim. Ama bana kıvrak diyince zoruma gitti'' dedi. 
     
</TEXT>
</DOC>
