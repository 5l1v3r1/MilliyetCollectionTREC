<DOC>
<DOCNO> 327402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/son/sontur22.html </URL>
<DATE> 2005/03/26/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Bağdat Caddesi'nde ''Rio karnavalı'' 
</HEADLINE>
<TEXT>

     Dondurma üreticisi Algida'nın Bağdat Caddesi'nde düzenlenen kutlamada, Rio'dan gelen özel karnaval ekibinin gösterisi büyük ilgi topladı. 
     Kutlama etkinlikleri çerçevesinde Algida'nın getirdiği 20 kişilik ''Rio Samba Şov'' adlı ekip, üstü açık TIR'ın üzerinde Suadiye'den Erenköy'e kadar geçiş yaptı. 
     Yol boyunca ''uzun tahta bacaklı'' 2 dansçı TIR'ın önünde dans ederken, aracın üzerindeki dansçı kızlar da vatandaşlara çiçek ve dondurma attılar. 
     TIR'ın arkasından gelen ekibin müzik grubu ise güzergah boyunca kendilerine özgü müzik aletlerini çalarak yürüdü. 
     Rio'lu dansçılar, renkgarenk kostümleri ve şovlarıyla büyük ilgi çekti. 
     Bağdat Caddesi'ndeki gösteriyi coşku ve ilgiyle izleyen vatandaşlardan bazıları fotoğraf makinesi, bazıları da kamera ile kaydetti. 
     Öte yandan, Algida Ürün Müdürü Yasemin Romano, basın mensuplarına yaptığı açıklamada, Türkiye'de saatlerin bu gece yarısı 1 saat ileri alınacağını hatırlatarak, ''Yaz saati uygulamasının başladığı günü yaz başı olarak kabul ediyoruz. Yaz saati uygulamasını, dünyanın ilk yaz başı kutlamasına dönüştürdük'' dedi. 

     
</TEXT>
</DOC>
