<DOC>
<DOCNO> 300532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/soneko04.html </URL>
<DATE> 2004/12/24/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Borsa destek arayışında 
</HEADLINE>
<TEXT>

     Borsa dün güne yükselişle başlamasına ve 24 bin 800 seviyesine kadar yükselmesine rağmen özellikle ikinci seansta gelen satışlara karşı koyamadı ve günü 24 bin 500’ün altından tamamladı. 
     Bugüne bakıldığında ise, yabancı yatırımcıların yokluğunda AB ülkelerinden Türkiye’nin AB’ye üyeliği yönünde gelecek açıklamalar izlenmeye devam edilecek. 
     17 aralıktan sonra beklentinin kalmadığı ve Noel tatili nedeniyle yabancı yatırımcıların piyasada olmadığı borsada yönü yerli oyuncular belirliyor. Dün 24 bin 800’e kadar piyasada fazla beklenmeyen bir hareketin yaşandığı borsada, yeterli beklentilerin oluşturulamaması ve bu seviyede para çıkışının görülmesi nedeniyle endeks tekrar geriye döndü. 
     Piyasadaki olağan hareket aralığını 24 bin-25 olarak tahmin eden borsacılar, şu anda piyasayı etkileyebilecek en önemli değişkenin AB ülkelerinden Türkiye ile ilgili gelecek açıklamalar olduğunu kaydediyorlar. 
     
</TEXT>
</DOC>
