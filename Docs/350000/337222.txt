<DOC>
<DOCNO> 337222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/siyaset/asiy.html </URL>
<DATE> 2005/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargının zirvesi bölündü 
</HEADLINE>
<TEXT>


Anayasa Mahkemesi Başkanı'nın, "Anayasa değişse bile kamuda türbana geçit verilmeyeceğine" ilişkin sözlerine, yüksek mahkeme içinde Haşim Kılıç ve Sacit Adalı açıkça tepki gösterdi 

Gökçer Tahincioğlu - Ankara 


Anayasa Mahkemesi Başkanı Mustafa Bumin'in, "Anayasa değişse bile kamuda türbana geçit verilemeyeceğine" ilişkin konuşması, kurumda derin görüş ayrılıklarına neden oldu. Üyeler, yüksek mahkeme tarihinde görülmedik biçimde açık tepkilerle birbirlerine karşı tutum belli ettiler. 
Bumin, yüksek mahkemenin kuruluşunun 43. yıldönümü nedeniyle önceki gün yaptığı konuşmada, önceki yıllarda kullanmadığı bir ifadeye yer vererek görüşlerinin "kişisel" olduğunu belirtti. 

Kılıç boykot etti 
Bumin'in bu ifadeyi kullanmasının olası bir nedeni olarak, mahkemedeki bazı üyelerin aynı görüşü paylaşmamaları gösterildi. 
Kurumun Bumin'den sonraki ikinci ismi olan Başkan Vekili Haşim Kılıç, önceki akşam TBMM'de düzenlenen Anayasa Mahkemesi resepsiyonunu boykot etti. Kılıç, gelmemesine, Bumin'le aynı ifadeyi kullanarak, "kişisel" nedenleri gerekçe gösterdi. Bumin de, resepsiyonda, "Kendisi bilir. Üyemiz. Davet edecek değiliz" dedi. 
Kılıç'la birlikte Bumin'e karşı en açık tavrı Üye Sacit Adalı aldı. Bumin'in konuşmasında "Dini istismar ettikleri için kapatıldılar" dediği Refah ve Fazilet partilerinin kapatılmaları kararlarında Kılıç'la birlikte karşı oy kullanan Adalı, resepsiyonda şöyle konuştu "Sivilceyi kaşırsan ertesi gün kangren olur. Bu tür sözleri söyleyenler, kenara çekilir, ama sözlerini doğru ve yanlış olarak değerlendirenler çatışır." 
Alınan bilgiye göre, Kılıç ve Adalı, Bumin'in konuşmasında türban konusuna bu kadar geniş yer ayırdığını, törende öğrendi. 

Duruşmada soğukluk 
Yüksek mahkeme üyeleri arasındaki soğukluk, eski Bayındırlık ve İsk n Bakanı Koray Aydın'ın yargılandığı davanın dünkü duruşmasında da gün ışığına çıktı. Bumin ve Kılıç, zorunlu olmadıkça konuşmadılar. 

'Arapça' değil 'Yedi Karanfil' 

GÜNSELİ ÖNAL Ankara 

Anayasa Mahkemesi'nin 43. kuruluş yıldönümü nedeniyle TBMM'de önceki akşam verilen resepsiyonda, Arap müziğini andırdığı için TBMM Başkanı Bülent Arınç ile Anayasa Mahkemesi Başkanı Mustafa Bumin arasında "iğneleyici konuşmalara" neden olan müzik, "Yedi Karanfil" grubunun çıktı. Alınan bilgiye göre, enstrümantal çalışmalar yapan gruba ait müzik, resepsiyonun organizasyonunu yapan bir Anayasa Mahkemesi görevlisi tarafından seçildi. 
TBMM Genel Sekreter Yardımcısı Ali Osman Koca, resepsiyonda çalınan müziğin seçimi ile Meclis'in ilgisinin olmadığını belirterek, "Biz sadece Tören Salonu'nu kiraladık, yemek karşılığında kişi başına 26 YTL olan paramızı aldık" dedi. Basın ve Halkla İlişkiler Daire Başkanı Feridun Keşir de, şunları söyledi "Anayasa Mahkemesi'nden bir kadın yetkili, 'enstrümantal, ama Türk müziği olsun' diyerek 'Yedi Karanfil' grubuna ait olan CD'yi seçmiş." 

Diyalog neydi 
Müzikle ilgili Arınç ve Bumin arasında şu diyalog geçmişti 
Arınç Arap müziği mi çalıyor Ben yapsam başıma neler gelirdi ama Anayasa Mahkemesi Başkanı yapınca bir şey olmuyor. 
Bumin Ben de eşimle şimdi bundan bahsediyordum ama müziğin bizimle bir ilgisi yok. 
Arınç Gülerek Eyvah, yoksa bunun sorumlusu ben miyim 

'AKP, Bumin'e buğz etti' 

İSTANBUL Milliyet 

Tercüman gazetesi yazarı Nazlı Ilıcak, AKP'nin, Anayasa Mahkemesi Başkanı Mustafa Bumin'in türban konusunda hükümeti uyaran açıklamasına gösterdiği tepkiyi "buğz etmek" olarak yorumladı. "Kin beslemek ve nefret etmek" anlamına gelen buğz etmek kelimesini yazısında "kırgınlığını göstermek" olarak açıklayan Ilıcak, bunun da bir adım olduğunu belirtti.Yargıtay, Genelkurmay ve Anayasa Mahkemesi'nin açıklamalarının "AKP'yi can evinden vurduğunu" belirten Ilıcak, dünkü yazısında şunları kaydetti "Hükümetin hiçbir ferdi, siyasi alanın bu ölçüde daraltılmasına ses çıkartmıyor. Öylesine susup oturuyorlar. Peygamber Efendimiz'in Hadis - i Şerifi'nde, 'Elinle düzeltebilirsen öylesini dene, dilinle düzeltebileceğine inanıyorsan konuşarak düzeltmeye çalış, bu ikisini de başaramazsan buğz et kırgınlığını göster ' denir... Ufak da olsa bir terakki göze çarpıyor. Elleriyle de dilleriyle de düzeltemeyince, hiç değilse 'buğz' etmeyi öğrendiler" yorumunda bulundu. 

Fitili ne ateşledi 

Anayasa Mahkemesi Başkanı Bumin'in tartışma yaratan konuşmasında, AKP'nin türban açıklamaları etkili oldu 

GÖKÇER TAHİNCİOĞLU 

Anayasa Mahkemesi Başkanı Mustafa Bumin, tartışma yaratan türban konuşmasına son bir yılda yaşananları gerekçe gösterdi. AKP'nin son aylarda yoğunlaşan türban açıklamaları ile Bumin'in emekliye ayrılmadan önceki son konuşması olması da tartışmanın fitilini ateşleyen nedenler olarak öne çıktı. 
Anayasa Mahkemesi'nin önceki akşamki kuruluş yıldönümü resepsiyonunda, "Açıklama neden şimdi yapıldı " sorusuna "Senede bir gün konuşuyorum" yanıtını veren Bumin, "Türbanlı öğrenciler dilekçe vererek yanıtlamamı istemişti. Onlara yanıt verdim. Bir anlamda da ikaz" dedi. 
Bumin'in harekete geçmesine neden olan etkenlerin başında gösterdiği dilekçe, kendilerini "Başörtüsüne Özgürlük Yürüyüşçüleri" diye adlandıran bir grup tarafından 22 Nisan'da verildi. Besmele ile başlayan dilekçede, Nur Suresi'nden örnek verilerek, Anayasa Mahkemesi üyelerinin nasıl olup da keyfi biçimde türban takılmasına engel olduğu sorulmuştu. 

İşte nedenler 
Bumin'in konuşmasında, Anayasa Mahkemesi kararları ile FP ve RP'nin kapatılma gerekçelerini anımsatmasına neden olan, son aylarda yoğunlaşan olay ve açıklamalar da şöyle 
Başbakan Erdoğan, Zaman gazetesine yaptığı açıklamada, "Başörtüsü konusunda halk nezdinde mutabakat var. Sıra parlamento içi mutabakatta. Sabırlı olmalıyız, beklemeliyiz. Baykal'ın bunu görmesi lazım" dedi.Bir Alman gazetesine yaptığı açıklamada, türbana yeşil ışık yakılması için çalışmalara başladıklarını söyleyen Erdoğan, önce yalanladığı açıklamayı, "Toplumsal mutabakat oluşması şartıyla" diyerek düzeltti.TBMM Başkanı Bülent Arınç, "Bir yasak konulacaksa Meclis koyar, bir yasak kalkacaksa Meclis kaldırır. Meclis'te çoğunluk, başörtüsü yasağının kaldırılması için iyi düşüncelere sahip. İnsanlar kalplerindekini ifade etmediği ve örgütlenemediği sürece gerçek laiklik tarifi yapılamaz" dedi.Arınç, bir televizyon programında da mevzuatta kadının başını bağlaması konusunda yasaklayıcı bir hükmün bulunmadığını söyledi.Üniversitelerden uzaklaştırılan türbanlı öğrencileri de kapsayan öğrenci affı yasalaştı. Kulislerde, bu öğrencilerin aynı nedenle üniversitelerden atılmaması için sonbaharda yasal düzenleme girişiminde bulunulabileceği konuşulmaya başlandı. 


</TEXT>
</DOC>
