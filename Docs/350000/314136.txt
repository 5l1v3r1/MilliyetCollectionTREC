<DOC>
<DOCNO> 314136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/soneko44.html </URL>
<DATE> 2005/02/10/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Kredi kartı kullanımı 97.2 milyon YTL arttı... 
</HEADLINE>
<TEXT>

     Tüketici kredileri, 28 Ocak-4 Şubat tarihleri arasındaki bir haftalık dönemde 97.2 milyon YTL artış göstererek yaklaşık 13 milyar 150 milyon YTL'ye çıktı. 
     Tüketici kredileri 28 Ocak'ta 13 milyar 52.7 milyon YTL düzeyinde bulunuyordu. 
     Merkez Bankası'nın haftalık bültenine göre, bireysel kredi kartı kullanımı ise 28 Ocak'ta 13 milyar 783 milyon YTL iken 106.8 milyon YTL artışla, 4 Şubat'ta 13 milyar 889.8 milyon YTL'ye yükseldi. 
     Böylece, toplam tüketici kredisi ve bireysel kredi kartı kullanımı bir haftada 204 milyon YTL artışla, 4 Şubat'ta 27 milyar 39.8 milyon YTL'ye çıktı. Bu rakam 28 Ocak'ta 26 milyar 835.8 milyon YTL idi. 
     4 Şubat itibariyle tüketici kredilerinin, 2 milyar 837 milyon YTL'si konut, 4 milyar 221 milyon YTL'si taşıt, 6 milyar 91.9 milyon YTL'si de diğer kredilerden oluştu. 
     
     KREDİ KARTLARI 
     Söz konusu tarihte, kamu bankaları 4 milyar 174.1 milyon YTL, özel bankalar 7 milyar 867.5 milyon YTL, yabancı bankalar da 1 milyar 108.3 milyon YTL tüketici kredisi kullandırdı. 
     Kredi kartıyla alışverişlerde, kamu bankaları 60.6 milyon YTL, yabancı bankalar 522.2 milyon YTL taksitli satış düzenlemesi yaparken, özel bankalar kredi kartlarıyla 3 milyar 210.8 milyon YTL'lik taksitli alışveriş gerçekleştirdi. 
     Taksitsiz satışlarda, kamu bankalarına ait kredi kartlarıyla 1 milyar 76.1 milyon YTL'lik, yabancı bankalara ait kartlarla 672.9 milyon YTL'lik, özel bankalara ait kartlarla da 8 milyar 296.4 milyon YTL'lik alışveriş yapıldı. 
     4 Şubat itibariyle, tasfiye olunacak tüketici kredilerinin tutarı 96.8 milyon YTL, bireysel kredi kartlarının tutarı da 649.4 milyon YTL düzeyinde gerçekleşti. 
     
     TİCARİ KREDİLER 
     Öte yandan, taksitli ticari krediler ve kurumsal kredi kartlarının tutarı 4 Şubat itibariyle 8 milyar 396.2 milyon YTL düzeyinde gerçekleşti. Bu rakam, 28 Ocak itibariyle 8 milyar 339.9 milyon YTL düzeyinde bulunuyordu. 
     Taksitli ticari krediler kapsamında, taşıt kredilerine 4 milyar 441.5 milyon YTL, işyeri kredisine 271.2 milyon YTL, diğerlerine de 3 milyar 488.6 milyon YTL kaynak ayrıldı. Kurumsal kredi kartlarına gelen talep 181.2 milyon YTL oldu. 
     Toplam 8 milyar 201.4 milyon YTL düzeyinde belirlenen taksitli ticari kredilerin 2.7 milyar YTL kamu, 5.4 milyar YTL'si özel bankalar, 90.8 milyon YTL'si de yabancı bankalardan sağlandı. 
     Kurumsal kredi kartlarının 3.7 milyon YTL'si taksitli, 174.6 milyon YTL'si de taksitsiz olarak sınıflandı ve bu kredi kartların yapılan tüm harcamalar özel bankalar ile yabancı bankalar tarafından karşılandı. 
     Verilere göre, 54.6 milyon YTL'lik tasfiye olunacak taksitli ticari kredi hesaplaması yapılırken, bu rakam kurumsal kredi kartlarında 9.8 milyon YTL olarak belirlendi. 
     
</TEXT>
</DOC>
