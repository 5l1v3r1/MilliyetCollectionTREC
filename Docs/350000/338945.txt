<DOC>
<DOCNO> 338945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonspo31.html </URL>
<DATE> 2005/05/02/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Rizespor Kürşat dışında hiçbir futbolculumuzla ilgili anlaşmaya varmadık 
</HEADLINE>
<TEXT>

     Çaykur Rizespor Kulübü Genel Kaptanı Yılmaz Zehiroğlu, Kürşat’ın dışında hiçbir futbolcuları ile ilgili bir kulüple anlaşmaya varmadıklarını söyledi. 
     Zehiroğlu, Bashir ve Fahri başta olmak üzere birçok futbolcularına transfer teklifi geldiğini belirterek, "Ama şu ana kadar Kürşat dışında hiçbir futbolcumuz ile ilgili bir anlaşmaya varmış değiliz. 
     Kürşat gelecek yıl Beşiktaş forması giyecek" dedi. 
     Diğer futbolcularına gelen transfer önerileri konusunda İngiliz kulüpleri’nin yanı sıra bir çok kulüp ile görüşmelerinin bulunduğunu ifade eden Zehiroğlu, "Çaykur Rizespor’un menfaatleri doğrultusunda bir karar vereceğiz. Şu ana kadar hiçbir kulüp ile anlaşmış değiliz. 
     Bunun yanında gelecek yıl sözleşmesi biten bazı futbolcularımız ile de görüşmelerimiz sürüyor. Başta Murat Sözkesen ve Ahmet olmak üzere bütün futbolcularımızı da gelecek yılda kadromuzda tutmak için çalışmalarımız var" diye konuştu. 
     
     FAHRİ’YE GELEN ÖNERİLER 
     Çaykur Rizespor’un orta alan oyuncusu Fahri konusunda Beşiktaş, Galatasaray ve Trabzonspor’un transfer önerilerinin olduğu bildirildi. 
     Yeşil-mavili kulübün Fahri için 2 milyon dolar bonservis ücreti istediği öğrenildi. 
     
</TEXT>
</DOC>
