<DOC>
<DOCNO> 329429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sontur21.html </URL>
<DATE> 2005/04/01/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Adana'da 1 Nisan şakası ''rüzgara takıldı''... 
</HEADLINE>
<TEXT>

     Kültür ve Turizm Bakanlığı'nın, vatandaşların ilgisini sanat etkinliklerine çekmek amacıyla düzenlediği ''Sürpriz ve Sanat'' başlıklı bir günlük etkinlik, Adana'da rüzgar engeline takıldı. 
     Çukurova Devlet Senfoni Orkestrası'nın ÇDSO sanatçıları, Büyükşehir Belediyesi önünde düzenleyecekleri mini konserle vatandaşlara ''1 Nisan Şakası'' yapmayı planladı. Sabah saatlerinde hazırlıklarını yapan ÇDSO sanatçıları, vatandaşlarda şaşkınlık yaratmak isterken, aniden rüzgarın çıkmasıyla kendileri şaşkınlık yaşadı. 
     Müzik aletleriyle, Büyükşehir Belediyesi önünde bekleyen ÇDSO sanatçıları, rüzgarın dinmemesine karşın mini bir konser vermeye çalıştı. Ancak, müzik aletlerinin hasar görme olasılığına karşın yaklaşık 2 dakika süren konser, iptal edildi. 
     ÇDSO yetkilileri, 1 Nisan'da şaka yapmak isterken rüzgarın kendilerine şaka yaptığını, ilerleyen saatlerde hava şartlarının uygun olması halinde sokakta bir konser verebileceklerini belirttiler. 
     Rüzgar nedeniyle tam olarak gerçekleştirilemeyen ''1 Nisan Şakası''na vatandaşlar kısa da olsa ilgi gösterdi. 
     
     Diğer şaka haberleri... 

     
</TEXT>
</DOC>
