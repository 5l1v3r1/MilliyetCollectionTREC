<DOC>
<DOCNO> 315973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/yasam/axyas02.html </URL>
<DATE> 2005/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bruno nasıl Burhan oldu 
</HEADLINE>
<TEXT>


İsviçreli Bruno Meier, dünyayı dolaşıp Kuşadası'na vardı Burhan Mayar adını alıp palabıyık bıraktı 

TAHSİN AKSU İstanbul 

Kendi imal ettiği teknesiyle dünya turuna çıkan İsviçreli Bruno Meier 47 , Türkiye'ye ayak bastığı gün, 'Burada yaşamalıyım' dedi ve Türkiye'ye yerleşip en güründen bıyık bıraktı 
Meier, matematik öğretmenliğinden kazandığı paralarla, bir katamaran imal etti ve 22 yaşında, eşi ve sokakta bulduğu kedisiyle dünya turuna çıktı. 2.5 yılda Çin'den Güney Afrika'ya 50 ülke dolaşan Meier'in son durağı, Kuşadası oldu. 
"Karada yaşamaya değer bulduğum tek yer Ege kıyıları" diyen Meier, Türkiye'ye yerleşti ve kaptan olarak işe başladı. 18 yıldır Türkiye'de olan Meier, 1994'te de Türk vatandaşlığına geçerek adını Burhan Mayar olarak değiştirdi. 
Port Bodrum Yalıkavak Marina'nın Genel Müdürü olan Bruno Meier, "Artık reankarnasyona inanıyorum. Önceki hayatımda kesin Türk'tüm" diyor. 




</TEXT>
</DOC>
