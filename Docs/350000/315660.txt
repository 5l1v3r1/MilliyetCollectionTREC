<DOC>
<DOCNO> 315660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/yazar/gureli.html </URL>
<DATE> 2005/02/16/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Bu direniş Türkiye'nin gururu 
</HEADLINE>
<TEXT>


SEKA'nın İzmit'teki k ğıt fabrikasının 800'e yakın işçisi, kapatılma kararına karşı direnişi sürdürüyor. Bu, herhangi bir direniş değil. 
Türkiye Cumhuriyeti'nin sanayileşme atılımının temel kurumlarından biri... K ğıt sanayiinin 70 yıllık geçmişi olan ilk tesisi... Adı bir kentle bütünleşen, o kentin ekonomik, sosyal, kültürel ve sportif yaşamına işçi sınıfı kültürünün yeşermesine öncülük eden bir tarihin direnişidir bu. 
Türkiye bu direnişle gurur duymalı. 
Başbakan Tayyip Erdoğan, fabrika arazisinin Londra'nın Hayd Park'ı gibi, herkesin gelip nutuk atacağı bir alan haline getirileceğini söylüyor. 
Oysa, fabrika bu kapasiteyle ve aynı işçi sayısıyla, sadece 20 milyon dolarlık bir yenileştirme yatırımıyla işler halde korunabilir. Profesyonel bir işletmecilikle, bırakın ekonomiye yük olmasını, getiri bile sağlar. 
Ayrıca, böyle bir fabrikayı sanayinin bir anıt müzesi olarak korumanın tarihsel onuru da var. 
SEKA işçilerinin direnişi bir yandan bir inanışın gereğidir, bir yandan da anayasal bir hakkın madde 49 savunulmasıdır. 
Ve hukuk, yasaların yanı sıra yargıçların takdir hakkıyla birlikte çeşitli öğelerden oluşur. 
Bu direniş bize Şakir Süter'in "Derin Halk" Birharf Yayınları, Aralık 2OO4 kitabını anımsattı. 
Yılların gazetecisi Süter, okurlarından gelen mektupların bir bölümünü kitaplaştırmış. Son 8 yılın bir kanaviçesi çıkmış ortaya. Süter'in okurları rüşvetten türbana, medyadan kapıcıya kadar çeşitli konularda görüşlerini yazmış. Bu mektuplar içinde işçi sorunlarına dolaylı olarak kısaca teğet geçen üçü dışında değinen yok. 
Buradan hareketle bir öneri yapalım SEKA işçileri, sorunlarını anlatan, haklarını savunan mektupları yalnız Şakir Süter'e değil, pek çok yazara, gazeteciye, yayın kuruluşlarına göndermeli. 
Süter'in kitabından bir örnekle yetinelim. Alten Saraçer, sadece 2 yıl sigortalı çalıştırılıp işine son verilen bir kapıcının şik yeti üzerine SSK'den 4 milyar 100 milyon borç çıkarıldığını belirterek, buna isyan ediyor, "Burası holding mi "diye soruyor. Biz de diyoruz ki keşke holding olsaydınız, o zaman SSK'ye milyarlar takardınız da kimsenin sesi çıkmazdı 

Bir şiir 
Şiirimiz, Evrim Yurteri'nin "Benzersiz Sevda"sı Şiir Ülkesi'nin ocak-şubat sayısı 
"Aşk seninle yaşamak için Özlem sana kavuşmaksa, var. Yollar geçer içimden Ulaşmazsa sana Mevsimleri alır gelirim Bir bahar günü ölmek isterim Kavuşmak mümkünse benzersiz sevdamıza." 



</TEXT>
</DOC>
