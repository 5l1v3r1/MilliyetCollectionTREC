<DOC>
<DOCNO> 332077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/spor/spo11.html </URL>
<DATE> 2005/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Biri sizi izliyor 
</HEADLINE>
<TEXT>


A.Sebat-Kayseri maçı sonrasında patlayan şike ve bahis skandalı yetkilileri harekete geçirdi. Kalan sınavlar yakın markaja alınacak 


Süper Lig'de Akçaabat Sebat spor ile Kayserispor arasında oynanan maçın ardından gündeme gelen şike ve bahis skandalı sonrası Futbol Federasyonu ve İddaa oyunu yetkilileri kolları sıvadı. 
Karadeniz ekibinin kalecisi Hakan'a para karşılığı şike teklifi yapılması ve söz konusu maça yüksek miktarda bahis oynandığının saptanması üzerine federasyon, ligin kalan 7 haftasında 19 maçı yakın takibe almaya karar verdi. Ayrıca Spor-Toto teşkilatı ile sürdürülen işbirliği kapsamının genişletilmesi, Türkiye liglerinde yüksek miktarda bahis oynanan maçları anında belirlemek için oluşturulan "izleme ekibi" ile işbirliğinin artırılması öngörüldü. 
Olayın savcılığa intikal etmesi nedeniyle soruşturma sonucunu bekleyen Futbol Federasyonu, A.Sebatspor yöneticileri tarafından var olduğu iddia edilen ses bantları kayıtlarının incelenmesi, Teknik Direktör Güvenç Kurtar, kaleci Hakan ve Kulüp Başkanı Veli Sezgin'in yanı sıra Kayserispor Teknik Direktörü Hikmet Karaman'ın da maç sonrası yaşananlarla ilgili dinlenmesini kararlaştırıldı. 
Şike teklifinin herhangi bir kulüple ilgili olmadığını ve adli bir olay şeklinde değerlendirildiğini belirten federasyon yetkilileri, hiçbir bir kulübün suçlanmasının söz konusu olmadığının da altını çizdi. 

BÜYÜTEÇ ALTINDAKİ MAÇLAR 
28. Hafta 
İstanbulspor-Gençlerbirliği 
Kayserispor-Malatyaspor 
Ankaragücü- B.B.Ankaraspor 
Konyaspor-Sakaryaspor 
29. Hafta 
Gençlerbirliği - Kayserispor 
Malatyaspor - A.Sebatspor 
Denizlispor - İstanbulspor 
Sakaryaspor - Ç.Rizespor 
30. Hafta 
Kayserispor - Denizlispor 
Samsunspor - Sakaryaspor 
İstanbulspor - Gaziantepspor 
31. Hafta 
Gaziantepspor - Kayserispor 
32. Hafta 
Kayserispor - Sakaryaspor 
33. Hafta 
Sakaryaspor - A.Sebatspor 
Ankaragücü - Konyaspor 
B.B.Ankaraspor - İstanbulspor 
34. Hafta 
Kayserispor - B.B.Ankaraspor 
Malatyaspor - Sakaryaspor 
İstanbulspor - Trabzonspor 


</TEXT>
</DOC>
