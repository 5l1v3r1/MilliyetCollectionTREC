<DOC>
<DOCNO> 320188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/guncel/gun03.html </URL>
<DATE> 2005/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Her öğrencinin başucunda olmalı 
</HEADLINE>
<TEXT>


Eğitimciler, Milliyet Okul Ansiklopedisi'nin çocukların gelişimine büyük katkı sağlayacağı konusunda hemfikir. "Bu eser başucu kitabı olmalı" diyerek herkese tavsiye ediyorlar 


Önemli bir yatırım 

İl Milli Eğitim Müdürü Ömer Balıbey "Milliyet'in bu çalışması önemli bir hizmet. Eğitimin dışında başka kaynakların önerildiği bugünlerde Milliyet gazetesinin çocuklarımızın hem kültürlerini artıran hem bilgilerini yenilemek için güzel bir çalışmayı sunması önemli bir yatırım. Özellikle bu yatırımın, eğitim ve kültür alanında olması daha önem kazanmaktadır." 

Dersin ötesine geçin 

Bahçeşehir Üniversitesi Fen - Edebiyat Fakültesi Dekanı Prof. Dr. Ömer Asım Saçlı "Ansiklopedi, öğrenci ve öğretmenlerin ders dışında yararlanması gereken önemli ve tamamlayıcı bir kaynak. Dersle yetinmeyip daha ileri çalışma yapmak isteyenler bu ansiklopediden yararlanabilirler. Bu kaynak her yönden çocuklara çok faydalı olacaktır." 

Zevkli, güncel bilgi 

Bilfen Koleji İlköğretim Müdürü Nurşen Kayatürk "İlköğretim okulu öğrencilerinin yaş özellikleri göz önüne alınarak hazırlanan bu ansiklopedinin önemli bir boşluğu dolduracağına inanıyoruz. Zevkli, canlı renklerde grafiklerle, güncel bilgileriyle, ilköğretim öğrencilerinin aktüel anlamda gelişmelerine destek verecektir." 

Boşluğu dolduracak 

Maltepe Üniversitesi Eğitim Fakültesi Dekanı Prof. Dr. İsa Eşme "Eğitimde en önemli sorunlardan biri, güvenilir ve güncel bilgileri içeren, görsel destekli kaynak kitap eksikliği. Günümüzde, bilginin hızlı değişimi, öğrencinin bilgiye ulaşmasının eğitimin temel hedeflerinden olması, kaynak kitabın önemini artırıyor. Milliyet Okul Ansiklopedisi bu boşluğu dolduracak." 

Coğrafyadan edebiyata kadar her bilgi burada 

Milliyet Okul Ansiklopedisi'nde coğrafyadan tarihe, genel kültürden edebiyata, her alanda en güncel bilgiler var. 672 sayfalık dev eser, sadece 29 kupona Milliyet okuyucularının olacak. İlk kupon cuma günü Milliyet'te. 


</TEXT>
</DOC>
