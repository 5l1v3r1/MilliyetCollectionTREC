<DOC>
<DOCNO> 310884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/spor/spo09.html </URL>
<DATE> 2005/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni kral Safin 
</HEADLINE>
<TEXT>


Rus raket, Avustralya Açık'ın finalinde ev sahibi Lleyton Hewitt'i mağlup etti, beş yıl aradan sonda kariyerindeki ikinci Gran Slam zaferine ulaştı 


TENİS sezonunun ilk Grand Slam Turnuvası Avustralya Açık müthiş bir finalle son bulurken, tek erkeklerin kralı Rus Marat Safin oldu. Geçen yıl finalde kaybettiği Avustralya Açık'ta bu kez ev sahibi ülkenin büyük umudu Lleyton Hewitt ile karşılaşan Safin, 2 saat 45 dakikalık zorlu mücadele sonunda 1 - 6, 6 - 3, 6 - 4 ve 6 - 4'lük setlerle şampiyonluğa ulaşmayı başardı. Rus raket böylece 2000'deki ABD Açık'tan beş yıl sonra kariyerindeki ikinci Grand Slam zaferine ulaştı. 
MELBOURNE'DE bir numaralı favori Roger Federer'i de yarı finalde eleyen Safin, 2002'de ve geçen yıl finalde kaybettiği bu turnuvada sonunda beklediği mutluluğu kucakladı. Maça kötü başlayan ve ilk seti kaybeden Rus tenisçi daha sonra açıldı, üçüncü sette 4 - 1 geriden gelerek maçın son 15 oyunundan 11'ini aldı. Hewitt ise Rod Laver Arena'yı dolduran binlerce vatandaşının desteğine rağmen 29 yıl aradan sonra bu başarıyı kazanan ilk Avustralyalı olma şansını iyi kullanamadı. 

İSTATİSTİK M.Safin L.Hewitt 60 İlk servis yüzdesi 49 18 Ace 7 1 Çift hata 3 48 66 İlk serviste sayı 43 61 25 44 İkinci serviste sayı 33 64 36 Basit hata 22 4 11 Servis kırma 3 8 122 Toplam sayı 113 


</TEXT>
</DOC>
