<DOC>
<DOCNO> 310820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/son/sontur13.html </URL>
<DATE> 2005/01/30/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Bingöl'de 1 kişi donarak öldü... 
</HEADLINE>
<TEXT>

     Diyarbakır'ın Lice İlçesi'nden, Bingöl'ün Genç İlçesi'ndeki köyüne gitmeye çalışan 1 kadın yolda donarak öldü. 
     Genç İlçesi'ne bağlı Geyikdere Köyü'nde yaşayan Emine Vorgun, beraberindeki 3 kişiyle birlikte Diyarbakır'ın Lice İlçesi'ne bağlı Gültiken Köyü'nden, 30 kilometre uzaklıkta bulunan Geyikdere Köyü'ne yürüyerek gitmeye çalıştılar. Ancak, 60 yaşındaki Vorgun, yolun 15. kilometresindeki Sağgöze mevkiinde daha fazla yürüyemeyeceğini belirterek, beraberindekilerin köye gidip kendisine yardım getirmelerini istedi. 
     Köye giden Vorgun'un beraberindeki vatandaşlar, durumu köylülere bildirdiler. 
     Ardından Vorgun'u aramaya çıkan köylüler, Sağgöze mevkiinde Vorgun'un cesedini buldular. 
     Vorgun'un donarak öldüğü bildirildi. 
     
</TEXT>
</DOC>
