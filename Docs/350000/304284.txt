<DOC>
<DOCNO> 304284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sondun14.html </URL>
<DATE> 2005/01/07/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Mucizeye bak 
</HEADLINE>
<TEXT>

     BBC 

İsviçre basınından Tribune de Geneve, 'şaşkınlık' içinde. 'Bu tsunami ile ortaya bir mucize çıktı' diyor 'Karşımızda uluslararası düzene saygılı cömert ve merhametli bir Amerika duruyor'. 
     Tribune de Geneve, Avrupa basınında 'kötü adam' rolüne iyice oturtulmuşken, George Bush'un Güney Asya krizinde yepyeni bir karaktere büründüğünü düşünüyor. Gazete, 'acaba' diye sormadan edememiş 'Irak'ta işler sarpa sararken kendisini giderek yalnız hisseden Amerikan yönetimi, tsunamiyi fırsat bilip yeni bir imaj mı pazarlıyor ' 'Belki olabilir' diye devam ediyor İsviçre gazetesi. 
     Ama Tribune de Geneve'e göre, önemli olan ne yapıldığı ve Amerikan hükümetinin yardımları da ortada. Gazete, 'George Bush'u iyi adam rolünde görmek öyle ender birşey ki, haliyle insanın dikkatini celbediyor' diye yazıyor. 

     
</TEXT>
</DOC>
