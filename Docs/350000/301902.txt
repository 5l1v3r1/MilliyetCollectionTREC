<DOC>
<DOCNO> 301902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sonsiy08.html </URL>
<DATE> 2004/12/29/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Süleyman Demirel'in ayağı burkuldu... 
</HEADLINE>
<TEXT>

     Dokuzuncu Cumhurbaşkanı Süleyman Demirel'in, Moldova'ya geçtiğimiz hafta yaptığı gezi sırasında ayağının burkulması sonucu "fibula" kemiğinde kırık oluştu. 
     Demirel'in özel doktoru Aylin Cesur yaptığı açıklamada, 21-22-23 Aralık tarihlerinde Cumhurbaşkanı Vladimir 
     Voroni'nin daveti üzerine Moldova'ya giden Demirel'in, bu gezisi sırasında ayağının burkulduğunu bildirdi. Demirel'in ziyaret programını aksatmadan sürdürdüğünü, kendisine verilen Devlet Nişanı'nı, ve Pedagoji Üniversitesi'nin Fahri Doktorasını alan Demirel'in Gagavuzya'nın özerkliğinin 10'uncu yılı törenlerine de katıldığını bildiren Cesur, 
     sağlık durumuna ilişkin şu bilgiyi verdi 
     "Türkiye'ye döndükten sonra yapılan tetkikler sonucunda, sayın Demirel'in sol dizinden ayak bileğine kadar uzanan 'fibula' kemiğinin alt ucunda ayrılmamış bir kırık tepsit edilmişir. Bu sebeple derhal tedaviye başlanmıştır. 
     Sayın Demirel, çalışmalarını bir süre Güniz Sokak'taki evinde sürdürecektir." 
     
</TEXT>
</DOC>
