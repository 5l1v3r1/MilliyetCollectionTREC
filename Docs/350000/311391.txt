<DOC>
<DOCNO> 311391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonspo18.html </URL>
<DATE> 2005/02/01/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Çanakkale, Hazan Kabze'yi verdi, Mustafa Kocabey'i aldı 
</HEADLINE>
<TEXT>

     İkinci Futbol Ligi A Kategorisi'nde mücadele eden Çanakkale Dardanelspor'da, forvet oyuncusu Hasan Kabze Galatasaray'a transfer olurken, geçmiş dönemlerde de Dardanelspor formasını giyen Mustafa Kocabey, takıma geri döndü. 
     Çanakkale Dardanelspor Genel Müdürü Nahit Güzel, AA muhabirine yaptığı açıklamada, bugün sona eren transferin son gününde, daha önce de Galatasaray'ın gündeminde olan Hasan Kabze'yi bu kulübe verdiklerini hatırlatarak, ''Daha önce de Galatasaray'a kaleci Fevzi'yi vermiştik. Hasan Kabze takımımızdan Galatasaray'a giden ikinci futbolcu oldu. Ayrıca takımımızdan Mehmet Çoğum da Gaziantepspor'a transfer oldu. Süper Lig takımlarının futbolcularımıza ilgi göstermesi bizi mutlu etti'' dedi. 
     Güzel, takımda yeterli futbolcu kadrosuna sahip olduklarını ve forvet oyuncusu Hasan Kabze'nin yerine, geçmiş dönemde takımda oynayan Mustafa Kocabey'in transfer edildiğini ve bu futbolcuyla 2.5 yıllık sözleşme imzaladıklarını sözlerine ekledi. 
     
</TEXT>
</DOC>
