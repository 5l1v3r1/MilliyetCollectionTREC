<DOC>
<DOCNO> 307223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sonspo16.html </URL>
<DATE> 2005/01/17/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Beşiktaş kupa maçı hazırlıklarını yağışlı havada sürdürdü... 
</HEADLINE>
<TEXT>

     Beşiktaş'ta, Antalya kampı dönüşü teknik direktör Vicente Del Bosque tarafından verilen 2 günlük izin sona ererken, siyah-beyazlılar Türkiye Kupası'nda Konyaspor ile yapacakları maçın hazırlıklarını soğuk ve yağışlı bir havada sürdürdü. 
     İspanyol çalıştırıcı yönetiminde BJK Nevzat Demir Tesisleri'nde gerçekletirilen ve yaklaşık 1,5 saat süren antrenmanda siyah-beyazlılar, tempolu koşu ve çift kale maç yaptı. 
     Futbolcuları 4'erli 5 gruba ayıran Del Bosque, oyunculara yaklaşık 45 dakika süreyle tempolu koşu, ardından da çift kale maç yaptırdı. 
     Hava şartlarının yarattığı olumsuz koşullara rağmen futbolcuların bir hayli istekli ve hırslı oldukları görüldü. Maçı kazanan kırmızı takım karşılaşmanın ardından saha içinde sevinç yaşadı. 
     
     SERGEN VE EMRE AYRI ÇALIŞTI 

     Sakatlıkları bulunan Sergen ve Emre, çalışmasını takımdan ayrı sürdürdü. İki futbolcu, takımdan ayrı olarak diğer sahada hafif koşu yaptılar. 
     Bu arada, takımla birlikte tempolu koşularda yer alan Tayfun, çift kale maça katılmayarak, takımdan ayrı topla çalışmalar yaptı. 
     Kaleciler Cordoba, Murat ve Ramazan antrenmanın büyük bir bölümünde kaleci antrenörü Ilie Datcu yönetiminde diğer sahada çalıştıktan sonra çift kale maçta kaleleri korudular. 
     
     ANTRENMANLAR BASINA KAPATILDI 

     Vicente Del Bosque, 19 Ocak Çarşamba günü Ukrayna'nın Shaktar Donetsk takımıyla yapılacak özel maça kadar antrenmanları basına kapattı. 
     Siyah-beyazlılar, bu akşam ve yarın da çift olmak üzere olmak üzere maç gününe kadar 3 antrenman yapacak. 

     
</TEXT>
</DOC>
