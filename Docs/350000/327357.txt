<DOC>
<DOCNO> 327357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/son/sonspo02.html </URL>
<DATE> 2005/03/26/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Pierre’e bir haller oldu 
</HEADLINE>
<TEXT>

     Daum'la olan gerginliğini yumuşatmaya çalışan van Hooijdonk, iki gündür idmanlardaki neşeli hali ve yaptığı şovlarla herkesi şaşırttı. 
     Denizlispor maçı sonrası Daum hakkında söylediği sözler nedeniyle başta Başkan Aziz Yıldırım olmak üzere herkesin tepkisini çeken ve uyarılması kararlaştırılan Pierre van Hooijdonk’ta büyük değişim. Ortamı yumuşatmak için büyük çaba harcayan ve önceki günkü idmanda Daum’la şakalaşan yıldız oyuncu, aynı neşeli tavrını dün de sürdürdü. Hollandalı futbolcu, çift kalede birbirinden güzel gollere imza koyarken, sanki önemli bir maç yapıyormuş gibi sevindi. Bu arada idari menacer Volkan Ballı, Hooijdonk ile saha içinde kısa bir görüşme yaptı. 



     
</TEXT>
</DOC>
