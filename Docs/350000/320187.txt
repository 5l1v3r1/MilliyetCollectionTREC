<DOC>
<DOCNO> 320187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/guncel/gun02.html </URL>
<DATE> 2005/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Etil alkol OLDURUR metil alkol ÖLDÜRÜR 
</HEADLINE>
<TEXT>


Bülent Yardımcı - İstanbul 

Osmanlı borçlarını ödeyemediği için yabancı alacaklılar tütün vergisini toplamak için Reji İdaresi'ni kurdu. Reji İdaresi'nin tütün kaçakçılığını önlemekle görevli kolcularının adam vurma yetkisi bile vardı. Tekel Tarihi kitabında, kolcuların kaçakla mücadelesinde 20 bin kişinin öldüğü yazılıdır. 
1932'de kurulan İnhisarlar İdaresi'nin de Tekel Kaçak Takibat Şubeleri vardı. 2002'de Tütün Kurulu kurulduktan sonra, kaçak takip yetkisi de kurula geçti. Ve tabii ki yapılamaz oldu. Bu nedenle kaçak sigara ve kaçak rakı tüketiminin hızla arttığı söyleniyor. 37 yıl Tekel'in alkollü içki fabrikalarında müdür olarak çalışan Kerim Yanık şöyle diyor 

Maliyeti çok ucuz 
"Şeker ve nişasta ihtiva eden her türlü bitkiden alkol elde edilir. Bu işlemde metanol gibi bazı istenmeyen yan ürünler çıkar. Metil alkol, insanı öldürebilen bir zehirdir. Etil alkolün litresi 50-60 sent, zehirli metil alkol ise 10-15 senttir. Ucuz olduğu için metil alkol alarak rakı diye piyasaya sürenlerin çoğu zehir olduğunu bile bilmez. Anason yüzünden içerken başlangıçta bir şey anlamazsınız. Ama sonra baş dönmesi, mide bulantısı olur. Körlük ve sağırlık yapar. Hatta öldürür. Kaçak rakı çok k rlı. 22.5 YTL'ye satılan bir şişe büyük yeni rakının 15 YTL'si vergiye gider. Etil alkolden yapılan bir şişe büyük yeni rakının sınai maliyeti 3-5 YTL'dir. Bunu metil alkolle yaparsanız 1.5 YTL'ye iner. Yani bir şişe büyük kaçak rakının k rı 20 YTL'dir. Tütün Kurulu'ndan sonra kaçakta patlama oldu." 


</TEXT>
</DOC>
