<DOC>
<DOCNO> 336758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sontur15.html </URL>
<DATE> 2005/04/25/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Denize sıfır, 9 trilyona yapıldı ama 6.5 trilyona satılamıyor 
</HEADLINE>
<TEXT>

     Turan GÜLTEKİN DHA 

      SAĞLIK Bakanlığı tarafından İzmir'in Seferihisar İlçesi'nde, butik otel' tarzında inşa edilen beş yıldızlı eğitim ve dinlenme tesisleri özelleştirme kapsamında alındı, ancak satılamayınca çürümeye terkedildi. 
     İzmir'in turistik ilçelerinden Seferihisar'ın Doğanbey- Payamlı Beldesi sınırları içerisinde bulunan Sağlık Bakanlığı Seferihisar Eğitim ve Dinlenme Tesisleri'nin yapımına 11 Şubat 1991 yılında başlandı. İhaleyi o dönemde 22 milyar liraya 22 bin YTL alan Haşemoğlu Müteahhitlik Firması 21 Temmuz 2001'de çevre düzenlemesi hariç inşaatı tamamlayarak teslim etti. 
     Çevre düzenlemesiyle birlikte 2005 yılı birim fiyatlarıyla 9 trilyon liraya 9 milyon YTL mal olan kamp kamu kurumlarının ellerinde bulunan tatil kamplarının satışa çıkarılması nedeniyle hiç kullanılmadan satış listesine kondu ancak talibi olmadı. Ardından iki kez daha ihalesi yapılan kampa bir türlü müşteri çıkmadı. 
     Üç kez ihaleye çıkan ancak alıcı bulunamayan Sağlık Bakanlığı Seferihisar Eğitim ve Dinlenme Tesisleri'nin mutlaka değerlendirileceğini söyleyen İzmir Valisi Yusuf Ziya Göksu, önümüzdeki günlerde bir ihale daha yapılacağını söyledi. Tesislerin 6.5 Milyon YTL 6.5 trilyon lira üzerinden ihayele çıkarılacağını anlatan Vali Göksu, "İhale şartnamesini hazırlıyoruz. Sağlık Bakanlığı ile görüştük fiyatı biraz düşürmelerini istedik çünkü alıcılara fazla geliyor. Alanın belki bir o kadar da masraf yapması gerekiyor. Önümüzdeki günlerde ihale yapacağız eğer alıcı çıkmazsa iki ay sonra bir ihale daha yapacağız ama mutlaka o tesisi değerlendireceğiz'' diye konuştu. 
     
     
Her konfor var BEŞ yıldızlı otel konforunda yapılan Sağlık Bakanlığı Seferihisar Eğitim ve Dinlenme Tesisleri yaklaşık dönümlük arazinin üzerine kurulu buluyor. Beş blok halinde 200 yatak kapasitesine sahip olan tesiste suit şeklinde 40 oda, iki yüzme havuzu, basketbol ve tenis sahaları, bir büyük üç küçük toplantı salonunun bulunduğu bir kongre merkezi, tüm mutfak eşyalarının hazır olduğu bir mutfak ve yaklaşık bin kişilik geniş bir kafeterya, modern çamaşırhane personel lojmanları bulunuyor. Yapıldığı günden bu yana bir gün bile kullanılmayan tesisler kendi kaderine terkedildi. Satış listesine alındıktan sonra birkaç alıcının dışında geleni olmayan kampın kapısından Sağlık Bakanlığı tabelası kaldırıldı. Bakımsızlık yüzünden binaların boyaları dökülmeye, camları kırılmaya, duvarları çatlamaya başladı. Bahçesini otların bürüdüğü tesislerin kafeterya, havuz gibi bölümleri ise sokak hayvanlarının barındığı mekanlar haline geldi. 
     
</TEXT>
</DOC>
