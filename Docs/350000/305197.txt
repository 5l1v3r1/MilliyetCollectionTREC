<DOC>
<DOCNO> 305197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sontur01.html </URL>
<DATE> 2005/01/10/ </DATE>
<TIME> 02.01 </TIME>
<AUTHOR>  </AUTHOR>
<HEADLINE>
İtfaiye 'evin yanıyor' dedi, şaka sandı 
</HEADLINE>
<TEXT>

     Kadir ÇELİK DHA 

      GAZİANTEP'in İslahiye ilçesinde, evine giderken rastladığı itfaiyecilerin Evin yanıyor. Bizimle gel' uyarısını şaka zanneden ve araçlarına binen 47 yaşındaki Ökkeş Dede Üngür, eve vardığında alevlerle karşılaşınca şoke oldu. Üngür, "İtfaiyeciler şaka yapıyor sandım. Gerçekten evim yanmış. Ben şimdi nerede kalacağım '' diye dert yandı. 
     Telli Köyü'nde Üngür ailesinin 5 yaşındaki çocukları Mehmet, annesi Medine ahırda hayvanlara yem verdiği sırada sobayla oynayıp, yangına neden oldu. Küçük Mehmet, alevlerin çevreyi sarması üzerine ahıra giderek, annesine yangın çıktığını söyledi. Ev yanarken, köylüler itfaiyeye haber verdi. Su şebekesindeki arıza nedeniyle yaşanan kesinti yüzünden, köylüler ilk anda yangına müdahale edemedi. 
     İtfaiye ekipleri, köye giderken ilçeden köye dönerken yolda rastladıkları Ökkeş Dede Üngür'ü, "Evin yanıyor. Gel bizimle diye araçlarına aldı. Kendisine şaka yapıldığını, tanıdıkları için itfaiyecilerin kendisini araçlarına aldığını sanan Üngür, köye geldiğinde evinin yandığını görünce şoke oldu. 
     İtfaiye ekipleri yangını kısa sürede söndürürdü. Üngür, zararının yaklaşık 15 bin YTL olduğunu belirterek, "Çocuğuma ve eşime bir şey olmadığına seviniyorum'' dedi. 
     
</TEXT>
</DOC>
