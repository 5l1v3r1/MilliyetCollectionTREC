<DOC>
<DOCNO> 345122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sontur12.html </URL>
<DATE> 2005/05/23/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Eve dönmeyen üvey kızını ikna edemedi, parkta bıçakladı 
</HEADLINE>
<TEXT>

     Hüseyin TÜCCAR - Kemal MERT DHA 

      BURSA'da 56 yaşındaki Paşa Uçar, üç aylık evli olan ve 1.5 aydır eşinden ayrı yaşayan üvey kızı Hatice Çelik'in eve dönmesi konusunda ikna edemeyince parkta bıçakladı. Uçar, kaçarken vatandaşlar tarafından yakalanırken üvey kızı ibe hastanede tedavi altına alındı. 
     Annesi ile üvey babasının karşı çıkmasına rağmen üç ay önce evlenen Hatice Çelik, geçimsizlik nedeniyle eşini terketti. Paşa Uçar, üvey kızının eşinden ayrı yaşadığını ve eve dönmemesi üzerine aramaya başladı. Tüm yakınlarına tek tek soran Paşa Uçar, Hatice Çelik'i bugün öğleden sonra tesadüf eseri Kültürpark'taki Göl Çay Bahçesi’nde otururken gördü. Uçar, yanına gittiği Hatice Çelik'in bir süredir nerede kaldığını sorup eve gelmesini istedi. Ancak, kaldığı yeri söylemeyen ve eve de dönmek istemeyen Hatice Çelik ile Paşar Uçar, tartıştı. Hatice Çelik, eve dönmek istemeyince tartıştığı üvey babası Uçar tarafından sırtından ve kalçasından bıçaklandı. 
     Olaydan sonra kaçmaya çalışan uçan çevredeki vatandaşlar tarafından yakalanıp polise teslim edilirken, Çelik ise ambülansla Devlet Hastanesi'ne kaldırıldı. 
     Sorgulamasında, üvey kızının kötü yola düşmesinden endişe ettiğini söyleyen Uçar, Evimize dönmesi için kendisine çok yalvardım. Bana olumsuz cevap verince çıldırdımö dedi. İfadesi alınan Uçar, adam öldürmeye teşebbüs’ suçundan adliyeye çıkartılacak. 
     
</TEXT>
</DOC>
