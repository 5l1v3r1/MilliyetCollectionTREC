<DOC>
<DOCNO> 344917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/spor/spo09.html </URL>
<DATE> 2005/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimi'nin rakibi yok 
</HEADLINE>
<TEXT>


İspanya'dan sonra Monaco Grand Prix'sinde de gülen yine McLaren'in Fin pilotu Raikkonen oldu. Williams iki pilotla podyuma çıkarken, Alonso ve Renault ilk kez kürsüden uzak kaldı 


Formula 1'de sezonun altıncı yarışı olan Monaco Grand Prix'sini McLaren'in Fin yıldızı Kimi Raikkonen kazandı. İki hafta sonra Barcelona'daki zaferi sonrası pole pozisyonda başladığı Monaco'yu da zirveye tamamlayan Raikkonen, üst üste ikinci kez yarış kazanırken, Finli pilotu Williams'ın iki sürücüsü Nick Heidfeld ve Mark Webber takip etti. Uzun süre ikinci götürdüğü yarışta yavaşlayınca Williams'lara geçilen Fernando Alonso 4. olurken, takım arkadaşı Fisichella da 12.'likte kalınca Renault bu sezon ilk kez podyuma çıkamadı. Cezası nedeniyle son sıradan başlayan McLaren'den Montoya 5. oldu. Finişe metreler kala kardeşi Ralf'ı geçmek isteyen ancak başaramayan Michael Schumacher 7. sırada kaldı. Böylece üst üste 7. kez yarış kazanamayan Schumi, Ferrari'deki en uzun suskunluk dönemine imza attı. İlk 23 turu aynı sıralamada geçen yarışta kazalar, sonuçta belirleyici oldu. Formula 1'in 7. yarışı Avrupa GP'si 29 Mayıs'ta Nürburgring pistinde yapılacak. 

SÜRÜCÜLER KLASMANI 1. Fernando Alonso 49 puan 2. Kimi Raikkonen 27 puan 3. Jarno Trulli 26 puan 4. Mark Weber 18 puan 5. Nick Heidfeld 17 puan 6. Ralf Schumacher 17 puan 7. Giancarlo Fisichella 14 puan 8. Juan Pablo Montoya 14 puan 9. Michael Schumacher 12 puan 10. David Coulthard 10 puan 

MARKALAR KLASMANI 1. Renault 63 puan 2. McLaren 51 puan 3. Toyota 43 puan 4. Williams 35 puan 5. Ferrari 21 puan 6. Red Bull 14 puan 7. Sauber 7 puan 


</TEXT>
</DOC>
