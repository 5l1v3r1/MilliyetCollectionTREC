<DOC>
<DOCNO> 332160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sondun56.html </URL>
<DATE> 2005/04/11/ </DATE>
<TIME> 21.05 </TIME>
<AUTHOR>  </AUTHOR>
<HEADLINE>
Bulgaristan ve Romanya'nın AB üyeliği yarın tartışılacak 
</HEADLINE>
<TEXT>

     Avrupa Parlamentosu Genel Kurulu'nda yarın yapılacak oturumda Bulgaristan ve Romanya'nın AB üyeliği tartışılacak. 
     İki ülkenin AB üyeliğine ilişkin parlamentonun görüşlerini yansıtacak raporlar, çarşamba günü genel kurulda oylamaya sunulacak. 
     Avrupa Parlamentosu Dışişleri Komisyonu'nda daha önce yapılan oylamalarda iki ülkenin de üyeliklerine yeşil ışık yakılmıştı. 
     Avrupa Parlamentosu'nun hazırladığı ve çarşamba günü yapılacak oturumlarda oylanacak raporlarda, iki ülkenin 2007'ye kadar üye olacağı tarihe dek, parlamentoya üyelik sürecini askıya alma hakkı verilmesi isteniyor. 
     Parlamento, tam üyelik tarihine kadar iki ülkeyle ilgili komisyon ve konseyin alacağı kararlara iştirak etmek istiyor. 
     
</TEXT>
</DOC>
