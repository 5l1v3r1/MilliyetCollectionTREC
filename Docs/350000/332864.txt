<DOC>
<DOCNO> 332864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sondun16.html </URL>
<DATE> 2005/04/13/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Zoellick'ten Irak'a sürpriz ziyaret... 
</HEADLINE>
<TEXT>

     ABD Dışişleri Bakan Yardımcısı Robert Zoellick Irak'a sürpriz ziyarette bulundu. 
     Askeri bir uçakla Bağdat Havaalanı'na inen Zoellick, buradan Felluce'ye gitti. 
     ABD Savunma Bakanı Donald Rumsfeld'in sürpriz ziyaretinden bir gün sonra Irak'a gelen Zoellick'in, Felluce'deki Amerikan askerleriyle kentin yeniden yapılandırılması konusunda konuştuğu belirtildi. 
     Bakan Yardımcısı, uçakta yaptığı açıklamada da Irak'ta Ocak'taki seçimlerden sonra çok önemli bir sürece girdiklerini, bunun siyasi geçiş ve Irak'taki demokrasinin oluşturulması süreci olduğunu söyledi. 
     Zoellick'in daha sonra tekrar başkent Bağdat'a dönerek Geçici Devlet Başkanı Celal Talabani ve Başbakan İbrahim Caferi'nin yanı sıra diğer bazı liderlerle görüşmesi bekleniyor. 
     
</TEXT>
</DOC>
