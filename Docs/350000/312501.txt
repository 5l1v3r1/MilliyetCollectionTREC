<DOC>
<DOCNO> 312501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sontur44.html </URL>
<DATE> 2005/02/04/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Bıçak parası alan profesörün üniversitedeki tüm görevlerine son verildi 
</HEADLINE>
<TEXT>

     Osmangazi Üniversitesi OGÜ Rektörü Prof. Dr. Necat Akgün, bir hastadan bıçak parası aldığı iddiasıyla tutuklanan Prof. Dr. Yusuf Özyürek'in, üniversitedeki tüm görevlerine son verildiğini bildirdi. 
     OGÜ Rektörü Prof. Dr. Akgün, yazılı açıklamasında, 31 Ocak'ta Tıp Fakültesi Öğretim Üyesi Prof. Dr. Yusuf Özyürek ile bir hasta yakını arasında son derece üzücü ve rahatsız edici bir olay yaşandığının öğrenildiğini kaydetti. 
     OGÜ Sağlık Bilimleri Enstitüsü Müdürü ve Nöroloji Anabilim Dalı Öğretim Üyesi Prof. Dr. Özyürek hakkında adli makamlarca işlem başlatıldığını ifade eden Prof. Dr. Akgün, ''böyle konularda aşırı titizlik gösteren üniversiteyi derinden üzen, yakışıksız durum'' nedeniyle gerekli disiplin soruşturmasının hemen açıldığını ve Prof. Dr. Özyürek'in tüm görevlerine son verildiğini belirtti. 
     
     OLAY 
     Mesane kanseri olan babası ameliyat için SSK'dan OGÜ Tıp Fakültesi'ne sevk edilen H.U, Cumhuriyet Savcılığı'na, ameliyatın ardından 1000 YTL 1 milyar lira verdiği Prof. Dr. Yusuf Özyürek'in 61 , kendisinden bin 500 YTL 1,5 milyar lira daha ''bıçak parası'' istediği yönünde şikayette bulunmuştu. 
     Bunun üzerine haber verilen emniyet güçleri, H.U'nun, önceden seri numaraları alınan bin 500 YTL'yi OGÜ Tıp Fakültesi'ndeki odasında Prof. Dr. Özyürek'e teslim ettiği sırada suçüstü yapmıştı. 
     ''Bıçak parası'' adıyla hastadan para aldığı iddiasıyla gözaltına alınan Prof. Dr. Özyürek, 31 Ocak'ta ifadesinin ardından çıkarıldığı nöbetçi mahkemece tutuklanmıştı. 
     
</TEXT>
</DOC>
