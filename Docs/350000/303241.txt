<DOC>
<DOCNO> 303241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/siyaset/siy03.html </URL>
<DATE> 2005/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
YDK'nın rengi Sarıgül'de değişti 
</HEADLINE>
<TEXT>



YDK Başkanı İsmet Çanakçı, oylamanın ardından, ihraç talebinin 7'ye karşı 8 oyla reddedildiğini bildirdi. Sarıgül'ün ihracı yönünde oy kullanan Çanakçı'nın verdiği bilgiye göre, üyeler Bedia Söylemez, Avni Çelebi, Neriman Genç, Selahattin Öcal, Ergün Aydoğan ve Veli Ağbaba, Sarıgül'ün ihracı yönünde oy kullanırken, diğer üyeler Alper Karcıoğlu, Şehriban Ercan, Saniye Gül Barut, Engin Baba, İrfan Gürpınar, Cafer Dursun, Ali Şahin ve Hasan Akyol ihraca karşı çıktı. 

Çifte standart 
Yüksek Disiplin Kurulu YDK , daha önce Baykal'a karşı muhalefet bayrağını açan İstanbul milletvekilleri Hasan Aydın ve Ahmet Güryüz Ketenci ile Ankara Milletvekili Mehmet Tomanbay'ı "parti üyeliği ile bağdaşmayan tutum ve davranışlarda bulundukları" gerekçesiyle partiden ihraç etmişti. Tüzükteki antidemokratik hükümlerin değiştirilmesini ve seçimli olağanüstü kurultaya gidilmesini talep eden milletvekilleri, sadece Baykal aleyhine açıklamalarıyla gündeme gelmişti. Milletvekilleri, yargı kararıyla parti üyeliğine geri döndü. İhraç kararını genel merkezin isteği doğrultusunda alan YDK'nın dün Sarıgül'ün ihraç talebini reddetmesi ise "çifte standart" olarak yorumlandı. 


</TEXT>
</DOC>
