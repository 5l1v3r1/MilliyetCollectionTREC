<DOC>
<DOCNO> 322049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/siyaset/siy03a.html </URL>
<DATE> 2005/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim barajı AİHM'de 
</HEADLINE>
<TEXT>


DEHAP, serbest seçim hakkının ihlal edildiği gerekçesiyle Avrupa İnsan Hakları Mahkemesi'ne AİHM başvurdu. AİHM, Türkiye'den görüş istedi 

NAMIK DURUKAN Ankara 


DEHAP'ın, 3 Kasım 2002'de yüzde 10 seçim barajı nedeniyle parlamentoya giremediği ve serbest seçim hakkının ihlal edildiği gerekçesiyle Avrupa İnsan Hakları Mahkemesi'ne AİHM yaptığı başvuru kabul edildi. AİHM Türkiye'den görüş istedi. 
Şırnak İl Başkanlığı'nın başvurusunda, ilde oyların yüzde 45.95'ini alarak 3 milletvekili çıkarma hakkını kazanan DEHAP'ın yüzde 10'luk ülke barajı engeline takıldığı belirtildi. Seçim barajının antidemokratik olduğu kaydedilirken, AB ilerleme raporlarındaki değerlendirmeler anımsatıldı. Barajın yüksek tutulmasıyla Avrupa İnsan Hakları Sözleşmesi'nin ek 1 nolu protokolünün serbest seçim hakkına ilişkin 3. maddesinin ihlal edildiği savunuldu. 

Baraj düşebilir 
AİHM'nin DEHAP lehine karar vermesi halinde, hükümetin yüzde 10 seçim barajını indirmek zorunda kalabileceği belirtiliyor. AB ilerleme raporunda da üye ülkelerde barajın yüzde 3 - 5 olduğu kaydediliyor. 
DEHAP Genel Başkan Yardımcısı Ali Ürküt, "En temel sorun yüksek seçim barajı. Bu durumda temsiliyette adaletten bahsetmek mümkün değil. Türkiye'de halkın yüzde 45'i Meclis'te temsil edilmiyor. Amacımız, barajın bir an öncedüşürülmesi. AİHM'den böyle bir karar çıkmasını bekliyoruz. Türkiye barajı düşürmek zorunda" dedi. 



</TEXT>
</DOC>
