<DOC>
<DOCNO> 312090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sonspo31.html </URL>
<DATE> 2005/02/03/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Almanya'daki hakem skandalı... "Bu sezon en az dört maç maniple edildi" 
</HEADLINE>
<TEXT>

     Almanya Futbol Federasyonu DFB Eşbaşkanı Theo Zwanziger, bu sezon yapılan en az dört maçın maniple edildiğinin kesinleştiğini söyledi. 
     Zwanziger, Alman ikinci ligi takımları LR Ahlen-Wacker Burghausen arasındaki karşılaşma ile Üçüncü lig takımları, Wuppertaler SV-Werder Bremen Amatörleri, Eintracht Braunschweig-FC St. Pauli ve SC Paderborn -Hamburger SV arasındaki karşılaşmaların maniple edildiğinin kesinleştiğini söyledi. 
     Zwanziger, maniple edildiği kesinleşen karşılaşmaların suçunu itiraf eden hakem Robert Hoyzer'in yönettiği müsabakalar olduğunu açıkladı. 
     Hoyzer'in, meslektaşları Jürgen Jansen, Dominik Marks, Felix Zwayer ve hakem danışmanı Wieland Ziller'i de suçladığını açıklayan Zwanziger bu kişiler hakkında kesin bir hüküm vermenin henüz erken olduğunu, savcılıkla sıkı bir işbirliği içinde olayı takip ettiklerini ifade etti. 
     Öte yandan, hakem skandalına adı karışan Almanya Birinci Ligi Bundesliga hakemlerinden Jürgen Jansen, cuma günü düzenleyeceği bir video konferansı ile suçlamalara cevap verecek. 
     
</TEXT>
</DOC>
