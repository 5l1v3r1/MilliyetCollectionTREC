<DOC>
<DOCNO> 347088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sondun04.html </URL>
<DATE> 2005/05/30/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
Sarkozy Referandum sonuçlarının sorgulanması gerekiyor 
</HEADLINE>
<TEXT>

     Fransa’da iktidardaki Halk Hareketi Birliği UMP lideri Nicolas Sarkozy, "AB Anayasası’nın reddedilmesinin sonuçların dikkatli bir biçimde sorgulanması gerektiğini" söyledi. 
     Referandum sonuçlarını açıklanmasının ardından televizyona bir açıklama yapan Sarkozy, "Hayır sonucunun acilen, güçlü ve derin bir biçimde sorgulanması gerekiyor" dedi. 
     Sarkozy, hükümetin ekonomik ve sosyal politikalarında köklü değişiklikler yapmak gerektiğini de savundu. 
     Sosyalist Parti içinde "Hayırcı" kanadın liderliğini yapan Henri Emmanuelli de "referandum sonucunda korku oylarının değil umut oylarının galip geldiğini" söyledi. 
     Emmanuelli, "Bu sonuçlardan sonra Fransızlarla gurur duyuyorum" dedi. 
     Resmi olmayan sonuçlara göre, "Hayır"oylarının oranını yüzde 54.5 ile yüzde 55.6 arasında olduğu tahmin ediliyor. 
     Referanduma katılım oranının ise yüzde 70 civarında olduğu belirtiliyor. 
     
</TEXT>
</DOC>
