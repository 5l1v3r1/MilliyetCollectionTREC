<DOC>
<DOCNO> 315447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sonsiy26.html </URL>
<DATE> 2005/02/15/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Enerji skandalında şok telefon konuşmaları... 
</HEADLINE>
<TEXT>

     
     Gökhan Bozkurt CNN TÜRK 

     
Enerji Bakanlığı'ndaki soruşturmada, şimdi de ihalelerdeki siyasi etki tartışılıyor. Telefon dinleme kayıtlarında, AK Parti Ağrı milletvekili Cemal Kaya'nın, üretim lisansı olmayan şirketine ihale almak için çetin pazarlıklar yaptığı yer aldı. 
     Enerji Bakanlığı'ndaki operasyonda telefon dinleme kayıtlarında, AKP'li Ağrı Milletvekili Cemal Kaya'nın ismi sık sık geçiyor. AKP'li Cemal Kaya, Elektrik Üretim A.Ş. Genel Müdür Yardımcısı Servet Üst'e, "gerekirse Bakan'la konuşup ihaleyi alalım" teklifini götürüyor, işadamı İbrahim Selçuk da, Kaya adına bürokratlarla görüşüp, milletvekiline Karkamış Santrali'ni teklif ediyor. 
     Tutanaklara göre müteahhit milletvekili Kaya, Enerji Bakanlığı'ndan ihale alabilmek için sık sık şu anda tutuklu bulunan bakanlık üst düzey bürokratları ve işadamı İbrahim Selçuk'la konuşuyor. 
     
     Kaya'nın şirketi yeterlilik lisansına sahip değil 

     Yine tutanaklara göre AKP Ağrı Milletvekili Cemal Kaya'nın yeterlilik lisansı olmayan şirketi için Enerji Bakanlığı'ndan ihale almak adına işadamları ve bürokratlarla kıyasıya pazarlık yaptığı görülüyor. Kaya, Elektrik Üretim A. Ş. Genel Müdür Yardımcısı Servet Üst'le ihaleye girecek firmaların durumunu konuşuyor. 
     Konuşma önce işadamı İbrahim Selçuk'la Servet Üst arasında. Bu konuşma sırasında Selçuk telefonu milletvekili Kaya'ya veriyor 
     Servet Üst Efendim sayın vekilim. 
     Cemal Kaya Ya patron bir organize yap da bize de gönder üretim lisansımız var bizim ya. 
     Servet Üst Abi üretme lisansı olanlar var. İSO normu olacak diye şartlar koydular. 
     Cemal Kaya Patron yani bizim İSO belgemiz de var normumuz da var. 1000 MW gücünde. Elektrik üretim lisans belgesi de var. 
     Servet Üst Babacığım sen zamanında ilgilenecektin. 
     Cemal Kaya En büyükleri çıkartsın patron. Yani girme şansımız yok mu Patrona söylesek. Yukardakine söyle birşey yapabiliriz he Diğerlerine de herkes gelip girecek patron ya... 
     Servet Üst Sen bir pazartesi arkataşlar gelsin bana belgeleri getirsinler bir bakayım uyuyor mu uymuyor mu 
     Cemal Kaya Tamam görüşürüz. Kaya'nın şirketinin ihale alması için işadamı İbrahim Selçuk'un çeşitli defalar devreye girerek bürokratlarla konuştuğunun da telefon tutanakları ortaya çıkardı. 
     
     Selçuk ile Piyade'nin konuşmaları 

     İbrahim Selçuk'un EÜAŞ Genel Müdür vekili Önder Piyade ile yaptığı görüşme de soruşturma dosyasına girdi. 
     Önder Piyade İbrahim abi şimdi biz toplantı yaptık. 
     İbrahim Selçuk Tamam abi, efendim abi. 
     Önder Piyade Kuzgun'a onlar giriyorlar biz pırıl pırıl yapıp teslim edeceğiz orayı. Değer verdiği zaman işini yaparız. 
     İbrahim Selçuk Tamam abi, konuştu mu o 
     Önder Piyade Konuştum ben sana söylüyorum. Hatır için ben kim olursa olsun tamam. Kuzgun onun, ister teklif versin ister vermesin tamam mı 
     İbrahim Selçuk Tamam abicim. 
     Önder Piyade Kuzgun onun, Urfa şeyin tamam 
     İbrahim Selçuk Tamam anladım. 
     Görüşmeler sırasında Karkamış, Özlüce, Yenibeyköy ve Urfa santralleriyle ilgili ihaleler tartışılıyor. Bu sırada Selçuk, Cemal Kaya'ya Karkamış barajı ihalesini teklif ediyor. 
     İbrahim Selçuk Özlüce'de çünkü biraz problemliymiş. 
     Cemal Kaya Anladım. 
     İbrahim Selçuk Ama istiyorsan Özlüce'de olsun. 
     Cemal Kaya İkisi birden olursa olur. 
     İbrahim Selçuk Bir tane Karkamış tamam mı . 
     Görüşmeler bu çerçevede geçiyor. Emniyet, tüm bu konuşmaları ifadeler alınırken Kaya dışındaki tün tanıklara hatırlattı. Ancak konuşmaları hem Üst, hem de İbrahim Selçuk "suç unsuru yok" diyerek savundu. 

     
</TEXT>
</DOC>
