<DOC>
<DOCNO> 339465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sondun02.html </URL>
<DATE> 2005/05/04/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Rum gazetesinin asparagasını Rum bakan çürüttü 
</HEADLINE>
<TEXT>

     Oshan SABIRLI LEFKOŞA, DHA 

GÜNEY Kıbrıs'ta yayın yapan Rum Alithia gazetesinin haberi, Rum bakan tarafından yalanlandı. Gazetenin bugün Pencereden Yasallaştırma’ başlığıyla manşetten verdiği haberinde, Türkiye uyruklu kişilerin KKTC'ye gelerek, Kıbrıs Cumhuriyeti’ vatandaşlığı almak için, Kıbrıslı Türklerle, para karşılığında göstermelik evlilikler gerçekleştirdiklerini iddia etti. Rum İçişleri Bakanı Andreas Hristu ise bu haberin doğru olmadığını söyledi. 
     Alithia Gazetesi, Kıbrıslı Türk kaynaklarına dayandırarak verdiği haberinde, Türkiye uyruklu kişilerin, Avrupa Birliği AB ülkelerine rahat seyahat edebilmek amacıyla, Kıbrıslı Türk kadınlarla göstermelik evlilikler yaptıklarını ve daha sonra Kıbrıs Cumhuriyeti’ kimlik kartını alma talebinde bulunduklarını iddia etti. Aynı gazete Rum makamlarının hangi evliliklerin göstermelik olduğunu tespit etmekte zorlandığını da savundu. 
     
     RUM BAKAN MÜMKÜN DEĞİL 
     Rum Haber Ajansı'nın haberine göre ise, Rum İçişleri Bakanı Andreas Hristu, Kıbrıslı Türk ile evlenen bir Türkiyeli'nin Kıbrıs Cumhuriyeti’ vatandaşlığına alınmasının mümkün olmadığını söyledi. Bakan Hristu, Kıbrıs'a yasadışı olarak gelen, ya da adada yasadışı olarak yaşayan bir insana Kıbrıs Anayasası'na göre Kıbrıs Cumhuriyeti vatandaşlığı verilemez.ö yorumunda bulundu. 
     
</TEXT>
</DOC>
