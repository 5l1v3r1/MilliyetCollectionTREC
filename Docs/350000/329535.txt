<DOC>
<DOCNO> 329535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/siyaset/axsiy01.html </URL>
<DATE> 2005/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP artık 3. parti 
</HEADLINE>
<TEXT>


ANAP'a 4 milletvekili daha katıldı. AKP'den ANAP'a geçen Yıldız, "İstifa edenler çürük diyen Erdoğan dar kadrocu. AKP çürüklerden mi oluştu " dedi 

ELİF DEMİRCİ İzmir DHA 


ANAP, yeni katılan 4 milletveki-liyle TBMM'nin 3. partisi haline geldi. ANAP'a AKP'den istifa ederek katılan İzmir Milletvekili Serpil Yıldız, Başbakan Erdoğan'ın "dar kadrocu" zihniyete sahip olduğunu söyledi. Erdoğan'ın sadece çevresindeki birkaç kişiden fikir alarak karar verdiğini savunan Yıldız, partinin yozlaştırıldığını iddia etti. 
"Muhafazak r demokrat" tanımlamasınıı da eleştiren Yıldız, "Partinin kurucularındanım. Böyle bir tanımımız yoktu. İçi boş bir tanım ortaya atıldı. Partinin tüzüğü antidemokratikleştirilirken de bize sorulmadı" dedi. Parti içi demokrasiyi yaşamadıklarını da vurgulayan Yıldız, "Hep kolektif akıl vurgulandı. Ancak bir kez bile uygulanmadı. Yasa tasarıları kendi aramızda bile tartışmaya açılmadı. Baskıyla komisyonlardan geçti. Dikkate alınmadık, susturulduk" diye konuştu. 

4 vekile tören 
Erdoğan'ın istifa eden milletvekillerini "çürükler" olarak nitelemesini de talihsiz bulan Yıldız, "AKP de birçok farklı partiden kişinin katılmasıyla kuruldu. O zaman bu parti tamamıyla çürüklerden mi oluşuyor " şeklinde konuştu. 
ANAP'ın parlamentodaki milletvekili sayısı 10'a çıktı. Bitlis Milletvekili Edip Safter Gaydalı, İzmir Milletvekili Serpil Yıldız, Malatya Milletvekili Miraç Akdoğan ile Diyarbakır Milletvekili Muhsin Koçyiğit, dün törenle ANAP'a katıldı. 

Olağanüstü kongre bugün 

4. Olağanüstü Kongresi çalışmalarına bugün Atatürk Kapalı Spor Salonu'nda başlayacak olan ANAP, 4 bağımsız milletvekilinin daha partiye katılmasıyla parlamentodaki vekil sayısını 10'a çıkardı ve TBMM'deki üçüncü parti oldu. 


</TEXT>
</DOC>
