<DOC>
<DOCNO> 324786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sonsiy10.html </URL>
<DATE> 2005/03/18/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Ağar'dan "Alo" fırçası 
</HEADLINE>
<TEXT>

     DYP Genel Başkanı Mehmet Ağar'ı, kabul sırasında birbiri ardına çalan cep telefonları kızdırdı. 
     Anadolu'ya yaptığı gezilerde mezarlık, hastane, cami gibi yerlerden geçerken parti otobüsünün sesini kıstıran Ağar'ın tepkisine yol açan olay parti genel merkezinde göreve yeni seçilen DYP Balıkesir il yönetimini kabulünde yaşandı. 
     Burada gündeme ve partiye dönük mesajlar veren Ağar, konuşması sürerken, salonda bulunan partililerden bir ikisinin cep telefonunun çalması üzerine, tatlı sert biçimde uyardığı DYP'lilere öğütte bulundu. 
     Kendisinin kapalı mekanlarda telefon taşımadığını, yola çıktığında bulundurduğunu belirten Ağar, şöyle dedi 
     "Şu telefon işini bir bitirin gözünüzü seveyim. Artık modern toplumda kapalı yere girince telefonun açık kalması diye bir şey söz konusu değil. Kapatın, parti toplantılarında da aman böyle bir şey yapmayın." 
     
</TEXT>
</DOC>
