<DOC>
<DOCNO> 342097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/spor/spo11.html </URL>
<DATE> 2005/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcelona şampi... 
</HEADLINE>
<TEXT>


Real Madrid zorlu Sevilla deplasmanında puan kaybeder, Barcelona, Levante'yi yenerse Nou Camp'ın şampiyonunu Nou Estadi alkışlayacak. Ronaldinho, Eto'o, Deco, Guily ve arkadaşları galibiyete yakın taraf 


Levante son yedi haftada sadece bir puan alarak kümede kalma umutlarını mucizelere bıraktı. Valencia'yı rahat geçen Barcelona, Levante'ye de takılmayacaktır. 

Atletico Madrid-Real Betis 
Betis, Sevilla'yı yenerek Devler Ligi yolunda büyük bir adım attı. Atletico Madrid'inse artık UEFA umutları bile tükenmiş durumda. Betis galibiyete yakın taraf. 

Espanyol-Valencia 
Devler Ligi yolunda bir başka kritik maç. İç sahada çok başarılı bir grafik çizen Espanyol, Valencia'yı da geçecek güçte. 

Mallorca-A. Bilbao 
Mallorca, dört haftada aldığı sekiz puanla Primera Liga'ya tutundu. Bilbao da Avrupa kupası umutları için savaşıyor. Üç ihtimalli bir maç. 

R.Zaragoza-Deportivo 
Aynı puandaki iki takımı bir averaj farkı ayırıyor. UEFA Kupası'na kalabilmeleri için hayati bir maç. Zaragoza iç sahada galibiyete yakın taraf. 

Sevilla-Real Madrid 
Real Madrid, Barcelona'dan önce oynayacağı için tam motivasyonla sahada olacak. Ama sezonun flaş takımı Sevilla kolay lokma değil. Beraberlik de düşünülmeli. 

Villarreal-Albacete 
Şampiyonlar Ligi kovalayan Villarreal, ligden düşmesi an meselesi olan Albacete karşısında kesin favori. 



</TEXT>
</DOC>
