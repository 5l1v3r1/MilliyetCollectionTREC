<DOC>
<DOCNO> 313745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sondun34.html </URL>
<DATE> 2005/02/09/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Şaron Mübarek'i İsrail'e davet etti... 
</HEADLINE>
<TEXT>

     İsrail Başbakanı Ariel Şaron'un, Mısır Cumhurbaşkanı Hüsnü Mübarek'i Kudüs'te görüşmeye davet ettiği bildirildi. 
     Şaron'un danışmanlarından Raanan Gissin, Şaron'un davetini, dün Mısır'ın Şarm El Şeyh beldesinde yapılan İsrail-Filistin zirvesi sırasında ilettiğini belirtti. 
     Gissin, Mübarek'in henüz davete yanıt vermediğini, ancak tarafların gelecek haftalarda Kudüs'te bir araya gelme olasılığını görüşeceğini belirtti. 
     Şaron, zirve sırasında Filistin Devlet Başkanı Mahmud Abbas'ı da çiftliğine davet etmişti. 
     Gissin, çiftlikte Abbas-Şaron buluşmasının gelecek hafta olabileceğini ifade etti. 
     Raanan Gissin, iki taraftan yetkililerin gelecek günlerde görüşmenin ayrıntılarını belirlemek üzere birkaç kez bir araya geleceğini kaydetti. 
     
</TEXT>
</DOC>
