<DOC>
<DOCNO> 310447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/spor/spo15.html </URL>
<DATE> 2005/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Spurs tutulmuyor 

NBA'DE Doğu Konferansı Güneydoğu Grubu lideri San Antonio Spurs, sahasında Pasifik Grubu ikincisi Sacramento Kings'i 90 - 80 yendi. Arjantinli oyuncu Emanuel Ginobili 25 sayı, 6 ribaunt ve 3 asist ile oynadı. Chicago Bulls da evinde Charlotte Bobcats'i 101 - 93 mağlup etti. Geçen sezonun şampiyonu Detroit Pistons ise deplasmanda Indiana Pacers'ı 88-76 yendi. 

Alpay, Ada'ya geri dönüyor 

JAPONYA'DA geçtiğimiz sezon Urawa Reds formasıyla şampiyonluğa ulaşan ve yılın futbolcusu ödülünü kazanan Alpay Özalan, İngiltere'ye geri dönüyor. David Beckham ile kavga ettiği gerekçesiyle Ada'da istenmeyen adam ilan edilen ve Aston Villa'dan ayrılmak zorunda kalan tecrübeli oyuncu Bolton Wanderers ile el sıkıştı. 

Nihat ayrılıyor 

REAL Sociedad Kulübü, Nihat Kahveci'nin takımdan ayrılacağını açıkladı. Sportif Direktör Roberto Olabe, düzenlediği basın toplantısında, "Nihat için tarih veremem. Ancak maalesef çok yakında gidecek. Sözleşmesini uzatmak istemedi. Anladığımız kadarıyla bizimle devam etmek istemiyor" dedi. 

Irkçılığa ağır ceza 

UEFA Tahkim Kurulu, İsviçre'nin Nyon kentinde toplandı. İtalya'nın Lazio kulübüne, 25 Kasım 2004'te Partizan ile sahasında oynadığı maçta rakip takımın siyahi oyuncusu Boya'ya karşı yapılan ırkçı tezahüratlar nedeniyle 1 maç saha kapama ve 60 bin İsviçre Frangı ceza kesildi. Real Madrid seyircisinin 23 Kasım'daki B.Leverkusen maçındaki aynı tutumu için de İspanyol kulübü 15 bin İsviçre Frangı ceza aldı. 

Potada bugün 

Erkekler Ligi 
Akatlar Salonu 
15.00 Beşiktaş - Pınar Karşıyaka 
Abdi İpekçi Salonu 
17.00 Efes Pilsen - Tekelspor 
İzmir Atatürk Salonu 
16.00 Tuborg Pilsener - Darüşşafaka 

Filede bugün 

Eczacıbaşı Spor Salonu 
17.30 Eczacıbaşı - T.Telekom 
Akatlar Spor Salonu 
16.00 Beşiktaş - Fenerbahçe 
Yeşilyurt Spor Salonu 
16.00 Yeşilyurt - A.İhtisas 
Selim Sırrı Spor Salonu 
13.00 TED Kolejliler - V.G.Sigorta 
15.00 İ.Bankası - E.Bankası 
17.00 SSK - E.Toki 
Kamil Ocak Spor Salonu 
15.00 Şahinbey B. - Göztepe 
Atatürk Spor Salonu 
13.00 Karşıyaka - Dicle Üniv. 


</TEXT>
</DOC>
