<DOC>
<DOCNO> 315512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sontur18.html </URL>
<DATE> 2005/02/15/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
'Sevgililer günü' için pazarlanırken yakalandılar 
</HEADLINE>
<TEXT>

     Soner KOCAER DHA 

      ANTALYA'da 14 Şubat Sevgililer Günü'nü geçirmeleri için 7 erkeğe 100'er Euro karşılığı pazarlandığı öne sürülen yabancı uyruklu 7 kadın ile bunları para karşılığı satan 3 kişi yakalandı. 
     Güzeloba Mahallesi Manolya Sokak'taki Alara İnternet Cafe'de kadın pazarlandığı ihbarını alan Emniyet Müdürlüğü Asayiş Şube Müdürlüğü Ahl ak Büro Amirliği'nin sivil görevlileri müşteri gibi işyerine gitti. İşyeri sahibi Mustafa Taş sivil polisleri, aynı sokakta bulunan manava yönlendirdi. Polisler, manavda 50 Euro ve 20 milyon lira karşılığında pazarlık yaptı. Manav Ramazan Yörük ile Mustafa Y., sivil polisleri aynı sokakta bulunan bir apartman dairesine götürdü. 
     Aralarında hemşire 28 yaşındaki Luda Kikalishuili ile üniversite mezunu tezgahtar ve kadın kuaförlerin de bulunduğu Rus, Ukrayna, Gürcistan ve Türkmenistanlı 7 kadın, polis tarafından gözaltına alındı. Kadınları pazarlayan Mustafa Taş, Ramazan Yörük ile Mustafa Y. ile 7 kadın, polis merkezine götürüldü. 3 zanlı, ifadelerinin ardından İnsan ticareti yapmak, 21 yaşından küçük kadını erkeklere pazarlamak, fuhuşa aracılık, fuhuşa yer temin etmek' suçlarından adliyeye sevk edilirken, 7 kadın doktor raporlarının ardından ülkelerine gönderilmek üzere Yabancılar Şubesi'ne teslim edildi. Hayat kadınlarının, Sevgililer Günü gecesini geçirmek üzere 7 ayrı erkeğe 100'er euro karşılığı pazarlandığı belirtildi. 
     
</TEXT>
</DOC>
