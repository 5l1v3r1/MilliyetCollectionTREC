<DOC>
<DOCNO> 322256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sonspo24.html </URL>
<DATE> 2005/03/09/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Kıran Galatasaray etiğince bir heryerde ağlayan bir kurum değiliz 
</HEADLINE>
<TEXT>

     Galatasaray Kulübü Başkan Yardımcısı Turgay Kıran, hafta sonunda İstanbulspor ile zorlu bir karşılaşma yapacaklarını söyledi. 
     Galatasaray Lisesi'nde gerçekleştirilen aylık olağan divan kurulu toplantısı sonrası basın mensuplarının sorularını yanıtlayan Turgay Kıran, özellikle İstanbulspor ile Atatürk Olimpiyat Stadı'nda karşılaşacak olmaktan dolayı mutlu olduklarına değinerek, ''Nostalji yaşamış olacağız'' derken, mücadele içinse, ''Zor bir karşılaşma olacak. Çünkü İstanbulspor düşme hattında yer alan bir takım. Tüm güçlerini ortaya koyacaklar ama Galatasaray'ın da gücü ortada. Keyifli ve güzel bir maç izleyeceğiz'' diye konuştu. 
     
     ''HER ZAMAN CENTİLMENİZ'' 
     Galatasaray Kulübü yönetiminin, yaşanan sıkıntılarda çok fazla ön plana çıkmaması nedeniyle eleştirildiğinin hatırlatılması üzerine ise Kıran, şunları söyledi 
     ''Galatasaray etiğince biz heryerde ağlayan, bağırıp çağıran bir kurum değiliz. Biz olayları gayet tarafsızlıkla izliyoruz ve gerektiği zaman da gerekli yerlere müracatlarımızı yapıyoruz. Galatasaray'ın böyle bir sıkıntısı yok. Galatasaray her zaman efendilik ve centilmenlik içinde. Hiçbir zaman için de altta kalmış bir durum yoktur. İlla hakemlere, federasyona veya karşı takımlara bağırmamız gerekmiyor.'' 
     
     ''ARTIK HAFTA SONUNDA MAÇ YAPACAĞIZ'' 
     Kıran, Galatasaray'ın şampiyonluk yarışında hep Fenerbaçe'den önce maçlarını oynaması konusunda ise, ''Gerek Fenerbahçe, gerekse Beşiktaş'ın Avrupa kupalarında maçları olması nedeniyle hafta sonu maçlarını onlar oynadı. Ama artık bu kupalardan elendiler. Bundan sonra dikkat edin bakalım kalan 11 maçımızın hangi günler oynanacağına'' dedi. 
     
</TEXT>
</DOC>
