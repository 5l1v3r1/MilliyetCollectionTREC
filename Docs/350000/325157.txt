<DOC>
<DOCNO> 325157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/ekonomi/eko05.html </URL>
<DATE> 2005/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası çalışanları isyanda Wolfowitz'i başımıza sarmayın 
</HEADLINE>
<TEXT>


EKONOMİ SERVİSİ 

ABD Savunma Bakanı Yardımcısı Paul Wolfowitz'in, görev süresi 1 Haziran'da dolacak James Wolfensohn'un yerine Dünya Bankası Başkanı adayı olarak gösterilmesi, Dünya Bankası çalışanları arasında infial yarattı. Çalışanlar, kararda söz sahibi olmak istediklerini söyledi. 
Dünya Bankası Personel Birliği, banka yöneticileriyle bir araya gelerek Irak Savaşı'nın baş mimarı sayılan Wolfowitz'in başkan adaylığıyla ilgili endişelerini dile getirdi. Personel temsilcileri, çalışanların yoğun şik yetleriyle karşılaştıklarını açıkladı. Bir banka çalışanı, "Herkes Wolfowitz'i bölücü bir şahsiyet olarak görüyor" dedi. 

Kız arkadaşı sorun oldu 
Personel temsilcileri, kaygılarını aktarmak için şu andaki başkan Wolfensohn'la da bir araya geldi. Yoğun tepki gören Paul Wolfowitz'in gönül ilişkisini sürdürdüğü Tunus kökenli İngiliz vatandaşı Shaha Ali Riza adlı kadının, Dünya Bankası çalışanı olması da banka bünyesinde bir mesele haline geldi. Wolfowitz gibi boşanmış olan Riza, doğrudan başkana bağlı çalışmıyor ve ilişkileri banka içi kurallara aykırı bir durum teşkil etmiyor. 
Dünya Bankası çalışanları, Wolfowitz yönetiminin kredi vermek yerine hibeyi tercih edeceği endişesini de taşıyor. Bir yetkili, "Hibeleri siyasileştirmek daha kolay. Kredilerin ise ekonomik olarak anlamı var" dedi. 


</TEXT>
</DOC>
