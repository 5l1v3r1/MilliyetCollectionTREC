<DOC>
<DOCNO> 325130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sontur28.html </URL>
<DATE> 2005/03/19/ </DATE>
<TIME> 18.55 </TIME>
<AUTHOR>  </AUTHOR>
<HEADLINE>
Sanatçı Berkant, taburcu oldu... 
</HEADLINE>
<TEXT>

     Samanyolu şarkısıyla hayranlarının beğenisini kazanan ve geçirdiği trafik kazası sonucu Pamukkale Üniversitesi PAÜ Eğitim Uygulama ve Araştırma Hastanesi'nde tedavi altına alınan sanatçı Berkant Akgürgen , taburcu oldu. 
     PAÜ Eğitim Uygulama ve Araştırma Hastanesi Başhekimi Doç. Dr. Cem Yıldırım, sanatçının 7 Mart'ta geçirdiği trafik kazası sonrasında sağ bacağı ve vücudunun çeşitli yerlerinde kırıklar meydana geldiğini hatırlattı. 
     Berkant'ın trafik kazasına bağlı olarak herhangi bir rahatsızlığı kalmadığını ifade eden Yıldırım, şunları söyledi 
     ''Hastanemize geldiğinde, genel vücut travması, kafa tası zedelenmesi, ayak, kaburga ve beldeki kemiklerde kırıklar ile zedelenmeler vardı. Hayati tehlikesi de bulunuyordu. Şu anda Berkant'ın trafik kazası sonucu oluşan hastalıkları tedavi edildi. Plastik Cerrahi Ana Bilim Dalı Başkanı Doç. Dr. İnci Gökalan Kara tarafından da estetik ameliyat yapıldı. Ancak tamamen iyileşmesi ise bir süreç alacak.'' Taburcu olan sanatçı Berkant da gazetecilere açıklama yapmak isterken gözyaşlarına hakim olamadı. Aşırı duygulanan sanatçıya eşi Engin Akgürgen, elinden tutup mendil uzatarak yardımcı oldu. Akgürgen, eşi Berkant'ı ilk kez ağlarken gördüğünü söyledi. 
     Berkant, dinlenmek ve tedavisini devam ettirmek üzere yarın İstanbul'a gideceğini açıkladı. 
     Şanatçı Berkant, 7 Mart'ta Bozkurt ilçesi yakınlarında geçirdiği trafik kazasında yaralanmıştı. 
     
</TEXT>
</DOC>
