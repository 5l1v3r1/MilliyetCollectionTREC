<DOC>
<DOCNO> 340074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/yasam/yas12.html </URL>
<DATE> 2005/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamının trilyonluk oyunu 
</HEADLINE>
<TEXT>


SEMA EMİROĞLU New York 

Japon işadamı Takashi Hashiyama, sahip olduğu resimleri açık artırmaya çıkarmak için Christie's ve Sotheby's adlı müzayede salonlarından hangisini seçeceğine bir türlü karar veremedi. Hashiyama, iki salona "Kağıt Makas Taş" oyunu oynama önerisinde bulundu. Müzayede salonlarından tercihlerini yazmaları istendi. "Dünya Kağıt Makas Taş Derneği"nin, "yılın Kağıt Makas Taş oyunu" olarak nitelendirdiği yarışmada, Christie's, makası tercih ederek, Sothebys'in kağıt tercihini yenmiş oldu. Christie's, satış hakkını kazandığı ve aralarında Picasso ve Cezanne'ın da bulunduğu 4 ünlü ressama ait resimleri açık artırmaya çıkardı ve toplam 17.8 milyon dolar k r elde etti. Oyun kurallarına göre, makas kağıdı keserek, kağıt taşı sararak ve taş makası ezerek üstün geliyor. 



</TEXT>
</DOC>
