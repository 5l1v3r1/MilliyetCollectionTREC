<DOC>
<DOCNO> 347254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sontur11.html </URL>
<DATE> 2005/05/30/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Ekmek kırıntısını döktüğü için kızan annesinin omzuna çatal sapladı 
</HEADLINE>
<TEXT>

     Murat KİBRİTOĞLU ADANA, DHA 

      ADANA'da 17 yaşındaki lise öğrencisi O.G., evde ekmek kırıntılarını yere döktüğü için kendisine kızan yaşındaki annesi Pakize G.'nin omzuna çatal sapladı. 
     Olay, Belediye Evleri Mahallesi, 164 Sokak'taki evde meydana geldi. Öğlen saatlerinde karnı acıkan O.G., mutfaktan ekmek alarak yemek istedi. Annesinin, Yerlere ekmek kırıntısı dökmeö diyerek kendisine bağırması üzerine sinirlenen O.G., karşılık verince tartışma çıktı. Kız kardeşlerinin de tartışmaya katılmasıyla iyice öfkelenen O.G., mutfaktan aldığı çatal ile evdekilerin üzerine yürüdü. O.G., çıkan arbedede annesi Pakize G.'nin omzuna çatalı sapladı. Daha sonra sinirle evdeki kapı camına yumruk atan O.G.'nin sağ bilek ve dirseği kesildi. Çukurova Devlet Hastanesi Acil Servisi'ne kaldırılan anne-oğul, tedavi altına alındı. Annesi ve kız kardeşlerinin üzerine yürüdüğünü iddia eden O.G., Mutfaktan ekmek alarak yemek istedim. Annem Yerlere ekmek dökme’ dedi. Daha sonra birden tartışma çıktı. Sinirden ne yaptığımı bilmiyorumö dedi. 
     Anne Pakize G. ise oğlu ile tartıştıkları sırada çatalın yanlışlıkla omzuna geldiğini iddia ederek şikayetçi olmadığını söyledi. Tedavisi yapılan anne- oğul, daha sonra ifadeleri alınmak üzere karakola götürüldü. 
     
</TEXT>
</DOC>
