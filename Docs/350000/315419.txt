<DOC>
<DOCNO> 315419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/soneko42.html </URL>
<DATE> 2005/02/15/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Yarı saydam beton yakında piyasada... 
</HEADLINE>
<TEXT>

     Macar mimar Aron Losonczi tarafından icat edilen yarı saydam beton yakında piyasaya çıkıyor. 
     Genç mimar-mucit Losoncszi 28 , düzenlediği basın toplantısında, yarı saydam beton ''LiTraCon''un üretiminin yakında uluslararası güvence altında başlayacağını belirtti. 
     Losonczi, bir ay içinde yabancı bir yatırımcıyla sözleşme imzalayacağını, bundan kısa bir süre sonra üretimin başlayacağını ve ürünün piyasaya sürüleceğini söyledi. 
     Kısaca ''LiTraCon'' olarak adlandırılan ''Light Transparent Concrete'' Işık Geçirgen Beton adlı ürünü 2001'de tuğla biçiminde icat eden Macar mimar, yeni ürünü için, dünyanın en yaygın inşaat malzemesi olan betonu ''Schott Fiber Optik'' malzemesiyle birleştirdi. 
     Üretilen tuğlalar 20 santimetre kalınlığına rağmen ışığı geçiriyor ve aralarına bir cisim ya da ışık kaynağı yerleştirildiğinde, aydınlatılmayan tarafta gölge oyunları çok rahatça görülebiliyor. 
     İsveç ve ABD'nin yını sıra kısa bir süre önce Almanya'nın Münih kentinde düzenlenen çimento ve beton sanayisinin önde gelen fuarı BAU'da sunulan LiTraCon'un inşaat, tasarım ve mobilya sanayisinde kullanılabileceği belirtiliyor. 
     Yarı saydam beton piyasaya çıktığında Detroit Üniversitesi'nden Will Wittig'in icat ettiği yarı saydam beton paneller ve Houston Üniversitesi'nin buluşu olan yine aynı tür plastik fiber ve beton karışımı ürünlerle rekabet edecek. 
     
</TEXT>
</DOC>
