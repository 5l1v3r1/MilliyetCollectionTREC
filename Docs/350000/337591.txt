<DOC>
<DOCNO> 337591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/guncel/gun11.html </URL>
<DATE> 2005/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizcilik Festivali Akdeniz'de bir ilk 
</HEADLINE>
<TEXT>



Türkiye, Akdeniz'deki ilk ve tek uluslararası denizcilik festivaline ev sahipliği yapıyor. Marmaris Uluslararası Denizcilik Festivali, Akdeniz'e kıyısı olan ülkeler açısından ilk olma özelliği taşıyor. Bir Akdeniz ülkesi olan Fransa'nın Atlantik Okyanusu'na kıyısı bulunan Brest kasabasında benzer bir uluslararası festival düzenlenirken, Akdeniz'de böyle bir festivale ilk kez Türkiye imza attı. Marmaris'teki yerli ve yabancı turistler, dün çeşitli ülkelerden gelen grupların sokak gösterilerini izledi. Brest Festivali'nin iletişim danışmanlığını yapan Alain Mary, "Marmaris'in bu kadar gelişmiş ve güzel olduğunu hiç düşünmemiştim. Bizim festivalle buradakini dönüşümlü olarak dayanışma içerisinde gerçekleştirmeyi umut ediyoruz" dedi. 


</TEXT>
</DOC>
