<DOC>
<DOCNO> 310823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/son/sontur16.html </URL>
<DATE> 2005/01/30/ </DATE>
<TIME> 17.38 </TIME>
<AUTHOR>  </AUTHOR>
<HEADLINE>
MHP yenimahalle ilçe binasına saldırı... 
</HEADLINE>
<TEXT>

     MHP Yenimahalle İlçe binasına kimliği belirsiz kişiler tarafından ateş edildi. 
     MHP Yenimahalle İlçe Başkanlığı yetkilileri, bugün Yenimahalle İvedik Caddesi üzerindeki 3 katlı binaya geldiklerinde ön taraftaki camlarda hasar meydana geldiğini görerek, emniyet güçlerine haber verdiler. 
     Emniyet yetkilileri, binada yaptıkları incelemeye göre, olayın dün gece meydana geldiğini düşündüklerini, silahla gerçekleştirildiği belirlenen olayla ilgili her ihtimali titizlikle değerlendirdiklerini bildirdiler. 
     MHP Yenimahalle İlçe teşkilatı yöneticileri, saldırının MHP'nin son günlerde özellikle ruhban okulu ve Irak'ta yaşanan gelişmelere gösterdiği tepki nedeniyle yapılmış olabileceğini savundular. 
     
</TEXT>
</DOC>
