<DOC>
<DOCNO> 342096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/spor/spo10.html </URL>
<DATE> 2005/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabaha kadar berabere 
</HEADLINE>
<TEXT>


Başkentin düşman kardeşleri Roma ve Lazio, tarihte ilk kez hedef birliği içinde. Yakın geçmişte zirve yarışı yapan iki ekip, rekabetlerini Serie B'de sürdürmemek için beraberliğe razı olacaktır 


Roma 10, Lazio 4 haftadır kazanamıyorlar. İlk yarı oynanan maç ciddi ırkçı tartışmalarla birlikte üç puanı Lazio'ya getirmişti. Ama bu kez beraberlik iki takıma da yarayacaktır. 

Juventus şampiyonluk için 
Parma, uğruna UEFA Kupası'nı feda ettiği iki kritik iç saha maçı Livorno ve Roma'ya karşı kazandı ve biraz daha rahat. Milan'ı San Siro'da deviren Juventus, Parma'yı da Delle Alpi'de geçer. Son üç maçını birer farkla kazanan Juventus, bu kez de bir farkla da olsa galibiyete yakın taraf. 

Bologna-Brescia 
Ligde iddiası olmayan Bologna, Brescia'ya kaybederse sürpriz olmaz. Brescia kaybederse ligde kalması çok zorlaşacak. 

Fiorentina-Atalanta 
Atalanta'nın büyük çıkışı, Fiorentina'nın kümede kalma arzusunu yenebilecek mi Ligin dibindeki Atalanta'nın deplasman performansının çok parlak olmaması beraberlik ihtimalini güçlendiriyor. 

Inter-Livorno 
Haftanın bankosu. Brescia'ya acımayan Inter, Livorno'yu farklı geçer. Çok gol bekleyin. 

Udinese-Sampdoria 
Büyük ihtimalle İtalya'nın Şampiyonlar Ligi üçüncü ön eleme turundaki temsilcisini belirleyecek maç. Son 7 haftada birer kez yenilen iki takım beraberlik çıkarabilir. 



</TEXT>
</DOC>
