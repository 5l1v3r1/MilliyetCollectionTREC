<DOC>
<DOCNO> 317717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/ekonomi/eko10.html </URL>
<DATE> 2005/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya açıkta sınırı aştı, AB fazla verdi 
</HEADLINE>
<TEXT>



Avrupa'nın en büyük ekonomisi Almanya'nın 2004 yılı bütçe açığı, gayri safi yurtiçi hasılasının GSYİH yüzde 3.7'sine ulaştı. Almanya böylece, AB'nin Maastricht ekonomik kriterlerine göre GSYİH'nin yüzde 3'ünü geçmemesi gereken bütçe açığı kuralını art arda üçüncü kez ihlal etmiş oldu. Bu nedenle Avrupa Komisyonu'nun baskısına maruz kalan Almanya, 8 milyar euroluk tasarruf paketinde özelleştirme, memurların maaşlarını dondurma ve harcamaları kısma kararı almıştı. 
Bu arada Euro Kuşağı, dış ticarette geçen yıl 74.4 milyar euro fazla verdi. Eurostat'ın açıklamasına göre, 2003 yılında dış ticaretinde 69.7 milyar euro fazla veren Euro Kuşağı, geçen yıl bu rakamın 4.7 milyar euro üzerine çıktı. Buna rağmen, geçen yıl ihracattaki yüzde 0.6'lık ve ithalattaki yüzde 1.4'lük azalma, AB'nin ekonomik toparlanmasının kalıcılığı hakkında kaygı yarattı. 


</TEXT>
</DOC>
