<DOC>
<DOCNO> 347628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sonyas17.html </URL>
<DATE> 2005/05/31/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Şişedeki mesajla kurtarılan hayatlar 
</HEADLINE>
<TEXT>

     BBC 

      Kosta Rikalı yetkililer, 86 kazazede mültecinin, denize attıkları şişeye koydukları yardım çağrısı sayesinde balıkçılar tarafından bulunduklarını açıkladı. 
     Çoğu Ekvator ve Peru'dan gelen genç mülteciler, üç gün boyunca tıklım tıklım bir teknenin içinde denizde sürüklendikleri belirtiliyor. 
     Tekne, Kosta Rika sahilinden 600 km açıkta Kokos Adaları yakınlarında sürüklenirken bulundu. 
     Söz konusu kişilerin, insan ticareti yapan kişiler tarafından teknede çıkan sorun üzerine terk edildikleri sanılıyor. 
     
     Issız Ada 
     Kaçakçıların tekneden ayrılmadan önce tüm radyo ve iletişim araçlarını söktükleri belirtiliyor. 
     Şişe ve içindeki yardım mesajı, çevredeki balıkçılar tarafından tesadüfen bulundu. Balıkçılar, ardından ıssız adanın tek yerleşimcileri olan bekçilere haber verdiler. 
     Bekçilerin sahil güvenlik ekiplerini haberdar etmesi ardından, aralarında kadın ve çocukların da olduğu gruba ulaşıldı. 
     Kosta Rika Halk Güvenliği Bakanı, söz konusu mültecilerin Guatemala'ya ulaşıp ardından Meksika sınırını geçmek istediklerini açıkladı. 
     Şu anda adada bulunan mülteciler, gıda ve tıbbi yardım malzemelerinin ulaştırılmasını bekliyor. 
     Pek çoğunun susuzluk ve deniz tutmasından şikayetçi oldukları öğrenildi. 
     Yardımla birlikte bir doktor ve mülteci yetkilisi de adaya gönderildi. 
     
</TEXT>
</DOC>
