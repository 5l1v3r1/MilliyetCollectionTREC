<DOC>
<DOCNO> 348050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/guncel/gun03.html </URL>
<DATE> 2005/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
5 teröristin ailesinden terör tazminatı istendi 
</HEADLINE>
<TEXT>


Bakanlık, şehit er Osman Altınsoy'un kardeşlerine ödenen tazminatı tahsil etmek için 5 PKK'lının ailelerine dava açtı 

MUKADDER YARDIMCIEL Kars DHA 

Milli Savunma Bakanlığı, Diyarbakır'da şehit düşen er Osman Altınsoy'un kardeşlerine ödediği 3 bin 502 YTL tazminatı, ikisi aynı çatışmada, üçü de daha sonra öldürülen 5 PKK'lının ailelerinden tahsil etmek için dava açtı. 
Lice'de düzenlenen operasyona katılan Altınsoy 20 1 Ağustos 2002'de şehit oldu. Devlet, baba İbrahim Altınsoy'a 30 bin YTL tazminat ödedi. Altınsoy'un kardeşleri Şaban Altınsoy ve Hülya Açar da açtıkları tazminat davasını kazanarak toplam 3 bin 502 YTL tazminat aldı. 

Çatışmaya katıldılar 
Bakanlığın 22 Nisan 2005'te Lice Sulh Hukuk Mahkemesi'nde açtığı "rücuen geri dönme tazminat" davasının başvurusunda ise şunlar kaydedildi 
"17 Ocak 2003'te Lice kırsalında meydana gelen çatışmada Veysi Azar, Mehmet Ergön, Mehmet Kadri Çiçek ve Mehmet Kaplan öldürüldü. Bu örgüt mensuplarının Altınsoy'un vefatına neden olan çatışmaya katıldıkları belirlendi. Belek, Koç, Azar, Ergön, Çiçek ve Kaplan, Altınsoy'un vefatına sebebiyet vererek, idarenin tazminat ödemesine neden oldu. 3 bin 502 YTL'nin yasal faiziyle birlikte tahsili için dava açma gereği doğmuştur." 

'Dava, hukuk skandalı' 
Ergön'ün anne ve babası Şahmettin ve Aliye Ergön, Lice Sulh Hukuk Mahkemesi'ne karşı dava açtı. Ailenin avukatı Fahrettin Kaya, davanın hukuk skandalı olduğunu savundu. 


</TEXT>
</DOC>
