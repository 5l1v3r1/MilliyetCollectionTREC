<DOC>
<DOCNO> 339303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sontur06.html </URL>
<DATE> 2005/05/03/ </DATE>
<TIME> 02.10 </TIME>
<AUTHOR>  </AUTHOR>
<HEADLINE>
Öğrencilerden rektöre sulu şaka 
</HEADLINE>
<TEXT>

     Merter UÇGUNOĞLU DHA 

      TOKAT'ta Gaziosmanpaşa Üniversitesi Gençlik Şöleni açılışında öğrenciler ilginç bir şaka yaptı. Tören sırasında suyun kimyasal olarak ifadesi olan Dihidrojen Monoksit’in zararlarını anlatan bir metin hazırlayan öğrenciler, Bu madde yasaklanmalıö adı altında açtıkları kampanyada rektöre de imza attırdı. Rektör Prof. Dr. Zehra Seyfikli, şaka yapıldığını anlayınca, Bu şakayı farkedemedikö dedi. 
     Gaziosmanpaşa Üniversitesi'nin düzenlediği 6'ıncı Gençlik Şöleni, Taşlıçiftlik Kampusu'nda düzenlenen törenle başladı. Açılışta konuşan Rektör Prof. Dr. Zehra Seyfikli, türban konusuna değinerek, Türk halkı özgürdür, hürdür. Laik Türkiye Cumhuriyeti'nde türban kavgası, türban konusu gündeme bile getirilmemelidir. Türk gençliği bu sorunlarla meşgul edilmemelidirö diye konuştu. 
     Rektörlük binası önünde yapılan konuşmalar ve halk oyunları gösterileri sonrası öğrencilerin hazırladığı standlar gezildi. Kimya Kulübü öğrencileri açtıkları standa hocalarını faka bastırdı. Öğrenciler, Bu Madde Yasaklanmalıö başlığı altında standlarında imza kampayası başlattı. Suyun kimyasal olarak ifadesi olan Dihidrojen Monoksit’in yasaklanması için imza topladılar. Standları gezen Rektör Prof. Dr. Seyfikli'nin de kampanyaya katılımını isteyen öğrenciler, hocalarını standa davet etti. Prof. Dr. Seyfikli, uydurma listeyi okuduktan sonra kampanya için imza attı. Daha sonra kendisine şaka yapıldığını öğrenen Prof. Dr. Seyfikli, Alıştığımız şeyin tersi söylendiği için yanıldık. Bir de bunu bilim adamları söylüyorsa bu doğalö dedi. Öğrenciler şaka kampanyası için 15 dakikada 50 imza topladılar. 
     
</TEXT>
</DOC>
