<DOC>
<DOCNO> 321258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sonsiy06.html </URL>
<DATE> 2005/03/06/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Sağlık Bakanlığı'na personel alınacak... 
</HEADLINE>
<TEXT>

     Sağlık Bakanlığı'nın ve diğer kamu kurum ve kuruluşlarının ihtiyaçlarına göre, uzman T.U.T.G. tıpta uzmanlık tüzüğüne göre , uzman tabip, tabip, diş tabibi ve eczacı kadrolarına ilk defa, yeniden, açıktan ve naklen yapılacak atamalar için başvurular yarın başlıyor. 
     Sağlık Bakanlığı'nın konuya ilişkin ilanı, bugünkü Resmi Gazete'de yayımlandı. 
     Buna göre, kuraya, Sağlık Bakanlığı kadrosunda eğitimlerini tamamlamadan pratisyen tabip olarak atanmak isteyen asistanlar bakanlığın kadrosunda olup tıp fakültesini bitirip pratisyen hekim olarak atanmak isteyenler yan dal ihtisasını tamamlamış olan uzman tabipler 18 Mart 2005 tarihi itibariyle kamu kurum ve kuruluşunda çalışmayan uzman T.U.T.G. , uzman tabip, diş tabibi ve eczacılar ile Bakanlığın Eğitim ve Araştırma Hastanelerinden ihtisasını alan uzman tabipler girebilecekler. 
     
     KURALARDA UYGULANACAK ESASLAR 
     Kura başvuruları, ''http personel.saglik.gov.tr pbs'' internet adresine yapılacak. Yarın başlayacak başvurular, 15 Mart Salı günü saat 17.00'de sona erecek. 
     Sağlık Bakanlığı Eğitim ve Araştırma Hastanelerinden 18 Ocak 2005 tarihinden önce uzmanlığını alanlar kuraya başvurabilecekler. Bu durumda olanlardan kuraya başvurmayanlar, tercihlerine yerleştirilemeyenler veya başvurusu iptal edilenler Sağlık Bakanlığı'nca resen atanacaklar. 
     İhtisasını Sağlık Bakanlığı Eğitim ve Araştırma Hastanelerinden 17 Ocak 2005 tarihinden sonra almış uzman tabipler, 25 Mart'ta yapılacak kuraya katılmak zorunda değiller ama kuraya başvurabilirler. Başvuruda bulunup kurada tercihlerine yerleştirilmedikleri takdirde genel kuraya katılacaklar. 
     Kuraya katılmak isteyen adayların son müracaat tarihi itibariyle uzman tabip kurasına müracaat edecekler için Tıpta Uzmanlık Tüzüğü hükümlerine göre, ilgili branşta uzmanlık sınavına girerek uzmanlık hakkını kazanmış olmaları tabip, dış tabibi ve eczacı kadrolarına müracaat edeceklerin meslekleriyle ilgili okullarından mezun olmaları gerekiyor. 
     İhtisasını bakanlığın eğitim ve araştırma hastanelerinden alan adaylarla 18 Mart 2005 tarihi itibariyle hiçbir kamu kurum ve kuruluşunda çalışmayan adayların, başvuru yaptıktan sonra istenilen belgeleri APS veya özel bir kargo şirketiyle 25 Mart'a kadar Sağlık Bakanlığı Genel Evrak Şubesi'ne göndermeleri gerekiyor. Belgeleri göndermeyen adayların başvuruları iptal edilecek. Başvuru belgeleri elden teslim edilmeyecek. 
     Sağlık Bakanlığı kadrosunda olan personel, sadece bakanlık kadrolarını tercih edebilecekler. Diğer kurumları tercih edenlerin tercihleri iptal edilecek, atamaları yapıldığı takdirde atamaları iptal edilecek. 
     Kura, noter tarafından, 25 Mart 2005'te saat 14.30'da ''http personel.saglik.gov.tr'' internet adresinde bildirilecek yerde yapılacak. 
     
</TEXT>
</DOC>
