<DOC>
<DOCNO> 344834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/son/sonspo07.html </URL>
<DATE> 2005/05/22/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Daum Fenerbahçe ile anlaşmamı iki yıl daha uzatacağım... 
</HEADLINE>
<TEXT>

     Fenerbahçe Teknik Direktörü Christoph Daum, Fenerbahçe ile olan anlaşmasını iki yıl daha uzatacağını söyledi. 
     Alman Bild Am Sonntag gazetesine açıklamalarda bulanan Daum, Fenerbahçe Başkanı Aziz Yıldırım’ın Şükrü Saraçoğlu’na geldiğini ve kendisi ile konuştuğunu ve sözleşmesini uzatmak istediğini söylediğini belirterek, "Ben de bundan hareket ederek, Fenerbahçe ile anlaşmamı iki yıl daha uzatacağım" dedi. 
     Gazetelerde kendi yerine yeni isimlerin çıkmasının kendisini huzursuz etmediğini belirten Daum, taraftarların her zaman kendisi yanında olduğunu ifade etti. 
     Ağır bir sezon geçirdiklerini belirten Daum, şampiyon olacaklarından emin olduğunu da söyledi. 
     Kupa finalinden Galatasaray’a karşı aldıkları 5-1’lik mağlubiyeti ’kalbimizin ortasından vurulduk" diye niteleyen Daum, "Ama şimdi bu bizim için itici bir güç ve motivasyon" dedi. 
     Bild am Sonntag gazetesi, Daum’un, Fenerbahçe’nin şampiyon olamaması halinde Sarı-lacivertli takımı bırakacağına yer verdi. 
     Daum da bu konuda şampiyon olamasalar da gelecek sezon teknik direktör olarak başka bir takımda çalışmaya devam edeceğini belirterek, "Bu herhangi bir lig olabilir. Şampiyonlar liginde oynayan bir kulüp olması gerekmez. Sadece ilginç bir takım olması gerekir. Ama tekrarlıyorum. Her şey şunu gösteriyor ki ben Fenerbahçe’de kalacağım. Çünkü Pazar günü şampiyon olacağız" dedi. 
     
</TEXT>
</DOC>
