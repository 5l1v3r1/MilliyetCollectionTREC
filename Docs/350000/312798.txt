<DOC>
<DOCNO> 312798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/spor/spo01.html </URL>
<DATE> 2005/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmed kapıdan döndü 
</HEADLINE>
<TEXT>


Beşiktaş'ın Mısırlı futbolcusu, alacaklarının 40 gün gecikmesine rağmen, sözleşmesindeki "Serbest kalır" maddesini hayata geçirmedi ve Siyah - Beyazlı kulüpte kalmayı tercih etti 

ZAFER BÜYÜKAVCI 


İsterse gidebilirdi 
TRANSFER olduğu günden bu yana Beşiktaş'ta beklenen patlamayı bir türlü yapamayan Ahmed Hassan'ın, Siyah - Beyazlı kulüpten bedava ayrılma şansını kullanmadığı ortaya çıktı. Mısırlı futbolcunun, alacaklarının 40 gün gecikmesine rağmen, sözleşmesinde yer alan "30 gün içinde para almazsa serbest kalır" maddesini hayata geçirmediği bildirildi. 

Devam kararı aldı 
LİGLERE ara verilmesinin ardından Mısır'a giden Ahmed Hassan'ın bu sırada Gençlerbirliği ve Galatasaray'dan teklifler almasına karşın yönetimden gelen olumlu mesajlar üzerine Beşiktaş'ta "Devam" kararı aldığı iddia edildi. Tecrübeli futbolcunun, ayrılma adına yakaladığı fırsatı görmezden gelip, teklifleri geri çevirdiği öğrenildi. 

Emre Aşık stili 

Fotoğraf Rahman Sağıroğlu 

LÜTFİ Kırdar Uluslararası Kongre ve Sergi Sarayı'nda açılan Bebek ve Çocuk Fuarı'nda en büyük ilgiyi Emre Aşık'ın sahibi olduğu ODDDA Firması'nın standı çekti. Aysun Kayacı'nın da katıldığı açılışta Emre Aşık'ı takım arkadaşları İbrahim Toraman, Ali Güneş, Çağdaş ve John Carew yalnız bırakmadı. 

Orman fırtınası 

BEŞİKTAŞ Divan Kurulu'nun dünkü toplantısında söz alan Fikret Orman, artan borçlar nedeniyle kulübün derhal küçülmesi gerektiğini söyledi. Orman, "Şu an borç 60 milyon dolar. Böyle devam edilirse de üç rakamlı hanelere ulaşacak" dedi. Orman, Fulya Projesi konusunda tek maddeli Genel Kurul toplantısının şart olduğunu da sözlerine ekledi. 

Çalımbay inançlı 

SİYAH - Beyazlı takımın teknik patronu Rıza Çalımbay, Gençlerbirliği engelini kayıpsız aşacaklarını iddia etti. Çalımbay, "Her iki takım için de çok zor maç olacak. En büyük avantajımız taraftarlarımız olacak. Onların desteğiyle 3 puanı alacağız" dedi. Beşiktaş Teknik Direktörü, ideal on birde rakiplere göre değişimler yapabileceklerini de sözlerine ekledi. 

Sistemde değişim 

ASBAŞKAN Kıvanç Oktay ve Teknik Direktör Rıza Çalımbay dün Ümraniye Tesisleri'nde bir araya gelip, prim sistemini masaya yatırdı. Çalımbay'ın göreve gelişiyle birlikte dört maçlık periyotlarda uygulanan sistemin rafa kaldırılmasının karara bağlandığı öğrenildi. Siyah - Beyazlılar'da galibiyet yerine hedefe yönelik primlerin gündeme getirilmesi bekleniyor. 

Partner arayışı 

BEŞİKTAŞ'IN Norveçli yıldızı John Carew'in, hastalığını atlattığı ve bugünkü Gençlerbirliği maçında ilk on birde forma giyebileceği açıklandı. Teknik Direktör Rıza Çalımbay'ın, Carew'in yanında kime forma vereceği ise kesinlik kazanmadı. Başarılı teknik adam maç saatinde Sergen, Tümer, Ahmet Dursun, Veysel, İbrahim Akın ve Berkant arasından tercih yapacak. 

Ahmet'ten mesaj var 

ARA transfer döneminde Beşiktaş'a geri dönen Ahmet Dursun, Siyah - Beyazlı taraftarların kendisine sevgi gösterisinde bulunmasını çok özlediğini söyledi. Yıldız futbolcu, "Eski günlerine döndüğüm zaman bu hasretimin biteceğini biliyorum. Beşiktaş benim için çok özel. Futbol kariyerime bu forma altında nokta koymak istiyorum" ifadelerini kullandı. 

BEŞİKTAŞ - G.BİRLİĞİ 

Kadrolar 
BEŞİKTAŞ 
Ramazan 
İ.Toraman 
Ronaldo 
Çağdaş 
Okan 
Tayfur 
Koray 
Pancu 
İ.Üzülmez 
Carew 
A.Dursun 
Veysel 

G.BİRLİĞİ 
Ömer 
Erkan 
El Saka 
Ümit 
İ.Güldüren 
A.Tandoğan 
Skoko 
Ayman 
Erhan 
Youla 
M.Özkan 

SAAT 19.00, STAT BJK İnönü, HAKEM Kuddusi Müftüoğlu, YAYIN Lig TV Naklen, SAKATLAR A.Hassan, Emre Beşiktaş 

İstatistik O G B M A Y İç saha 31 19 11 1 53 16 Dış saha 32 15 13 4 44 26 Toplam 63 34 24 5 97 42 

En farklı galibiyeti 5-1 
1964-1965 13.hafta 
En farklı yenilgisi 0-3 
2000-2001 15.hafta 
En gollü maçları 5-1 
1986-1987 15.hafta 
Son galibiyeti 2-1 d 
2003-2004 12.hafta 
Son yenilgisi 1-2 d 
2000-2001 32.hafta 
Son beraberliği 1-1 d 
2004-2005 2.hafta 
Not 
Tablo Beşiktaş'a göre hazırlanmıştır. 


</TEXT>
</DOC>
