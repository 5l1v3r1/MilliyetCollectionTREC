<DOC>
<DOCNO> 311649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/soneko07.html </URL>
<DATE> 2005/02/02/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Türkiye İsrail ticaret hacmi yüzde 33 arttı 
</HEADLINE>
<TEXT>

     İsrail Büyükelçiliği, Türkiye ile İsrail arasındaki sivil ticaret hacminin 2004 yılında bir önceki yıla göre yüzde 33 oranında artarak 2 milyar dolara ulaştığını bildirdi. 
     İsrail Büyükelçiliği'nin İsrail Ticaret ve Sanayi Bakanlığı verilerine dayanarak yaptığı açıklamaya göre, Türkiye ile İsrail arasındaki sivil ticaret hacmi 2004 yılında 2 milyar dolara ulaştı. 
     Bu hacmin, iki ülke arasında önceki yıl gerçekleşen 1.4 milyar dolarlık ticaret hacmine göre yüzde 33 arttığı bildirildi. 
     Büyükelçilik açıklamasında, "Ticaret hacmindeki bu dramatik artış iki ülke arasında yaratılan ekonomik potansiyele işaret ediyor ve ilişkilerin derinliğini vurguluyor" denildi. Büyükelçilik iki ülke arasında geniş işbirliği alanları meydana getirilebileceğini bildirdi. 
     
</TEXT>
</DOC>
