<DOC>
<DOCNO> 346022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/soneko14.html </URL>
<DATE> 2005/05/26/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Turkcell'den rehinli hisselerle ilgili açıklama... 
</HEADLINE>
<TEXT>

     -TURKCELL AÇIKLAMASI... 
     -ÇUKUROVA HOLDİNG A.Ş.’NİN SAHİP OLDUĞU VE TMSF’YE REHİNLİ YÜZDE 0.57 PAY ORANINDAKİ TURKCELL HİSSE SENEDİ İLE ÇUKUROVA INVESTMENT NV’NİN SAHİP OLDUĞU VE TMSF’YE REHİNLİ YÜZDE 2.0 PAY ORANINDAKİ HİSSE SENETLERİNİN ÜZERİNDEKİ REHİN ŞERHLERİNİN TERKİNİNE KARAR VERİLDİ İSTANBUL A.A - 26.05.2005 - Çukurova Holding A.Ş.’nin sahip olduğu ve Tasarruf Mevduatı Sigorta Fonu’na TMSF rehinli olan yüzde 0.57 pay oranındaki Turkcell hisse senedi ile Çukurova Investment 
     N.V.’nin sahip olduğu ve TMSF’ye rehinli olan yüzde 2.0 pay oranındaki hisse senetlerinin üzerindeki rehin şerhlerinin terkinine karar verildiği bildirildi. 
     Turkcell İletişim Hizmetleri A.Ş.’den İMKB’ye yapılan açıklamada, şöyle denildi 
     "TMSF ile Yapı ve Kredi Bankası A.Ş. YKB arasında 4 Ağustos 2004 tarihinde akdedilen Yedd-i Emin Sözleşmesi gereğince YKB’de 
     saklanan şirketimiz hisseleri ile ilgili YKB’nin şirketimize ilettiği yazı gereğince, 15 Nisan 2003 tarihinde imzalanmış bulunan hisse senedi rehin sözleşmesi uyarınca, şirketimiz hissedarı Çukurova Holding A.Ş.’nin ve 18 Şubat 2004 tarihinde imzalanmış bulunan hisse senedi rehin sözleşmesi uyarınca şirketimiz hissedarı Çukurova Investments N.V.’nin sahibi olduğu hisseler üzerinde TMSF lehine tesis edilmiş olan rehnin, Çukurova Grubu’nun bugüne kadar TMSF’ye gerçekleştirdiği ödemeler karşılığında kaldırıldığı bildirildiğinden, rehin sözleşmeleri tarihi itibariyle, Çukurova Holding A.Ş.’nin sahip olduğu ve TMSF’ye rehinli olan yüzde 0.57 pay oranındaki hisse senedi ile Çukurova Investment N.V’nin sahip olduğu ve TMSF’ye rehinli olan yüzde 2.0 pay oranındaki hisse senetlerinin üzerindeki rehin şerhlerinin terkinine karar verilmiştir." Turkcell açıklamasında ayrıca, sirket Yönetim Kurulu’nun, şirketin kurumsal yönetim uygulamaları ve ilgili mevzuat uyarınca Yönetim Kurulu üyelerinden Yavuz Baylan ve Mehmet Bülent Ergin’in Denetim Komitesi’nde Osman Berkmen’in ve Nazmi Tanju Türegün’un ise Kurumsal Yönetim Komitesi’nde görev almalarına karar verdiği belirtildi. 
     
</TEXT>
</DOC>
