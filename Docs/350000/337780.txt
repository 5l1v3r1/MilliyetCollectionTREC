<DOC>
<DOCNO> 337780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sonsiy05.html </URL>
<DATE> 2005/04/28/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Öğretmenlerin yer değiştirme maratonu başlıyor 
</HEADLINE>
<TEXT>

     ANKARA Milliyet 

Milli Eğitim Bakanlığı'na MEB bağlı eğitim kurumlarında çalışan öğretmenlerin 2005 yılı her tür yer değiştirme işlemleriyle ilgili süreç dün başladı. Yer değiştirme, atama ve alan değişikliği işlemleri hizmet puanı üstünlüğüne göre yapılacak. 
     "Öğretmenlerin 2005 Yılı Değiştirme" kılavuzu MEB'nin internet sitesinde yayımladı. Öğretmenlerin, il içi ve iller arasında yer değiştirme başvurularını TC. Kimlik Numarası ile http ilsis.meb.gov.tr adresindeki "Elektronik Başvuru Formu"nu kullanarak yapabileceği kaydedildi. Personel Genel Müdürü Remzi Kaya, öğretmenlerin her türlü yer değiştirme, atama ve alan değişikliği işlemlerinin alanlarına göre "norm kadro açığı ve tercihleri" dikkate alınarak, "hizmet puanı" üstünlüğü esasına göre gerçekleştirileceğini söyledi. Kaya, bu kapsamda, öğretmenlerin İLSİS İl Milli Eğitim Müdürlükleri Bilgi Sistemi veri tabanında kayıtlı özlük bilgileri doğrultusunda 30 Eylül 2005 itibarıyla hesaplanan hizmet puanlarının dikkate alınacağını ifade etti. 
     
     3 yılı bitiren başvuracak 
     İl içi yer değiştirme işlemleri için başvurular, 27 Nisan - 6 Mayıs arasında alınacak ve atamalar 13 Mayıs'ta gerçekleştirilecek. İller arası yer değiştirme başvuruları da 2 - 13 Mayıs arasında alınacak ve atamalar 25 Mayıs'ta yapılacak. 11 Haziran 2000'den sonra bakanlık kadrolarına ilk defa öğretmen olarak atananlar, zorunlu çalışma yükümlülüğüne tabi olacak. Söz konusu şartlardaki öğretmenler ve 30 Eylül itibarıyla birinci hizmet bölgesi kapsamındaki illerde 3 yıl çalışma süresini dolduracaklar, bu yer değiştirme döneminde zorunlu çalışma yükümlülüklerini yerine getirmek üzere elektronik başvuru formu dolduracak. 
     Özür durumuna bağlı eğitim, eş ve sağlık yer değiştirme işlemlerine ilişkin başvurular 1 - 29 Haziran arasında alınacak. Atamalar yaz tatilinde 15 günlük periyotlarla gerçekleştirilecek. Yarıyıl tatilinde yapılacak yer değiştirmelere ilişkin başvurular da 1 - 31 Aralık arasında alınacak, atamalar da 16 Ocak 2006'da yapılacak. 
     Yer değiştirmelerde illerin norm kadro durumu ve öğretmenlerin tercihleri eşzamanlı olarak değerlendirilecek. Görev yeri değiştirilen öğretmenlerin belgeye dayalı sonradan oluşan özrü bulunmaması halinde iptal istekleri dikkate alınmayacak. 
     
</TEXT>
</DOC>
