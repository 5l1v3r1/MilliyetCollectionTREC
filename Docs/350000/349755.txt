<DOC>
<DOCNO> 349755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sontur01.html </URL>
<DATE> 2005/06/07/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Şaka gibi Paraşütle otomobilin üzerine indi 
</HEADLINE>
<TEXT>

     Recep Demirci DHA 

      ERZİNCAN Belediyesi ile Özel Otlukbeli İlköğretim Okulu'nun işbirliği ile düzenlenen Uçurtma ve Bahar Şenliği'nde, yamaç paraşütü ile gösteri yapan Osman Yavuz, park halindeki otomobilin üzerine indi. 
     Bu yıl ikincisi düzenlenen Uçurtma ve Bahar Şenliği'ne Munzur Fırat Doğa Sporları Yamaç Paraşütçüleri de gösterileriyle renk kattı. Deniz seviyesinden bin 400 metre yüksekteki Ekşisu Tepesi'nden havalanan paraşütçülerden bazıları yere inerken zor anlar yaşadı. Paraşütçü Osman Yavuz 30 havadaki gösterisinin ardından iniş sırasında hedeflediği noktayı bulamadı. Saadet Partisi Erzincan İl Başkanı Orhan Bulut’a ait otomobilin üstüne inen Osman Yavuz daha sonra hiçbir şey olmamış gibi malzemelerini topladı. Yaklaşık 6 yıldan beri yamaç paraşütü yaptığını ifade eden Osman Yavuz, Riskli spor, her zaman böyle şeyler ortaya çıkabilir. Çocukların olduğu alanı kurtardım ancak otomilin üzerine inebildim'' diye konuştu. 
     SP İl Başkanı Orhan Bulut ise yamaç paraşütü yapan sporcunun otomobilinin üzerine iniş yapmasına kızmadığını ifade ederek İyi ki aracın üstüne iniş yaptı, yoksa elektrik tellerine çarpabilirdi'' dedi. 
     
</TEXT>
</DOC>
