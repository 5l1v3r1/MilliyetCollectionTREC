<DOC>
<DOCNO> 346405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonsiy26.html </URL>
<DATE> 2005/05/27/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Dışişleri'noden Irak'ta tırmanan teröre kınama 
</HEADLINE>
<TEXT>

     Türkiye, Irak’ta tırmanan terör eylemlerini şiddetle kınadı. Dışişleri Bakanlığı, Irak halkının her türlü ayrımcılığa karşı diyalog, hoşgörü ve uzlaşma temelinde kararlı bir tutum sergileyeceği inancını dile getirdi Dışişleri Bakanlığı’ndan yapılan açıklamada Irak’ta son birkaç hafta içinde sivil halkı hedef alan terör ve şiddet olaylarında tırmanma eğiliminin ortaya çıktığı belirtildi. 
     Irak’ta bugüne kadar etnik köken ve mezhep ayrımcılığına dayalı yaygın ihtilaf ve çatışmalarının olmamasının Irak halkının ülkenin birlik ve bütünlüğünün korunmasına olan bağlılığını gösterdiği kaydedilen açıklamada "İçinde geçilmekte olan hassas dönemde Iraklı kardeşlerimizin her türlü ayrımcılığa karşı diyalog, hoşgörü ve uzlaşma temelinde kararlı bir tutum sergileyeceklerine inanmaktayız" denildi. 
     Irak’ın çeşitli bölgelerinde meydana gelen saldırı, terör ve cinayet eylemlerinin şiddetle kınandığı belirtilen açıklamada, Türkiye’nin terör saldırılarında yaralanan Iraklılar’a yardımcı olmaya hazır olduğu vurgulandı. 
     
</TEXT>
</DOC>
