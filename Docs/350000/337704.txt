<DOC>
<DOCNO> 337704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sondun28.html </URL>
<DATE> 2005/04/28/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Chirac'ın popülaritesi dibe vurdu 
</HEADLINE>
<TEXT>

     ANKA 

      Cumhurbaşkanı Chirac’a güvenen Fransızların oranı, Mart ayına göre 6 puan gerileyerek yüzde 44’e indi. 
     Avrupa Anayasası’nın onaylanması için çaba gösteren ve Türkiye’nin AB üyeliğini destekleyen Fransa Cumhurbaşkanı Jacques Chirac’ın popülaritesi, 2002 yılından bu yana en düşük düzeyde bulunuyor. 
     CSA Enstitüsü’nce yayınlanan kamuoyu yoklamasına göre, Fransızların ancak yüzde 44’ü, Chirac’a güveniyor. Cumhurbaşkanına güvenmeyenlerin oranı yüzde 52 düzeyinde bulunuyor. 
     Mart ayında yapılan ankete göre, Chirac’a güvenenlerin oranı, 6 puan düştü. 
     Böylece Chirac’ın popülaritesi, yeniden cumhurbaşkanı seçildiği 2002 yılından bu yana en düşük düzeyde bulunuyor. 
     Kamuoyu yoklamasının, 19-20 Nisan günlerinde, Cumhurbaşkanı Chirac’ın halkı referandumda "evet" demeye ikna için Fransız Televizyonu’nda bir programa çıkmasından birkaç gün sonra gerçekleştirildiğine dikkat çekildi. 
     
</TEXT>
</DOC>
