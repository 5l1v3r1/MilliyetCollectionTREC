<DOC>
<DOCNO> 331415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/soneko11.html </URL>
<DATE> 2005/04/08/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Akbank, sermayesini 1.8 milyar YTL'ye çıkarıyor 
</HEADLINE>
<TEXT>

     Sabancı Grubu'nun sahibi olduğu Akbank, sermayesini 1.8 milyar YTL düzeyine ulaştırıyor. 
     Akbank, sermaye artırımı nedeniyle ihraç edeceği hisse senetlerinin kayda alınması için Sermaye Piyasası Kurulu'na SPK başvurdu. Sermayesini 1 milyar 500 milyon YTL'den 1 milyar 800 milyon YTL'ye çıkaracak olan Banka, 300 milyon YTL'lik artırımın tamamını bedelsiz olarak yapacak. 
     Beş ortaklık daha sermaye artırımı için başvuruda bulundu. Nuh Çimento 75 milyon 107 bin YTL bedelsiz, Uşak Seramik 6 milyon 350 bin YTL bedelli, Alternatif Yatırım Ortaklığı 4 milyon 200 bin YTL bedelli, Bidaş Gıda 3 milyon 968 bin YTL bedelsiz, Sönmez Filament ise 2 milyon 305 bin 
     YTL bedelsiz artırım planlıyor. 
     
     TEKSTİLBANK'A 145 MİLYON YTL SERMAYE 
     Tekstilbank'ın sermaye artırım başvurusu ise kayda alındı. Sermayesini 122 milyon 500 bin YTL'lik düzeyinden 145 milyon YTL'ye çıkaracak olan Banka, artırımın 20 milyon 
     200 bin YTL'sini bedelli, 2 milyon 300 bin YTL'sini bedelsiz 
     olarak yapacak. 
     
     KAYITLI SERMAYE 
     Üç ortaklığın kayıtlı sermaye tavanlarını artırmalarına izin verildi. Türk Tuborg Bira sermaye tavanını 50 milyon YTL'den 200 milyon YTL'ye, TSKB Yatırım 6 milyon YTL'den 100 milyon YTL'ye, Ege Profil de 6 milyon 54 bin YTL'den 40 milyon YTL'ye yükseltecek. 
     Alternatif Yatırım Ortaklığı ise sermaye tavanını 15 milyon YTL'den 25 milyon YTL'ye çıkarmak için başvurdu. 
     
</TEXT>
</DOC>
