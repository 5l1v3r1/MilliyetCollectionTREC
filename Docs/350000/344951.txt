<DOC>
<DOCNO> 344951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sondun01.html </URL>
<DATE> 2005/05/23/ </DATE>
<TIME> 01.30 </TIME>
<AUTHOR>  </AUTHOR>
<HEADLINE>
İki sinemaya bomba 1 ölü, 50 yaralı 
</HEADLINE>
<TEXT>

     Hindistan’da, iki ayrı sinemaya düzenlenen bombalı saldırıda ilk bilgilere göre 1 kişi öldü, 50 kişi yaralandı. 
     İçişleri Bakanlığı’ndan Sriprakash Jaiswal, Yeni Delhi’nin Karol Bagh semtindeki "Liberty" ve "Satyam" sinemalarında 15 dakika arayla patlama olduğunu söyledi. 
     Polis kaynakları, bu sinemalarda Sihlerin tepkisini çeken "Jo Bole So Nihal" adlı bir filmin gösterildiğini ve haftasonu nedeniyle sinemaların kalabalık olduğunu belirtti. 
     Verilen bilgiye göre, "Liberty" sinemasındaki koltukların altına konan bombanın patlaması sonucunda 43 kişi yaralandı, yaralılardan biri kaldırıldığı hastanede hayatını kaybetti. 
     İkinci sinemada ise tuvalete yerleştirilen bombanın patladığı, burada da 7 kişinin yaralandığı ifade edildi. 
     Olayın ardından Başbakan Manmohan Singh kabineyi olağanüstü toplantıya çağırırken, Yeni Delhi’de güvenlik önlemleri artırıldı. 
     Sihlerin tepkisi çeken film, bir suçlu peşindeki Nihal Singh adlı Sih polisin çevresinde gelişen olaylardan oluşuyor. Bu ay gösterime giren film, eleştiriler nedeniyle Sihlerin yoğun olduğu Pencap’ta gösterimden kaldırıldı. 
     
</TEXT>
</DOC>
