<DOC>
<DOCNO> 330911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/ekonomi/eko01.html </URL>
<DATE> 2005/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırım Danışma'ya 21 CEO bekleniyor 
</HEADLINE>
<TEXT>


Yatırım Danışma Konseyi'nin bu yılki toplantısı için 21 global şirketin CEO ve yöneticisinin gelmesi bekleniyor. IMF Başkanı Rato da toplantıya katılacak. Wolfowitz gelemiyor 

ORHAN TEKEOĞLU 

2004 yılında, 19 küresel şirketin CEO ve tepe yöneticilerinin katılımı ile gerçekleştirilen Yatırım Danışma Konseyi'nin 29 Nisan'da yapılacak ikinci toplantısına bu yıl ilgi daha fazla. Hazine yetkililerinden alınan bilgiye göre, geçen yıl katılanların büyük kısmı, bu yıl da toplantıya katılma konusunda teyid verdi. 
Devlet Bakanı Ali Babacan'ın ev sahipliğinde düzenlenecek olan toplantıya IMF Başkanı Rodrigo Rato geliyor. Dünya Bankası Başkanlığı'na atanan Paul Wolfowitz'in ise gelmeyeceği öğrenildi. Geçen yıl James Wolfensohn'un katılımı ile başkanlık düzeyinde temsil edilen Dünya Bankası'nı, Başkan Yardımcısı Shengman Zhang temsil edecek. 
Şirketler düzeyinde ise 21 CEO ve şirket başkanının katılması bekleniyor. Çelik devi US Steel CEO'su ilk kez katılack. Nestle'den CEO değişikliği nedeni ile bu yıl katılım olmayacağı belirtildi. 
Yabancı katılımcıların ise daha somut projelerle toplantıya gelmeleri bekleniyor. Her yıl toplanması öngörülen ve yatırım ortamı ile ilgili gelişmeleri izleyen Yatırım Danışma Konseyi'nin geçen yılki toplantısında bir dizi karar alınmıştı. Hükümet bunların bir kısmını gerçekleştirdi. 
Bu kapsamda, sektörel düzeydeki işlemlere odaklı olarak idari ve bürokratik engeller büyük oranda azaltıldı, yasaların daha etkin kullanılması ve uyuşmazlıkların çözümüne ilişkin mekanizmalar geliştirildi. Türkiye'nin rekabet gücünü artırmak üzere kurumlar vergisi ve devlet yardımları rejimlerinde iyileştirme sağlandı. 

Hazırlık toplantısı 
Yine yatırım ortamı iyileştirilmesi için standartlarda ve ilgili düzenlemelerde AB ile uyum sağlanmasında ilerleme kaydedildi, gümrük işlemlerinde etkinlik artırıldı, özelleştirmeye hız verildi, yatırımlar için arazi ve arsa temin edilmesi kapsamında bedelsiz arsa tahsisine başlandı. 
Konsey'in toplantı hazırlıkları için gelecek hafta Ankara'da Devlet Bakanı Ali Babacan, TÜSİAD Başkanı Ömer Sabancı ve TOBB Başkanı Rifat Hisarcıklıoğlu'nun katılımı ile bir toplantı yapılacak. 

Yatırım Danışma Konseyi Toplantısı'na katılması beklenenen başkan ve CEO'lar Rodrigo de Rato IMF Başkanı Paul Wolfowitz Dünya Bankası Baş. Shengman Zhang Dünya Bankası Bşk. Yard. Phillippe Maystadt Avrupa Yatırım Bankası Bşk. Michael Klein CEO Citigroup Pierre Lassonde Başkan Newmond Mining Corp. Lewis Booth Başkan Ford Motor Johannes Feldmayer Başkan Siemens AG Hans-Joachim Körber CEO Metro AG Paul Matthys Bşk.Yard. Arcelor Jacques de Larosiere Bşk.Danışm. BNP Bertrand Collomb Başk.ve CEO Lafarge Kwang-Heum Um Başk.ve CEO Hyundai Anthony Burgmans Başkan Unilever Pieter van Kesteren Başk. Nunza B.V. Leigh Clifford Başk. Rio Tinto Plc. Stef Wertheimer Başk. ISCAR Michael W.O.Garrett Başk.Yard. Nestle Vittorio Merloni Başkan Merloni Dott.Marco Tronchetti Provera Başk. Pirelli Guiseppe Marchio CEO Fiat Norio Shoii Başk. Mitsui Co Shuhei Toyoda Başkan ve CEO Toyota Motor Masood Tariq Yön. Krl. Üy Nortel Rifat Hisarcıklıoğlu TOBB Başkanı Ömer Sabancı TUSİAD Başkanı Şaban Erdikler YASED Başkanı Oğuz Satıcı TİM Başkanı 
Nestle'nin dünya başkanı değiştiği için katılım olmayacak. 
Görevinden ayrıldığı için yerine atanan CEO gelmesi bekleniyor. 


</TEXT>
</DOC>
