<DOC>
<DOCNO> 316165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sonspo42.html </URL>
<DATE> 2005/02/17/ </DATE>
<TIME> 22.04 </TIME>
<AUTHOR>  </AUTHOR>
<HEADLINE>
Fenerbahçe işi zora soktu 0 - 1 
</HEADLINE>
<TEXT>

     UEFA Kupası 3. tur ilk maçında Fenerbahçe ile Real Zaragoza, ilk yarıda gol atmayı başaramadı ve devre 0-0 tamamlandı. 
     Kendi saha ve seyircisi önünde oynadığı ilk maçta avantajlı bir skor elde etmek isteyen Fenerbahçe, ilk yarıda rakibine üstünlük kuramadı. Rakibi karşısında 35 dakika gol pozisyonu üretemeyen sarı-lacivertliler, bu dakikadan sonra üst üste bulduğu pozisyonları da değerlendiremedi. Zaman zaman kalesinde tehlikeler yaşayan Fenerbahçe, ilk yarıyı 0-0 berabere tamamladı. 
     Kontrollü bir futbol oynayan Real Zaragoza ise karşılaşmanın ilk dakikalarında savunmasında rakibine pozisyon vermedi. Zaman zaman uzaktan şutlarla rakip kalede gol arayan İspanyol ekibi, Fenerbahçe'nin son dakikalardaki baskısına rağmen ilk yarıda kalesinde gol görmedi. 
     Fenerbahçe, ikinci yarının 72. dakikasında yediği golle sahadan 0 - 1 yenik ayrıldı. 
     
     İLK YARI 

     5. dakikada kale içine gönderilen uzun topa Luciano ile kaleci Garcia birlikte yükseldi. Kalecinin, ellerinin arasından kaçırdığı meşin yuvarlak yandan auta çıktı. 
     15. dakikada Ponzio'nun ceza alanı dışında sağ çaprazdan sert şutunda, meşin yuvarlak üstten auta gitti. 
     16. dakikada Galletti'nin ceza alanı dışından vuruşunda, top yandan auta çıktı. 
     29. dakikada Generelo, ceza yayına girmeden yerden çok sert vurdu. Meşin yuvarlak direğin dibinden auta gitti. 
     32. dakikada sağdan Galleti'nin kullandığı serbest vuruşta, Servet'in ıskaladığı topa Alvaro kafayı vuramayınca, meşin yuvarlak auta çıktı. 
     36. dakikada Alex'in sağdan kullandığı korner atışında, ileri çıkan kaleci Garcia topu ıskalayınca, ceza alanı içinde oluşan karambolde topa en son Anelka vurdu. Savunmaya çarpan meşin yuvarlak kornere gitti. 
     38. dakikada ceza yayı üzerinden Selçuk'un şutunda, top üstten auta gitti. 
     40. dakikada soldan Ümit'in ortasında, ceza alanı içinde yükselen Nobre topa kafayı vuramayınca, Fenerbahçe önemli bir gol pozisyonundan yararlanamamış oldu. 
     45. dakikada Serkan'ın sağdan ortasında, ceza alanında arka direğe yakın bölgede yükselen Nobre kafayı vurdu, savunmaya çarpıp altı pas içinde kalan topu kaleci Garcia kontrol etti. 
     

     
</TEXT>
</DOC>
