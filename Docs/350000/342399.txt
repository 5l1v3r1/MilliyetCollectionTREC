<DOC>
<DOCNO> 342399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/siyaset/axsiy02.html </URL>
<DATE> 2005/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İmralı'dan çıkamayacak 
</HEADLINE>
<TEXT>


Öcalan yeniden yargılanırsa, görüntü alınamayacak. Savcılık makamında Hamza Keleş ile, terör suçlarına bakan Dilaver Kahveci, Salim Demirci, Mustafa Kelkit'ten biri olacak 

TÜRKER KARAPINAR Ankara 


Türkiye, Abdullah Öcalan'ı yeniden yargılamaya karar verirse, duruşmalarda 1 Haziran'da yürürlüğe girecek yeni Ceza Muhakemesi Kanunu CMK gereği fotoğraf ve kamerayla görüntü alınamayacak. Ancak, resmi çizilebilecek. Yargılama, güvenlik gerekçesiyle yeniden İmralı'da yapılacak. Öcalan'ın, yeniden yargılanmasına karar verilirse, yargılama şu şekilde olacak 
Öcalan'ı DEP h kimi yargılayacak İlk yargılamayı yapan Ankara 2 No'lu DGM ortadan kaldırıldığından, ilk mahkeme heyetinde bulunan hiçbir h kim yeni heyette yer almayacak. Öcalan'ı, DGM'lerin kapatılmasının ardından kurulan ve kapatılan DEP'in eski milletvekilleri Leyla Zana, Orhan Doğan, Selim Sadak ve Orhan Doğan'ın yeniden yargılandığı davaya da bakan Ankara 11. Ağır Ceza Mahkemesi Başkanı Mehmet Orhan Karadeniz başkanlığındaki heyet yargılayacak. Böylece yeni CMK'daki "yeniden yargılamada eski h kim değişir" ilkesi kendiliğinden uygulanmış olacak. 
Savcılık makamında Keleş olacak Savcılık makamında "Umut", "Örümcek Ağı" gibi birden çok operasyonu yürüten özel yetkili Ankara Cumhuriyet Başsavcı Vekili Hamza Keleş ile terör suçlarına bakmakla görevli Dilaver Kahveci, Salim Demirci, Mustafa Kelkit veya Şemsettin Özcan'dan biri olacak. 
Süre tanınacak Duruşmada, tanık anlatımları tekrar okunacak. İlk yargılamada avukatlara, savcılık makamının esas hakkındaki mütalaasını açıklamasının ardından 17 bin sayfadan oluşan iddianame ve ekleriyle ilgili savunmalarını yapmaları için 15 gün süre verilmişti. Yeniden yargılamada Öcalan ve avukatlarına esas hakkındaki savunmalarını hazırlamaları için makul süre verilecek. Ayrıca Öcalan ve avukatlar, duruşmalarda savunma hakkını sonuna kadar kullanacak. 
Şehit aileleri müdahil olacak Öcalan'ı yine kalabalık bir avukat grubu savunacak. Öcalan'ın yargılandığı davaya, ilk yargılamada müdahil olan Şehit Aileleri, tekrar müdahil olabilecek. 


</TEXT>
</DOC>
