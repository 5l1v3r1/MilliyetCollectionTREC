<DOC>
<DOCNO> 318269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sonspo08.html </URL>
<DATE> 2005/02/24/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İşte Cimbom'un mucize çocukları .. 
</HEADLINE>
<TEXT>

     Galatasaray Yıldız takımı... 22 maçı da kazandılar. 147 gol atıp, 13 gol yediler. Rakipleri için tek ihtimal vardı kaybetmek 
     
     Üç yıldır şampiyonlar 
     Son yıllarda altyapının gururu olmayı başaran Recep Yazıcı önderliğindeki yıldız takım, bu sezon da hedeflerine emin adımlarla ilerliyor. Son üç yılın Türkiye Şampiyonu olan, önceki sene Nike Premier Cup’ta Avrupa Şampiyonu olup, Amerika’daki finallerde şanssızlıklar sonrası 9.’lukla yetinen yıldız takım, iddiasını grup maçlarında aldığı sonuçlarla ortaya koydu, bir kez daha rakiplerinin kabusu oldu. 
     
     Fener’e 13 puan fark 
     22 maçın hepsini kazanıp, tam 147 kez ağları sarsan, kalesinde sadece 13 gol gören Sarı-Kırmızılılar, en yakın rakipleri Pendik’e 11, Fenerbahçe’ye ise 13 puan fark attı. İstanbul Şampiyonası’na hazırlanan ve zirveye çıkmayı amaçlayan Cim Bom’un gençleri, sonraki hedeflerini de belirledi. Önce Avrupa, sonra Dünya Kupası Finalleri. İşte yarınlarda A takım formasını giymesi muhtemel yetenekler... 
     
     Doğuştan Kral 
     Takımın en skoreri Hakan Yamaç. 31 kez ağları sarstı. Genç yetenek, Sahaya çıkıp oynuyoruz. Denk gelince gol atıyorum. Gelecekteki hedefim, A takım formasını giymek. Sabri gibi olmak istiyorumö diye konuştu. 
     
     200’e kadar gideriz’ 
     15 yıldır Galatasaray’a hizmet veren, kariyerinde İstanbul ve Türkiye şampiyonlukları bulunan Recep Yazıcı, İstanbul Şampiyonası’nda 200 gol sınırını geçeceklerini iddia etti. Daha önce Sabri, Uğur, Arda, Mülayim, Cafercan ve Zafer’in de hocalıklarını yapan Yazıcı, Amacımız bu sene de Türkiye Şampiyonu olup, Zagreb’deki Nike Premier Cup Avrupa Finalleri’nde ülkemizi temsil etmek. Bir sonraki hedefimiz ise Dünya Şampiyonasıö dedi. 
     
</TEXT>
</DOC>
