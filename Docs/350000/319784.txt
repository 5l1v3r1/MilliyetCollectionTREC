<DOC>
<DOCNO> 319784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sonyas20.html </URL>
<DATE> 2005/03/01/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Akbank Kültür Sanat Merkezi'nde ''Çağdaş Müzik Günleri'' 
</HEADLINE>
<TEXT>

     Akbank Kültür Sanat Merkezi AKSM Mart ayı’nda Çağdaş Müzik Günleri" düzenliyor. Mart ayı süresince AKSM’de yapılacak konserlerde çağdaş müzik alanında isim yapmış gruplar, besteci ve müzisyenler sahneye çıkacak. 
     Cazın harika çocuğu Aydın Esen ve gitarist Timuçin Şahin, 2 Mart Çarşamba günü AKSM’de ilk kez ortak bir proje ile müzikseverlerin karşısında olacak. 3 Mart Perşembe günü saat 15 00’de Çağdaş Müzik Günleri ile ilgili olarak AKSM’de bir workshop" gerçekleştirilecek. 
     
     ESEN, ÇAĞDAŞ BESTECİLERİN EN BÜYÜKLERİNDEN 

     2 yaşında piyano çalmaya başlayan Aydın Esen, 1983’de Boston’da dünyaca ünlü Berklee Müzik Okulu’nu 1 yılda tamamladı. Modern Müzik ve caz dalında üstün başarı diploması aldı. 
     Bir çok yarışmada ödül alan Aydın Esen, 80 piyanistin katıldığı ve 1989’da ilki yapılan Paris Ulusla arası Piyano Yarışması’nda birincilik ödülü aldı. 
     Aydın Esen bugün ulaştığı noktada, dünyanın en ünlü müzisyenlerinin birlikte çalmaya can attıkları, yaşamakta olan çağdaş bestecilerin en büyüklerinden birisi olarak tanımlanıyor. 
     
     ŞAHİN, TÜM DÜNYADA BEĞENİ TOPLUYOR 

     Daha önce ülkemizde Akbank Caz Festivali kapsamında İstanbullu seyircilerin dinleme fırsatı olduğu gitarist ve besteci Timuçin Şahin, Amsterdam ve New York’ta yaşıyor. Amsterdam Konservatuvarı ve Manhatten School of Music’de klasik kompozisyon eğitimi aldı. Çeşitli müzik yarışmalarında birinci ve ikinci oldu. Dev sanatçılarla çeşitli projelerde çalıştı. Yurtdışındaki yayın organlarında olumlu eleştiriler aldı. Sanatçının elektro ve perdesiz gitar kullanışı ve besteleri günümüz çağdaş müziğine getirdiği yaklaşım tüm dünyada beğeni topluyor. 
     
     DİĞER PROGRAMLAR... 

     Mart ayı boyunca sürecek olan AKSM’deki Çağdaş Müzik Günleri’nde 9 Mart Çarşamba 
</TEXT>
</DOC>
