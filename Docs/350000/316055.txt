<DOC>
<DOCNO> 316055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/soneko05.html </URL>
<DATE> 2005/02/17/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Ömer Sabancı Gül ile AB sürecindeki gelişmeleri konuştuk 
</HEADLINE>
<TEXT>

     Türk Sanayici ve İşadamları Derneği TÜSİAD Başkanı Ömer Sabancı, Dışişleri Bakanı ve Başbakan Yardımcısı Abdullah Gül ile yaptıkları görüşmede, AB müzakere sürecindeki gelişmeleri ele aldıklarını bildirdi. 
     Sabancı, Ankara'daki temaslarının ilk durağı olan Dışişleri Bakanı Gül'ün ile görüşme sonrası yaptığı açıklamada, TÜSİAD'ta yeni yönetim kurulunun göreve gelmesi nedeniyle, iki günlük Ankara ziyareti çerçevesinde Cumhurbaşkanı Ahmet Necdet Sezer, Başbakan Recep Tayyip Erdoğan ve bazı bakanlara nezaket ziyaretinde bulunacaklarını vurguladı. 
     Sabancı, ziyaretler sırasında Türkiye'nin güncel konularıyla ilgili görüşleri de paylaşacaklarını kaydetti. 
     Bir gazetecinin, ''müzakere heyetinin yapısıyla ilgili bir değerlendirme yapıldı mı'' şeklindeki sorusu üzerine, Sabancı ''o konuyu da konuştuk. Ancak açıklamaları, gerektiğinde sayın bakanımız ve hükümet yetkilileri yapacaktır'' şeklinde konuştu. 
     
</TEXT>
</DOC>
