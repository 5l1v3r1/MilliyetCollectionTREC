<DOC>
<DOCNO> 324898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sontur48.html </URL>
<DATE> 2005/03/18/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Şarkıcı Ayhan Aşan gözaltında... 
</HEADLINE>
<TEXT>

     Şarkıcı Ayhan Aşan, hakkındaki bazı arama kararları nedeniyle gözaltına alındı. 
     Alınan bilgiye göre, trafik işlemlerini yaptırmak için İstanbul Emniyet Müdürlüğü'nün Gayrettepe'deki yerleşkesine gelen Aşan hakkında, giriş kapısındaki kimlik kontrolü sırasında bazı arama kararları bulunduğu anlaşıldı. 
     Asayiş Şube Müdürlüğü İnfaz Büro Amirliği görevlilerince gözaltına alınan Aşan hakkında İstanbul, Sarıyer ve Küçükçekmece adliyelerinden, ''mal beyanında bulunmamak'', ''Çek Kanunu'na muhalefet'' ve ödenmemiş bir para cezası nedeniyle arama kararları bulunduğu öğrenildi. 
     Aşan, emniyetteki işlemlerinin ardından ilgili savcılıklara sevk edildi. 
     
</TEXT>
</DOC>
