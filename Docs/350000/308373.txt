<DOC>
<DOCNO> 308373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/spor/spo03.html </URL>
<DATE> 2005/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom işi sıkı tutuyor 
</HEADLINE>
<TEXT>



TEKNİK Direktör Hagi, Bursaspor ile oynanacak kupa maçı öncesi oyuncularını uyardı. Rumen çalıştırıcı, "İkinci yarıya nasıl başlarsak öyle gider. Rakibinizi sakın küçümsemeyin. Maçı ciddiye alın. Kötü bir sonuç lige de yansır unutmayın. Şampiyon olmak istiyorsak, ilk altı haftayı kayıpsız geçmeliyiz" diye konuştu. 
KARŞILAŞMA Kocaeli'nde oynanmasına rağmen Hagi'nin isteğiyle Sarı-Kırmızılılar ilk kez bir gün önce bu şehre gidip kampa girdi. Bu arada Galatasaray, Almanya'nın Tennis Borussia Berlin takımının forveti Ali Avcıoğlu'nu pazartesi İstanbul'a getirecek. Gurbetçi oyuncu, Alman U-18 Milli Takımı formasını da giyiyor. 

'Biraz daha sabır' 

RAŞİT ALTUN 

SARI - Kırmızılı futbolcular dün akşam yaptıkları idmanın ardından Florya Metin Oktay Tesisleri'nde yöneticilerle hem bayramlaştılar, hem de topluca yemek yediler. Yönetim, Bursaspor kupa maçı ile başlayacak olan ikinci yarı öncesi takıma moral aşılamaya çalışırken, ödemeler konusu yine askıda kaldı. 
DÖRT aydır transfer taksitlerini alamayan Galatasaraylı oyunculara yönetim, "Biraz daha dişinizi sıkın, fedakarlık yapın. Yakında tüm sorunlarınız çözülecek" nasihatında bulundu. Teknik Direktör Hagi'nin ise ikinci yarı başlamadan önce paraların ödenmesi için baskı yaptığı öğrenildi. 

G.SARAY - BURSA 

Kadrolar 
GALATASARAY 
Mondragon 
Cihan 
Song 
Tomas 
Hakan Ünsal 
Orhan Ak 
Hasan Şaş 
Volkan 
Ergün 
Ayhan 
Necati Ateş 
Hakan Şükür 

BURSA 
Serdar 
Serdar K. 
Ünsal 
Miu 
Egemen 
Orhan 
Yakup 
Serkan 
İlyas 
Okan Yılmaz 
Mehmet 
Faruk 

STAT İzmit İsmetpaşa, 
SAAT 20.00 
HAKEM Tolga Özkalfa, 
TV Star TV - SHOW TV 

Sabri'ye 2. ceza 

YÖNETİM, Antalya'daki Efes Pilsen Cup'ta yapılan Spartak Moskova sınavında hakeme küfür ettiği için oyundan atılan Sabri'yi affetmedi. Sarı - Kırmızılı kulüp, Profesyonel Futbol Disiplin Kurulu tarafından iki maç oynamama cezasına çarptırılan genç oyuncuya 15 bin YTL para cezası verdi. 


</TEXT>
</DOC>
