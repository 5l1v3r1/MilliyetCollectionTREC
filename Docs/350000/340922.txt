<DOC>
<DOCNO> 340922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sonsiy03.html </URL>
<DATE> 2005/05/09/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Patriğin otomobiline yumurta attılar 
</HEADLINE>
<TEXT>

     İzmir'in Bergama İlçesi'ndeki, Bergama Bazilikası'nda, Aziz Yuhanna anısına düzenlenen ayine katılan Fener Rum Patriği Bartholomeos, törenin ardından, saat 14.00 sıralarında Bergama Ticaret Odası Başkan Vekili Lütfi Holat'ın kullandığı beyaz renkli Ford Mondeo marka otomobile bindi. Bergama Belediye Başkanı AKP'li Raşit Ürper'i makamında ziyarete giden Bartholomeos'un bulunduğu otomobil ilçe merkezinde ilerlerken, polisin yoğun güvenlik önlemine rağmen bir grup ülkücünün yumurtalı saldırısına uğradı. 
     Atılan yumurtalardan birkaçı, otomobile isabet etti. Durmayıp yoluna devam eden Holat, Patrik Bartholomeos'u belediye binasına getirdi. Bartholomeus'un Başkan Raşit Ürper ile makamında görüştüğü sırada, atılan yumurtalarla kirlenen otomobil de zabıta görevlileri tarafından yıkanıp, temizlendi. 
     Yumurtalı saldırıyı doğrulayan Bergama Belediye Başkanı Raşit Ürper, Fener Rum Patriği Bartholomeos ve beraberindekiler belediyemizi ziyaret edeceği için törenden erken ayrıldım. Dolayısıyla yumurtalı saldırıyı da görmedim. Ancak belediyemize doğru geldikleri sırada bir grup ülkücü yumurta atmış. Patriğin içinde bulunduğu otomobile isabet etmişö dedi. Fener Rum Patriği Bartholomeos'la, belediye ziyareti sırasında yumurtalı saldırıyı konuşup konuşmadıkları konusunda da Ürper, Bu konuyla ilgili konuşmadık. Kendisi ilçemizde ayin yapmaktan çok mutlu olduğunu söyledi. Segili Bergamalılar'a buradan hayır dualarımızı gönderiyorum. Bergamalılar'a misafirperverliklerinden dolayı teşekkür ediyorum. Yüce Allah'ın nimetlerinden Bergamalılar'ın da fazlasıyla yararlanmasını diliyorum. Allah hepinizin yardımcısı olsun’ dedi. İyi dileklerde bulunduö diye yanıtladı. 
     Fener Rum Patriği Bartholomeos, belediye ziyaretinin ardından, İstanbul'a dönmek için ilçeden ayrıldı. 
     
</TEXT>
</DOC>
