<DOC>
<DOCNO> 300228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/soneko31.html </URL>
<DATE> 2004/12/23/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Bankaların kredi hacmi bir haftada 705.2 trilyon lira arttı... 
</HEADLINE>
<TEXT>

     Bankacılık sistemi kredi hacmi, 3-10 Aralık tarihleri arasında 705.2 trilyon lira arttı. 
     Merkez Bankası verilerine göre, 3 Aralık itibariyle 84 katrilyon 590.2 trilyon lira olan bankacılık sistemi kredi hacmi, 10 Aralık'ta 85 katrilyon 295.4 trilyon liraya çıktı. 
     10 Aralık itibariyle, mali kesime verilen kredilerin yaklaşık 818.5 trilyon lirası mevduat bankaları, 2 katrilyon 50.6 trilyon lirası da kalkınma ve yatırım bankaları kredilerinden oluşuyor. 
     Mali olmayan kesime verilen kredilerin dağılımına bakıldığında ise 119.9 trilyon lirasının Merkez Bankası, 76 katrilyon 829.4 trilyon lirasının mevduat bankaları, 5 katrilyon 174.7 trilyon lirasının da kalkınma ve yatırım bankaları kredilerinden oluştuğu görüldü. 
     
     TOPLAM MEVDUAT 
     Bankalardaki toplam mevduat ise söz konusu dönemde 1 katrilyon 154.3 trilyon lira artarak, 10 Aralık itibarıyla 181 katrilyon 146.9 trilyon liradan 182 katrilyon 301.2 trilyon liraya çıktı. 
     Söz konusu dönemde Türk Lirası mevduatı yaklaşık 793.7 trilyon lira artarak 100 katrilyon 215.8 trilyon lira oldu. Türk Lirası mevduatı, 3 Aralık'ta 99 katrilyon 422.1 trilyon lira idi. 
     Bankalardaki yabancı para mevduatı ise bir haftada yaklaşık 561.3 trilyon lira artarak 78 katrilyon 321.4 trilyon liradan 78 katrilyon 882.7 trilyon liraya yükseldi. 
     
     MENKUL DEĞERLER CÜZDANI 
     Öte yandan bankaların alım satım amaçlı ve satılmaya hazır menkul değerler cüzdanı, bir haftada 266.4 trilyon lira arttı. Merkez Bankası verilerine göre, 3 Aralık'ta 68 katrilyon 15.5 trilyon lira olan bankaların alım satım amaçlı ve satılmaya hazır menkul değerler cüzdanı, 10 Aralık'ta 68 katrilyon 281.9 trilyon liraya çıktı. 
     Verilere göre, mevduat bankalarının portföyünde 39 katrilyon 401.9 trilyon lirası TL, yaklaşık 28 katrilyon 43.7 trilyon lirası da yabancı para menkul değerleri olmak üzere 67 katrilyon 445.6 trilyon liralık değerli kağıt bulunuyor. 
     Bu bankalardaki yabancı para ve TL cinsinden menkul değerlerin yaklaşık 1 katrilyon 223.9 trilyon lirası yurt dışında bulunurken yurt içi yabancı para cinsinden değerler arasında 26 katrilyon 706.5 trilyon lira, TL değerler açısından da 34 katrilyon 671.4 trilyon liralık devlet tahvili yer alıyor. 
     
</TEXT>
</DOC>
