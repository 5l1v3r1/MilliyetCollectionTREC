<DOC>
<DOCNO> 317181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sondun42.html </URL>
<DATE> 2005/02/21/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Zina yapan kişiye akıllara durgunluk verecek ceza .. 
</HEADLINE>
<TEXT>

     Pakistan'da bir köy meclisi, zina yapan bir kişiye, 2 yaşındaki kız yeğeninin, 18 yaşına geldiğinde, zina yaptığı kadının eski kocasıyla evlendirilmesi cezasını verdi. 
     Polis, Multan'a bağlı Kaça Çohan Köyü meclisinin, evli bir kadınla ilişkiye giren 20 yaşındaki gencin ayrıca, bu ilişkiden sonra boşanan kadının kocasına 3 bin 800 dolar para ödemesine karar verdiğini bildirdi. 
     Köy meclisi, gencin, 2 yaşındaki kız yeğeninin, 18 yaşını doldurur doldurmaz, zina yaptığı kadının çiftçi olan eski kocasıyla evlenmesini kabul etmesine hükmetti. 
     Polis, köy meclisinin çiftçinin talebi üzerine toplanarak bu cezayı verdiğini, karısıyla ilişkiye giren gencin de çiftçinin kuzeni olduğunu bildirdi. 
     Köydeki bu olayla ilgili olarak yetkililerin soruşturma başlattığı belirtildi. 
     
</TEXT>
</DOC>
