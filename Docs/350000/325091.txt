<DOC>
<DOCNO> 325091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sonspo18.html </URL>
<DATE> 2005/03/19/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Kayserispor 0 - İstanbulspor 0 
</HEADLINE>
<TEXT>

     Birinci Süper Futbol Ligi'nde Kayserispor ile İstanbulspor arasında yapılan maç 0-0 sona erdi. 
     Karşılaşma öncesi Türkiye Spor Yazarları Derneği Ankara Şube Başkanı Uğur Tenekecioğlu, Atatürk Stadı'nın yenilenmesine katkılarından dolayı Vali Nihat Canpolat'a, TSYD Ankara Şubesi Asbaşkanı Soner Sayımlar, Kayseri Büyükşehir Belediye Başkanı Mehmet Özhaseki adına Genel Sekreter Mustafa Yalçın'a, TSYD Ankara Şubesi Genel Sekreteri Orhan Karadağ da Boydak Holding Yönetim Kurulu Başkanı Hacı Boydak ile Başkanvekili ve Kayseri Sanayi Odası Başkanı Mustafa Boydak'a şilt verdi. TSYD Kayseri İl Temsilcisi Oktay Ensari de şildini Vali Nihat Canpolat'tan aldı. 
     6. dakikada Mehmet Topuz'un köşe atışında ceza alanına ortaladığı topu Aleks Yordanov geri çevirdi. Oluşan karambolde Erich'in vuruşunda top kaleci Oğuz'da kaldı. 
     8. dakikada Bülent topu ceza alanı dışından sağ kanattaki Mehmet Topuz'a verdi. Mehmet Topuz'un vuruşunda top kaleci Oğuz'dan döndü. 
     13. dakikada Balili orta sahadan aldığı topla ceza alanına girdi, Bülent'e pasında araya giren Cem Can topu kornere çıkardı. 
     17. dakikada Aytekin ceza sahası içinde defanstan dönen topa sert vurdu, top üst direkten az farkla auta gitti. 
     43. dakikada Cem Karaca'nın sağ kanattan ortasında, kale çizgisindeki Johnson topa hakim olamadı. Araya giren defans oyuncuları tehlikeyi önledi. 
     Karşılaşmanın ilk yarısı 0-0 berabere tamamlandı. 
     
     İKİNCİ YARI 

     53. dakikada Bülent'in ceza sahasında kaptırdığı topu önünde bulan Aleks'in sert şutunda top, az farkla üstten auta çıktı. 
     55. dakikada Thomas'ın kafa pasında Balili vurdu, top kaleci Oğuz'un üzerinden auta gitti. 
     64. dakikada Ergün'ün sol kanattan ortasına Thomas dokunamadı. Balili sert vurdu, top auta çıktı. 
     68. dakikada Faruk'un sağ kanattan ortasına Aytekin kafa ile vurdu, top az farkla auta gitti. 
     71. dakikada ceza sahasında Johnson'un önünden geçen topa Bülent sert vurdu, top kaleci Oğuz'da kaldı. 
     85. dakikada Balili dar açıdan topu ceza yayındaki Erich'e ortaladı. Erich'in dönerek vurmak istediği topu defans uzaklaştırdı. 
     Karşılaşma 0-0 berabere sona erdi. 
     
     KÜNYE 

     

Stat Atatürk. Hakemler Bülent Demirlenk xxx, Birol Budan xxx, Süleyman Özay xxx. Kayserispor Metin Aktaş xxx, Ali Turan xx, Balili xxx, Johnson xxx, Mehmet Topuz xxx Dk. 74 İbrahim x , Cem Karaca x Dk. 58 Mithat x , Erich xx, Thomas xxx, Ergün xx Dk. 78 Gökhan x , Murat xxx, Bülent xx. İstanbulspor Oğuz xxx, Abdullah xx, Aytekin xxx, Yalçın xx, Aleks Yordanov xxx, Serhat xx Dk. 90 Emre , Beyhan xx Dk. 83 Bülent x , Cem Can xx, Musasa xxx, Faruk x Dk. 59 Mahmut x , Musa Kuş xx. Sarı kartlar Dk. 22 Murat, Dk. 90 Bülent Kayserispor , Dk. 28 Faruk, Dk. 83 Oğuz İstanbulspor .      
     ''İSTANBULSPOR ÜZERİMİZE DAHA CESARETLİ GELSEYDİ GOLÜ 

     BULABİLİRDİ'' Kayserispor Teknik Direktörü Hikmet Karaman, ''İstanbulspor üzerimize daha cesaretli gelseydi golü bulabilirdi'' dedi. 
     Karaman, golsüz berabere kaldıkları İstanbulspor maçının ardından yaptığı açıklamada, kendileri için çok önemli olan 2 puanı kaybettiklerini belirtti. 
     Yaptığı değişikliklerle oyunu riske soktuğunu kaydeden Karaman, şunları söyledi 
     ''İstanbulspor'u yenseydik sadece kendi oynayacağımız maçlara bakacaktık. Şimdi rakiplerimizin durumunu da takip etmek zorundayız. Eğer İstanbulspor üzerimize daha cesaretli gelseydi golü bulabilirdi. Zaten bizim kaçırdığımız gol pozisyonları onları güçlendirdi. İstanbulspor için bu beraberlik önemliydi.'' Karaman, önlerinde daha çok yol olduğunu belirterek, yenemeseler de yenilmeyeceklerini kaydetti. Karaman, hakem Bülent Demirlenk'in de oyun 7 kez durmasına rağmen, maçı sadece 3 dakika uzatmasının düşündürücü olduğunu söyledi. 
     İstanbulspor Teknik Direktörü Erol Tok ise Kayseri'ye en kötü durumda 1 puan almak için geldiklerini belirterek, hedeflerine ulaştıkları için mutlu olduğunu kaydetti. 
     ''Kayserispor karşısında galip de gelebilirdik'' diyen Tok, ''Genel olarak baktığımızda mağlubiyetimiz çok az. Genç, tecrübesiz bir takımız ve basit hatalar nedeniyle beraberlik alıyoruz. Bu maçta da 1 puanlık avantaj elde ettik. Hedefimiz ligde kalmak, bunu da başaracağımıza inanıyoruz'' diye konuştu. 
     
</TEXT>
</DOC>
