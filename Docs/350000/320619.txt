<DOC>
<DOCNO> 320619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sondun01.html </URL>
<DATE> 2005/03/04/ </DATE>
<TIME> 02.02 </TIME>
<AUTHOR>  </AUTHOR>
<HEADLINE>
Bush "Bin Ladin'in yakalanması an meselesi" 
</HEADLINE>
<TEXT>

     ABD Başkanı George Bush, El Kaide terör örgütü lideri Usame bin Ladin'in yakalanmasının ''an meselesi'' olduğunu söyledi. 
     Washington yakınındaki Amerikan Merkezi Haberalma Teşkilatı CIA binasına yaptığı ziyaret sırasında basına açıklama yapan Bush, ''Bin Ladin, Bin Ladin'in yardımcısı Eyman El Zevahiri, bin Ladin'in Irak'taki müttefiki Ebu Musab Zerkavi'nin yerinin belirlenmesi için her gün bilgi topladıklarını'' belirtti. 
     ABD Başkanı Bush, yakın dönemde, Usame bin Ladin'in terörist Zerkavi'den ABD'de, burada da olmak üzere Irak dışında saldırılar düzenlemesi için bir grup oluşturmasını istediğini öğrendiklerini belirtmişti. 
     Bin Ladin'in mesajının El Kaide'nin hala Amerikan topraklarında saldırı düzenlemeyi umut ettiğine yönelik etkili bir hatırlatma olduğunu ifade eden Bush, ''Ladin'i durdurmanın, günümüzün en büyük meydan okuması'' olduğunu söylemişti. 
     Bush, Zerkavi hakkında da, Irak'taki koalisyon güçleri ile Irak askerlerinin kendisini yakalayacaklarını bilmesi gerektiğini, Zerkavi'yi adalet karşısına çıkarmak ve şebekesini ortadan kaldırmak için gece gündüz çalıştıklarını belirtmişti. 
     
</TEXT>
</DOC>
