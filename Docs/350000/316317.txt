<DOC>
<DOCNO> 316317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/spor/ygokberk.html </URL>
<DATE> 2005/02/18/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Sıktınız artık 
</HEADLINE>
<TEXT>



Hep yarıda bırakan Milli Takım'ın teknik adamının tekniği değil, ama adamlığı Denizli'de, Ankara'da çok tartışılıyor demiştim birkaç kere. 
Teknik sebeple Şükür'le dalaşınca artık tekniği de tartışılmaya başlandı, ama da demiştim birkaç kere. 
Bülent'i abi diye almak yüzde yüz haklı ... 
Hakan'a abi bile olamazsın demek değil di de neydi 
Sebep teknik de olamazdı. 
Şükür her tekniğe karşı her teknikle oynamıştı. 
Bu, Milli Takım'ın teknik adamının tekniğini de aşardı... 
Hakan Şükür saha içinde Allah için oyuncu. 
Hakan Şükür saha dışında da Allah için oyuncu ama. 
Senin gibi bir adam istemiyorum diyemedi bir türlü Milli Takım'ın teknik adamı. 
Yemedi. 
Hele dostlarına da farklı konuşunca... 
Herşeye rağmen alacaktı... 
Elin oğlu da bu arada tekniği mi gelişti diye sorardı ama... 
Yemedi. 
Şükür'ü, Yanal'ın niye Milli Takım'a almadığını Yanal da, Şükür de, aileleri de, eşleri de, dostları da biliyor. 
Galatasaray'ın yöneticileri, Başkan'ı, Milli Takım'ın menajeri, federasyonun yöneticileri, Başkan'ı da. 
Herkes biliyor. 
Söyleyemiyorlar. 
Yemiyor... 
Yanal'a söyletmek istiyorlar. 
Yanal aptal mı 
Bu yükün altından kalkamayacağını biliyor. 
Susuyor... 
Tantananın sebebi de bu. 
Koca koca adamlar yalan söylüyorlar. 
Yanal ilk gün doğruyu söyleseydi, kimsenin gıkı bile çıkmazdı... 
Ve... 
Florya'ya en az giden benim iki galiba , yöneticilerle hemen hemen hiç konuşmayan benim bildiğimi Florya'ya zırt pırt gidenler, Florya'da yatıp kalkanlar bilmiyorlar mı... 
Biliyorlar... 
Yazmıyorlar... 
Yazamıyorlar... 

Çapraz koşu 

Galatasaray'ın alamadıkları iki 11 halinde Barcelona'da yine gülerek, eğlenerek oynuyorlardı... 
Bir kişi vardı sahada pres yapan, çapraz koşan... 

Hani Verona'da yemek yerken yanımıza gelen Milanolu restorancı, sevgilimi gösterip sormuştu. 
- Türk mü 
- Evet 
- Bugün benden olsun. 
- 
- İstanbul'da Milan maçında Davala o penaltıyı attığında yemin etmiştim, ilk gördüğüm Türk'e yemek ısmarlayacağım diye. 
Gülüp geçmiştim ben de, Milan'ın ezeli rakibini ismini vermeyelim takımın, dedikodu olmasın tutan restorancının bu tepkisine. Sonra bana dönüp... 
- Sen de Türk'sün ama. 
- 
- Sen iki misli ödeyeceksin. 
- 
- O santrforu bize golcü diye sokuşturduğunuzda da yemin etmiştim. İlk gördüğüm Türk'e fena sokuşturacağım diye. 
Ama çapraz mapraz koşar, pres mres yapar demiştim ben de. 
Restorancı daha da sinirlenmişti. 
- İki milyon dolara pres yapacak, çapraz koşacak ha Kişi başı iki yüz dolar versem tüm Milano'yu, Milano'nun damlarında dolaştırırım gün boyunca. Gol atsın, gol 

Bilgin'den 

HER erkeğin karşısına o da eğer şanslıysa hayatında bir kere çıkan çoğu zaman çıkmayan o özel kadını dünün dününün gecesi kafamdan attım... 
Bir daha büyük bir ihtimalle böylesi benim bile şanslıyımdır karşıma çıkmayacak olan çok özel bi kadını hem de... 
Evet kafamdan attım. 
Hala yüreğimde tabii. 
Yine de.... 
En zoru başardım sanki... 
Hep ben gibi yaşayan ben... 
Üç küsur senedir... 
Biri için yaşadım. 
Birinin şartlarınla şurtlarınla yaşadım. 
Başka biri gibi yaşadım. 
Ben gibi yaşamadığımda, tadım da kaçıyor, tuzum da... 
Tatsız tuzsuz bir ben le yaşadı O da... 
Sıkıldım... 
Sıktım da... 

Yine eski kasa klasik 3900 Range Rover'ıma satıyorum bindim. Yeşim, Sezen, Candan, Mandan dinleyecektim. 
Kadını hala seviyorum da... 
Neme lazım... 
En iyisi... 
Yine bir Pino Daniele koydum. 
Araba Drive'da... 
80'le, 90'la. 
Boğaz yolunda. 
Önce Serdar Bilgili'nin Ajia'sı. 
Sonra Körfez'de biraz balık malık. 
Sonra Mahmut Uslu'nun Bosphorus'u. 
Sonra yine Pino. 
Araba yine Drive'da... 
Yine 80'le, 90'la... 
Ve O'nu sanki attım kafamdan. 
Ve. 
Sanki rahatladım 
Ve Necil Ülgen . 
Ben, sen ve O bir gece birşeyler yiyip içemeden... 
Ama sana sözüm söz. 
Kim olduğunu söyleyeceğim... 
Bir gün O'nu seyrederken seyrettireceğim de... 

Beni biraz idare edin... 

Son aylarda bi tuhafım... 
Siz de farkındasınız. 
Farkındayım... 
Bazı şeyler iyi gitmiyor bende. 
Sözlerimi tutmuyorum, sizleri aramıyorum... 
Cep'im sürekli 7585'te... 
Mesajlarınızı alsam da çoğunuza dönmüyorum. 
Sık sık "Ne oldu buna bana böyle", dediğinizi biliyorum. 
Bana hiçbir şey olmadı. 
Dedim ya... 
Bazı şeyler iyi gitmiyor hayatımda. 
Hepsi hepsi bu. 
Ama geçiyor yavaş yavaş. 
Ben hala eski bildiğiniz Bilgin'im. 
Taş gibi... 
Ailem... 
Arkadaşlarım... 
Sevdiklerim... 
Kendi yazmadığım, sonunu bilmediğim bir hikayemin içinde debeleniyorum... 
Sonunu ben yazacağım ama. 
Emin olun. 
Az kaldı. 
Ve... 
Bizim Mehmet bey Yılmaz , bizim Necil Ülgen , bizim Cem Şengül ve spordaki bizim friend's. 
Bu köşede beni bu kadar özgür bıraktığınız için ne kadar teşekkür etsem az size. 
Aksi halde bu kadar kolay olmazdı. 
Milliyet'i seviyorum... 
Tekrar teşekkürler. 

Anneannem Karadenizli'ydi 
DÜN Necil Ülgen ve ben Fenerbahçe - Real Zaragoza maçı sonrası Skytürk'teyiz. Kaçırmayın... 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
