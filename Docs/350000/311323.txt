<DOC>
<DOCNO> 311323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/soneko21.html </URL>
<DATE> 2005/02/01/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
BDDK Turkcell hisselerinin akıbetini iki grup belirleyecek 
</HEADLINE>
<TEXT>

     Bankacılık Düzenleme ve Denetleme Kurumu BDDK 
     Başkanı Tevfik Bilgin, Yapı ve Kredi Bankası'nın mülkiyetinde bulunan Turkcell hisselerinin akıbetinin, Çukurova Grubu ile Koç Finansal Hizmetler tarafından belirleneceğini bildirdi. 
     BDDK Başkanı Tevfik Bilgin, Borsa Başkanlığı'nın isteği üzerine Borsa'ya bir açıklama gönderdi. BDDK, Tasarruf Mevduatı Sigorta Fonu TMSF yetkilileri ile Çukurova Grubu temsilcileri arasında 31 Ocak'ta imzalanan sözleşme hükümleri çerçevesinde, Yapı Kredi'nin mülkiyetinde bulunan Turkcell hisselerine ilişkin olarak Çukurova'ya tanınan satın alma opsiyonunun dün sona erdiğini belirtti. 
     Yapı Kredi'nin satışına yönelik olarak Çukurova Grubu ile Koç Finansal Hizmetler arasında hisse devir sözleşmesi imzalandığını anımsatan Bilgin, "Bu çerçevede Yapı Kredi mülkiyetinde bulunan Turkcell hisselerinin akibeti ilgili taraflarca belirlenecektir" dedi. 
     Turkcell'den Borsa'ya gönderilen açıklamada ise şirket hisselerinin Çukurova Grubu tarafından satın alma opsiyonuyla ligili sözleşmelere ortaklığın taraf olmadığı belirtilerek, bu konuda Turkcell'in açıklama yapmasını gerektiren bir bilginin bulunmadığı kaydedildi. 
     
</TEXT>
</DOC>
