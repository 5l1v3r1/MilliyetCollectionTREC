<DOC>
<DOCNO> 348037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/ekonomi/eko05a.html </URL>
<DATE> 2005/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Subay, h kim ve memura tek çatı 
</HEADLINE>
<TEXT>


Tüm kamu personelini aynı çatı altına alan taslak, kuruma göre maaşların farklılaşmasına son veriyor 

ANKARA Milliyet 

Devlet Bakanı ve Başbakan Yardımcısı Mehmet Ali Şahin, 657 sayılı Devlet Memurları Yasası'nın hazırladıkları tasarı taslağında aynı hizmet statüsünde aynı hizmet süresinde ve aynı tahsil seviyesinde olmalarına karşın görev yaptıkları kurumlara göre maaşların farklılaşması uygulamasına son vereceklerini kaydetti. Devlet memurları kanuna tabi olmalarına karşın Türk Silahlı Kuvvetleri'nin, yargı mensuplarının, öğretim üyelerinin ayrı kanunları bulunduğuna dikkat çeken Şahin, yeni yasayla tüm kamu kurum ve kuruluşlarının personelini aynı çatı altına alacaklarını söyledi. 

Performansa dayalı sistem 
Şahin, bu kurumların kendilerine ait "göreve alma, yükselme, terfileri, disiplin hükümlerini düzenleyen" özel kanunlarına karışılmayacağını ifade etti. Şahin, personele performansa dayalı ödeme sistemine de bu tasarıyla geçileceğini de belirtirken, maaş hesaplamalarındaki 3 ayrı katsayının teke indirileceğini söyledi. 
Şahin, yasayla sözleşmeli personel çalıştırmanın da kapsamının genişletildiğini kaydetti. 


</TEXT>
</DOC>
