<DOC>
<DOCNO> 331853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/guncel/gun11.html </URL>
<DATE> 2005/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya krizi Bakan'ı yordu 
</HEADLINE>
<TEXT>



Uluslararası Halkla İlişkiler Derneği'nin IPRA haziranda İstanbul'da düzenleyeceği 50. Yıl Dünya Kongresi hakkındaki basın toplantısında konuşan Kültür ve Turizm Bakanı Atilla Koç, toplantı için erken kalktığını belirtti. Koç, "Ülkemin irrasyonalitelerini severim. Kadınlarımızın ezilmelerinden söz edilir. Ama bu gibi faydalı bir kurumda 2 Türk kadını başkan olmuş." diye konuştu. 

Ruslardan yardım istedi 

Kültür ve Turizm Bakanı Atilla Koç, Odeon Turizm'in davetiyle Antalya'ya gelen 700 kişilik Rus tur operatörü kafilesinden, Türkiye'nin tanıtımına yardımcı olmalarını istedi. Otium Hotel Sun Zeynep Lux'te operatörlerle buluşan Koç, "İnanıyorum ki, bu tanıtma görevinde bize en çok yardımı Rus tur operatörleri yapacaktır" dedi. Konuklara, "Çok sevgili Rus halkı" diye hitap eden Koç, iki ülkenin bir zamanlar, çok uzak komşu olduklarını barış ve turizm sayesinde dost olduklarını belirtti. 


</TEXT>
</DOC>
