<DOC>
<DOCNO> 304178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sonyas15.html </URL>
<DATE> 2005/01/06/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Felaketzedelere Clooney de elini uzattı 
</HEADLINE>
<TEXT>

     Hollywood'un en çok kazanan oyuncularından George Clooney de Güney Asya'da meydana gelen felaketten etkilenenlere bağışta bulundu. 
     Entertainment Tonight'ın haberine göre, Leonardo DiCaprio, Sandra Bullock, Steven Spielberg, Sarah Jessica Parker gibi felaketzedelere yardımda bulunan ünlü yıldızların arasında Clooney de yer aldı. NBC'nin tsunami felaketzedeleri için açtığı telefon hattını arayan Clooney, yardım kampanyasına bağışta bulundu. 
     Ünlü pop yıldızı Sheryl Crow ile country şarkıcısı Tim McGraw'un da kampanyalar aracılığıyla bağışta bulunan ünlüler arasına katıldığı kaydedildi. 
     NBC'nin MSNBC, CNBC, Bravo, Trio ve Sci-Fi kanallarının da kampanya için yayınlar yaptığı, telefon hattının 24 saat açık tutularak bağışların artmasının hedeflendiği belirtildi. 
     
</TEXT>
</DOC>
