<DOC>
<DOCNO> 348889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/soneko03.html </URL>
<DATE> 2005/06/04/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Para arzı 204 milyar YTL'yi geçti... 
</HEADLINE>
<TEXT>

     Enflasyon beklentisi açısından önemli bir gösterge olan para arzı, 2.1 milyar YTL büyüyerek 204 milyar YTL düzeyini geçti. 
     AMerkez Bankası verilerinden yapılan belirlemeye göre, en geniş tanımlı para arzında M3YR 13-20 Mayıs arasındaki bir haftalık dönemde 2 milyar 128.4 milyon YTL’lik hızlı bir artış gözlendi. Para arzı 202 milyar 114.7 milyon YTL’lik düzeyinden 204 milyar 243.1 milyon YTL’ye çıktı. 
     Artışın büyük bölümü Merkez Bankası’ndaki mevduattan kaynaklandı. Banka’daki mevduat 2 milyar 727.3 milyon YTL artarak 3 milyar 386.5 milyon YTL’ye yükseldi. 
     Yurtiçi yerleşiklerin döviz hesapları 449.8 milyon YTL artarak 73 milyar 79.2 milyon YTL, dolaşımdaki para 226.1 milyon YTL artarak 15 milyar 241.3 milyon YTL oldu. 
     YTL mevduat ile repoda ise gerileme gözlendi. Yurtiçi yerleşiklerin YTL mevduatları 780.2 milyon YTL azalarak 111 milyar 77.3 milyon YTL’ye, repo hesapları 494.6 milyon YTL azalarak 1 milyar 458.7 milyon YTL’ye indi. 

ANKA 
     
</TEXT>
</DOC>
