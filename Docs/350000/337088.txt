<DOC>
<DOCNO> 337088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sonspo23.html </URL>
<DATE> 2005/04/26/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
TBBL'de final heyecanı... 
</HEADLINE>
<TEXT>

     Türkiye Bayanlar Basketbol Ligi'nde TBBL 2004-2005 sezonu şampiyonunu belirleyecek ve ezeli rakipler Beşiktaş ile Fenerbahçe'yi karşı karşıya getirecek olan play-off final serisi 29 Nisan Cuma günü başlayacak. 
     Ligde sezon içerisinde 2 kez karşı karşıya gelen ve birbirlerine birer kez üstünlük sağlayan Beşiktaş ile Fenerbahçe arasındaki final serisi 1-1 eşitlikle başlayacak. 
     Ligde normal sezonu ilk sırada tamamlayan Beşiktaş'ın saha avantajına sahip olacağı seride 3 galibiyete ulaşan taraf 2004-2005 sezonu şampiyonu olacak. 
     
     FİNAL SERİSİ PROGRAMI 
     TBBL'de play-off final serisinin programı şöyle 
     
     29 Nisan Cuma 
     18.00 Beşiktaş - Fenerbahçe BJK Akatlar . 
     
     2 Mayıs Pazartesi 
     19.30 Fenerbahçe - Beşiktaş Caferağa . 
     
     5 Mayıs Perşembe 
     18.00 Beşiktaş - Fenerbahçe BJK Akatlar Gerekirse . 
     
     ÇEKİŞMELİ GEÇEN MAÇLAR 
     İki takım arasında bu sezon oynanan maçlar oldukça çekişmeli geçti. 
     TBBL normal sezonu dahilinde Fenerbahçe deplasmanda Beşiktaş'ı 71-62 mağlup ederken, siyah-beyazlılar da ezeli rakibinden rövanşı Kadıköy'de 63-61'lik skorla almayı başardı. 
     Son olarak Diyarbakır'da düzenlenen Türkiye Kupası finalinde karşı karşıya gelen iki ezeli rakipten Fenerbahçe, 73-71'lik skorla mutlu sona ulaşan taraf olmuştu. 
     
</TEXT>
</DOC>
