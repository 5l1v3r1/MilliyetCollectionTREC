<DOC>
<DOCNO> 318840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sonsiy02.html </URL>
<DATE> 2005/02/26/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Erdoğan 51 yaşına girdi 
</HEADLINE>
<TEXT>

     ABDULLAH KARAKUŞ Kızılcahamam 

Başbakan Recep Tayyip Erdoğan, bugün 51 yaşına basıyor. 26 Şubat 1954 doğumlu olan Erdoğan'a dün gece Kızılcahamam'da yapılan AKP Yerel Yönetimler Başkanlığı Danışma Kurulu toplantısında, sürpriz bir doğum günü kutlaması yapıldı. 
     Bir gün önce yapılan doğum günü pastası sürprizine şaşıran Erdoğan, "Arkadaşlar doğum günümü bir gün öne aldılar" dedi. 
     Kızılcaham'daki kaplıcalarıyla ünlü Asya Termal Tatil Köyü'ndeki toplantıda Erdoğan'a üzerinde iki portre görüntüsü ve sarı-lacivert çiçekler bulunan büyük bir pasta hazırlandı. Erdoğan pastayı keserken, "Daha nice yıllarda hep birlikte, omuz omuza hayırlı hizmetlere koşalım" diye konuştu. 
     
     Kadınlara ikram etti 

     Otel yönetiminden ve toplantıya katılan milletvekillerinden çiçek alan Erdoğan, kaç yaşına girdiğinin sorulması üzerine, "Sene itibariyle 51, ay itibariyle 52" yanıtını verdi. Pastayı kesen Erdoğan, pastayı kadınları yanına çağırarak verdi. Otelin Kat Hizmetleri Müdiresi Gülçin Hürmüzlü ve gazeteci Nilgün Balkaç'a pasta ikram eden Erdoğan, onların aldıkları pastayı düşürmesi üzerine, "Size büyük geldi. Siz kendinize göre daha küçük alın" dedi. Erdoğan, pastayı getiren ve kendisine yardım eden aşçılarla da hatıra fotoğrafı çektirdi. 

     
</TEXT>
</DOC>
