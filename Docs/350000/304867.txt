<DOC>
<DOCNO> 304867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/son/soneko03.html </URL>
<DATE> 2005/01/09/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
TÜPRAŞ yatırımları hız kesmiyor... 
</HEADLINE>
<TEXT>

     Petrokimya sektörünün önde gelen kuruluşları arasında bulunan ve özelleştirme kapsamında yer alan TÜPRAŞ için bu yıl 238 trilyon liralık 238 milyon YTL yatırım yapılması planlandı. 
     Kurumun 2005 yılı yatırım programına göre tahsis edilen ödeneğin 120 trilyon liralık kısmı İzmit Yeni Reformer ve Dizel Kükürt Giderme Ünitesi Tesisine 46.2 trilyon liralık bölümü Kırıkkale Dizel Kükürt Giderme ve Reformer Ünitesinin Modernizasyonu projesi için kullanılacak. Bu yıl ayrıca Kocaeli Yeni Reformer ve Dizel Kükürt Giderme Ünitesi Tesisi için 120.2 trilyon lira ödenek tahsis edildi. Ödeneğin geri kalan bölümü ise yeni projeler için programda yer alan diğer tesisler için gerekli olan yatırımlar için harcanacak. 
     TÜPRAŞ'ın bu yılın yeni projesi olarak yatırım programında Kocaeli PLT-7 FCC Benzinin WCN Kükürt Giderimi, Kocaeli Benzen Gidermi Ünitesi Tesisi ile İzmir Kazan ve Fırınlarda Burner Modernizasyonu projeleri de yer alıyor. 
     Bu yıl İzmir Dizel Kükürt Giderme Ünitesi Tesisi, Kocaeli ve İzmir Enstrüman Sistemlerinin Modernizasyonu projesinin, Marmara Depreminden sonra meydana gelen hasarların tamamlanması için gündeme getirilen Deprem Hasarları İyileştirme Çalışmaları projelerinin de 2006 yılında tamamlanarak hizmete alınması planlanıyor. 
     
</TEXT>
</DOC>
