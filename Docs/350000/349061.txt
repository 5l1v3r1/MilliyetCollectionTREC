<DOC>
<DOCNO> 349061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/yasam/axyas01.html </URL>
<DATE> 2005/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk kadınının gözü Himalaya zirvesinde 
</HEADLINE>
<TEXT>


Türkiye'den 2'si kadın 7 kişilik bir ekip, dünyanın en yüksek sıradağları Himalayalar'a tırmanmaya hazırlanıyor. Ekip 8 bin 35 metreye ulaşırsa, 2 Türk kadını da ilk kez "Dünya'nın tepesine" çıkmış olacak 

ÜMRAN AVCI İstanbul 

Türkiye'den 7 genç, dünyanın en yüksek sıradağları Himalayalar'a tırmanışlarının belgeselini çekmeye hazırlanıyor. 
5 kamera ve fotoğraf makinesiyle 20 Haziran'da Pakistan'a gidilecek. Ekip, 52 gün sürecek tırmanışın 30 gününü, Himalayalar'ın ortalarında bulunan 5 bin 100 metrelik Gasherbrum'da kurulacak ana kampta geçirecek. 

'25 bin euro açığımız var' 
Ekip lideri Serhan Poçan, "Himalayalar'da 8 bin metrenin üzerinde 14 zirve var. Gasherbrum 2'ye tırmanış, bizim için ilk ulusal takım tırmanışı olacak. Zirveye ulaşabilirsek Burçak Özoğlu Poçan ve Eylem Elif Koç, en yükseğe tırmanan ilk Türk kadın dağcılar olacak" dedi. Tırmanışın maliyetinin 60 bin euro olduğunu kaydeden Poçan, "Sponsorlar 35 bin euro sağladı. H l 25 bin euro açığımız var" diye konuştu. 

Kadınlar avantajlı 
Küçük cüsse, geniş göğüs yapısının yükseğe uyum için avantaj olduğunu vurgulayan Burçak Özoğlu Poçan, şunları kaydetti 
"Dezavantajlar da var elbette. En başta sosyal anlamda karşılaştığımız önyargılar. Kadın olduğumuz için zor koşullara dayanamayacağımız, teknik tırmanışlarda başarılı olamayacağımız, başımıza kötü şeyler geleceği düşünülüyor. Bu anlamda en büyük desteğimiz, aynı zamanda takım arkadaşı da olduğumuz eşlerimiz." 


</TEXT>
</DOC>
