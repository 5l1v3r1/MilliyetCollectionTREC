<DOC>
<DOCNO> 341700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/ekonomi/eko09.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
TEB, ilk çeyrekte 26.5 milyon k r etti 
</HEADLINE>
<TEXT>


EKONOMİ SERVİSİ 

Türk Ekonomi Bankası TEB Genel Müdürü Varol Civil, 2005 yılının ilk üç ayında net karlarının geçen yılın aynı dönemine göre yüzde 272 artışla 26.5 milyon YTL'ye ulaştığını belirterek, "BNP'nin henüz bize rüzgarının etkisi var" dedi. 
Civil, TEB'in BNP Paribas ile birleşmeyi gerçekleştirdiği 2005'in ilk çeyreğine ilişkin mali sonuçlarını açıkladığı basın toplantısında, kredilerde yüzde 36.5, toplam aktiflerde yüzde 26.8 büyüme sağladıklarını söyledi. 
Civil, kredilerde yaklaşık 2 milyar YTL'ye ulaştıklarını, mevduatın 2.3 milyar YTL, aktif toplamının 3.8 milyar YTL olarak gerçekleştiğini bildirdi. Civil, TEB-BNP Paribas ortaklığından bahsederken, ortaklığın stratejik bir işbirliği şeklinde gerçekleştirilmesinin önemli bir avantaj olduğunu söyledi. TEB markası altında faaliyetlerini sürdüreceklerini de bildiren Civil, ortaklığın kısa ve orta vadede katkılarını anlatırken, BNP Paribas'ın dünyada 85 ülkede faaliyet göstermesinin, dış ticaretteki paylarını artırmada etkili olacağını vurguladı. 


</TEXT>
</DOC>
