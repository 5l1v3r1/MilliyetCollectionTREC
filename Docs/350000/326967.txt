<DOC>
<DOCNO> 326967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sondun33.html </URL>
<DATE> 2005/03/25/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Fransa'da 'hayır' oyları artıyor 
</HEADLINE>
<TEXT>

     Fransa'da yapılan bir kamuoyu araştırması, 29 Mayıs'ta ülkede AB Anayasası için yapılacak referandumda ''hayır'' diyeceklerin oranının giderek arttığını ortaya koydu. 
     Marianne isimli haftalık dergide yayımlanan nin yarınki sayısında yayınlanan araştırma sonuçlarına göre, referandumda ''hayır'' diyeceklerin oranı yüde 55'e çıktı. 
     ''Seçmenlerin yüzde 50'sinin referandumda sandığa gitme konusunda istekli olmadığı'' belirlenen araştırmada, ''AB Anayasası'na karşı çıkanların oranın hem sağ, hem de sol seçmenler arasında arttığına'' dikkati çekildi. 
     Le Parisien gazetesinde geçen hafta yayımlanan kamuoyu araştırmasında ''hayır'' oylarının oranı yüzde 51'di. 
     AB Anayasası'nın çalışanların haklarına darbe vuracağı ve Brüksel'in gücünün artacağı yolundaki izlenimin, ''hayır'' oyu vereceklerin sayısında artışa oy açtığı tahmin ediliyor. 
     Cumhurbaşkanı Jacques Chirac, önceki gün Brüksel'de Fransız seçmenlere yönelik yaptığı konuşmada, referandumda ''hayır'' oylarının fazla çıkmasının ''Fransa'nın AB içindeki otoritesini sarsacağı'' uyarısında bulunmuştu. 
     
</TEXT>
</DOC>
