<DOC>
<DOCNO> 307325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sonyas19.html </URL>
<DATE> 2005/01/17/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Papaya maket Ferrari 
</HEADLINE>
<TEXT>

     Alman pilot Michael Schumacher'in kullandığı yarış arabası Ferrari'nin maketi, papaya armağan edildi. 
     Schumacher'in geçen yıl 7. dünya şampiyonluğunu kazandığı otomobilin beşte biri boyutlarındaki kırmızı otomobil, yarış ekibinin başkanı Luca Cordero de Montezemolo ile pilotlar Schumacher ve Rubens Barrichello tarafından bugün Vatikan'da düzenlenen törenle papaya teslim edildi. Törene yüz kadar Ferrari işçisi de katıldı. 
     Katolik dünyasının lideri, burada yaptığı konuşmada, Ferrari'nin başarılarından memnuniyet duyduğunu belirtti ve sporun günümüz toplumlarındaki önemine işaret etti. 
     Papa, sportif değerlerin, daha adil bir toplum yaratılmasına katkıda bulunabileceğini de belirterek, bu değerlerin yaygınlaştırılması gerektiğini söyledi. 
     
</TEXT>
</DOC>
