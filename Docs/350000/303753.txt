<DOC>
<DOCNO> 303753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sonspo30.html </URL>
<DATE> 2005/01/05/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Kayserispor'da Bülent ve Yakup ile görüşmeler sürüyor... 
</HEADLINE>
<TEXT>

     Kayserispor'un sözleşme imzaladığı Galatasaraylı İbrahim Yavuz'un Antalya kampına katıldığı bildirildi. 
     Transfer komitesi üyesi Mehmet Büyükbaş, AA muhabirine yaptığı açıklamada, transfer çalışmalarını büyük bir titizlikle sürdürdüklerini, kaliteli futbolcularla anlaşma sağlamaya çalıştıklarını kaydetti. 
     Sözleşme imzaladıkları Galatasaraylı İbrahim Yavuz'un kampa katıldığını belirten Büyükbaş, şunları söyledi 
     ''Gaziantepsporlu Bülent ile anlaşma sağlamak üzereyiz. Sanırım bugün ya da yarın kesin sonucu alırız. Galatasaraylı Yakup'u da transfer etmek için görüşmelerimiz sürüyor. Brezilyalı 2 futbolcuyu menajerleri aracılığıyla Kayseri'ye davet ettik. Çek bir stoper ile de ilgileniyoruz. Portekiz'de de lig yeni başladı. Burada da ilgilendiğimiz futbolcular var.'' Büyükbaş, ligin ikinci yarısına Antalya'da hazırlanan takımlarının 2 özel maç yapacağını bildirdi. 
     
</TEXT>
</DOC>
