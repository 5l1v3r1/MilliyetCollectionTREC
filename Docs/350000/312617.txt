<DOC>
<DOCNO> 312617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/yazar/pulur.html </URL>
<DATE> 2005/02/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Mektuplar ve boşanma... 
</HEADLINE>
<TEXT>


ŞİMDİ belki çoğunuza ters gelecek, hatta "Sende mi " diyeceksiniz ama, biz Atatürk'ün eşi Latife Hanım'dan kalan bütün mektupların açıklanmasından yanayız, tabii ailenin rızasıyla... 
O mektuplarda ne varsa, ne olursa olsun, hangi mektup, hangi belge Kurtuluş Savaşı'nın başkomutanlığını, Cumhuriyet'in ilk cumhurbaşkanlığını geri alabilir ki Harf devrimini yıkıp eski yazıya mı döneceğiz, ilkokullar yerine mahalle okulları mı açacağız, Cumhuriyet'i ve devrimleri yok mu sayacağız 

SİZ istediğiniz kadar yasak koyun, adamlar çoktan hazır, İstiklal Mahkemeleri'nde 120 bin kişi astıranlar , Atatürk'ü Samsun'a götüren "Bandırma" gemisini transatlantiğe çevirenler Padişah Vahdettin'in verdiği 40 bin altını Atatürk'ün kırmızı kadife kutuyla cebine yerleştirdiğini uyduranlar -40 bin altın 280 kilo gelir-, mektuplar açıklanmasa da yalanlarına devam edeceklerdir, sıkışınca da "Açıklasınlar " diye meydan okuyacaklardır. 
Onun için "mahremiyet dışında" ne varsa açıklanmasından yanayız. 
Mahremiyeti yazan da, cibiliyetini ortaya koyar 

ATATÜRK, Latife Hanım'la nasıl evlendi ve niçin boşandı 
"Kılıç Ali", Atatürk'ün silah ve mücadele arkadaşıdır, vefatına kadar onun en güvendiği dostlarındandır oğlu Altemur Kılıç'ın belgelere dayandırdığı anılarında, bu sorunun cevabını verir. X 

"KILIÇ Ali"ye göre Atatürk'le, Latife Hanım'ın evliliği ilk günlerde gayet mutlu ve düzenlidir fakat bu düzen giderek bozulmaya başlar... 
Neden 
"Kılıç Ali" şöyle yazar 
"Atatürk neden hoşlanmıyorsa Latife Hanım onu yapmaya, kimi seviyorsa onları sevmemeye, onlara düşman olmaya başladı." 
"Kılıç Ali" bir olay anlatır bir akşam Atatürk ve dostları Çankaya'da sofradadırlar, neşeli bir gecedir, birden salonun üzerindeki odada biri tepinmeye başlar, tavanda asılı avize sallanır, Atatürk, yaveri Salih Bozok'a seslenir 
"Salih, çık bakalım yukarıya, bu terbiyesizliği hangi hizmetçi yapıyor " 
Oysa herkes gibi o da, tepinenin Latife Hanım olduğunu bilmektedir. 

BİR gün trenle Konya'ya giderler, Konya'nın ileri gelenleri istasyondadır, herkes Gazi ile eşini karşılamaya hazırdır lakin Latife Hanım henüz hazırlanmamıştır, Atatürk insanları bekletmemek için trenden inince, eşi arkasından pencereye gelir ve "Kemal, Kemal " diye bağırır, adeta azarlar. 
"Kılıç Ali"ye göre Latife Hanım "Kraliçe gibi" davranmaktadır. 

ATATÜRK, sonunda boşanmaya karar verir, başyaver Salih Bozok, bu kararı uygun olmayan bir üslupla Latife Hanım'a söyleyince, Atatürk, "Doğru yapmadın " der, "Latife Hanım halen benim adımı taşımaktadır." 

BUNLAR "Kılıç Ali"nin anlattıklarıdır, ne kadar tarafsızdır bilemeyiz karar vermek için. Anılarının bu uzun bölümünü dikkatle okumak gerekir. 

SONUÇ, Atatürk'ün annesi Zübeyde Hanım'ın, başyaver Salih Bozok'un kulağına söyledikleridir 
"Benim gördüğüm kadarıyla, bu kızcağızla oğlum mutlu olamazlar." 
Annenin dediği çıkmıştır. 

X İş Bankası Kültür Yayınları derleyen Hulusi Turgut. 



</TEXT>
</DOC>
