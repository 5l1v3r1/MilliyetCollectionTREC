<DOC>
<DOCNO> 302520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/18/spor/spo04.html </URL>
<DATE> 2005/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Patron aranıyor 
</HEADLINE>
<TEXT>


Trabzonspor'un 14. başkanı bugün belli olacak, Önal, Albayrak ve Sümer arasındaki yarışta gülen koltuğa oturacak 


Bordo - mavili kulübün seçimli genel kurul toplantısı dün başlarken, üyeler bugün 14. başkan adayını belirlemek için sandık başına geçecek. 
19 Mayıs Spor Salonu'nda yapılan genel kurula ilk gün üyeler fazla ilgi göstermedi. Divan Başkanlığı'na oybirliği ile Avukat Cengiz Çebi seçilirken, 2006 yılı gelirleri 41 milyon 365 bin YTL, giderleri ise 41 milyon bin 731 YTL olarak açıklandı. 
Adaylardan İskender Önal ve Özkan Sümer kongreye siyaset bulaştırılmasını eleştirdi. Nuri Albayrak ise, "Hiçbir siyasetçiden hiçbir beklentim yok. Benim tek amacım Trabzonspor'a hizmet etmektir" diye konuştu. Başkanlığı devredecek olan Atay Aktuğ, "Kim seçilirse seçilsin, görev süresinin sonuna kadar desteklenmeli. Saha sonuçlarına göre yönetimlerin gitmesi sürerse ileride çok zorluklar yaşanır" yorumunu yaptı. 

Jun piyangosu 

Ara transferde gönderilmesi düşünülen Tomas Jun için Wolfsburg devreye girdi. Alman kulübü, Sparta Prag'dan 3 milyon 400 bin euroya transfer edilen Tomas Jun'u devre arasında 500 bin euroya kiralamayı, sezon sonunda da bonservisi için 2 milyon 500 bin euroyu vermeyi teklif etti. Ayrıca, 5 sezon içinde başka takıma transferi halinde de yüzde 20 pay vermeyi önerdi. Jun'a Marsilya ve M'Gladbach da kancayı attı. Öte yandan Trabzon, Beşiktaş maçının son çalışmasını dün İstanbulspor Tesisleri'nde yaptı. 

BEŞİKTAŞ - TRABZON 

Kadrolar 
BEŞİKTAŞ 
Cordoba 
A. Tandoğan 
İbrahim T. 
Çağdaş 
Adem 
Okan 
Kleberson 
Koray 
İbrahim Ü. 
Sergen 
Youla 
İbrahim A. 

TRABZON 
Jefferson 
Ufukhan 
Erdinç 
Tayfun 
Celaleddin 
Adem 
Hüseyin 
Szymkowiak 
Lee Yong 
Yattara 
Fatih 

STAT İnönü, SAAT 19.00, HAKEM Serdar Tatlı, TV Lig TV Canlı , SAKATLAR Mustafa, Tayfur, Gökhan, Ailton, A.Dursun, A.Hassan, Pancu, Güven Beşiktaş , Kürşat, Volkan Trabzon , CEZALI Gökdeniz Trabzon 

Tabancalı Fatih 

BEŞİKTAŞ maçı için İstanbul'a gelen Trabzonspor'da Fatih Tekke'nin silahı dikkat çekti. İnişte tabancasını silah teslim masasından alan oyuncu, "Tehdit mi alıyorsunuz " sorusuna, "Hayır, bizi kim tehdit edebilir" yanıtını verdi. 


</TEXT>
</DOC>
