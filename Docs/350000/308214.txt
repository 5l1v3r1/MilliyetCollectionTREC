<DOC>
<DOCNO> 308214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/son/sondun22.html </URL>
<DATE> 2005/01/21/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Straw Bush İran'la diplomatik çözümden yana 
</HEADLINE>
<TEXT>

     İngiltere Dışişleri Bakanı Jack Straw, Çin'in başkenti Pekin'e kısa bir ziyarette bulundu. 
     Pekin'de basın toplantısı düzenleyen Straw, ABD Başkanı George Bush'un İran konusunda diplomatik çözümden yana olduğunu söyleyerek ortamı sakinleştirmeye çalıştı. Straw, ''Benim Washington'da bizzat Başkan'ın ağzından duyduğumdan anladığım şey, İran'ın nükleer programı yüzünden ortaya çıkan sorunları Almanya, Fransa ve İngiltere'nin benimsediği diplomatik yaklaşımı desteklediğidir'' ifadesini kullandı. 
     Straw, ''Umarız bunu başarırız. Bu sorunu diplomatik yolla çözebilmeyi umuyorum, ancak başka seçenekleri göz ardı etmeyeceğim'' dedi. 
     Fransa, Almanya ve İngiltere, aralık ortasından bu yana İran ile askeri nükleer faaliyetler konusunda uzun vadeli bir anlaşma sağlamak amacıyla müzakereler sürdürüyor. Nükleer silah temin etme hevesinde olmadığını söyleyen İran da, bu tarihten beri uranyum zenginleştirme programını askıya almıştı. 
     
</TEXT>
</DOC>
