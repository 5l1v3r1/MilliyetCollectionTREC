<DOC>
<DOCNO> 304567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/spor/spo07.html </URL>
<DATE> 2005/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zengin üye alın' 
</HEADLINE>
<TEXT>


Atalay, federasyon başkanlarından, yönetim kurullarına Türk sporuna yatırım yapabilecek, paralı kişilerin alınmasını istedi 

AYŞE YEŞİN 


GENÇLİK ve Spor Genel Müdür Vekili Mehmet Atalay, seçimden yeni çıkan 39 federasyonun başkanlarına yönetim kurullarını zengin, parasını Türk sporuna kanalize edecek, profesyonel üyelerden oluşturma direktifi verdi. Atalay, "Yönetim oluşumunda hiçbirini süre konusunda sıkıştırmayacağımızı söyledik. Amacımız Türk sporunu kalkındıracak yönetimler oluşturulması. Bu yüzden başkanlardan ekonomik gücü olan kişileri yönetimlerine almalarını istedik" dedi. 
ATALAY, federasyonların hedeflerinin 2008 Pekin Olimpiyatları olduğunu belirtti. Gençlik ve Spor Genel Müdür Vekili, 11 Aralık seçimleri nedeniyle Kasım ayından itibaren özerklik için yapılan başvuruları askıya aldıklarını hatırlattı, "Şubat ayından itibaren başvuruları olan Atletizm, Güreş gibi federasyonların dosyalarını Merkez Danışma Kurulu'nda incelemeye başlayacağız. Yavaş yavaş tüm federasyonlarımızın bu statüye geçmesini istiyoruz" diye konuştu. 


</TEXT>
</DOC>
