<DOC>
<DOCNO> 332166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sondun62.html </URL>
<DATE> 2005/04/11/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
Myers "Kolombiya'da isyancılara karşı savaşı kazanıyoruz" 
</HEADLINE>
<TEXT>

     ABD Genelkurmay Başkanı Orgeneral Richard Myers, ''Kolombiya'da isyancılara karşı savaşı kazanıyoruz'' dedi. 
     Bu Latin Amerika ülkesinin başkenti Bogota'da bir askeri tesiste basın toplantısı düzenleyen Myers, ''Kolombiya'daki savaşı kazanıyoruz. Baskı, tamamen yenilgiye uğratılmalarına değin sürmeli'' dedi. 
     Otoriter Devlet Başkanı Alvaro Uribe hükümeti, ABD yardımı ve lojistik desteğiyle, FARC Kolombiya Devrimci Silahlı Birlikleri gerillalarına karşı mücadele ediyor. 
     Orgeneral Myers, bu ülkeye komşu olan ve ABD ile gergin ilişkilere sahip olan Venezüella'nın devlet başkanı Hugo Chavez'e de ''terörizme karşı savaşta tam işbirliği içerisinde olması'' çağrısında bulundu. 
     Myers, ''Teröre karşı savaşa yardımcı olmayan yollarla istikrarı bozan türlü türlü ülkelerle birlikte yapamazsınız. Irak örneğindeki gibi. İstikrara yardımcı olmayan Suriye ve İran gibi komşuları var. O zaman bu bir sorun teşkil eder'' dedi. 
     
</TEXT>
</DOC>
