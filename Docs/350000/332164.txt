<DOC>
<DOCNO> 332164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sondun60.html </URL>
<DATE> 2005/04/11/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
ilistinli danışman Rudeyna, Bush'un konuşmasını eleştirdi 
</HEADLINE>
<TEXT>

     Filistin yönetiminin danışmanı Nebil Ebu Rudeyna, ABD Başkanı George Bush'un, ''İsrail ile Filistin arasındaki 1949 sınırlarına dönmeyi planlamak gerçekçi değil'' şeklindeki sözlerini eleştirerek, bunun Batı Şeria'da Yahudi yerleşimciliğini meşru kılmak anlamına geldiğini söyledi. 
     Rudeyna, AFP'ye verdiği demeçte, ''Şimdi yapılması gereken şey yol haritasını uygulamaya başlamaktır. Yerleşim birimi faaliyetini meşrulaştırmamak gerekir. Filistin topraklarının nihai statüsü hakkındaki müzakereler önkoşul olmaksızın yapılmalıdır'' ifadesini kullandı. 
     İsrail Başbakanı Ariel Şaron ile Teksas'taki çiftliğinde görüşen ABD Başkanı George Bush, İsrail'i Batı Şeria'daki Yahudi yerleşim birimleri konusundaki yükümlülüklerini yerine getirmeye ve yasadışı yerleşim birimlerini yıkmaya çağırmış, bununla birlikte, 1949'daki sınırlara geri dönmeyi planlamanın ''gerçekçi olmadığını'' belirtmişti. 
     
</TEXT>
</DOC>
