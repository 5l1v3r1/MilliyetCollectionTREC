<DOC>
<DOCNO> 348390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/dunya/axdun02.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan desteğini sürdürecek 
</HEADLINE>
<TEXT>


TAKİ BERBERAKİS Atina 


Yunanistan Dışişleri Bakanı Petros Molivyatis, Fransa ve Hollanda'daki referandum sonuçlarının Türkiye'nin AB üyeliği konusundaki tutumlarını değiştirmeyeceğini vurgulayarak, Türkiye'yi AB yolunda desteklemeye devam edeceklerini bildirdi. Molivyatis, "Türkiye'nin üyelik müzakereleri 3 Ekim'de başlayacak. AB içinde kimse bu yöndeki kararın değişmesini istemedi. Müzakerelerin sonunda Türkiye, tüm kriterleri yerine getirirse, AB'ye tam üyelik hakkıdır" dedi. 
Atina'daki Yabancı Gazeteciler Cemiyeti'nin onuruna verdiği yemekte Molivyatis, Yunanistan'ın Türkiye'nin AB sürecine desteğini teyit ederken, "Fransa ve Hollanda'daki referandum sonuçları bu tutumumuzu kesinlikle etkilemiyor" ifadesini kullandı. 
Yunan Bakan, bazı Avrupa ülkelerinde Türkiye aleyhinde oluşan kamuoyu hakkında ise, "Türkiye'nin AB üyeliği ile ilgili nihai karar kısa süre sonra alınacak bir karar değil. Bu noktaya varmak için en azından 10 yıl gerekiyor. O sırada h kim olacak siyasi ortamı şimdiden kestirmek ise imk nsız" diye konuştu. 


</TEXT>
</DOC>
