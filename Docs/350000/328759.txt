<DOC>
<DOCNO> 328759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/guncel/gun90.html </URL>
<DATE> 2005/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

HAYATTA BİR KEZ - NO 1 EV 

Herkesin, hayatı boyunca bir kere yaşadığı, evde geçen, kimi zaman tehlikeli olaylar serisi 
1 Düdüklü Tencere Kapağını açarken Kullanım kılavuzlarının neredeyse hiç okunmadığı bir ülke için alışılagelmiş bir durumdur. Tencerenin kapağının doğru dürüst kapatılmaması, içine haddinden fazla yiyecek-sıvı konması ya da belirtilen sürede ocağın altının kısılmaması ya da hepsi bir arada olması nedeniyle, küçük bir servet değerindeki tencerenizin bomba gibi patlayarak tavana yapışması, insana ciddi korku verir. O sırada mutfakta olmamak gerekir. Tavana ve duvarlara yapışarak boyayı mahvetmesi, koku yapması gibi zararlar da, ayrıca can sıkıcıdır... 
2 Ütü Prizde Eğer, ütü dikey konumda bırakılmışsa, termostat ayarı sayesinde, çok ısındıkça soğuyacak ve kullanılmadığı için de, fazlaca bir tehlike oluşturmayacak, sadece elektrik faturanıza katkıda bulunacak, ütünün arıza yapmasına neden olabilecektir. Eğer, ütü yatay konumda bırakılarak ev gezmeye çıkılmışsa, yapılacak fazla bir şey yoktur, komşularınız sizi arar telefonunuzu en az bir komşunuza bırakmanız tavsiye edilir . 
3 Anahtar Kapının arkasında Kapının kapatılış saati önemlidir. Mesai saatlerinde çok sorun yaşanmaz. İlla ki bir çilingir bulunur ve çelik-melik, açamadıkları kapı yoktur. Pis bir saate denk gelmişse, 24 saat çalışan bir çilingirin telefonuna ulaşmak için çaba harcamak gerekebilir. Biraz şanslıysanız, o sırada evinizi gözüne kestiren bir hırsızla da anlaşabilirsiniz. Önce hırsız pencereden girerek size kapıyı açar ve karşılığında istediğini ona verirsiniz. Ya da önceden bir çilingirin cep telefonunu alabilirsiniz. 
4 Yemek Ocakta Özellikle, dedikoduyu sevenlerin başına gelen, yangına kadar uzanan hadisedir. Sabah, öğle, akşam demeden vır-vır-vır konuşulan kadın programlarını seyre dalan ve hatta komşularına gidip bir de orada değerlendirmede bulunan kadınların başına sık gelen, bir çok tencerenin katline ve sinirli kocanın dayağına yol açan istenmeyen bir durumdur. 
5 Açık Musluk Su kesintisinde Zor bir durumdur. Suyun kesildiğini görmesiyle birlikte eline geçen her türlü kabı doldurmak için seferber olan bireyin, suyun şiddeti azaldıkça muslukları sonuna kadar açması ve sonra bir sebepten bunu unutarak evin doğal havuz halini almasına yol açtığı durumdur. Musluğun hangi tarafta açık, hangi tarafta kapalı olduğunu bilmeyen ve hiç merak etmeyen sayısız insanın, hatta her insanın hayatı boyunca başına bir kez gelmiş olduğu iddia edilir... 

5 Klasik para geyiği Türkiye versiyonu 

Para takma" dedik de aklımıza geldi... 
1 Hayatta paranın satın alamayacağı şeyler de vardır... Bunu bir Televole mankenine anlatmaya başladık, inşallah 30 sene içerisinde anlamış olacak, umutluyuz 
2 Paranın ne önemi var, mühim olan insanlık... Kan alacak parası olmayanlara kan verilmediği için yakınlarını kaybedenler... Hastane parasını ödeyemediği için yakınları rehin kalanlar... Vefa bir semtin adı, insanlığın öyle bir durumu da yok. Onu da verin bari bir sokağa da, hiç değilse orada görülsün. 
3 Parayla saadet olmaz... Nerde Türkiye'de mi 
4 Paran mı var, derdin var... Oldu Olmayınca o da yok, derdin bile yok. Yoksun ki .. 
5 Parayla adam olunmaz... Parasız da adam yerine konulunmaz. Herkes eşit ama parası olanlar kesin daha eşittir. 


</TEXT>
</DOC>
