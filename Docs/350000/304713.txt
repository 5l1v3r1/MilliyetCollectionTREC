<DOC>
<DOCNO> 304713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sontur10.html </URL>
<DATE> 2005/01/08/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Yangına müdahaleye giden itfaiye aracı devrildi 6 yaralı... 
</HEADLINE>
<TEXT>

     Kırıkkale'de bir evde çıkan yangına müdahaleye giden belediyeye ait itfaiye aracının devrilmesi sonucu, 6 kişi yaralandı. 
     Alınan bilgiye göre Kırıkkale'ye bağlı Karaahmetli Beldesi'nin Sarıkaya Köyü'ndeki bir evde çıkan yangına müdahaleye giden Cumali Çelik'in kullandığı 71 AZ 942 plakalı itfaiye aracı, belde yakınlarında, şarampole devrildi. 
     Kazada, sürücü Cumali Çelik, itfaiye onbaşısı İsa Bütüner, itfaiye erleri Osman Akkaya, Ergün Küçük, Ali Özer ile Oğuz Şahinli yaralandı. 
     SSK Kırıkkale ve Yüksek İhtisas Hastanesi'nde tedavi altına alınan yaralılardan İsa Bütüner, Ergün Küçük ve Osman Akkaya taburcu edilirken diğer yaralıların tedavisi sürüyor. 
     
</TEXT>
</DOC>
