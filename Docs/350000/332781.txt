<DOC>
<DOCNO> 332781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/guncel/gun07.html </URL>
<DATE> 2005/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Füsun Akatlı istifa etti 
</HEADLINE>
<TEXT>


Doç. Dr. Füsun Akatlı, Yeditepe Üniversitesi Tiyatro Bölümü Başkanlığı görevinden ayrıldı 

YASEMİN BAY 

7 yıldır Yeditepe Üniversitesi Tiyatro Bölümü Başkanlığı görevinde bulunan yazar Füsun Akatlı, 11 Nisan'da görevinden istifa etti. Ders saatlerinde okulda olmadığı için üniversite yönetimince istifa etmesinin istendiğini belirten Akatlı, konuyla ilgili şunları söyledi "Tiyatro eğitimi, k ğıt üzerinde bürokrasi gereği gösterilmiş saatlere birebir uyularak yapılamaz, uygulama çalışmaları ile teorik çalışmaları zaman zaman iç içe, zaman zaman birbirinden ayrılarak yürütülür. Ancak ben bunu anlatabilecek imk nı ve muhatabı bulamadım." 
Akatlı'nın yaptığı açıklamaya Yeditepe Üniversitesi Güzel Sanatlar Fakültesi Dekanı Prof. Dr. Cemil Ata şöyle yanıt verdi 
"Füsun Hanım, istifasını verdiği için ben fakültenin dekanı sıfatıyla üzgünüm. Ancak şurası var ki Füsun Hanım ders programlarını tam uygulamadı. Bu yüzden de hakkında bir soruşturma açıldı. O soruşturma açılınca da istifasını verdi, mesele bu. Kendi yaptıkları programa uymadılar. Ama şurasını çok açık söyleyeyim Füsun Hanım son derece kıymetli, çok saygın bir hoca bunda en ufak bir endişemiz yok." 


</TEXT>
</DOC>
