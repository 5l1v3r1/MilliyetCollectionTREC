<DOC>
<DOCNO> 312067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sonspo08.html </URL>
<DATE> 2005/02/03/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Rıza'nın gelişine en çok Pancu sevindi 
</HEADLINE>
<TEXT>

     Daniel Pancu, Rıza Çalımbay'ın teknik direktörlüğe gelişiyle adeta komadan çıktığını belirtip, "Sanki yeniden doğdum" diye konuştu. 
     
     Parma’da yıkıldım’ 

     Vicente Del Bosque ile yıldızı bir türlü barışmayan Daniel Pancu, Rıza Çalımbay’ın gelişiyle adeta yeniden doğduğunu söyledi. Kendini komadan çıkmış gibi hissettiğini belirten Rumen yıldız, Sanki Beşiktaş’a yeni transfer oldum. Del Bosque ile yedek kaldım. Ama bunu asla sorun yapmadım. Çünkü benden yana birşey yoktu. Sadece hocanın tercihi bu yöndeydi. Ben de saygı gösterdim. Ancak Parma maçından önce oynayacağım söylenmişti. Kendimi çok da iyi hazırlamıştım. Böylesine önemli bir karşılaşmada forma giyememek büyük yıkım olmuştu" dedi. 
     
     Teklif var ama...’ 

     Pancu, yeni teknik heyetin kendisi ile görüşüp isteklerini sıralamasının da çok önemli olduğunu söyledi. Başarılı futbolcu, Ben de bana olan bu güveni boşa çıkarmayıp bundan sonraki maçlarda eski günlerimin daha da önüne geçmeyi amaçlıyorum. Bu forma altında yaşadığım şampiyonluk coşkusuna yeni sezonda tekrar ulaşmak istiyorum" ifadesini kullandı. Pancu ayrıca birçok takımdan transfer teklifleri aldığını ancak tek düşüncesinin yeni sezonda Beşiktaş’ın Şampiyonlar Ligi’ne katılma hakkını kazanması olduğunu da vurguladı. 
     
</TEXT>
</DOC>
