<DOC>
<DOCNO> 340930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sonsiy12.html </URL>
<DATE> 2005/05/09/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Gül, dış temsilciliklerde çalışanların maaşlarını açıkladı... 
</HEADLINE>
<TEXT>

     Eğitimle ilgili dış temsilciliklere atanan toplam 36 personel ile bu alanda istihdam edilen 32 mahalli görevlinin yıllık maliyetinin 5 milyon 667 bin 424 YTL olduğu bildirildi. 
     Yurtdışı temsilciliklerde din hizmetleri müşaviri, din hizmetleri ataşe ve ataşe yardımcısı olarak görev yapan 34 personelin yıllık maliyetinin 4 milyon 318 bin 6 YTL, basın müşaviri ve basın ataşesi olarak çalışan 17 personel ile sözleşmeli görev yapan 32 personelin yıllık maliyetinin 1 milyon 8 bin 430 YTL olduğu belirtildi. 
     Başbakan Yardımcısı ve Dışişleri Bakanı Abdullah Gül, DYP Iğdır Milletvekili Dursun Akdemir’in soru önergesini yanıtlarken, Maliye Bakanlığı, Milli Eğitim Bakanlığı, Tarım ve Köyişleri Bakanlığı, Çalışma ve Sosyal Güvenlik Bakanlığı, Kültür ve Turizm Bakanlığı, Dış Ticaret Müsteşarlığı, Diyanet işleri Başkanlığı, Basın-Yayın ve Enformasyon Genel Müdürlüğü, Emniyet Genel Müdürlüğü, Hazine Müsteşarlığı, Devlet Planlama Teşkilatı Müsteşarlığı’nın yurt dışında temsilciliği bulunduğunu kaydetti. 
     Gül, yurtdışı temsilciliklerde çalışan personelin aldığı ücret hakkında da bilgi verdi. Buna göre, yurtdışı temsilciliklerde maliye müşaviri ve maliye ataşesi olarak çalışan 23 personele aylık 2 milyon 897 bin 237 bin YTL, ayrıca sözleşmeli personel olarak istihdam edilen 
     4 çalışana yıllık 160 bin 9 YTL ödeniyor. 
     Temsilciliklere eğitim müşaviri, eğitim ataşesi ve eğitim ataşe yardımcısı olarak atanan 36 personel ile sözkonusu müşavirlik ve ataşelikler bünyesinde istihdam edilen 32 mahalli görevlinin yıllık maliyetinin toplam 5 milyon 667 bin 424 YTL, tarım müşaviri olarak görev yapan 3 personele yıllık 423 bin 808 YTL ödeme yapılıyor. 
     Çalışma ve sosyal güvenlik müşaviri ve ataşesi olarak görev yapan 38 personele yıllık 3 milyon 912 bin YTL, ayrıca 22 sözleşmeli 
     personele ise 720 bin YTL kültür ve tanıtma müşaviri ve ataşesi olarak çalışan 35 personele yıllık 3 milyon 636 bin 723 bin YTL, sözleşmeli 27 personele yıllık 1 milyon 132 bin 602 YTL ödeniyor. Daimi temsilci yardımcısı, ticaret başmüşaviri, ticaret müşaviri, ticari müşavir yardımcısı ve ticaret ataşesi olarak görev yapan 82 Dış Ticaret Müsteşarlığı temsilcisi ile sözleşmeli olarak istihdam edilen 55 personelin yıllık maliyeti, 10 milyon 487 bin 784 YTL. Din hizmetleri müşaviri, din hizmetleri ataşe ve ataşe yardımcısı olarak ilgili temsilciliklerde görev yapan 34 personelin yıllık maliyeti 4 milyon 318 bin 6 YTL olurken basın müşaviri ve basın ataşesi olarak çalışan 17 personel ile sözleşmeli görev yapan 32 personelin yıllık maliyeti 1 milyon 8 bin 430 YTL’yi buluyor. İlgili temsilciliklerdeki görevli 3 emniyet müşaviri ve emniyet ataşesine yıllık 370 bin 200 YTL maaş ödeniyor. Hazine Müsteşarlığı tarafından yurtdışına atanan 25 ekonomi müşaviri ve ekonomi ataşesinin yılık maliyeti 3 milyon 105 bin 882 YTL, sözkonusu müşavirlik ve ataşelikler bünyesinde istihdam edilen 14 mahalli görevlinin yılık maliyet toplamı ise 633 bin 462 YTL oldu. Temsilciliklerdeki 3 planlama müşavirine yıllık 329 bin 825 YTL maaş ödeniyor. 
     
</TEXT>
</DOC>
