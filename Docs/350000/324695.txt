<DOC>
<DOCNO> 324695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sondun23.html </URL>
<DATE> 2005/03/18/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Halepçe katliamının Hollandalı sanığı yargılanıyor 
</HEADLINE>
<TEXT>

     BBC 

      Devrik Irak lideri Saddam Hüseyin'in zehirli gaz üretmesine yardımcı olmakla suçlanan Hollandalı bir işadamının davası bugün Roterdam kentinde başlıyor. 
     Frans van Anraat adlı işadamı, savaş suçu işlemek ve soykırıma suç ortaklığıyla suçlanıyor. 
     Van Anraat'a yöneltilen suçlamalar, 1980'li yıllarda, Saddam Hüseyin'e sinir gazı ve hardal gazı üretmekte kullanılan kimyasal maddeleri sağladığı iddialarına dayanıyor. 
     Dava dosyası, Saddam Hüseyin döneminde, Irak'ın kimyasal programını yürüten ve Kimyasal Ali adıyla bilinen Ali Hasan el-Mecid'den alınan bilgileri de içeriyor. 
     İddialara göre, Van Anraat'ın sağladığı kimyasal maddelerle hazırlanan zehirli gazlar 1980 yılında İran savaşı sırasında ve 1988 yılında Halepçe'de Kürtlere karşı kullanıldı. 
     Halepçe katliamında beş binden fazla Kürt yaşamını yitirmişti. 
     Frans van Anraat, 2003 yılında Irak Ameriaka Birleşik Devletleri önderliğindeki koalisyon güçlerince işgal edilene kadar Irak'ta yaşıyordu. 
     Savaşın başlamasıyla Irak'tan ayrılan Van Anraat, geçen Aralık ayında Amsterdam'da tutuklandı. 
     
</TEXT>
</DOC>
