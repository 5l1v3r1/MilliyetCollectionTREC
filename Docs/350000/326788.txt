<DOC>
<DOCNO> 326788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sontur53.html </URL>
<DATE> 2005/03/24/ </DATE>
<TIME> 20.17 </TIME>
<AUTHOR>  </AUTHOR>
<HEADLINE>
Kahramanmaraş'ta halı deposunda yangın maddi hasara neden oldu 
</HEADLINE>
<TEXT>

     Kahramanmaraş'ta bir halı mağazasının deposunda çıkan yangında maddi hasar meydana geldi. 
     AA muhabirinin aldığı bilgiye göre, Hacı Gölcü'ye ait Azerbaycan Bulvarı'ndaki halı satış mağazasının deposunda henüz belirlenemeyen bir nedenle yangın çıktı. 
     Kahramanmaraş Belediyesi itfaiye ekiplerinin erken müdahalesi sonucu büyümeden söndürülen yangında, ölen veya yaralanan olmazken, maddi hasar meydana geldi. 
     Mağaza sahibi Hacı Gölcü, yangında depoda sakladıkları halılar ve tabloların zarar gördüğünü belirterek, ''İki katlı deponun alt katındaki yangının neden çıktığını bilemiyoruz. Yangının deponun üst katına sıçramadan söndürülmesine sevindik. Zararımız henüz belli değil'' dedi. 
     Yangının çıkış nedeninin yapılan çalışmaların ardından belirleneceği bildirildi. 
     
</TEXT>
</DOC>
