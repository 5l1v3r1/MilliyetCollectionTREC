<DOC>
<DOCNO> 326605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sondun39.html </URL>
<DATE> 2005/03/24/ </DATE>
<TIME> 20.08 </TIME>
<AUTHOR>  </AUTHOR>
<HEADLINE>
Sudan ile Suudi Arabistan arasında güvenlik işbirliği anlaşması yapıldı 
</HEADLINE>
<TEXT>

     Sudan ile Suudi Arabistan arasında güvenlik işbirliği anlaşması imzalandı. 
     Suudi İçişleri Bakanı Prens Nayif'in Hartum ziyareti sırasında, iki ülke arasında polis tarafından arananların karşılıklı iadesi de dahil, güvenlik işbirliği anlaşması imzalanmasıyla terörizmle mücadelede birlikte çalışma konusunda anlaşmaya varıldı. 
     Nayif, Sudan İçişleri Bakanı General Abdülrahim Muhammed ile birlikte düzenlediği basın toplantısında, iki ülke arasında suçluların ve polis tarafından diğer arananların iadesi ve güvenlik birimlerinin işbirliğinin süreceğini söyledi Suudi İçişleri Bakanı, iki ülkenin Kızıldeniz'i korumak için birlikte çalışması gerektiğini ifade etti. 
     Sudan İçişleri Bakanı Hüseyin de, imzalanan anlaşmaların, suçla, uyuşturucuyla ve iki ülkeye yasadışı girişlerle mücadelede işbirliğini de kapsadığını belirtti. 
     Terör örgütü El Kaide'nin lideri Usame Bin Ladin, Suudi hükümetinin kendisini vatandaşlıktan çıkarmasının ardından 1990'ların başında Sudan'a gitmişti. Sudan'da dinci gruplar arasındaki rekabetin sonucu Ömer el Beşir hükümetinin Bin Ladin'i sınırdışı etmesinin ardından da Bin Ladin 1996'da Afganistan'a kaçmıştı. 
     
</TEXT>
</DOC>
