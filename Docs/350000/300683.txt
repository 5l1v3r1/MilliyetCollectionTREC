<DOC>
<DOCNO> 300683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sontur36.html </URL>
<DATE> 2004/12/24/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Sporcu ölünce organ bağışı gerçekleşemedi... 
</HEADLINE>
<TEXT>

     Otomobilin çarptığı Tekirdağ Amatör Lig A Genç Takımı Şarköysporda oynayan futbolcu ve lise öğrencisi Ertuğrul Yanık 16 , tedavi gördüğü hastanede yaşamını kaybetti. 
     Edinilen bilgiye göre, dün Sarıcapaşa Caddesi'nde, Erkan Toker'in kullandığı 34 UF 275 plakalı otomobil, bisikletiyle antrenmana gitmeye çalışan Yanık'a çarpmıştı. 
     Tekirdağ Devlet Hastanesi'nde tedavi altına alınan Yanık, yapılan müdahalelere rağmen bugün yaşamını yitirdi. 
     Bu arada, Tekirdağ Devlet Hastanesi yetkilileri, ailenin, çocuklarının organlarını bağışlamaya karar verdiğini, hastanede bağışa yönelik tetkiklerini yapıldığı sırada, Yanık'ın yaşamını kaybettiğini bildirdiler. Yetkililer, bu nedenle bağış işleminin gerçekleştirilemediğini söylediler. 
     Ertuğrul Yanık'ın cenazesinin, bugün Şarköy mezarlığında toprağa verileceği bildirildi. 
     
</TEXT>
</DOC>
