<DOC>
<DOCNO> 311835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sonyas17.html </URL>
<DATE> 2005/02/02/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Liz Hurley'in diyeti tehlike sınırında... 
</HEADLINE>
<TEXT>

     Sinema dünyasının en güzel yıldızlarından Liz Hurley, uyguladığı diyet yüzünden bir deri bir kemik kaldı. Doktorlar, hamilelikte aldığı kiloları vermek için günde sadece bir öğün yemek yiyerek 47 kiloya düşen yıldızı uyardı. 
     Wenn'in haberine göre, Hurley güzellik uğruna sağlığını ciddi tehlikeye attı. Şu anda 2 yaşında bulunan oğlu Damian'ı doğurduktan sonra diyete başlayan Hurley, günde sadece bir öğün yemek yiyerek ve ''aç yatarak'' sonunda 47 kiloya düştü. 
     Londra'daki Women's Nutrition Clinic doktorlarından Alan Stewart'a göre, uzun yıllar mankenlik yapan 1.75 boyundaki yıldız, boyu ve kilosu arasındaki orantıyı bozdu. 
     Hurley'nin vücudundaki kas ve kemik dengesinin de orantısız olduğunu vurgulayan Dr.Stewart, ''Hurley bir öğün yemekten vazgeçmeli ve günde en az 2 bin kalori almalı. Günde bir öğün yemek yiyerek kilo vermiş, ama iki yıl boyunca buna devam etmesi büyük tehlike arzediyor'' dedi. 
     Hurley'nin bu davranışıyla yeniden çocuk sahibi olmasının da zorlaştığını belirten Stewart, bu diyetin sonunun kemik ve kas erimesi olduğunu bildirdi. 
     39 yaşındaki Hurley, oğlu Damian'ı 4 Nisan 2002 yılında dünyaya getirmişti. 
     
</TEXT>
</DOC>
