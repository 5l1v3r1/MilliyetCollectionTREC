<DOC>
<DOCNO> 315633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/spor/spo11.html </URL>
<DATE> 2005/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Buz hokeyinde seks skandalı 
</HEADLINE>
<TEXT>


İsveç Buz Hokeyi Milli Takımı'ndan üç oyuncu, milli takım kampında grup seks yaptıkları gerekçesiyle takımlarından uzaklaştırıldı 

İRFAN KURTULMUŞ 


Milli takımdan atıldılar 
İSVEÇ Buz Hokeyi Milli Takımı'nın üç oyuncusu Andreas Lilja, Henrik Tallinder ve Kristian Huselius'un adları seks skandalına karıştı. Olayı öğrenen milli takım antrenörü tarafından Çek Cumhuriyeti maçında oynatılmayan üç sporcunun, dün yapılan Buz Hokeyi Federasyonu yönetim kurulu toplantısından sonra milli takımdan da uzaklaştırıldığı belirtildi. 

Gece kulübünden... 
TALLİNDER ve Huselius'un, oynadıkları Linköping takımıyla olan sözleşmeleri feshedilirken, Andreas Lilja da, Mora takımında sezon sonuna kadar kadro dışı bırakıldı. Üç oyuncunun, The Lab adlı gece kulübünde tanıştıkları 21 yaşındaki bir kadınla, milli takımın kaldığı Scandic Park Otel'de grup seks yaptıkları öğrenildi. 


</TEXT>
</DOC>
