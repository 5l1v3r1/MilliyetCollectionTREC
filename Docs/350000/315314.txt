<DOC>
<DOCNO> 315314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/yazar/guclu.html </URL>
<DATE> 2005/02/15/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
OKS başvuruları sona erdi ama... 
</HEADLINE>
<TEXT>


Sınavla öğrenci alan ortaöğretim kurumları için başvurular, bu yıl ilk kez internet üzerinden sanal olarak gerçekleşti. Başvuru süresi normalde cuma günü sona erdi. Ayrıca hafta sonu için iki günlük bir ek süre daha verildi. Ancak h l başvurusunu gerçekleştiremeyen binlerce öğrenci var. 
Kabahat öğrenci, veli ve okul yöneticilerinde mi Kesinlikle hayır. Önce yoğun başvuru karşısında Milli Eğitim Bakanlığı'nın bilgisayarları felç oldu. Ardından da uzunca bir kar tatili geldi. Uzatmalar ise bankaların kapalı olduğu hafta sonuna rastladı. Ayrıca ilk kez sanal ortama geçişin sancıları da yaşanan kargaşanın tuzu biberi oldu. Bu yüzden, başvurular bitti diye kestirip atmanın bir mantığı yoktu. Nitekim öyle de oldu. 
MEB Sınavlar Dairesi, bugüne kadar başvuruda bulunamayan öğrenciler için ekstra ikinci bir ek süre daha tanıdı. Adaylar, Milli Eğitim Bakanlığı Eğitim Teknolojileri Genel Müdürlüğü hesabına başvuru harçlarını yatırdıkları takdirde, mağduriyetten kurtulacaklar. İşte yeni hesap numarası 
Ziraat Bankası Ankara Beşevler Şubesi 5495218 - 5001 
Eğer bu konuda yine de bir sorunla karşılaşırsanız bizi aramalısınız. Ama bu sorun, sakın sizin ihmalk rlığınızdan ya da vurdumduymazlığınızdan kaynaklanan bir sorun olmasın. 

Öğrenci affı 
Öğrenci affı konusunda yılan hik yesine dönen tartışmalara bir yenisi daha eklendi. Daha önce olduğu gibi hükümet af istiyor, YÖK ve üniversiteler ise karşı çıkıyor. 
Görünen o ki son 20 yılda olduğu gibi yine kısır tartışmaların ötesine geçilemeyecek. Af çıkmaya çıkacak ama öğrencilerin yüzde 97'si yine geldiği gibi gidecek. Üniversitenin bir kapısından girecek, diğer kapısından atılacak. 
Öğrenci affının amacına ulaşması için YÖK ve rektörlerin ikna edilmesi gerekiyor. Yoksa daha öncekiler gibi hiç amacına ulaşmaz. 
Örneğin bölüm ve üniversite değiştirme mutlaka gündeme gelmeli. Bilgisayara girip başarılı olamayan, farklı bir mühendisliğe ya da meslek yüksekokullarına geçiş yapabilmeli. Onca emek bir çırpıda silinip atılmamalı. Batılı üniversitelerde affa gerek kalmaması bu yüzden. 

Servis ücretleri 
Bayram, yarıyıl, kar tatili derken öğrenciler bir ay okula gitmedi. Ama servis ücretleri tıkır tıkır ödeniyor. Velilerin bu konuda çok yoğun tepkileri var. En azından yarısı alınsaydı diyorlar. Ama seslerini kimselere duyurabilmiş değiller. 
Yönetmeliğe göre, resmi tatillerde de öğrencilerden servis ücreti alınabiliyor. Ama ekstra tatiller bu kapsamın dışında. Birilerinin bu konuya açıklık getirmesi gerekiyor. Yoksa veliler ile servis şirketlerinin arasında tatsız gerginlikler yaşanacak. Bunun da başta öğrenciler olmak üzere hiç kimseye bir yararının dokunmayacağı kesin... 
Benzer gerginlik, öğrenim ücretlerini peşin ödeyen dershane ve kurs öğrencileri ile kurum yöneticileri arasında da yaşanıyor. Bilindiği gibi dershane ve kurslarda KDV oranı yüzde 18'den yüzde 8'e indi. Ama aradaki yüzde 10'luk KDV fark h l velilere ödenmiş değil. Pek çok kurum bu ödemeyi yapmamak için sürekli mazeret üretiyor. Bu konuya da el atılması, alınan kararların devamlılığını sağlamak açısından çok yerinde olacaktır. 
Özetin özeti Sorunlar birikip dağ gibi olmadıkça ilgilenmiyoruz. 



</TEXT>
</DOC>
