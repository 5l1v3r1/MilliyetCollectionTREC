<DOC>
<DOCNO> 311724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sonspo08.html </URL>
<DATE> 2005/02/02/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Galatasaray, Fransa Ligi'ne yıldırım gibi düştü .. 
</HEADLINE>
<TEXT>

     Genç yıldız Ribery'nin dün attığı 3.5 yıllık imzayla resmen Aslan oldu ama Fransız basını ve Metz taraftarları hala buna inanamıyor. 
     L’equipe’in yazdıkları yaşanan şoku en güzel şekilde özetliyor Lige yıldırım düştü 
     
     Fransa’yı sallayan adam 

     Galatasaray’ın Ribery’yi alacağı haberi ilk önceleri hiçbir taraftarı fazla heyecanlandırmamıştı... Hatta çoğu Sarı-Kırmızılı taraftar, Fener Anelka’yı getirdi, biz ise tanınmamış bir Fransız’ıö diye düşünüp, yönetime tepki gösteriyordu. Ancak Ribery’nin hiç de sıradan bir oyuncu olmadığı kısa zamanda ortaya çıktı. Daha önce onu seyretmiş olanlar, Avrupa futbolunu yakından takip edenler genç futbolcuyu göklere çıkarırken, transferin Fransa’da yarattığı etki de Ribery’nin kalitesini doğrular cinsten... 
     
     Taraftarlar ayaklandı 

     İşte Fransa’nın dünyaca ünlü spor gazetesi L’equipe’in Ribery transferi hakkında yaptığı yorum Lige yıldırım düştü. Metz şokta... Fransız futbolunun gelecek vaadeden en önemli isimlerinden biri olan Ribery, Galatasaray’a gitti. Hepsi bu kadar değil. Metz taraftarları da kendi yönetimlerine karşı kazan kaldırdı. Bordo -Beyazlılar, kulübün internetteki forumlarına şunları yazdı Ribery gibi yetenekler ligin 15. sırasında olan bir takımda oynamamalı. Galiba yöneticiler de böyle düşündü ..’ 
     
     Kombine boykotu 

     Bu büyük bir utanç Yöneticiler sıfırsınız’, 1.5 sene içinde 3 ila 8 milyon Euro edecek’, Belli oldu ki artık kulübün bir beklentisi kalmamış. Bu kombine aldığım son senedir’, Yöneticiler büyük hata yaptı, bizler için bu bir utanç. Sezon sonunu bekleyemediler mi Onsuz takım ne yapacak ’, Bence aldatıldık. Galatasaray sakat bir oyuncuya para öder mi ’ Ribery’nin transferi hakkında iyi şeyler düşünen Metz taraftarları da vardı Bize güzel anılar bıraktı ve büyük Avrupa kulüplerinden birine gitti. İyi şanslar’ 

     
</TEXT>
</DOC>
