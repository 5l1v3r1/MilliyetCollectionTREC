<DOC>
<DOCNO> 348351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sontur46.html </URL>
<DATE> 2005/06/02/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Tokat'ta sağanak yağış etkili oldu... 
</HEADLINE>
<TEXT>

     Tokat’a bağlı Güryıldız Beldesi’nde sağanak yağış sonucu meydana gelen su taşkınında yaklaşık bin dekar ekili alan zarar gördü, 7 büyükbaş hayvan telef oldu. 
     AA muhabirinin aldığı bilgiye göre, öğle saatlerinden sonra bölgede etkisini gösteren sağanak yağış nedeniyle beldeden geçen derenin taşması sonucu meydana gelen selde, bazı ev ve ahırlar hasar gördü. 
     Yaklaşık bin dekar ekili alanın sular altında kaldığı selde, 7 büyükbaş hayvan telef oldu. Yetkililer, olay sonrası beldeye sevk edilen Tokat Belediyesi ve Köy Hizmetleri Müdürlüğü’ne ait iş makinelerinin de su taşkınına yol açan dere çevresinde yol açma çalışmalarını sürdürdüğünü bildirdi. 
     Bu arada, Tokat Vali Yardımcısı Mustafa Ayhan, Tarım İl Müdürü Yaşar Kavak ve bazı daire müdürleri de beldeye gelerek hasar tespit çalışmaları hakkında bilgi aldı. 
     
</TEXT>
</DOC>
