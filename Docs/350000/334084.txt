<DOC>
<DOCNO> 334084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/guncel/gun01.html </URL>
<DATE> 2005/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk doktor yeni tedavi peşinde 
</HEADLINE>
<TEXT>


Doç. Dr. Banu Arun, Celebrex adlı romatizma ilacının ve hintsafranının meme kanserine karşı etkisini araştırıyor. Arun'un hedefi, en az yan etkili tedaviyi bulmak 

Kanser tedavisinde tamamlayıcı yöntemler - Sema Emiroğlu 

ABD'de Teksas Üniversitesi'ne bağlı M.D. Andersen Kanser Merkezi Meme Onkoloji Bölümü Öğretim Üyesi olan Doç. Dr. Banu Arun, meme kanserine yakalanma oranı yüksek kişilerde hem geleneksel, hem de alternatif tıp alanında yaptığı klinik deneylerle yankı yarattı. 
Celebrex adlı popüler romatizma ilacının, kadınlarda meme kanseri riskini azaltabileceğini gösteren bir araştırmanın başkanlığını yapan Arun, ön bulguları, geçen yıl ABD'de düzenlenen Meme Kanseri Sempozyumu'na sundu. 

Daha az yan etki 
Arun'un araştırmasına mali destek, Amerikan Ulusal Kanser Enstitüsü NIC ve Celebrex'i üreten Pfizer tarafından sağlandı. İleri düzeyde meme kanseri olan hastalar ya da risk taşıyan kadınlara verilen Tamoxifen ilacının bazı yan etkileri bulunduğunu belirten Dr. Arun, "En az onun kadar etkili, ama daha az yan etkisi olarak ilaçlar bulmaya çalışıyoruz" dedi. 
Celebrex celecoxib , "COX-2 İnhibitors" olarak bilinen ağrı kesici ilaç grubunun parçası. Kısa süre önce COX-2 ilacı olan Vioxx'u kullananların kalp krizi ve felç risklerinin arttığının ortaya çıkması üzerine, ilaç piyasadan çekildi. Tüm bu ilaç grubu, mercek altına yatırıldı. Ama bu konudaki haberler, Celebrex için daha olumlu. Ulusal Sağlık Enstitüsü, kısa bir süre önce Dr. Arun'a Celebrex üzerinde çalışabileceğini bildirdi. 
Dr. Arun ve Teksas Üniversitesi'ndeki ekibi, Celebrex'in, meme kanserini önleyip önleyemeyeceğini araştırmak istediler. Yüksek riskli 40 kadın, çalışmaya katıldı. 6 aylık tedavinin ardından östrojen-reseptör ekspresyonu düzeyi yüzde 30.8'den yüzde 21.8'e indi. 
Dr. Arun, hintsafranı bitkisinin kökünden elde edilen "curcumin" maddesinin, meme kanseri hücrelerinin büyümesini yavaşlattığını görmüş. Bu konuda bilimsel çalışmalara başlıyor. Arun'la bir söyleşi gerçekleştirdik 

Kitleyi azaltıyor 
SEMA EMİROĞLU M.D. Andersen Kanser Merkezi'nde ne tür çalışmalar yapıyorsunuz 
DOÇ. DR. BANU ARUN İki alanda çalışmalarım var, biri, meme kanseri tedavisinde normal kemoterapiyle, bir de meme kanseri yüksek risk kliniğini kurdum. Orada yüksek riskli hastalarda risk azaltıcı önlemler uyguluyoruz. Önce mamografi ve MRI tetkikleri yapılıyor. Sonra meme kanserini önleyici Tamoxifen adlı ilacını konuşuyoruz. Hasta yüzde 80 oranında meme kanseri riski taşıyorsa, memenin alınması bile söz konusu olabiliyor. Bu hastalarda yumurtalık kanseri riski de yüksek olduğu için yumurtalık tetkiki de yapılıyor. 

Önemli destek aldı 
Klinikteki çalışmalarınızın yanında bilimsel araştırmalarınız da var. 
Evet, araştırmalarımızdan biri, Celebrex üzerinde. Ulusal Sağlık Enstitüsü'nden önemli maddi destek aldım. Aralıkta San Antonio'daki Meme Kanseri Sempozyumu'nda sunduk, ABD medyası çok ilgilendi. Tamoxifen, meme kanseri riskini yüzde 50 azaltıyor, ama rahim kanseri ve kan pıhtılaşması riskini artırıyor. Az yan etkisi olan şeyleri araştırıyoruz. Celecoxib, meme kanseri dahil bazı kanser türlerini geliştiren COX-2 enzimini durduruyor. Celebrex'i çok riskli hastalara verip meme dokusundaki değişimi inceliyoruz. 

Nasıl bir sonuç aldınız 
Celebrex'le, östrojen reseptörü ekspresyonunda ciddi azalma görüldü. Bu, önemli bir adım. 

Hintsafranı bir çare olabilir mi 

SEMA EMİROĞLU Hintsafranı köklerinden elden edilen maddeyle curcumin ilgili çalışma yaptığınızı söyledi. 
DOÇ. DR. BANU ARUN Evet. Curcumin'in yan etkisi yok. Vücutta iltihaptan kansere kadar pek çok hastalığın gelişiminde rol oynayan bir proteini inhibe ediyor. Bazı kanserlerde, curcumin verildikten sonra lezyonlarda hafif gerileme görülmüş. Meme kanseri hücrelerine curcumin'i verdiğimiz zaman, hücrelerin büyüme hızında azalma gördük. Yüksek riskli hastalarda çok yakında çalışmaya başlayacağız. 

Kesin sonuç yok ama umut var 

Alternatif kanser tedavilerinin hastalara tavsiye edilmesine nasıl yaklaşıyorsunuz 
Çaresi tükenmiş insanlar her şeyi deniyorlar. Ama bu Tamamlayıcı ve Alternatif TAT tedavilerinin ikisi de tamamlayıcı. Yani tek başına, ilerlemiş vakaya çare olacağına dair elimizde herhangi bir kesin bir kanıt yok. Fakat çalışmalarda ümit vaad eden sonuçlar aldık. Baştan "Kesinlikle denemeyin" demek de yanlış, "Hemen deneyin" demek de. Bu ilaçlar, bizim burada Lorenzo Cohen'le yaptığımız gibi kemoterapiyle birleştirilip de yapılabilir. 

Gözler üzerinde 

Celebrex'in, hücrenin ölümünü teşvik ederek tümör kitlesini azalttığı ortaya konuldu. Doç. Dr. Arun, bu sonuçtan yola çıkarak, Celebrex'le ilgili çalışmaya başladı. ABD medyası, çalışmaya büyük ilgi gösterdi. 

Hayat bilimi AYURVEDA 

Hindistan'ın geleneksel tıp sistemi olan 'ayurveda' kapsamında, meditasyon ve yoga da var. 'Ayurveda'nın kansere karşı kanıtlanmış etkisi yok 


Ayurveda, Hindistan'ın geleneksel tıp sistemi. "Hayat bilimi" anlamına gelen Ayurvedik tıp, akıl, beden ve ruha eşit derecede vurgu yapan ve kişinin doğuştan gelen uyumunu yeniden sağlamayı amaçlayan kapsamlı bir tıp sistemi. 

Bireysel terapi 
Ayurveda, hem sağlığın muhafaza edilmesini hem de tedaviyi Athuravritha içine alıyor. Hastalar, belirgin fiziksel, duygusal ve metabolik türlerine dosha göre "Kapha", "Pitta" ya da "Vata" olarak sınıflandırılıyor bunların her biri 5 unsurdan toprak, ateş, su, hava, eter ikisi ve beş duyu ile bağlantılı olarak, belirli organlarda bulunuyor. "Dosha" organlar, vücut, çevre ve evren tarafından paylaşılan özellikleri temsil ediyor. Bir hastanın içinde bulunduğu "dosha" durumu dengesini kaybedince, hastalık meydana geliyor. Kişinin "dosha" dengesini düzeltmek için, beslenme ve yaşam biçimi değişiklikleri, ilaç şifalı otlar, baharatlar, madeni ve veya hayvansal ürünler , solunum egzersizleri ve meditasyon kullanılıyor. Terapi, kişinin sorunları ve metabolik özelliklerine göre bireyselleştiriliyor. 

Kanıtı yok 
İlaç tedavisine başlanmadan önce, kan alma, kusma ve bağırsak temizleme gibi toksinlerden arındırma işlemi yapılıyor. 
Ayurveda'nın kanseri önleme ya da tedavi etmek için kullanılabileceğini destekleyen hiçbir bilimsel kanıt bulunmuyor. Kanserle bağlantılı semptomların tedavisi açısından, son yapılan araştırmalar, yoganın lenf kanseri hastalarında uyku seyrini düzeltmeye, ayrıca meme ve prostat kanseri hastalarında stres semptomlarını azaltmaya yardım ettiğini gösteriyor. 
Kurşun, altın ve gümüş gibi ağır madenler Ayurvedik formüllerinde kullanılmasına rağmen, kurşunun kullanımı, endişe kaynağı. Amerikan Hastalıkları Kontrol ve Önleme Merkezi, Ayurvedik ilaçların kullanımı ile bağlantılı 12 kurşun zehirlenmesi vakası tespit etti. Ayrıca son yıllarda, "Transandantal Meditasyon" şeklinde ticari tescili olan versiyon, pek çok çevrede kaygı yaratıyor. Meditasyon, Ayurvedik kültürünün önemli bir parçası olmakla birlikte, resmi makamlar, Transandantal Meditasyon'un gençleri, potansiyel açıdan zararlı bir sömürü dünyasına çektiğine inanıyor. 

Aminoasit terapisi tartışılıyor 

ABD'de uygulanan, ama etkinliği tartışmalı ve bilimsel olarak kanıtlanmamış olan bir "alternatif" kanser tedavi yöntemi, Kontrollü Aminoasit Terapisi CAAT . Connecticut eyaletinin Greenwich kentinde, k r amacı gütmeyen bir araştırma kuruluşu olan A. P. John Kanser Araştırma Enstitüsü tarafından geliştirilip uygulanıyor. 
Enstitü, 20 yılı aşkın bir süredir incelemelerini, aminoasitlerin kanser hücrelerindeki rolü üzerinde yoğunlaştırıyor ve bunların, normal hücrelerdekinden nasıl farklı bir rol oynadığını araştırıyor. Bu araştırma, CAAT Terapisi'nin gelişimine yol açtı. 

Tedavinin temeli 
CAAT, aminoasit ve karbonhidrat mahrumiyetine dayanıyor. Tedavinin savunucularına göre bu yöntem, kanser hücrelerinin büyümesini, bu büyüme için gereken faktörlere zarar vererek engelliyor. Amaç, hücre oluşumunun 5 temel şartına yapı, enerji, kan damarları, büyüme hormanları ve fonksiyonları müdahale edip kanser hücrelerinin gelişimini önlemek. Aminoasitler, gıdalar ve besin takviyesinin birbirleriyle etkileşimlerinin ve kimyasal reaksiyonlarının, "stratejik biçimde" kullanıldığı belirtiliyor. 

Beslenme eksik kalabilir 
Ancak Memorial Sloan Kettering Kanser Merkezi Bütünleyici Tıp Servisi'nce hazırlanan ve bilimsel verilere dayalı incelemede, "CAAT yönteminin, kanser tedavisinde etkili ve güvenli olduğunu belirleyen hiçbir çalışma yapılmadığı" uyarısında bulunuluyor. "CAAT ürünlerinin imalatçısı, bunların vücut üzerinde herhangi bir etki yaptığını gösteren hiçbir bilimsel çalışma sunmuyor. CAAT'ın kanseri engelleyip engellemediğini ya da herhangi biçimde etkileyip etkilemediğini kesin olarak bilmiyoruz" deniliyor. Uyarıda ayrıca, "sınırlandırıcı beslenme rejimlerinin, besin eksikliğine yol açabileceği" vurgulanıyor. 

BİTTİ 


</TEXT>
</DOC>
