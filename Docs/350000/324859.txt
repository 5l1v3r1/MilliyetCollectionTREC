<DOC>
<DOCNO> 324859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sontur09.html </URL>
<DATE> 2005/03/18/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Yetiştirme yurdunda çocukları sopayla döven görevli tutuklandı 
</HEADLINE>
<TEXT>

     Bitlis'teki Yüzüncü Yıl Yetiştirme Yurdu'nda bulunan 23 çocuğu sopayla dövdüğü iddiasıyla gözaltına alınan sosyal hizmet görevlisi tutuklandı. 
     İl Emniyet Müdürü Salih Kesmez, yaptığı yazılı açıklamada, 15 Mart Salı günü, Yüzüncü Yıl Yetiştirme Yurdu'nda koruma altında bulunan çocuklardan bir kısmının dövüldüğü yönünde duyum aldıklarını bildirdi. 
     Ertesi gün Çocuk Şube Müdürlüğü'nce gerekli soruşturmanın başlatıldığını belirten Kesmez, açıklamasında şunları kaydetti 
     ''Söz konusu çocuklarla eğitim gördükleri Yüzüncü Yıl İlköğretim Okulu'nda rehber öğretmen gözetimi altında yapılan görüşmede, sosyal hizmet görevlisi Mustafa Yıldız tarafından toplam 23 çocuğun geç saatte yattıkları ve sabahleyin de kahvaltı saatinde yaramazlık yaptıkları gerekçesiyle sopayla dövüldüğü belirlenmiştir.'' Nöbetçi savcının talimatı ile adli soruşturmaya başlanıldığını belirten Salih Kesmez, 23 çocuktan 15'inin vücutlarının değişik yerlerinde darp izine rastlanıldığını, çocuklara 1 ila 5 gün arasında doktor raporu verildiğini bildirdi. 
     Kesmez, gözaltına alınan Mustafa Yıldız'ın çıkarıldığı mahkemece tutuklandığını kaydetti. 
     
</TEXT>
</DOC>
