<DOC>
<DOCNO> 308030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sondun21.html </URL>
<DATE> 2005/01/20/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Hollanda mahkemesi PKK'lı Kesbir'in Türkiye'ye iadesini reddetti 
</HEADLINE>
<TEXT>

     Hollanda'da tutuklu bulunan terör örgütü PKK üyesi Nuriye Kesbir'in Türkiye'ye iade edilmesine temyiz mahkemesi de karşı çıktı. 
     Hükümetin başvurusu üzerine, Lahey'deki temyiz mahkemesinde bugün yapılan duruşmada, mahkeme heyeti, terör örgütü üyesi Nuriye Kesbir'in Türkiye'ye iade edilmemesi yönünde daha önce alınan mahkeme kararını onayladı. 
     2001 yılından bu yana Hollanda'da bulunan terör örgütü üyesi Kesbir, uzun bir yargılama sürecinin ardından geçen sonbaharda Hollanda Adalet Bakanlığı'nın Türkiye'ye teslim edilmesi yönündeki kararına karşı açtığı davayı kazanmıştı. Bu karar üzerine Adalet Bakanlığı da geçen Aralık ayında temyiz mahkemesine başvurmuştu. 
     Mahkemenin bugün aldığı kararın ardından terör örgütü üyesi Nuriye Kesbir'in, hükümet tarafından yurtdışı edilebileceği bildirildi. 
     Terör örgütü üyesi Kesbir'in daha önce yaptığı iltica talebinin, Adalet Bakanlığı tarafından reddedildiği ve Kesbir'in bu karara karşı açtığı davayı kesin olarak kaybettiği hatırlatıldı. 
     Terör örgütü PPK üyesi Nuriye Kesbir, halen Breda Cezaevi'nde tutuklu bulunuyor. 
     
</TEXT>
</DOC>
