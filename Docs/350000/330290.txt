<DOC>
<DOCNO> 330290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/yasam/ayas.html </URL>
<DATE> 2005/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyetinizi suçlamayın vücudunuzu dinleyin 
</HEADLINE>
<TEXT>


Herkesin vücut haritası farklıdır. Örneğin tiroit hormonu ya da demir eksikliği sorununuz varsa, herkeste mucizeler yaratan diyet, sizde hiç işe yaramayabilir 

TAYLAN KÜMELİ bir kibrit kutusu lezzet 

Evrende farklı din, dil, ırk ve kültürden gelen milyarlarca insan yaşamaktadır. Kimi eş, kimi kardeş, kimisi arkadaş ya da akraba... Her biri farklı özellikler taşıyan farklı bireyler... Ancak bizleri ayıran belki de en önemli nokta, "genetik yapımızdır". Nasıl ki parmak izimiz bir başkasınınkinden tamamen farklı ise, vücut haritamız da diğerlerine göre farklılık gösterir. 
Dolayısıyla herhangi bir diyet programına başlamadan önce kişinin beslenme hik yesi dinlenmeli, sağlığı, yeme alışkanlıkları ve ailesindeki genetik rahatsızlıklar sorgulanmalıdır. İkinci olarak da belli klinik bulguların üzerinde durulması gerekmektedir. Bu bilgilerden hareketle, sağlıklı kilo kaybı ve kilonun korunmasında büyük ölçüde başarı sağlanabilir. Yani kişiye özel diyet reçetesi bu noktada çok önemlidir. Peki ya bunları ihmal edersek 
Kilo alıp vermemizde, vücudumuzdaki birtakım mekanizmalar önemli rol oynar. Bunların başında kan şekeri dengesi, kan depolarının düzeyi ve hormonal yapı tiroit hormonunun işlerliği gelmektedir. Bir kişi sağlıklı besleniyor ve buna rağmen kilo veremiyorsa sözünü ettiğimiz bu dengelerde sorun olabilir. İnsülin direnci, tiroidin iyi çalışmaması, düşük demir, B-12 düzensizliği, vücuttaki ödem, hormonlardaki düzensizliklere bağlı olarak kilo vermek zorlaşabilir. 

İŞTE KİLO VERMEYİ ZORLAŞTIRAN SAĞLIK SORUNLARI 

İNSÜLİN DİRENCİ 
İnsülin, kas ve yağ dokusunda glikozun kullanılmasını artırırken, karaciğerde fazla şeker depolanmasına yol açar. İnsülin direnci, insülin yokluğu demek değildir, vücutta insülin vardır. Hatta normal düzeyin üstünde salgılandığından şişmanlık da görülmektedir. Fakat kas, yağ, karaciğer dokusunda insüline karşı direnç vardır. 

MEGALOBLASTİK ANEMİ 
B - 12 ve folik asit eksikliğinde oluşan anemidir. B - 12 ve folik asit, DNA gelişmesi için gerekli olan vitamin gruplarıdır. Bunların eksikliğinde DNA gelişimi yeterli olmaz, hücre yapılamaz. Kemik iliğinde alyuvar yapımı etkilenir ve anemiye yol açar. Bu alyuvarların ve bunların öncülleri normalden büyüktür bunun için bu megalo ismi verilmiştir. 
B - 12 sinir sistemi için gerekli bir vitamindir, eksikliğinde sinir sistemiyle ilgili sorunlar da çıkar. B - 12 ve folik asit takviyesiyle tedavi edilir. 

DEMİR EKSİKLİĞİ ANEMİSİ 
Dünya Sağlık Örgütü'ne WHO göre hemoglobin değerinin erkeklerde 14gr dl, hamile olmayan kadınlarda 12gr dl'nin altına düşmesi, anemi olarak tanımlanır. Halsizlik, çabuk yorulma, baş ağrısı, baş dönmesi, çarpıntı, nefes darlığı, huzursuzluk anemiye ait genel bulgulardır. Demir eksikliğinde spesifik bulgular, tırnaklarda kolay kırılma, uzunlamasına kabarık çizgiler, düzleşme ve çukurlaşma, dil papillalarında düzleşme, yutma güçlüğü ve gastrik yakınmalardır. 

ÖDEM 
Ödem, vücutta sıvı birikmesidir. El ve ayaklarda, göz kapaklarında şişme görülür. 

Ödem neden oluşur 
1. Böbrek hastalıkları, 
2. Karaciğer hastalıkları, 
3. Kalp hastalıkları, 
4. Hormonal hastalıklar, 
5. Damar tıkanıklıkları, 
6. Nedeni bilinmeyen ödem Genellikle genç - orta yaşlı bayanlarda görülür. Gerginlik, fazla kilo, karbonhidrat tüketimi, bol tuzlu diyet gibi nedenler ödeme yol açabilir. Tedavinin ilk şartı tuzu kısıtlamaktır. Doktor kontrolünde alınacak idrar söktürücü ilaçlar da şişlikleri azaltabilir. 

HİPOTİROİDİZM 
Tiroit bezi boyunda yer alır, yaşamın ilk yılında beynin normal gelişimini sağlamada ve sonrasında gelişme sürecinde önemli rol oynar. Tiroit bezi, beynin enerji düzeyi metabolizmasında rol oynayan Tiroksin adlı bir hormon salgılar. Hipotiroidizm, bu hormonun yetersiz salgılanmasıdır. Tedavisi, L - Tiroksin maddesini içeren tiroid hapı ile yapılır. 

Belirtileri nelerdir 
Halsizlik, çabuk yorulma, Kalp atışlarının yavaşlaması,Ses kalınlaşması, kısık sesle konuşma,Kabızlık,Terleme azlığı,Guatr,Adet düzensizliği,Kas krampları. 

POLİKİSTİK OVER SENDROMU 
En sık 30 yaş altı kadınlarda görülen ve det düzensizliği, kısırlık, kıllanma, şişmanlık, kan şekeri düzensizlikleri ile yumurtalıklarda çok sayıda küçük kistler ile tanımlanmış bir hastalıktır. Hastaların yüzde 40'ı şişmandır. Genetik faktörlerin rol oynadığı hastalığın temelinde hipofiz bezinden salgılanan LH ve FSH hormonlarının anormal şekilde salınması yatar. Bu dengesizlik sonucu her ay yumurtlama olmaz. Polikistik over hastalığı, üreme çağındaki kadınların yüzde 3-10'unu etkileyen bir sorundur. Yüksek östrojen düzeylerine bağlı olarak rahim kanseri riski oluşturabilir. 

haftanın bilgileri 
Kahvaltıyı sakın atlamayın 
Kahvaltı yapmadan güne başladığınızda, kolesterol seviyenizin yükselmesine zemin hazırlarsınız. Kahvaltıyı atladığınızda, gün içersinde daha fazla kalori almaya eğilimli olursunuz, böylece kilo artışınız hızlanır. 

Yeşil çay insülini de dengeliyor 
Yeşil çay, içindeki EGCG Epigallokateşin Gallat adı verilen kimyasal madde sayesinde kanser hücrelerinin gelişmesini önlüyor. Ayrıca bu maddenin vücutta insülin dengeliyici özelliği bulunmaktadır. 

Kansere karşı zeytinyağı 
Zeytinyağında bulunan oleik asidin, meme kanseri tetikleyicilerinden olan bir genin harekete geçmesini engellediği ortaya çıktı. 

haftanın besini 
LAHANA 
Bol miktarda B, C ve E vitamini ile potasyum içeren lahana, şeker ve romatizma hastaları için faydalıdır. İdrar söktürücü olma özelliği ile vücuttaki suyu ve toksik maddeleri dışarı atmamıza yardımcı olur. Kansızlığa ve kansere karşı etkili olan lahana, mide ve bağırsakların iç yüzeyini de korur. 


</TEXT>
</DOC>
