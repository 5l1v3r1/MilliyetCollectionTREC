<DOC>
<DOCNO> 306878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/siyaset/axsiy01.html </URL>
<DATE> 2005/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ricky Martin' kavgası 
</HEADLINE>
<TEXT>


CHP'de şimdi de 'Baykal'ın ses ve ışık gösterileriyle sahneye indiği 1998'deki kurultayın fikir babası kim ' tartışması çıktı. Tanla, "O fikir Topuz'a ait" derken, Topuz,"Hayır, Tanla'ya ait" diye konuştu 

Ezelhan Üstünkaya 


CHP lideri Deniz Baykal'ın, sahneye bir merdivenden ses ve ışık gösterileri eşliğinde indiği görüntülerle hafızalarda kalan 7 yıl önceki 28. Olağan Kurultay, partide "Ricky Martin" tartışması başlattı. Parti yönetimi eleştirilirken, "Ricky Martin kurultayının fikir babası" olduğu öre sürülen İstanbul Milletvekili Bülent Tanla, "Bu fikir bana ait değil. Ali Topuz'a ait. Topuz, kurultay komitesindeydi" dedi. 
Kurultaydan sorumlu olduğunu belirten Grup Başkan Vekili Ali Topuz ise, "Ama o fikir Tanla'ya ait. CHP'nin tarihsel gelişimini gösteren büyük resimler astırdım. İlk defa bilgisayarlı oylama yapıldı. Şeffaf sandıklar kuruldu. Bunlar benim fikrimdi. Genel başkanın sahneye inişi Tanla'nın fikriydi. Madem değildi, o zaman niye itiraz etmedi " diye konuştu. 

Konfeti yağmuru 
CHP'nin, 23 - 24 Mayıs 1998'de Atatürk Spor Salonu'nda yapılan kurultayında, Baykal, sahneye, ses, ışık gösterileri ve konfeti yağmuru eşliğinde merdivenlerden inerek geldi. Baykal, organizasyonu için Tanla ve Topuz'u görevlendirdi. CHP, Martin'in "Un dos tres" şarkısının orijinal versiyonun çalındığı renkli kurultay sonrası girdiği seçimlerde tarihinde ilk kez TBMM dışında kaldı. 


</TEXT>
</DOC>
