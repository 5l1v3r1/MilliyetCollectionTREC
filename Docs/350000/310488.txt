<DOC>
<DOCNO> 310488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sondun05.html </URL>
<DATE> 2005/01/29/ </DATE>
<TIME> 01.50 </TIME>
<AUTHOR>  </AUTHOR>
<HEADLINE>
Beslan katliamında Rus parmağı... 
</HEADLINE>
<TEXT>

     Beslan kasabasındaki okul baskınında 344 kişi yaşamını yitirmişti Kuzey Osetya'nın Beslan kasabasında 344 kişinin öldüğü okul baskınını soruşturan Rus Meclis Komisyonu, Çeçen militanların bazı Rus askerlerden yardım aldığını savundu. 
     Komisyon, ulaştığı ilk verileri basınla paylaştı. 
     Komisyon başkanının açıklamasına göre, bazıları gözaltına alınan Rus askerleri arasında yüksek rütbeli subaylar da var ve bazı askerler hala görevlerinin başında. Rus askerler, eylemcilerin polis kontrol noktalarını aşmasına göz yummakla suçlanıyor. 
     Benzer bir suçlamayla, daha önce de üç polis hakkında dava açılmıştı. 1 eylül günü okulu basan 32 Çeçen eylemci, yaklaşık bin kişiyi rehin almıştı. 
     Okulu kuşatan Rus askerlerle eylemciler arasında çıkan çatışmada çoğu çocuk 344 kişi ölmüştü. 
     
</TEXT>
</DOC>
