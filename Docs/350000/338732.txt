<DOC>
<DOCNO> 338732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/ekonomi/aeko.html </URL>
<DATE> 2005/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Allah belanı versin dedirtmek istiyorlar' 
</HEADLINE>
<TEXT>


Dışişleri Bakanı Abdullah Gül'e göre AB konusunda Türkiye'nin karşısında iki cephe var Birinci gruptakiler bize 'Allah belanı versin' dedirtmek istiyor. İkinci gruptakiler fırsattan istifade her şeyi sokuşturmak istiyor 


Dışişleri Bakanı Abdullah Gül, Kayserili. Cuma günü Develi'deki Saray Halı ve Saray Çiftliği'nde açılışlar yaptı. Sonra da gündemin sıcak konuları hakkında soruları cevaplandırdı. Doğal olarak en önemli sorular 'Avrupa Birliği ve başmüzakereci' hakkındaydı. Gül bu konularda çarpıcı açıklamalar yaptı. Başmüzakerecinin ne zaman belirleneceğine ilişkin soruya şöyle cevap verdi 
'Daha geçen gün Ortaklık Konseyi toplantısı için Brüksel'deydim. Kimseden 'Başmüzakereciyi ne zaman belirleyeceksiniz ' sorusu duymadım. İçerde bu konu fazla kafaya takılıyor.' 
Gül'e 'birçok platformda baş müzakerecinin belirlenmesinin geciktiği dile getiriliyor. Buna bağlı olarak Türkiye'nin 17 Aralık'tan sonra hız kestiğini düşünenler de var' tespiti aktarılıyor. Gül'ün cevabı ilginç 
'Bakın zaman zaman ben de şahit oluyorum. Brüksel'deki arkadaşlarınız AB Komisyonu yetkililerine, 'Türkiye'de bir yavaşlama görüyor musunuz' diye soruyor. Onlar da hemen bu soruları fırsat biliyor. AB konusunda karşımızda iki çevre var. Birinci gruptakiler bize, 'Allah belanı versin' dedirtmek istiyor. İkinci gruptakiler de fırsattan istifade her şeyi sokuşturmak istiyor. Oysa biz AB yolunda üzerimize düşeni yaptık ve yapmaya da devam edeceğiz. 3 Ekim'de başlayacak müzakere süreci öncesi ve sonrasını da iyi değerlendirmemiz gerekiyor. Bunun bilincindeyiz.' 

Şirketlerin değeri arttı 
Dışişleri Bakanı'na göre Türkiye'de gerek kamu gerekse özel sektör şirketlerinin değeri 17 Aralık'tan sonra arttı. Gül buna örnek olarak iki banka satışını gösteriyor Türk Ekonomi Bankası TEB ile Dışbank'ın satışında ortaya çıkan rakamlar değer artışını gösteriyor. Türk Telekom'a da çok ilgi var. Fiyatın 17 Aralık öncesine göre çok daha iyi çıkacağını düşünüyorum. 

'Telecom Italia yeni jest beklemesin' Cuma günü yapılan 'Yatırımcı Danışma Konseyi' toplantısına Telecom Italia'nın Başkanı Marco Tronchetti Provera'nın sözleri damga vurmuştu. Provera 'Türk Telekom'u alamadıkları takdirde 3 milyar dolar yatırım yaptıkları Avea'dan da çıkmak durumunda kalacaklarını' söylemişti. Gül bu konuda şunları söyledi 
Telecom Italia'nın Türk Telekom'u almada daha istekli davranabileceklerini düşünmek lazım. Başkası 10 milyar dolar verirse, onlar çıkarır 11 milyar dolar verir alır. 
Gül, 'Açıklamada tehdit havası var mı ' sorusuna ise şu yanıtı verdi Biz hükümet olarak onlara yeteri kadar favour jest yaptık. Biz geldiğimizde tıkanmış bir sorun vardı, çözdük. Aria'nın Türk Telekom'a ait Aycell'le birleştirilip yüzde 40 TİM, yüzde 40 Türk Telekom ve yüzde 20 İş Bankası ortaklığıyla yaratılan Avea'yı kastediyor. Türk Telekom'u TIM'in alması bizi memnun eder. 9'sa onlar 10, 10'sa 11 verip Telekom'u alırlar. 

Erdemir'e bakışı 
Abdullah Gül, 'Erdemir k rlı, satılmasın' diyenlere şunları söylüyor 
'Erdemir gibi birçok kuruluşta çok başarılı sonuçlar elde ediliyor ve edilecek. Ancak, bu başarı bizi kandıramaz. Bize düşen o kuruluşların iyi duruma getirilmesini sağlayıp zirvedeyken satılmasını sağlamak. Bugün başarılar elde eden kamu şirketlerinin yarın bir başka yönetimle aynı başarılı sonuçları elde edebileceğini kim garanti edebilir ki ' 


</TEXT>
</DOC>
