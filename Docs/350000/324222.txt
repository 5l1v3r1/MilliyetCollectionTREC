<DOC>
<DOCNO> 324222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/guncel/axgun01.html </URL>
<DATE> 2005/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne soruşturma ama 
</HEADLINE>
<TEXT>


Hakk ri Dağ ve Komando Tugayı'ndaki hangarın çökmesi sonucu enkaz altında kalan helikopterlerin onarımı için trilyonlar gerekiyor. Savunma Bakanlığı müteahhide dava açtı 

Aydın Hasan - Ankara 

Askeri niteliği itibariyle olağanüstü koşullar dikkate alınarak inşa edilmesi gereken Hakk ri Dağ ve Komando Tugayı'ndaki helikopter hangarının 2 yıl önce aşırı kar yağışı sonucu çökmesiyle, iç güvenlik operasyonları açısından önem taşıyan 5 askeri helikopter enkaz altında kaldı. Askeri savcılığın başlattığı hazırlık soruşturmasıysa henüz tamamlanamadı. 

Kar çökertti 
Müteahhit Zeki Peker'in sahibi olduğu Pekhan İnşaat, 1995'te 168 milyar lira bedelli Hakk ri Başyurt Kışlası Tesisleri inşaatı ihalesini aldı. Kışla inşaatı kapsamında Hakk ri Dağ ve Komando Tugay Komutanlığı Helikopter Muhafaza Hangarı'nın inşaatı 1998'de tamamlandı. Ancak hangar 25 Şubat 2003'te üstündeki kar birikmesi nedeniyle çöktü. Hangarın çöken uzay kafes sistem çatısı hasar gördü. Kara Kuvvetleri ve Jandarma Genel Komutanlığı envanterine kayıtlı 5 askeri helikopter de enkaz altında kaldı. 
Dağ ve Komando Tugayı'nın terörle mücadele açısından kritik bölgede bulunması nedeniyle hangarın çökmesi, iç güvenlik hava operasyonu açısından da zaaf yarattı. 
Tugayın bağlı bulunduğu Diyarbakır 7. Kolordu Askeri Savcılığı, çökmeyle ilgili askeri yetkililer hakkında hazırlık soruşturması başlattı. Ancak 2 yıl geçmesine rağmen soruşturma tamamlanamadı. 

Yüklü fatura çıktı 
Milli Savunma Bakanlığı MSB da, Peker aleyhine Ankara 8. Asliye Hukuk Mahkemesi'nde dava açtı. Devam eden davada, Hazine avukatlarının talebi üzerine müteahhidin yaklaşık 17.5 trilyon lira değerindeki malvarlığına ihtiyati tedbir konuldu. 
MSB İnşaat NATO Enfrastrüktür Dairesi Başkanlığı, hangarın yeniden yapımınının maliyetini 2003 birim fiyatlarıyla yaklaşık 762 milyar TL 762 bin YTL olarak belirledi. Enkaz altında kalan 3 Süper Kobra'nın onarım maliyeti için de 7 trilyon lira hesap çıkarıldı. Böylece Kobra tipi bir helikopterin onarım maliyeti, hangarın inşa maliyetinin üstünde çıktı. 

Zarar çok büyük 

Çökme sonucu zarar gören malzemelerin listesi şöyle sıralandı 
Kara Kuvvetleri Hava Komutanlığı envanterinde kayıtlı 3 adet AH - 1 W Süper Kobra helikopter.Jandarma Harekat Filo Komutanlığı envanterinde bulunan 1 adet UH - I H tipi helikopter ve 1 adet S - 70 Sikorsky helikopter.Helikopter için harici güç kaynağı EPU .Fiat 5556 traktör.Süper Kobra helikopter çeki demiri ve çekme tekerlekleri.Sikorsky helikopteri çeki demiri.Helikopterlere ait ana rotor ve konopi örtüleri.Test Set Bataryası PN - BT - 20 PRC 90 Emercensi telsiz test cihazı . 

</TEXT>
</DOC>
