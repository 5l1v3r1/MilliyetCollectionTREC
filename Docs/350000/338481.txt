<DOC>
<DOCNO> 338481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sontur03.html </URL>
<DATE> 2005/04/30/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
Topuğundan vurdu, ayakkabının bile parasını ödeyecek 
</HEADLINE>
<TEXT>

     Bahri KARATAŞ İZMİR, DHA 
     İZMİR'in Buca İlçesi'nde market sahibi evli ve 2 çocuk babası 46 yaşındaki Talip Akan, kendisini tabancayla topuğundan yaralayan mobilyacı Şemsi Hacıbölük'e karşı ilaç, tedavi, yol ve kurşun deliği bulunan yeni ayakabısı için açtığı tazminat davasını kazandı. Emekli astsubay olan Hacıbölük, topuğundan vurduğu Akan'a 15 YTL'si ayakkabının bedeli olmak üzere toplam 936 YTL maddi ve manevi tazminatı, 6 yıllık faiziyle birlikte ödeyecek. 
     Altı yıl önce para yatırmak için bankaya giden Talip Akan, başkalarıyla otopark yüzünden tartışan emekli astsubay olan mobilyacı Şemsi Hacıbölük'ün silahına sarılıp rastgele ateş etmesi sonucu, sağ ayak topuğuna isabet eden kurşunla yaralandı. Olayda Akan ile birlikte 3 kişi daha yaralandı. Hafif yaralılar hastanede bir süre tedavi gördü. Polis tarafından yakalanan Şemsi Hacıbölük, tutuklanıp cezaevine gönderildi. Hacıbölük, 6 ay tutuklu kaldıktan sonra İzmir 8'inci Asliye Ceza Mahkemesi'nde tutuksuz yargılandığı davada 4 ay hapis cezasına çarptırıldı. 
     Talip Akan, olayın ardından kendisini aramadığını öne sürdüğü Şemsi Hacıbölük'e karşı ilaç, tedavi, yol masrafları ve kurşun deliği nedeniyle kullanılamadığı yeni ayakkabısı için tazminat davası açtı. Akan, avukatı İsa Şenol aracılığıyla 2003 yılında 8'inci Asliye Hukuk Mahkemesi'ne verdiği dava dilekçesinde, 500 milyon lirası maddi, 2 milyar lirası manevi, toplam 2.5 milyar lira tazminat talebinde bulundu. Dilekçesinde olayı anlatan Talip Akan, Yolda yürürken ard arda silah sesi duydum. Acı hissedip yere yığıldım. Ayak topuğuma bir şey saplandığını anladım. Kendi imkanlarımla taksi tutup hastaneye gittim. Hem işimden, hem de sağlığımdan oldum. Olaydan sonra uzun süre çalışamadımö dedi. 
     
     AYAKKABI İÇİN 15 YTL 
     Talip Akan kendisini üzen tek şeyin, altı yıldır karşı taraftan birisinin arayıp sormaması olduğunu belirtti. Kurşunlanan ayakabasını hatıra olarak sakladığını söyleyen Akan şöyle konuştu 
     Onlara baktıkça, kanunlar karşısında ne kadar aciz ve korumasız olduğumuzu görüyorum. Hedef gözetip ateş ediyor ve 4 kişi yaralanıyor. Bu kişi, 4 ay hapis cezasıyla kurtuluyor. Bir insanın bedeli bu kadar ucuz mu Ben ölseydim aileme kim bakacaktı Her şey para değil. Tazminat parasıyla her gün değişik ayakabı giymek için bol bol ayakabı alacağım. Bunlardan bir tanesini de beni vuran kişiye hediye edeceğim.ö Yapılan son duruşmada mahkeme, Talip Akan'a olayın olduğu tahrihten itibaren yasal faizi ile birlikte 750 YTL manevi, 15 YTL'si ayakkabı için olmak üzere 186 YTL maddi ve toplam 936 YTL tazminat ödenmesine karar verdi. 
     Kararı öğrenen Talip Akan, Verilen tazminat çok az. Birisi çıkıyor rastgele ateş ediyor, 4 kişi yaralanıyor. Tazminata hükmedilen parayı zaten dava sürerken harcadım. Ödediğim parayı geri alacağım. Bu olay bana ders oldu. Artık yolda yürürken daha dikkatli olacağımö diye konuştu. 
     Talip Akan'ın avukatı İsa Şenol, tazminatı yasal faiziyle hesaplayıp tahsil edeceklerini söyledi. 
     
</TEXT>
</DOC>
