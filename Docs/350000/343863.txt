<DOC>
<DOCNO> 343863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/siyaset/axsiy01.html </URL>
<DATE> 2005/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ermeniler gaza geldi' 
</HEADLINE>
<TEXT>


Erdoğan, "3 cephede savaşan Osmanlı var, içeride ise şunun veya bunun tetiklemesi, gaz vermesiyle isyana başlayan bir Ermeni halkı var. İster istemez tehcir oldu" dedi 

ANKARA Milliyet 


Türkiye'nin tarihi konusunda bir endişesi ve şüphesi olmadığını söyleyen Başbakan Recep Tayyip Erdoğan, "Türkiye, tarihinde soykırım yapma gibi bir zilletin içerisine girmemiştir. Bunu kabul etmemiz mümkün değildir. Ermeniler isyan edince göç ettirildiler" dedi. 
AKP grubunda konuşan Erdoğan, Ermeni soykırımı iddiaları konusunda Polonya'daki Avrupa Konseyi Zirvesi'nde yaşanan tartışmayı milletvekillerine anlattı. "Ermenistan lideri Robert Koçaryan'a anında yanıt vermeliydi" eleştirilerine tepki gösteren Erdoğan, Koçaryan'ın konuşması sırasında salonda olmadığını söyledi. Türkiye'nin arşivlerini açtığını anımsatan Erdoğan, "Ermenistan'ın varsa arşivleri onlar da açsın. Burada tarihçileri, hukukçuları, siyaset bilimcilerini, arşiv bilimcilerini çalıştıralım. Biz de bu işin siyasi kararını verelim. Şu ana kadar ne yazık ki Koçaryan'dan olumlu bir yanıt alınmadı" dedi. 

Soykırım yapılmadı 
Türkiye'nin tarihinde soykırım yapmadığını vurgulayan Erdoğan, şunları söyledi 
"Göç esnasında insanlar ölmüş olabilir. Doğru. Ama daha önce bu topluma 'milleti sadıka' diyen bir anlayış, kalkıp da onları niye göçe zorlamıştır Bunun üzerinde durduğunuz zaman belgeler size açık bir şey söylüyor. 3 cephede savaşan Osmanlı var, içeride ise şunun veya bunun tetiklemesi, gaz vermesiyle isyana başlayan bir Ermeni halkı var. Tabii, bunlara yönelik olarak içerideki gücünü toparlamak için ister istemez yönetim de böyle bir tehciri teşvik etmiştir. Bunu teşvik ederken bile tehcire zorladığı insanın yol masrafına destek vermiştir. Yollarda, vurgunlar olmuş olabilir. Ama devletin böyle bir soykırım olsun, bundan kaynaklansın dediği şey bizim tarihimizde olmamış, olmaz da." 
Erdoğan, sonuç bildirisinde Türkiye'nin ağırlığını hissettirdiğini belirtti. 

Gül Soykırımı kabul edenlere dava açacağız 

ANKARA Milliyet 

Başbakan Erdoğan'ın bir süredir dile getirdiği, "Soykırımı tanıyan ülkeleri tek tek masaya yatıracağız" mesajının altında bu konuda uluslararası platformda hukuki girişimde bulunma planının yattığı ortaya çıktı. Dışişleri Bakanı Abdullah Gül, ülkeler nezdinde mahkemeye gideceklerini açıkladı. 
Gül, Kanal D'de yayımlanan 'Teke Tek" programında Fatih Altaylı'nın sorularını yanıtladı. Altaylı'nın, "Yabancı ülkeleri mahkemeye mi vereceğiz " sorusuna Gül, "Ülkeler nezdinde bunu yapacağız, bunun çalışmaları yapılıyor. Birisine bir hakaret edince tazminat gerekirse mahk m oluyorsun. Sen bu çamuru nasıl atıyorsun, neye dayanarak attın, elinde bir bilgi mi var Gel bakalım buna cevap ver, çünkü bunu başlattık" yanıtını verdi. "Böyle bir mahkeme var mı " sorusuna Gül, "Bunun yolları var. Detaylarına girmek istemiyorum ama titiz bir çalışma yapılıyor" karşılığını verdi. 



</TEXT>
</DOC>
