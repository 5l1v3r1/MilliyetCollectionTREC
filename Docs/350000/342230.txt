<DOC>
<DOCNO> 342230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sonsiy17.html </URL>
<DATE> 2005/05/13/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
AKP'li Yazıcı Öcalan'ın yargılanması konusunda kimse paniğe kapılmasın 
</HEADLINE>
<TEXT>

     AK Parti Genel Başkan Yardımcısı Hayati Yazıcı, "Bölücü başının yargılanması konusunda kimse paniğe ve endişeye kapılmasın" dedi. 
     Samsun Büyükşehir Belediyesi’nce düzenlenen çeşitli açılış ve etkinliklere katılmak üzere Samsun’a gelen Yazıcı, bir kafede düzenlediği basın toplantısında, Türk milletinin tarih boyunca insanlara adalet dağıtma konusunda örnek olduğunu belirtti. 
     Yazıcı, AİHM’nin terör örgütü elebaşı Abdullah Öcalan’la ilgili kararı karşısında kimsenin endişe etmemesi gerektiğini belirterek, "Bölücü başının yeniden yargılanması konusunda kimse paniğe ve endişeye kapılmasın. Türk milletinin adaleti tarih boyunca dünyaya örnek olmuştur. Bu bakış açısıyla alınan bu karar yeniden değerlendirilecektir" dedi. 
     
</TEXT>
</DOC>
