<DOC>
<DOCNO> 340731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sontur14.html </URL>
<DATE> 2005/05/08/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Liselilerin bıçaklı kız düellosu kanlı bitti 
</HEADLINE>
<TEXT>

     Tahsin Cem ÜLKER DHA 

      ADANA’da kız konusunda birbirlerini tehdit eden lise öğrencileri 17 yaşındaki A.K. ile 19 yaşındaki İslam Anyan, hesaplaşmak için buluştukları dershane önünde bıçakla birbirlerini yaraladı. 
     Mehmet Kemal Tuncel Lisesi son sınıf öğrencisi İslam Anyan, iddiaya göre, henüz hangi lisede eğitim gördüğü belirlenemeyen A.K.’nın ayrıldığı sevgilisi Hande’ ile birlikte olmaya başladı. A.K., eski sevgilisinin Anyan ile arkadaşlık yaptığını öğrenince çılgına döndü. A.K., İslam Anyan’a cep telefonu ile mesaj geçerek soyadı belirlenemeyen Hande’den ayrılmasını isteyerek tehdit etti. Bunun üzerine İslam Anyan, A.K.’ya, Hande’nin ÖSS'ye hazırlandığı Toros Dershanesi önünde hesaplaşmak için randevu verdi. Burada buluşan İslam Anyan ile A.K., kısa süreli tartışma ardından bıçakların da kullanıldığı kavga etmeye başladı. Arkadaşlarının da karıştığı kavgada Anyan, kalçasından, A.K. ise elinden yaralandı. 
     Götürüldükleri hastanelerde tedavi altına alınan İslam Anyan, polise verdiği ifadesinde, Kız arkadaşımın eski sevgilisi, bana cep telefonu ile mesaj geçerek tehdit ve küfür ediyordu. Yazdıkları karşısında kendimi kaybettim. Hesaplaşmak için randevu verdim. Buluşma noktasında döner bıçağını çektim. O da ekmek bıçağı ile saldırdıö dedi. Tedavileri tamamlanan 2 liseli gözaltına alındı. 
     
</TEXT>
</DOC>
