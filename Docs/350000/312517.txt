<DOC>
<DOCNO> 312517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sontur60.html </URL>
<DATE> 2005/02/04/ </DATE>
<TIME> 23.08 </TIME>
<AUTHOR>  </AUTHOR>
<HEADLINE>
Yağış nedeniyula dere taştı... 
</HEADLINE>
<TEXT>

     Gaziosmanpaşa'da yağış nedeniyle derenin taşması sonucu evlerinde mahsur kalan 59 kişi, ekiplerin çalışmaları sonucu kurtarıldı. 
     Büyükşehir Belediyesi'nden alınan bilgiye göre, Bolluca, Boğazköy İmrahor ve Cebeci'de 18 evde toplam 59 kişi mahsur kaldı. 
     İtfaiye Daire Başkanlığı'ndan kurtarma botları ve 4 araçla 18 personel, Savunma Sekreterliği'nden 2 araç ve 8 personel, Yol Bakım ve Onarım Müdürlüğü'nden 1 iş makinesi, 3 motopomp ve 7 personel, İSKİ'den de bir vidanjör ile 4 personelin katıldığı çalışmalarla bu kişiler, mahsur kaldıkları evlerden kurtarıldı. 
     Söz konusu bölgede toplam 40 evin taşkından etkilendiği bildirildi. 
     Bu arada, Haramidere ve Beylikdüzü'nde kar küreme ve tuzlama çalışmaları yapıldığını kaydeden yetkililer, yağış nedeniyle köprüler ve ana arterlerde trafik yoğunluğu yaşandığını, ancak kent genelinde tüm yolların açık olduğunu bildirdi. 
     
</TEXT>
</DOC>
