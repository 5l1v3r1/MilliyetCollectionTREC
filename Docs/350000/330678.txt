<DOC>
<DOCNO> 330678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sondun22.html </URL>
<DATE> 2005/04/06/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Vatikan'da 1 milyon kişi toplandı... 
</HEADLINE>
<TEXT>

     Vatikan'da Papa 2. Jean Paul'ün ölümü nedeniyle yaklaşık bir milyon kişi toplandı. 
     İtalyan Ansa ajansının haberine göre, resmi bir tahmin olmasa da, güvenlik güçleri, Vatikan bölgesi ile San Pietro Meydanı ve Kilisesi civarında bir milyona yakın insanın toplandığını belirttiler. 
     Papa'nın katafalkını ziyaret ederek dua etmek isteyen Katoliklerin oluşturduğu kuyruğun iki kilometreyi aştığı ve kuyruktakilerin 12 saat civarında bekledikleri kaydedildi. 
     Papa'nın naaşının sergilendiği San Pietro Kilisesi'nin de yarın TSİ 22.00'de kapılarını kapatacağı açıklandı. 
     Bu arada, Vatikan'da yüz kadar kardinal, Papa'nın cenaze törenine hazırlık çalışmaları ve yeni papayı seçecek kardinaller meclisinin toplanma tarihini belirlemek üzere üçüncü kez bir araya geldi. 
     
</TEXT>
</DOC>
