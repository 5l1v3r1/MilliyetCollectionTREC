<DOC>
<DOCNO> 344037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sontur10.html </URL>
<DATE> 2005/05/19/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
Sanal seks şantajına 'deşifre' savunması 
</HEADLINE>
<TEXT>

     Neşet KARADAĞ DHA 

      ADANA’da internette tanışıp, sanal seks teklifiyle pornografik görüntüleri ve çıplak fotoğraflarını elde ettikleri diş doktoru İ.A.Ö.’dan şantaj yoluyla 20 bin YTL istedikleri iddiası ile yakalanan birisi kadın 3 kişi, 7’şer yıl hapis cezası istemiyle yargılanmaya başladı. Suçu üstlenen tutuklu sanıklardan 29 yaşındaki Semih Turan, Ahlaksızlığını Adana’ya deşifre edecektimö diye kendini savundu. 
     Sanal seks şebekesi, diş doktoru İ.A.Ö.’nün Cumhuriyet Savcılığı’na yaptığı şikayet üzerine çökertildi. Kaçakçılık ve Organize Suçlarla Mücadele ekipleri, diş doktoruna kurye ile içinde pornografik görüntüler bulunan CD’leri gönderdiği iddia edilen Semih Turan, sevgilisi 28 yaşındaki Özlem Doğru ve arkadaşları 30 yaşındaki Serkan Yıldırım’ı yakaladı. 
     Adliyeye sevk edilip tutuklanan Turan, arkadaşı Yıldırım ve tutuksuz Özlem Doğru Adana 3’üncü Ağır Ceza Mahkemesi’nde Cürüm işlemek için teşekkül oluşturmak, tehdit ve şantajla para istemek’ suçundan yargılanmaya başladı. Sanıklardan Turan, diş doktoruna pornografik görüntüler ile çıplak fotoğrafları kendisinin gönderdiğini kabul etti. Diş doktoru İ.A.Ö. ile chat yaptığı bir arkadaşının aracılığı ile tanıştığını ve kendisini chat yaparken bayan olarak tanıttığını ifade eden gemi kaptanı Turan, kendisini şöyle savundu 
     
     DEŞİFRE EDECEKTİM’ 
     İstanbul’da oturan arkadaşım Metin, Adana’da bir diş doktorunun ahlaksızlıklar yaptığını söyleyip, adresini, çıplak fotoğraflarını ve web sayfasının adını verdi. Diş doktorunu görmek için muayenehanesine gittim. Dişlerimi muayene ettirdikten sonra, internet üzerinden tanıştım. Sohbet sırasında kendimi bayan olarak tanıttım. Sohbeti hemen sekse çevirdi. O sırada kamera açıktı. Bana çıplak fotoğraflarını gönderdi. Toplu seks teklifinde bulundu. Evinin adresini verdi. Erkek olduğumu söyleyince bana küfür etti. Ben de kendisine bu ahlaksızlıklardan vazgeçmesini ve özür dilemesini istedim. Özür dilemeyince ben de kendisini Adana’ya deşifre etmeye karar verdim. CD’leri ve çıplak fotoğrafları Serkan aracılığıyla gönderdim. Kendisinden şantajla para istemedim.ö Turan’ın sevgilisi olan ve sanal sekse yardımcı olduğu iddia edilen Doğru ise, şantaj olayı ile ilgisinin olmadığını iddia ederek, Ben bir yıldır Semih’i tanırım. Semih ile sevgiliydik. Dişçiye gittik muayene oldu. Daha sonraki gelişmeleri olayın ortaya çıkmasından sonra öğrendimö dedi. 
     Evinde diş doktoruna ait çıplak fotoğraflar ve CD’ler bulunan Serkan Yıldırım ise, Benim evime girip çıkan tek kişi Semih’tir. Evde fotoğrafları görünce Semih’e ne olduğunu sordum. O da Adana’da ahlaksız bir diş doktorunun bulunduğunu kendisine küfür ettiğini söyledi. Fotoğrafları postaya ben vermedimö diye konuştu. 
     Mahkeme heyeti, tutuklu sanıkların tutukluluk halinin devamına karar verirken, duruşma şantaj yapılmak istenen diş doktoru İ.A.Ö.’nün dinlenmesi için ertelendi. 
     
</TEXT>
</DOC>
