<DOC>
<DOCNO> 302758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/son/sondun13.html </URL>
<DATE> 2005/01/02/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Iraklı direnişçilerden yeni saldırı videosu 
</HEADLINE>
<TEXT>

     Son olarak kendilerini 'Kaide El Cihad' olarak tanıtan bir örgüt, geçtiğimiz çarşamba günü Musul'da ABD askerlerine düzenlenen intihar saldırısının sorumluluğunu üstlendi. 
     Yayınlanan görüntülerde, Irak'taki El Kaide lideri Ebu Musab El Zerkavi'ye bağlı örgüt adına açıklamayı maskeli bir militan yapıyor. Maskeli militan, örgütün iki üyesini intihar komandosu olarak tanıtıyor. 
     Bu kişiler de, açıklamalarında ABD askerlerine yönelik saldırının sorumluluğunu üstleniyorlar. Bantta daha sonra Musul'da bir kamyonun infilak ettiği görülüyor. Ardından da başka saldırıların görüntüleri veriliyor. Ancak bunların nerede çekildiği bilinmiyor. 
     
     Musul saldırısında 15 ABD askeri yaralanmıştı 

     Musul'da geçtiğimiz çarşamba günü ABD askerlerine yönelik bir intihar saldırısı ve ardından roketatarlı saldırı düzenlenmiş, olaylarda 15 ABD askeri yaralanmıştı. 

     
</TEXT>
</DOC>
