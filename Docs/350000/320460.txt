<DOC>
<DOCNO> 320460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sontur32.html </URL>
<DATE> 2005/03/03/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Devrilen okul kapısının altında kaldı .. 
</HEADLINE>
<TEXT>

     Eskişehir'de okulun bahçesinde bulunduğu sırada devrilen demir kapının altında kalan öğrenci ağır yaralandı. 
     AA muhabirinin aldığı bilgiye göre, Vişnelik Mahallesi'ndeki Melahat Ünügür İlköğretim Okulu'nda öğrenim gören Emirkan Çam 14 , bahçede yapılan beden eğitimi dersinde, sınıf öğretmeni Nilgün Akdağ'dan rahatsız olduğu gerekçesiyle izin istedi. 
     Sınıfa gitmesi koşuluyla öğretmeninden izin alan Emirkan Çam, arkadaşlarıyla bahçede bulunduğu sırada, bir anda devrilen okulun girişindeki demir kapının altında kaldı. 
     Demir kapının piminin kopması sonucu devrildiği belirlenirken, kapının altından öğretmenlerin yardımıyla çıkarılan Emirkan Çam, Osmangazi Üniversitesi Tıp Fakültesi Hastanesi'ne kaldırıldı. Emirkan Çam, Yoğun Bakım Ünitesi'nde ''hayati tehlike kaydıyla'' tedavi altına alındı. 
     Olayla ilgili soruşturma sürdürülüyor. 
     
</TEXT>
</DOC>
