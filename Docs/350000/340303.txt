<DOC>
<DOCNO> 340303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sonyas05.html </URL>
<DATE> 2005/05/06/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Mangal keyfi kanser yapıyor 
</HEADLINE>
<TEXT>

     Metin FERAH BOLU, DHA 

     nbsp ABANT İzzet Baysal Üniversitesi Tıp Fakültesi Kardiyoloji Anabilim Dalı öğretim üyesi Yrd. Doç. Dr. Hüseyin Arınç, mangalda pişirilen etin sağlığa zararlı olduğunu, mangal keyfinin başta mide kanseri olmak üzere, yemek borusu ve kalın bağırsak kanserlerine neden olabileceğini söyledi. 
     Havaların ısınmasıyla birlikte piknik mevsiminin başladığını belirten Yrd. Doç. Dr. Arınç, kolesterol yönünden zengin olan kırmızı etin başlı başına kalp- damar hastalıklarının artmasına neden olduğunu söyledi. Yrd. Doç.Dr. Arınç, Piknik yapmak her ne kadar insanların stresini alsa da, mangal keyfi yüzünden sağlığımızı kaybedebiliyoruz. Mangaldaki kömür ve kömür tozları, pişirilen etin üzerine sinerek kanserojen etkisi yapıyor. Mangal keyfi, başta mide kanseri olmak üzere yemek borusu ve özellikle de kırmızı et tüketenlerde görülen kalın bağırsak kanserine neden olabiliyorö dedi. 
     İlle de mangal keyfi yapılacaksa beyaz etle yapılmasının sağlık açısından daha az riskli olacağını belirten Yrd. Doç. Dr. Arınç, Mangal yapmanın önemli yanı, mangalın hazırlanış şeklidir. Et, kömür iyice kızardıktan sonra, duman is yapmadan pişirilmelidir. Aksi halde etin yanı sıra, mangalda kızartılan domates, biber ve patlıcan gibi sebzeler de, kanserojen riski taşırö dedi. 
     Kalp hastalarına kırmızı eti kesinlikle yasaklamadıklarını, bir miktar tüketebileceklerini söyleyen Yrd. Doç. Dr. Arınç, Ancak kırmızı etin tüketilme ve pişirilme şekilleri de sağlık açısından önem taşıyor. Mangalın elektrikli ızgarada yapılmasını, haşlama türü et yenmesini tavsiye ediyoruz. Ayrıca kırmızı et tüketimi sırasında salata ve lifli gıdalar tüketilmesinde, kepekli ekmek yenmesinde yarar varö dedi. 
     Yrd. Doç. Dr. Arınç, içerisinde antioksidan bulunan sarmısak ve soğanın damar sertliğini önleyici etkileri bulunduğunu belirterek bol miktarda tüketilmesini önerdi. 
     
</TEXT>
</DOC>
