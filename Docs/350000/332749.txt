<DOC>
<DOCNO> 332749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonyas19.html </URL>
<DATE> 2005/04/12/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Akbank Oda Orkestrası'nın bu ayki konuğu Stephen Kovacevich... 
</HEADLINE>
<TEXT>

     Akbank Oda Orkestrası Dünden Bugüne" konserler dizisinin bu ayki konusu Uygarlık ve Soykırım" Konserin solisti Beethoven’in eserlerinin belki de yaşayan en büyük yorumcusu, Stephen Kovacevich. 
     Şef Cem Mansur yönetimindeki Akbank Oda Orkestrası, İkinci Dünya Savaşı’nın bitiminin 60’ncı yıldönümünde, Avrupa uygarlığının zirvesini ve merkezini tanımlayan Alman müziğinin altın çağını, Nazi vahşetiyle değişik ortamlarda yüzyüze gelen iki besteciyle karşı karşıya getiriyor. 
     Berlin’de varlıklı bir ailenin çocuğu olarak dünyaya gelen Mendelssohn, protestan Alman kültürüne tamamen asimile olmuş bir yahudi bestecisiydi. 12-14 yaşları arasında yazdığı Yaylı Sazlar Senfonileri arasından, günümüze tek bölümü kalmış olan 10’ncu senfoni, olgunluğu ve yaratıcılığıyla şaşırtıcı bir başyapıt. 
     Beethoven’in 3’ncü piyano konçertosunu, bestecinin eserlerinin belki de yaşayan en büyük yorumcusu, Stephen Kovacevich seslendiriyor. 
     Richard Strauss, son eseri, 23 solo yaylı saz için Metamorphosen"da, Beethoven’e de bir gönderme yapıyor. Savaş boyunca Almanya’yı terk etmemiş az sayıda müzisyenden biri olan, post-romantik akımın dehası Strauss için, savaşın sonuna doğru Dresden’in bombalanması, Alman kültürü ve eski dünya"nın sonucunu simgelemiş..Sanatçının tarih ve toplumsal gerçeklerle hesaplaşmasının en çarpıcı örneği olan, güzelliği hiçbir zaman eskimeyen bu olağanüstü eserden önce Akbank Oda Orkestrası, aynı aylarda yazılan, ancak bestecisi Auschwitz toplama kampında öldürülen Pavel Haas’ın Yaylılar için Etüd"üne yer veriyor. 
     
     Uygarlık ve Soykırım" 

     Şef Cem Mansur 
solist Stephen Kovacevich, piyano 
F. Mendelssohn Yaylı Sazlar Senfonisi no 10 1809-1847 
L. v. Beethoven Piyano Konçertosu no 3 1770-1827 
Ara 
P.Haas Yaylılar için Etüd 1899-1944 
R. Strauss Metamorphosen 1864-1949 

14 Nisan Perşembe Cemal Reşit Rey Konser Salonu 19.30 Sohbet 20.00 Konser 
15 Nisan Cuma Kadıköy Halk Eğitim Merkezi 20.00 Sohbet 20.30 Konser 
12 Nisan Pazar Sabancı Üniversitesi 19.30 Sohbet 20.00 Konser 
     
</TEXT>
</DOC>
