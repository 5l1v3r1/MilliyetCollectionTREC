<DOC>
<DOCNO> 328517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/soneko24.html </URL>
<DATE> 2005/03/30/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Vorkink Enerji dağıtım şirketinin özelleştirilmesinde biraz gecikme var 
</HEADLINE>
<TEXT>

     Dünya Bankası Türkiye Direktörü Andrew Vorkink, 21 enerji dağıtım şirketinin özelleştirilmesinde biraz gecikmenin söz konusu olduğunu, ancak bunu ciddi bir sorun olarak görmediklerini söyledi. 
     Vorkink, Bilkent Otel'de, Dünya Bankası ve Dışişleri Bakanlığı'nın ortaklaşa düzenlediği ''Avrupa Birliği'ne Katılım Sürecinde Stratejik Liderlik'' konulu seminerde, gazetecilerin sorularını yanıtladı. 
     Enerji dağıtım şirketlerinin özelleştirilmesiyle ilgili soru üzerine Vorkink, gecikmeyi büyük bir sorun olarak saymadığını, asıl önemli olanın, yabancı yatırımcılar için daha cazip bir yatırım ortamının oluşturulması olduğunu belirtti. Vorkink, şöyle devam etti 
     ''Bu, küçük bir gecikme. Kötü bir şey değil. Bu süreç, potansiyel yatırımcılara daha çok değerlendirme imkanı tanıyacak. Bu konuda atılması gereken bazı adımlar var. Uluslararası uygulamalar konusunda, Dünya Bankası olarak, hükümete teknik danışmanlık yaptık. Yinelemek istiyorum. Biraz gecikme var ama ciddi bir sorun olarak görmüyorum'' Gazetecilerin, enerji dağıtım şirketlerinin özelleştirilmesine ne zaman başlanacağını sormaları üzerine Vorkink, ''bir, iki ay içerisinde enerjide dağıtımın özelleştirilmesine başlanacağını ümit ediyorum'' dedi. 

     
</TEXT>
</DOC>
