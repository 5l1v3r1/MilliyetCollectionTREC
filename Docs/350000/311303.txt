<DOC>
<DOCNO> 311303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/soneko01.html </URL>
<DATE> 2005/02/01/ </DATE>
<TIME> 02.01 </TIME>
<AUTHOR>  </AUTHOR>
<HEADLINE>
Yapı Kredi Bankası'nın satış ile ilgili TMSF'nin açıklaması... 
</HEADLINE>
<TEXT>

     Tasarruf Mevduatı Sigorta Fonu TMSF , Çukurova Holding A.Ş'ye, Yapı ve Kredi Bankası'nın YKB doğrudan veya dolaylı olarak mülkiyetinde bulunan bütün Turkcell Holding A.Ş. ve Turkcell İletişim Hizmetleri A.Ş. hisselerini, grubun YKB hisselerini elden çıkarma süresine paralel olarak, bedelini nakden ve defaten ödeyerek satın alma hakkı tanındığını bildirdi. 
     TMSF'den Yapı ve Kredi Bankası ve Turkcell İletişim Hizmetleri ile ilgili olarak Borsa'ya gönderilen açıklamada, şunlar kaydedildi 
     ''Bankacılık Düzenleme ve Denetleme Kurumu BDDK , TMSF ve Çukurova Grubu arasında imzalanan bugün tarihli sözleşme kapsamında, Çukurova Holding A.Ş'ye, Yapı ve Kredi Bankası A.Ş'nin YKB doğrudan veya dolaylı olarak mülkiyetinde bulunan bütün Turkcell Holding A.Ş. ve Turkcell İletişim Hizmetleri A.Ş. hisselerini, grubun YKB hisselerini elden çıkarma süresine paralel olarak, bedelini nakden ve defaten ödeyerek satın alma hakkı tanınmıştır.'' TMSF Başkanı Ahmet Ertürk imzasıyla gönderilen açıklamada, ''Konunun taraflarının YKB ve Çukurova Grubu olması nedeniyle, bundan sonra uygulanacak sürece ilişkin olarak, muhataplarından bilgi alınmasının gerektiği yönünde bilgi edinilmesini arz ederim'' denildi. 
     
</TEXT>
</DOC>
