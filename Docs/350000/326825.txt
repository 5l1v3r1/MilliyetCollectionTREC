<DOC>
<DOCNO> 326825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/ekonomi/eko07.html </URL>
<DATE> 2005/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Benzin ve motorine yeniden zam geldi 
</HEADLINE>
<TEXT>


MUSTAFA BAĞDİKEN DHA 

Tüpraş, bir hafta aradan sonra benzin ve motorine yeniden zam yaptı. Benzin türlerinin rafineri satış fiyatı yüzde 10.4 - 10.7 arasında, motorin fiyatı ise yüzde 6 artırılırken, artışın uluslararası ham petrol fiyatlarındaki yükselişten kaynaklandığı belirtildi. Artışın pompa fiyatlarına benzinde yüzde 2.6 - 2.8, motorinde ise yüzde 2.4 oranında yansıyacağı belirlendi. 
Buna göre süper benzinin özel tüketim vergisi ÖTV , Enerji Piyasası Düzenleme Kurumu EPDK payı ve katma değer vergisi KDV eklenerek oluşan bayilere 'vergili' satış fiyatı 2.166.7 YTL'den 2.224.37 YTL'ye, kurşunsuz benzinde 2.167.1 YTL'den 2.226.91 YTL'ye, motorinde ise 1.649.63 YTL'den 1.689.81 YTL'ye yükseldi. 
Öte yandan, dünya petrol fiyatlarında artışı değerlendiren Tüpraş Genel Müdürü Hüsamettin Danış, en büyük nedenin ABD'nin benzine, Çin'in de motorine yoğun talebi olduğunu söyledi. 

'Fiyatlar yazın düşebilir' 
Yazın fiyatların düşebileceğini öngören Danış, Tüpraş özelleştirmesiyle ilgili, "Bu sene son senemiz umuyorum. Başarıya ulaşacağına inanıyorum. Yakında Özelleştirme İdaresi Başkanlığı son stratejleri ortaya koyacaktır" dedi. 


</TEXT>
</DOC>
