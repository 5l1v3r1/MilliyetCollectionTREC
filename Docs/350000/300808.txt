<DOC>
<DOCNO> 300808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/yasam/ayas.html </URL>
<DATE> 2004/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Esmer'i kola ile kandırdı 
</HEADLINE>
<TEXT>


Fatih Kavan, Adana'da "Hiç esmer sevgilim olmadı" diyerek tanıştığı kıza, ilaçlı kola verip tecavüz etmekten yargılanıyor 

NEŞET KARADAĞ Adana DHA 

Adana Adliyesi, şu günlerde ilginç bir tecavüz davasına sahne oluyor. Fatih Havan, insanları genelde bir Avrupa kentindeki gibi sarışın olmasa da, Adana'da, "Hiç esmer sevgilim olmadı" diyerek tanıştığı genç kıza tecavüzden yargılanıyor. F.K.'ye 17 , kolasına uyuşturucu koyarak tecavüz ettiği iddia edilen hırsızlıktan sabıkalı Havan 29 , iddiaya göre, 11 ay önce tanıştığı genç kızı annesiyle tanıştırmak bahanesiyle evine götürdü. Evde ilaçlı kola verdiği kıza tecavüz etti. Uyandığında tecavüze uğradığını anlayan F.K., evli ve 2 çocuk babası Havan'dan şik yetçi oldu. 

'Beni tehdit etti' 
'Reşit olmayan mağdureyi rızası dışında alıkoymak ve ırza geçmek' suçundan 7 yıla kadar hapis cezası istemiyle tutuksuz yargılanan Havan, şu ifadeyi verdi "F.K.'yi yolda gördüm. Hiç esmer sevgilim olmadığını söyleyip arkadaşlık teklif ettim. Kabul etti. Rızasıyla ilişkiye girdik. İsterse evlenirim." 
Evlenmeyi düşünmediğini söyleyen F.K. ise, "Soran olursa rızamla oldu diyeceksin yoksa öldürürüm diye tehditte bulundu" dedi. Duruşma ertelendi. 


</TEXT>
</DOC>
