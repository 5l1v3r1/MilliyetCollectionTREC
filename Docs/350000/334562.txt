<DOC>
<DOCNO> 334562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sontur25.html </URL>
<DATE> 2005/04/18/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Tire'de silahlı kavga 3 ölü, 1 yaralı 
</HEADLINE>
<TEXT>

     İzmir'in Tire İlçesi'nde, aralarında arazi satışından dolayı husumet bulunan iki grup arasında çıkan silahlı kavgada 3 kişi öldü, 1 kişi ağır yaralandı. 
     Alınan bilgiye göre, Gökçen Beldesi'nden ilçeye gelen Mustafa Bağrıaçık 38 ile Eşref Bağrıaçık 35 , Tire Avni Akel Hastanesi önünde, aralarında daha önce arazi satışından kaynaklanan anlaşmazlık bulunan Mehmet Uyar 40 , Ahmet Cizren 35 ve Salim Çağlayan 60 ile karşılaştı. 
     Hastane önünde iki grup arasında çıkan kavgada, Ahmet Cizren, tabanca ile Mustafa Bağrıaçık'a ateş etti. 
     Kardeşinin yaralanması üzerine, Eşref Bağrıaçık, yanında bulunan pompalı tüfek ile 35 M 4117 plakalı minibüsle kaçmaya çalışan Salim Çağlayan, Ahmet Cizren ve Mehmet Uyar'a ateş açtı. 
     Çağlayan, Cizren ve Uyar, olay yerinde öldü. 
     Ağır yaralanan Mustafa Bağrıaçık, İzmir Bozyaka Eğitim ve Araştırma Hastanesi'ne kaldırıldı. 
     Eşref Bağrıaçık, olaydan sonra karakola giderek teslim oldu. 
     
</TEXT>
</DOC>
