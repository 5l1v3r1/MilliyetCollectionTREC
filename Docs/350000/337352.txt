<DOC>
<DOCNO> 337352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/soneko14.html </URL>
<DATE> 2005/04/27/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
TeliaSonera'nın ilk çeyrekteki karı düştü... 
</HEADLINE>
<TEXT>

     Finlandiya şirketi Sonera ile İsveç şirketi Telia'nın birleşmesiyle kurulan ve Turkcell'in çoğunluk hissesini almak isteyen TeliaSonera'nın yılın ilk üç ayındaki karının düştüğü bildirildi. 
     TeliaSonera'dan yapılan açıklamada, ilk çeyrekteki karın, sürpriz bir şekilde düşerek 982.2 milyon dolar olarak gerçekleştiği kaydedildi. 
     Şirket karının, yoğun rekabet ve internet telefonculuğundaki artıştan kaynaklandığı kaydedildi. 
     Şirket, geçen yılki olumsuz etkiler nedeniyle, bu yılki karın düşmeye devam edebileceği uyarısında da bulundu. 
     TeliaSonera'nın, yeni pazarlara girerek ve maliyet azaltıcı önlemlerle, İskandinav pazarındaki kayıpları tazmin etmek istediği belirtiliyor. 
     TeliaSonera'nın genişleme strateji içinde Turkcell'in yanı sıra Baltık ülkelerinde faaliyet gösteren Rus MegaFon şirketine de yatırımda bulunduğu ifade ediliyor. 
     İskandinav ülkelerinin en büyük cep telefonu şirketi olan TeliaSonera'nın, Turkcell'in çoğunluk hissesini satın almasıyla birlikte, Deutsche Telekom, France Telecom ve Vodafon'un ardından Avrupa'nın en büyük dördüncü mobil telefon operatörü olacağı kaydediliyor. 
     
     1.5 MİLYAR AVROLUK TAHVİL İHRAÇ ETMEYİ PLANLIYOR... 

     öte yandan şirketin, 1.5 milyar avroluk tahvil ihraç etmeyi planladığı öğrenildi. 
     TeliaSonera'nın, 500'er milyon avroluk 7,10 ve 15 yıl vadeli üç ayrı tahvil ihraç edebileceği belirtiliyor. 
     Tahvil ihracı için ABN AMRO, Citigroup, Deutsche Bank ve SEB Merchant Bank kurumlarının yetkilendirileceği kaydedildi. 
     TeliaSonera'nın Moody's'den "A2" reyting notu bulunuyor. 
     
</TEXT>
</DOC>
