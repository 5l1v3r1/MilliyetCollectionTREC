<DOC>
<DOCNO> 302574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/18/son/sondun27.html </URL>
<DATE> 2005/12/18/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Irak'ta kaçırılan Alman arkeolog Susanne Osthoff serbest bırakıldı 
</HEADLINE>
<TEXT>

     Irak'ta kaçırılan Alman arkeolog Susanne Osthoff'un, serbest bırakıldığı bildirildi. 
     Susanne Osthoff'un kardeşi Robert Osthoff, Alman n-tv televizyonuna yaptığı açıklamada, ''Kardeşim özgür'' dedi. 
     43 yaşındaki Susanne Osthoff ile şoförü, 25 Kasım'da Irak'ın kuzeybatısındaki Niniv bölgesinde kaybolmuştu. 
     
     ALMANYA DIŞİŞLERİ BAKANI STEINMEIER, OLAYI DOĞRULADI 

     Almanya Dışişleri Bakanı Frank-Walter Steinmeier, Irak'ta kaçırılan Alman arkeolog Susanne Osthoff'un serbest bırakıldığını ve sağlık durumunun iyi olduğunu belirtti. 
     Steinmeier, Susanne Osthoff'un Almanya'nın Irak'taki büyükelçiliğinde bulunduğunu kaydetti. Bakan, Osthoff'un serbest bırakılması konusunda ayrıntı vermedi. 
     Bu arada, Osthoff'u kaçıranlar, Osthoff'un şoförünü serbest bırakmadıklarını, ancak onu da serbest bırakacaklarını açıkladı. 
     Resmi açıklamanın hemen öncesinde Alman yetkililer tarafından kardeşinin serbest bırakıldığı haber verilen Robert Osthoff da çok mutlu olduğunu belirtti. 
     
</TEXT>
</DOC>
