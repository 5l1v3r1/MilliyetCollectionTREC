<DOC>
<DOCNO> 317615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sonspo38.html </URL>
<DATE> 2005/02/22/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
FIBA Avrupa Ligi... Fenerbahçe 83 - Hapoel Tel Aviv 71 
</HEADLINE>
<TEXT>

     FIBA Erkekler Avrupa Ligi 2. tur ilk maçında Fenerbahçe, İsrail'in Hapoel Tel Aviv takımını 83-71 yendi. 
     Karşılaşmanın ilk periyodunda Ömer ve Salyers ile etkili olan Fenerbahçe, bu periyodu 23-15 önde geçti. 
     İkinci periyotta, ilk 6 dakikada 9-3'lük seri yakalayan konuk ekip, 16. dakikada farkı 2 sayıya 26-24 indirdi. Alan savunması yapan Fenerbahçe, Harvey'in basketleriyle 19. dakikayı 37-28 önde tamamladı, ancak son dakika içinde Berkoviz ve Udrih ile 3 sayılık basketler bulan Hapoel Tel Aviv, ilk yarı sonunda farkı 3 sayıya 37-34 indirdi. 
     İkinci yarıya da alan savunmasıyla başlayan Fenerbahçe, Harvey ve Salyers'in basketleriyle 23. dakikayı 44-35 önde geçti. Sarı-lacivertliler, Berkoviz ve Udrih'in dış atışlardan bulduğu sayılara engel olamayınca, 27. dakikada fark yeniden 3 sayıya kadar 49-46 indi. Bu dakikadan sonra iyi savunma yapan Fenerbahçe, farkı yeniden açtı ve son saniyede Erdal'ın 3 sayılık basketiyle 3. periyodu 61-50 önde kapadı. 
     Son periyotta İsrail ekibi, Gibbs'in basketleriyle 35. dakikada farkı 4 sayıya 65-61 indirdi. Ömer ve Salyers'in basketleriyle 37. dakikada farkı 10 sayıya 73-63 çıkaran Fenerbahçe, Udrih'in art arda bulduğu basketleri engelleyemeyince, 38. dakikada fark bir kez daha 3 sayıya 73-70 indi. Fenerbahçe, bu dakikadan sonra farkın kapanmasına izin vermedi ve karşılaşmadan 83-71 galip ayrıldı. 
     Fenerbahçe, 25 Şubat Cuma günü İsrail'de yapılacak ikinci maçı kazanırsa tur atlayacak. Eğer bu maçı Hapoel Tel Aviv kazanırsa 3. maç İstanbul'da oynanacak ve tur atlayan takım belli olacak. 
     Bu arada, Hapoel Tel Aviv'in antrenörü Effi Birnbaum'un, eşinin rahatsızlığı nedeniyle İstanbul'a gelmediği bildirildi. Fenerbahçe maçında takımın başında yardımcı antrenör görev yaptı. 
     KÜNYE 
     
     
FENERBAHÇE 83 - HAPOEL TEL AVIV 71 Salon Abdi İpekçi Hakemler Zoran Sutulovic Sırbistan Karadağ xx, Vladimir Okhrimenko Rusya xx, Peter Bodnar Macaristan xx Fenerbahçe Mrsic x 3, Ömer xxx 15, Erdal xx 5, Salyers xxx 27, Harvey xxx 20, Barış xx 8, Zeki x, Emre xx 5 Hapoel Tel Aviv Saashuva x 2, Gilbert x 4, Udrih xxx 24, Sheinfeld x 4, Gibbs xxx 21, Mossinson xx 7, Berkoviz xx 9, Nizan x, Simin x 1. periyot 23-15 İlk yarı 37-34 Fenerbahçe lehine 3. periyot 61-50 Beş Faulle Çıkan 34.43 Sheinfeld Hapoel Tel Aviv 
     
</TEXT>
</DOC>
