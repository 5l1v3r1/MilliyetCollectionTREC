<DOC>
<DOCNO> 303346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/soneko12.html </URL>
<DATE> 2005/01/04/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Zorlu Enerji, İsrail ve Rusya'da yatırım için ortaklığa gidiyor... 
</HEADLINE>
<TEXT>

     Zorlu Enerji Elektrik Üretim A.Ş., İsrail ve Rusya'da enerji yatırımı yapmak amacıyla iki ayrı şirkete ortak olma kararı aldı. 
     Zorlu Enerji'den Borsa'ya gönderilen açıklamada, şirketin yönetim kurulu toplantısında, İsrail'de enerji santralları projelerine yatırım ve ortak olmak, müteahhit, işletme ve bakım hizmetleri vermek amacıyla 800 mw kurulu güce sahip bulunacak Dorad Energy Ltd. şirketine yüzde 20 ortak olunmasına karar verildiği bildirildi. 
     Açıklamaya göre, Zorlu Enerji, yüzde 20'lik Dorad Energy Ltd. hisselerine karşılık 160 bin Amerikan Doları ödeyecek. 
     Toplantıda ayrıca, şirketin Rusya'da enerji santralları projelerine yatırım ve ortak olmak, müteahhitlik, işletme ve bakım hizmetleri vermek amacıyla ABD'nin Virginya eyaletinde kurulan ICFS International LLC Limited'e 300 bin dolar ödenerek yüzde 51 oranında ortak olması da kararlaştırıldı. 
     
</TEXT>
</DOC>
