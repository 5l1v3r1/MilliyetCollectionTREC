<DOC>
<DOCNO> 320836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sontur48.html </URL>
<DATE> 2005/03/04/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Eşi tarafından işkence yapılan kadını, babasının şikayeti kurtardı 
</HEADLINE>
<TEXT>

     Kütahya'nın Hisarcık İlçesi'nde eşi tarafından işkence yapıldığı ve eve hapsedildiği iddia edilen genç kadın, babasının şikayeti üzerine kurtarıldı. 
     AA muhabirinin aldığı bilgiye göre, İstanbul'da yaşayan Yusuf Şafak, eşi Satı Şafak ile Emet Cumhuriyet Başsavcılığı'na başvurarak, Emet Adliyesi'nin sorumluluğundaki Hisarcık İlçesi'nde oturan damadı Ahmet C. 31 hakkında suç duyurusunda bulundu. 
     Damadının, kızı Ayten C'yi 19 sürekli dövdüğünü, işkence yaptığını ve eve hapsettiğini öne süren Şafak'ın, kendilerinin damadı tarafından tehdit edildiği için kızının yanına gidemediklerini öne sürmesi üzerine, Savcılık, Hisarcık Emniyet Müdürlüğü yetkililerine genç kadının kurtarılması yönünde talimat verdi. 
     Eve operasyon düzenleyen polis, Ahmet C'yi gözaltına aldı. 
     Ahmet C'nin sorgulamasının sürdüğü, işkence iddialarının doğru olup olmadığının belirlenmesi için Ayten C'nin Kütahya Devlet Hastanesi'ne gönderildiği bildirildi. 
     
</TEXT>
</DOC>
