<DOC>
<DOCNO> 337423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonsiy35.html </URL>
<DATE> 2005/04/27/ </DATE>
<TIME> 19.57 </TIME>
<AUTHOR>  </AUTHOR>
<HEADLINE>
Ağrı,Erzurum,Iğdır,Kars valileri Bakü de... 
</HEADLINE>
<TEXT>

     Azerbaycan Cumhurbaşkanı İlham Aliyev, ülkesiyle Türkiye arasındaki dostluk, kardeşlik ilişkilerinin daima üst düzeyde olduğunu belirterek, bu ilişkilerin sürekli gelişmekte olduğunu söyledi. 
     Aliyev, Bakü'de bulunan Ağrı Valisi Yusuf Yavaşcan, Erzurum Valisi Celalettin Güvenç, Iğdır Valisi Halil Ulusoy, Kars Valisi Nevzat Turhan ve Ardahan Vali Vekili Ahmet Erdoğdu'yu kabulünde yaptığı açıklamada, ikili ilişkilerin başarılı bir gelişme sürecinde olduğunu ifade ederek, valilerin ziyaretinin de ilişkilerin gelişmesinde önemli bir aşama olduğunu kaydetti. 
     Azertac ajansının haberine göre Aliyev, dostluk ve kardeşlik ilişkilerinin bundan sonra da artarak süreceğini bildirdi. 
     Kars Valisi Nevzat Turhan da yaptığı konuşmada, ilişkilerin gelişmesinin önemine değinerek, bu kapsamda Bakü-Tiflis-Kars demiryolu projesini desteklediklerini söyledi. 
     Turhan, Ulusoy, Yavaşcan, Güvenç ve Erdoğdu, İçişleri Bakanı Ramil Usubov tarafından da kabul edildi ve Nahcivan Özerk Cumhuriyeti Meclis Başkanı Vasıf Talibov ile biraraya geldi. 
     
</TEXT>
</DOC>
