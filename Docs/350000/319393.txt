<DOC>
<DOCNO> 319393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sontur49.html </URL>
<DATE> 2005/02/28/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Öğrenciden müdür yardımcısına yumruklu saldırı 
</HEADLINE>
<TEXT>

     Zonguldak Karaelmas Üniversitesi Meslek Yüksekokulu Müdür Yardımcısı Yunus Emre Yandı, bir öğrencinin yumruklu saldırısına uğradı. 
     Alınan bilgiye göre, okulun 2. öğretim otomotiv programında öğrenim gördüğü sırada kayıt yenilemediği ve ücreti yatırmadığı gerekçesiyle yönetim kurulu kararıyla ilişiği kesilen E.D, merkez mahallesinde gitmekte olan Yandı'nın karşısına çıkarak konuşmak istediğini söyledi. 
     E.D, okulla ilişiğinin kesilerek haksızlık yapıldığını ve buna da kendisinin neden olduğunu belirttiği Yandı'yı yumrukla darp etmeye başladı. 
     Çevreden yetişen vatandaşlar tarafından kurtarılarak, Zonguldak Devlet Hastanesi'ne kaldırılan Yandı'nın burnunun kırıldığı belirlendi, 10 gün iş göremez raporu verildi. 
     Olaydan sonra kaçan E.D'yi arama çalışmaları sürdürülüyor. 
     
</TEXT>
</DOC>
