<DOC>
<DOCNO> 300443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/yasam/yas03.html </URL>
<DATE> 2004/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Teknoloji dehası ATM 'kloncuları' 
</HEADLINE>
<TEXT>


ATM'lere yerleştirdikleri düzenekle kart bilgilerini 'kopyalayan' Rumen vatandaşı 2 kişi, çabalarının meyvesini toplarken yakalandı 

GÖKHAN KARAKAŞ İstanbul 

Kadıköy İlçe Emniyet Müdürlüğü, bazı banka müşterilerinin hesaplarından usulsüz para çekildiği yolundaki ihbar üzerine çalışma başlattı. Asayiş Şube Amirliği'ne bağlı ekipler, gelen şik yet doğrultusunda Söğütlüçeşme'deki bir banka şubesinin çevresinde önlem alarak, otomatik para çekme makinesini ATM kullananları yakın takibe aldı. 

Otomobilde bekledi 
Polisin kontrolündeki banka şubesinin önüne bir otomobille gelen Rumen vatandaşı Carpen Petre 47 ve Ovidiu Florian Florica 25 , getirdikleri düzeneği otomatik para çekme makinesine kurmak için harekete geçti. Petre, içinde gizli mini kamera bulunan bir floresan lambayı, para çekme makinesinin ekranını ve klavyesini görecek şekilde çift taraflı bant kullanarak yapıştırdı. Ardından kartın sokulduğu haznenin girişine de optik okuyucuyu yerleştirdi. 

Kameralı floresan 
Sonra Petre ve Florica beklemeye başladı. ATM'yi kullanan müşterilerin şifrelerini gizli kamera sayesinde öğrenen Petre ve Florica, optik okuyucu sayesinde kopyaladıkları bilgileri dizüstü bilgisayara aktardı. Bu bilgileri sahte karta kopyalayan Petre ve Florica, işlem yapan müşterinin hesabından para çekerken yakalandı. 
Polis tarafından adliyeye sevk edilen Petre ve Florica, çıkarıldıkları nöbetçi mahkemece tutuklandı. 


</TEXT>
</DOC>
