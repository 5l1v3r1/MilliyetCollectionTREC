<DOC>
<DOCNO> 345199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/guncel/gun01.html </URL>
<DATE> 2005/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Projeler için her türlü kolaylık 
</HEADLINE>
<TEXT>


İstanbul İl Milli Eğitim Müdürü, Milliyet'in "Baba Beni Okula Gönder" kampanyasına destek vererek, her konuda işbirliği yapacaklarını söyledi 

SİBEL KAHRAMAN İstanbul 

İstanbul İl Milli Eğitim Müdürü Ömer Balıbey, "Okumayan kız kalmasın" diyerek yola çıkan gazetemizin başlattığı "Baba Beni Okula Gönder" kampanyası çerçevesinde hayata geçirilecek projeler için her kolaylığı göstereceklerini söyledi. Balıbey, "Kampanyayı takdir ediyorum. Desteğe hazırız" dedi. 
Balıbey, dün gazetemiz yazar ve yöneticileriyle bir araya geldi. İstanbul'un eğitim haritası konusunda bilgi veren Balıbey, yurt yapımı, anne, baba ve öğretmen eğitimi konularında işbirliğine hazır olduklarını söyledi. 
Tüm Özel Öğretim Kurumları Derneği'nin İstanbul'da yapacağı yurt için arsa temininde gerekli kolaylığı göstereceğini belirten Balıbey, "Merkezde arsa bulunamazsa bahçesi geniş okullardan da bu konuda imk nlar ölçüsünde yararlanılabilir. Amaç, kızların kalacağı yurtların merkezi yerlerde olup her türlü sosyal ve kültürel aktiviteden faydalanması ise bu konuda yardımcı olunur" diye konuştu. 

Eğitmen yardımı 
Türkiye Özel Okullar Derneği'nin İstanbul'daki özel okullarda öğrenimini üstleneceği kız çocukları için de bakanlığın yurtlarından yararlanabileceğini belirten Balıbey, "Lisede okumak için İstanbul'a bakanlığımız tarafından getirilmesi uygun görülen kızlarımız için de, yurt bulma konusunda gereken duyarlılığı göstereceğiz" şeklinde konuştu. 
Özel Okullar Derneği'nin yaz aylarında yapacağı YİBO yönetici ve rehber öğretmenlerin eğitiminde de destek olacaklarını söyleyen Ömer Balıbey, "Bu süre içinde öğretmenlerimiz, öğretmenevlerinde veya yatılı okullarımızda kalabilirler. Eğitmenlerimiz de verilecek dersler konusunda yardımcı olur" dedi. 
Kampanya çerçevesinde AÇEV işbirliğiyle gerçekleştirilecek anne, baba eğitimlerinin koordinasyonunda da Halk Eğitim Merkezleri'nin yardımcı olacağını söyleyen Balıbey, "Halk Eğitim Merkezleri'mizin ciddi çalışmaları bulunuyor. İhtiyacı olan aileleri tespit edecek organizasyona sahipler. Hedef ailelere ulaşılmasını sağlarız" diye konuştu. 
Balıbey, şunları söyledi 
"Milliyetin daha önce yaptığı eğitim hizmetlerine büyük bir hizmet daha ilave ederek, Milli Eğitim Bakanlığı'yla birlikte kampanya başlatması tüm dikkatlerin buraya çekilmesi için önemli bir eğitim ortamı hazırlamıştır." 

Kampanyaya destek veren bağışçıların isimleri şöyle 13. gün 

BURS HESABI H. Ali Keşçi, Bilge Kaya, Turhan Gürevin, Adalet Selek, Gültekin Aksudoğan, Akın Çolpan, Işık Aktaş, Hatice Demirkoca, Meliha Sipahioğlu, Barış Serdar Tuncel, Yener Alpın, 
Belkıs Borucu Yıldırım, Sevgi Akaya, Firdevs Yılmaz, Özge Çebi, Ayşe Yılmaz, Burak Koçak, Muhittin Kazımoğlu, Turgay Tüysüz, Anonim, Hüseyin Tuncer Atken, İhsan Nazmi Pamir, Mustafa Suavi, Ünal Kadir Durmaz, Belgin Tezol Billur, Özlem Atacan. 
KIZ YURDU HESABI Salih Kayım, Ayşegül Yalçın, Müsamet Keskin, Yavuz Şen, Dilara İnam, Bilge Kaya, Atila Mükerrem, Adalet Selek, Gülten Aksudoğan, Işık Aktaş, Hanife Uğur, Salih Katım, Ayşin - Osman Özcan Dora, Pınar Kocabaşoğlu, Burcu Ünsal, Banu Bayak, Suna Selma Gülgüden, Filiz Duruöz, Mustafa Suavi, Turgay Yüksel Kılıç, Belgin Billur. 
Not Kampanyaya destek verenlerin listesi devam edecek 


</TEXT>
</DOC>
