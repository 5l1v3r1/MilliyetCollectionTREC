<DOC>
<DOCNO> 325112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sontur10.html </URL>
<DATE> 2005/03/19/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Okeyde "geç taş atma" kavgası kanlı bitti 
</HEADLINE>
<TEXT>

     Ahmet ERTAN HAVRAN Balıkesir , DHA 

      BALIKESİR'in Havran İlçesi'nde bir genç, babası ve arkadaşı ile okey oynarken çıkan tartışmada bıçakla yaralandı. 
     Olay, dün saat 16.30 sıralarında, Ebubekir Mahallesi Doğu Caddesi, Kayalı Sokağı'nda bulunan bir kahvede meydana geldi. Babası ve arkadaşı ile okey oynayan 15 yaşındaki A.G., 16 yaşındaki T.D. ile geç taş attığını ileri sürerek tartıştı. Tartışmanın büyümesi üzerine T.D., cebinde taşıdığı bıçak ile arkadaşı A.G.'yi kolundan bıçakladı. Babası 48 yaşındaki Abdi G. tarafından Havran Devlet Hastanesi'ne kaldırılan yaralı A.G., ayakta tedavi edildi. Firar eden zanlı T.D., kısa sürede polis tarafından yakalandı. Sevk edildiği Savcılık tarafından ifadesi alınan T.D.'nin, yaşının küçük olması nedeniyle ailesine teslim edildiği, olayla ilgili soruşturmanın devam ettiği bildirildi. Polis, 18 yaşından küçüklere oyun oynatıldığı gerekçesiyle kahve hakkında da tutanak tuttu. 
     
</TEXT>
</DOC>
