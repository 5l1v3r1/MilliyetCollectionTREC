<DOC>
<DOCNO> 304598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/yazar/guclu.html </URL>
<DATE> 2005/01/08/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Deprem Konseyi dert küpü 
</HEADLINE>
<TEXT>


Türkiye bir deprem ülkesi ama h l bunun farkında değiliz. Gelin-kaynana programlarıyla, AB masallarıyla uyutulan Türkiye, olası bir depremde Güney Asya'daki acı tabloyla karşılaşırsa hiç şaşırmayın. Çünkü h l hiçbir şey umurumuzda değil. Ulusal Deprem Konseyi Başkanı UDK Başkanı Prof. Dr. Haluk İyidoğan'ın gönderdiklerini okuyunca karamsarlığım daha da arttı. Yazık, çok yazık. Söz Prof. Eyidoğan'da 
"UDK, geçmiş dönemde basın yoluyla halkla temasında ve halkı bilgilendirmesinde çok başarılı olamamış olabilir. Ancak bunun nedenlerinin bir bölümü de basın-yayın organlarının bilgilenme amacıyla seçtiği 'deprem uzmanları'ndan kaynaklandığı açıktır. Marmara Denizi'nde olan 4.5 büyüklüğünde bir depremden 10 dakika sonra bir 'profesör', 'ciddi' haber verdiğini beyan eden bir televizyonda 'Bu deprem öncü şoktur' diyebiliyor ve yayın şansını yakalayabiliyorsa, bu kişi daha sonra birçok yayın organında rağbet görüyorsa, dünyadaki her büyük depremden sonra 'Bu deprem Türkiye'yi etkiler mi ' gibi anlamsız soruya her defasında 'deprem uzmanları' ön sayfalarda beyanat verebiliyorsa UDK bu ortamda halkı bilgilendirme adına ne yapabilir 19 Kasım 2004'ten bu yana üç kamuoyu açıklaması hazırladık ve basın organlarına sunduk. Ama bu basın bildirilerimizin çoğu basın ve yayın organlarının önemli bir bölümünde yer almadı. 
UDK'nın başkanlık görevine geldiğim 19 Kasım 2004 tarihinden itibaren yeni çalışma döneminde daha aktif bir görev anlayışıyla çalışmak arzusunda olduğumuzu ve bu yönde çalışmalara başladığımızı belirtmek isterim. Nitekim daha önce başka vesilerle gelen eleştiriler ve sizin son yazınızdaki eleştiriler de bu yönde. Bizleri ön saflarda ve söylediğiniz eylemleri oluşturan bir kimlikle görmek istediğiniz için teşekkür ediyoruz. Ancak mevcut konumumuz ve genelge görevlerimiz nedeniyle UDK bazı şeyleri söylemekten öteye gidemez. UDK bu yeni, daha aktif olacak çalışma döneminde iç çalışma düzenini yeniden oluşturmak, yasayla kurulmuş özerk bir kurumsallaşma hüviyeti kazanmak yolunda çalışmalara başladı. 
Bildiğiniz gibi UDK Başbakanlık genelgesiyle kurulmuş bir danışma kurulu hüviyetindedir. Yukarıda belirtilen görevler için tanımlanan UDK sizin yazınızda belirttiğiniz 'bağışları organize ederken, yardım ekiplerini yönlendirirken, araştırma ekiplerinin elde ettiği verileri bizlerle paylaşırken' gibi eylemlerde karar alma ve uygulatma gibi bir yaptırım gücü ve yetkiyle donanmış, insan kaynakları istihdam eden ve donanımı ve altyapısı ve maaşlı elemanı olan bir kurum değildir. Sizin halisane belirttiğiniz ve yapılmasını arzu ettiğiniz eylemleri yapmakla görevli olan resmi ve yerleşik kurumlarımız var. Bunlar Afet İşleri Genel Müdürlüğü, Kızılay, Sivil Savunma Müdürlüğü, Türkiye Acil Durum Genel Müdürlüğü gibi kurumlardır. Ancak 1999 depreminden sonra da gündeme gelen, Deprem Ş rası raporlarında da vaaz edilen ve h l çözülemeyen 'çok başlılık' sorunu var. Belirlenmiş Ulusal Deprem Stratejisi doğrultusunda bir yeniden yapılanma sürecini tamamlayamadık. Deprem Konseyi mevcut durumuyla o kurumları aşarak karar alamaz, ancak onlardan gelen talep üzerine yapılacak eylemlere ve çalışmalara katılmak, yol göstermek ve bilgi vermek eylemlerini severek yapar ve buna da her zaman hazırdır. 
Endonezya depremi vesilesiyle gündeme getirdiğiniz UDK'yle ilgili hassasiyetiniz için teşekkür eder, basınımızın UDK'nin görüşlerine daha fazla ilgi duymasını ve halka yansıtmasını dileriz. 
Özetin özeti 17 Ağustos depreminden hiç ama hiç ders almamışız. Olası bir depremde yine curcuna, yine gözyaşı ve yine güvensizlik söz konusu olacak... 



</TEXT>
</DOC>
