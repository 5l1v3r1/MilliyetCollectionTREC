<DOC>
<DOCNO> 317808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sondun07.html </URL>
<DATE> 2005/02/23/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Pentagon Irak hükümeti direnişçilerle teması gözardı etmiyor... 
</HEADLINE>
<TEXT>

     ABD Savunma Bakanlığı Pentagon sözcüsü, geçici Irak hükümetinin, 30 Ocak'ta yapılan seçimlerin ardından tutumlarını değiştirmek durumunda kalmış gibi görünen direnişçilerle teması gözardı etmediğini söyledi. 
     Bakanlık sözcüsü Larry DiRita, direnişçilerin bu anlamdaki girişimlerinden haberdar olmadığını, bununla birlikte, kendilerini arabulucu olarak tanıtan kişilerin düzenli olarak Amerikalı komutanlarla görüşmek istediğini belirtti. 
     Amerikalıların direnişçilerle görüşmediğini, temaslar yürütmenin geçici Irak hükümetine düştüğünü söyleyen DiRita, ''İnsanlara muhalif tutumlarına son vermeleri için her zaman bir fırsat sunmaya çalışmak isteği var'' dedi. 
     DiRita, ''Sanıyorum ilgili kişiler, geçici Irak hükümetinin, kimlerin savaşımlarına son vereceğini, kimlerle bu türden müzakereler yürütmeye değeceğini saptamak için bir tahlil yaptığını biliyordur. Irak'ta özerk bir hükümete geçişe muhalefet eden birçok Iraklının, seçimlerden bu yana tutumlarını gözden geçirmekten olduğunu düşünüyorum'' diye konuştu. 
     Amerikan Time dergisi, Amerikalı ve Iraklı kaynaklara dayandırdığı bir haberinde, ABD'nin Irak'taki Sünni direnişçilerle gizli görüşmelerde bulunduğunu öne sürmüş, ABD Başkanı George Bush yönetiminin direnişçilerle müzakere yapılmayacağı yolundaki açıklamasına rağmen, ''perde arkası'' görüşmeler yapıldığı belirtilmişti. 
     
</TEXT>
</DOC>
