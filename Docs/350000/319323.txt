<DOC>
<DOCNO> 319323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sonspo24.html </URL>
<DATE> 2005/02/28/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Beşiktaş, derbinin hazırlıklarına izin yapmadan başladı... 
</HEADLINE>
<TEXT>

     
Sakaryaspor'u yenerek, ligin ikinci yarısındaki galibiyet serisini sürdüren Beşiktaş, Galatasaray ile yapacağı derbi maçın hazırlıklarına izin yapmadan başladı. 
     Teknik direktör Rıza Çalımbay yönetiminde BJK Nevzat Demir Tesisleri'nde gerçekleştirilen antrenmanda, Sakaryaspor maçında forma giyen futbolcular koşu yapmakla yetinirken, diğerleri çift kale maç oynadı. 
     Antrenman maçı sırasında sol ayak bileğine darbe alan İbrahim Akın idmanı bırakırken, Sakaryaspor maçında sakatlanan Tümer ile Ali Güneş çalışmaya katılmadı. 
     Kulüp doktoru Ayhan Optur, Tümer'in sol ayak üstüne krampon darbesi geldiğini, Ali'nin sağ kalçasına darbe aldığını, ayrıca Sergen'in burnunda ufak bir zedelenme olduğunu, ancak bu futbolcuların Galatasaray maçında forma giyebileceklerini söyledi. 
     Siyah-beyazlılar, yarın akşam yapacakları antrenmanla Galatasaray maçı hazırlıklarını sürdürecek. 
     
     
     SERGEN'DE KIRIK YOK 

     Beşiktaşlı futbolcu Sergen Yalçın'ın, Memorial Hastanesi'nde burun röntgeni çekildi. 
     Sakaryaspor ile dün yapılan lig maçında burnuna darbe alan Sergen, bugün Memorial Hastanesi'nde kontrolden geçti. Kontrol sonrası yapılan açıklamada, burun röntgeni çekilen yıldız futbolcunun sağlık durumunun iyi olduğu, burnunda herhangi bir kırığa rastlanmadığı bildirildi. 

     
</TEXT>
</DOC>
