<DOC>
<DOCNO> 348798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/siyaset/siy02.html </URL>
<DATE> 2005/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Vek let' statüsü süreklilik kazandı 
</HEADLINE>
<TEXT>


Sezer, uygun görmediği kişilerin istisnai bir yöntem olan vek let statüsünde göreve getirilmesinin süreklilik kazandığını belirtti 

ANKARA Milliyet 


Cumhurbaşkanı Ahmet Necdet Sezer, Başbakan Recep Tayyip Erdoğan'ı, atanmasını uygun görmediği kişilerin bürokraside vek leten göreve getirilmemesi konusunda uyardı. 
Cumhurbaşkanlığı Dışişleri Başdanışmanı ve Özel Kalem Müdürü Sermet Atacanlı'nın dünkü basın toplantısında, Sezer'in 7 Mart tarihli yazısı dağıtıldı. Atanmasını uygun görmediği kişilerin üst düzey görevlere vek leten getirilmesinin süreklilik kazandığını vurgulayan Sezer, şunları kaydetti 
"59. hükümet döneminde gelen 2340 atama kararnamesinden 306'sı imzalanmayarak geri gönderilmiştir. Atanmak istenenlerin kimileri, kamu yararı ve hizmetinin gereği olarak bu görevlerde bulunmaması gereken kişilerdir. Uygulamada bu kişilerin atanmak istenilen görevlerde vek leten çalıştırıldığı anlaşılmaktadır. 

İstihdam modeli 
İstisnai bir yöntem olan vek let statüsünün istihdam modeline dönüştürüldüğü saptanmaktadır. Üst düzey göreve, geniş bilgisi ve üstün deneyimiyle tüm kademelerden geçerek yükselmiş, başarısızlığı saptanamayan kamu görevlilerinin salt siyasal nedenlerle görevden alınması, kamu hukuku ve geleneklerle bağdaşmamaktadır." 
"Görevden alınması uygun görülmeyen ya da görülmeyeceği düşünülen görevlilerin işlemlerine ilişkin kimi nedenlerle inceleme ve soruşturma yaptırılarak, hem yıllarını devlete hizmetle geçirmiş kamu görevlilerinin haksız nedenlerle suçlu duruma düşürüldüğü, hem de bu gerekçeyle görevlerinden alınması yolunda kararname hazırlandığı saptanmaktadır. Devletin varlığını ilkeli biçimde sürdürmesi, ehil devlet memurlarıyla olanaklıdır. Devlet memuru hükümeti değil, devleti temsil etmektedir. Çünkü hükümetler geçici, devlet kalıcıdır. 
Kamu görevlilerinin sürekli olarak vek leten yürütülmesi uygulamasına son verilmesinde, devlete ve hukuka olan güvenin ve saygının yitirilmemesi yönünden zorunluluk görülmektedir." 


</TEXT>
</DOC>
