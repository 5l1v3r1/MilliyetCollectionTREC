<DOC>
<DOCNO> 339719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/guncel/gun01.html </URL>
<DATE> 2005/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçan Süpürge aşkla havalanıyor 
</HEADLINE>
<TEXT>


15 Mayıs'a kadar Ankara'da gerçekleştirilecek 8. Uçan Süpürge Uluslararası Kadın Filmleri Festivali "Ben Her Bahar şık Olurum " sloganıyla aşk temasını işliyor 

Alin Taşçıyan 

Cadı deniyor onlara şakayla karışık. Ama 8 yıldır bir Kadın Filmleri Festivali gerçekleştirmek için hiç büyüye gerek duymadılar. Uçan Süpürge ekibi hiç yerinden havalanamadı ama saçlarını süpürge etti ve izleyicilerini sinema büyüsüyle sarmaladı. Bu yıl da aşk iksiri kaynatıyor kazanında. 13 başlık altında toplanan filmler ve yan etkinliklerle Ankaralı sinemaseverleri davetk r bir program bekliyor. 

Ödüller 
Festivalde 3 yıldır verilmekte olan ve Türk sinemasında kadın emeğini görünür kılmayı amaçlayan Uçan Süpürge Onur Ödülü ve Bilge Olgaç Başarı Ödülleri, festivalin açılış ve kapanış gecelerinde sahiplerini bulacak. Bu gece Uçan Süpürge Onur Ödülü'nü alacak olan Sevda Ferdağ'ın, festivalde "Seninle Son Defa" adlı filmi gösterilecek. 14 Mayıs gecesi yapılacak kapanış töreninde ise Bilge Olgaç Başarı Ödülleri verilecek. Bu yılın ödülleri sinema yazarı Sevin Okyay ve seslendirme sanatçısı Jeyan Ayral Tözüm'ün olacak. 
Festivalin bir başka özel konuğu da, sinemamızın görünmeyen yönetmenlerinden Ayten Kuyululu. Gerek Türkiye'de gerekse yurtdışında yaptığı filmleri hep görmezden gelinmiş, filmleri ve kendisi yıllar sonra Uçan Süpürge sayesinde gün ışığına çıkarılmış ilk kadın yönetmenlerimizden Kuyululu'nun iki filmi festivalde gösterilecek. 
Festivalin yarışmalı bölümü olan "Her Biri Ayrı Renk"te gösterilecek filmler Uluslararası Film Eleştirmenleri Birliği FIPRESCI Ödülü için yarışacak. Bu sene İran, Fransa, Kanada, İtalya, İsrail, Pakistan, Almanya, İngiltere ve Türkiye'den toplam 12 film FIPRESCI Jürisi'nin önüne çıkacak. Bu bölümde yer alacak Türk filmi, Biket İlhan'ın yönettiği "Ayın Karanlık Yüzü". 

Festival bölümleri 

8. Uçan Süpürge Uluslararası Kadın Filmleri Festivali'nde yer alacak bölümler şöyle 
Alice Harikalar Diyarında Alice Guy, Matruşka Aşkına Rusya, Sırlı Cam Agnieszka Holland, Muson Yağmuru Deepa Mehta, Buzlar Kraliçesi Greta Garbo, Anısına Semiha Berksoy ve Laura Betti, Aşık Erkekler Hattı Dişi Kuşun Yuvası Gerçeğe şık Belgeseller, Lotte Reiniger'in İzinden Animasyon, Pembesiz Mavisiz Paneller 
Bilgi için www.festival.ucansupurge.org 


</TEXT>
</DOC>
