<DOC>
<DOCNO> 312260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/yasam/yas15.html </URL>
<DATE> 2005/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus gence ölümü, hediye tatil getirdi 
</HEADLINE>
<TEXT>


Önceki gün düşen çığda ölen Rus Sasha'yı, üniversiteyi kazandığı için babasının ödül olarak tatile yolladığı ortaya çıktı 

Erzurum DHA 

Paladöken Dağı'nın önceki gün kayakçılara yasaklanan bölgede arkadaşlarıyla snowboard yaparken düşen çığda yaşamını yitiren Rus turist Alexander Kupin Sasha'nın 18 , üniversiteyi kazanmanın ödülü olarak babası tarafından tatile getirildiği ortaya çıktı. 
Oğlunun ölümüyle yıkılan Rus işadamı Michail Sasha, küçük çocuğu ile eşini Moskova'da bıraktığını, Moskova Devlet Üniversitesi Beden Eğitimi Enstitüsü'nün Kayak Bölümü'nü kazanan oğlunu ödül için cumartesi günü Palandöken'e tatile getirdiğini anlattı. Oğluyla ayrı yerlerde kaydıklarını belirten Michail Sasha, şunları kaydetti "Televizyonlarda Palandöken'i izleyip çok beğenmişti. 'Dünyanın en iyi snowboardcularından biri olacağım' derdi. Sürekli 'tehlikeli bölgelerde kayma' diye uyarıda bulunuyordum. Gençlik heyecanı ölüme götürdü." 
Sasha'nın cenazesi işlemler tamamlandıktan sonra Antalya üzerinden Moskova'ya götürülecek. 



</TEXT>
</DOC>
