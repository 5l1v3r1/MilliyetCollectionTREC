<DOC>
<DOCNO> 312465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sontur08.html </URL>
<DATE> 2005/02/04/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
PKK Türkiye, Kerkük'te artık at koşturamaz 
</HEADLINE>
<TEXT>

     İhsan DÖRTKARDEŞ DHA 

      TERÖR örgütü PKK Kongra-Gel'in başındaki kapatılan DEP'li eski milletvekili Zübeyir Aydar, Türkiye'nin Kerkük'te eskisi gibi At koşturamayacağını' ileri sürdü. 
     Örgütün Avrupa'daki yayın organı konumundaki Özgür Politika' gazetesinde açıklamaları yayınlanan Aydar, Türk yetkililerin son dönemde Kerkük'e ilişkin değerlendirmelerinin son derece rahatsız olduklarını söyledi. Türkiye'nin Kerkük'te Türkmen Cephesi' ile Kürtlere karşı tutum sergilediğini iddia eden Aydar, "Türkiye'nin ne Kerkük'e ne de Kuzey Irak'a karşı hakkı yoktur, karışamaz. Bölgenin içişlerine karışmaz'' dedi. 
     Kürtlerin, Kerkük'te Türkmenlere yönelik düşmanca eylem içerisine girmediğini öne süren Aydar, Türkiye'nin ise, Kürt ve Kürtlükle ilgili her şeye düşmanca yaklaştığı iddiasında bulundu. 
     
     PKK'NIN PARTİSİ SEÇİMDEN ÖNCE ÇEKİLMİŞ 
     Zübeyir Aydar, PKK Kongra-Gel'in Irak'taki legal partisi konumundaki PÇDK'nın pazar günkü seçimden 3 gün önce çekildiğini açıklarken, "PÇDK ulusal bir sorumluluk gereği olarak, yerel listeyi desteklemek amacıyla yerel seçimlerden çekildi. PÇDK tabanıyla birlikte Kerkük'teki anti Kürt ittifakına karşı ortak Kürt listesine destek verdi'' dedi. 
     Türkiye'nin Kürtlerle oturup konuşup sorunları çözmesi gerektiğini söyleyen Aydar, Türkiye'deki Kürt sorunu çözülmedikçe Türkiye'nin Kuzey Irak'taki tutumunun süreceğini ileri sürdü. Zübeyir Aydar, "Türkiye kendi başına bu bölgede istediği gibi at koşturamaz. İstediğini yapamaz, bunu yapmaya kalkıştığında başına çuval geçirirler. Biz, Güney Kürdistan'da hem yerel hem de merkezi idare ile temas halinde olacağız, karşılıklı görüş alışverişinde bulunacağız'' diye konuştu. 
     
</TEXT>
</DOC>
