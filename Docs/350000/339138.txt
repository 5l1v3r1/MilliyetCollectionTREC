<DOC>
<DOCNO> 339138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/yazar/yilmaz.html </URL>
<DATE> 2005/05/03/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Polonya ile sıcak temas 
</HEADLINE>
<TEXT>


Polonya Meclisi'nin 24 Nisan'da Ermeni tehcirinin 90. yıldönümü nedeniyle gündeme gelen "soykırım" iddiasını tanıması, iki ülke arasında diplomatik gerginliğe yol açmıştı. 
17 Mayıs'ta Türkiye'den Polonya'nın başkenti Varşova'ya özel bir uçak kalkacak. 
Nurol ve Mesa inşaat şirketlerinin Varşova'da satın aldığı Euro Power Centrum şirketi, 1.5 milyon metrekare arsa içinde, 70 milyon dolara tamamladığı,100 bin metrekareye kurulu Maximus Alışveriş Merkezi'nin birinci etabını açacak. 
Açılışa Polonya Cumhurbaşkanı Aleksander Klasnielski'nin katılmasının kesinleştiğini söyleyen Mesa Yönetim Kurulu Üyesi Erhan Boysanoğlu, "Klasnielski'nin tekstil ve hazır giyim sektöründe faaliyet gösteren dostlarını desteklemek amacıyla açılışa geleceği bildirildi. Ancak Polonya Başbakanı Marek Belka'nın tutumu henüz kesinleşmedi. Başbakan Tayyip Erdoğan ise aynı tarihte Varşova'da düzenlenen bir AB toplantısında olacak, törene katılacağını umuyoruz" diyor. 
Polonya'nın soykırım iddiasını tanıması, ülkedeki Yahudi nüfusunun yoğunluğu açısından da dikkat çekiyor. Polonya'da Auschwitz toplama kampında Naziler 1 milyona yakın Yahudi'yi öldürmüşlerdi ve bugün burası faşizmin lanetlendiği müze 

Yılda 1 milyar dolar 
Türkiye ve Polonya arasındaki dış ticaret rakamı 1 milyar doları buluyor. Polonya'nın tekstil ve hazır giyim ihtiyacının yüzde 28'i Türkiye'den karşılanıyor. Ancak Polonya bu ihtiyacının yüzde 25 üzerinde mal alıyor. Boysanoğlu'nun ifadesine göre Türkiye'den ithal edilen bu ürünler Ukrayna, Letonya, Estonya gibi Rusya'dan ayrılan ülkelere satılıyor. 
Polonya'da yaygın olan, İstanbul'daki sosyete pazarlarının benzeri organizasyonların, kurulan Maximus ile kayıtlı ekonomiye geçeceğini belirten Boysanoğlu, "200 metrekareye ulaşacak proje tamamlandığında Avrupa'nın tekstil, hazır giyim ve deri ürünlerinde önemli toptan satış merkezlerinden biri olacağız. Roma'daki toptan alışveriş merkezi 500 bin metrekare ve yıllık ticaret hacmi 6.5 milyar dolar. Maximus'un cirosunun da 1 milyar doları aşmasını bekliyoruz" bilgisini veriyor. 

Ticaret merkezi 
6 -7 yıl önce konut projeleri geliştirmek üzere gittikleri Polonya'nın ticari hareketliliği ile ilgili de bilgi veren Boysanoğlu,"Polonya'ya daha çok Laleli ve Merter'de küçük çapta ticaret yapanlar mal satıyor. Bizden de 70 kadar Türk dükk n kiraladı. 100 - 500 metrekare arasındaki dükk nların 400'ünü Polonyalılar, 200'ünü bu ülkede yaşayan Vietnamlılar kiraladı. 
Polonya'ya yılda gelen 45 milyon turistin çoğunluğunu tüccarlar oluşturuyor. O nedenle ticaret merkezinin bölgeye yönelik bir ağırlığı olacağı öngörüsü h kim. 
Metrekaresi 13 dolardan kiralanan 670 dükk nın en az yarısı Türkiye'den ithalat yapıyor. İkinci etapta 300 dükk n yapılacak ve yatırımın tümü 250 milyon dolara mal ocak. 40 milyon nüfuslu Polonya'nın kişi başına geliri 8-9 bin dolar olmasına rağmen, ülkede marka alışkanlığının yerleşmediğine değinen Boysanoğlu, Türkiye'deki orta ölçekli işletmelerin marka olma şansına işaret ediyor. 
Fırsatlar ne kadar yakınımızda... 



</TEXT>
</DOC>
