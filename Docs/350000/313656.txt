<DOC>
<DOCNO> 313656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/siyaset/asiy.html </URL>
<DATE> 2005/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslı astarı yok 
</HEADLINE>
<TEXT>


Erdoğan, Alman gazetesine, "Türban sorununu çözmek için çalışma yapıyoruz" yönünde bir açıklama yapmadığını söyledi 

Elçin Ergün - Kuala Lumpur Fotoğraflar ALTAN BURGUCU 


Başbakan Recep Tayyip Erdoğan, Alman Welt am Sonntag gazetesinde yayımlanan ve büyük tartışma yaratan, "Türban sorununu çözmek için çalışma yapıyoruz" açıklamaları için, "Aslı astarı yok. Bu konuda 3 Kasım seçimleri öncesindeki görüşüm neyse h l odur" dedi. Erdoğan, türbanı hiçbir zaman, "şık ve moda" olarak değerlendirmediğini de dile getirdi. 
Dün Phuket Adası'nda basın toplantısı düzenleyen Erdoğan'a, türban konusundaki çalışmaların hangi aşamada olduğu sorusu yöneltildi. Welt am Sonntag gazetesindeki haberi hatırlatan Erdoğan, "Bunlar derleme toparlama cinsinden haberler. 3 Kasım seçimleri öncesi kanaatim neyse odur. Bu görüşlerimi bu şekilde düşünmenizi isterim" yanıtını verdi. Erdoğan, "Söz konusu gazete ve gazeteciyle bu konuda görüşme gerçekleştirmediniz mi " sorusu üzerine de, "Ben söz konusu kişiyi hatırlamıyorum. Davos'taki görüşmelerde bu konuda söylediklerim derlenip toparlanmış olabilir. Öyle bir demeç vermedim" ifadesini kullandı. 
Erdoğan'ın Güneydoğu Asya gezisine katılan Adana Milletvekili ve Siyasi İlişkiler Danışmanı Ömer Çelik de söz konusu haberi, "tümüyle yalanladıklarını" belirtti. 
Erdoğan'ın atıfta bulunduğu türban sorununa ilişkin "3 Kasım öncesi" söylemi özetle şöyleydi 
"Başörtüsü konusu, tabii ki Türkiye'de sadece AKP'nin sorunu değil. Başörtüsü bir vaka. 'Ben niye okuyamıyorum ' diyor. Siyaset kurumu bunu toplumsal uzlaşmayla, siyaset kurumunun veya parlamento çatısı altındaki partilerin de ötesinde, kamuoyunun bile desteğini almak suretiyle böyle bir uzlaşmaya giderek bu sorunu çözmeliyiz. Toplumsal uzlaşmaya dayalı olarak bu problemi çözmek istiyoruz. Bunu gerilim yaratmadan yapmak istiyoruz." 

Erdoğan ne demişti 
Alman Welt am Sonntag gazetesinde çıkan yazıda Erdoğan, "Biz inançlı Müslümanlarız. Kuran'da kadının toplum içinde türban takması gerektiği yazıyor. Sümeyye ve Esra, Kuran'a uyuyor. Bundan, din ve devlet işlerinin ayrılmasına karşı olduğum anlamı çıkmaz. Ayrıca kızım türbanı şık buluyor" demişti. 

Tek partili muhalefet kötü 

ELÇİN ERGÜN Bangkok 

Başbakan Recep Tayyip Erdoğan, Tayland Başbakanı Thaksin Shinavatra'ya demokrasi öğütleri verdi. Erdoğan, tek partinin hükümette avantaj, muhalefetin Meclis'te tek olmasının ise "kötü bir durum" olduğunu söyledi. 
Tayland'ın başkenti Bangkok'u ziyaret eden Erdoğan, Shinavatra ile öğle yemeği yedi. Erdoğan, "Eğer biz Meclis'e tek parti olarak girseydik, Meclis'i fesheder tekrar seçim yolunu açardık" dedi. Erdoğan, Bangkok'ta "hoşgörü ve sevgi" anlamına gelen bilezik şeklindeki yasemin çiçekleri koluna takılarak karşılandı. Erdoğan, yemekte de Shinavatra'ya tokalaşmalarının fotoğraflarını verdi. 


</TEXT>
</DOC>
