<DOC>
<DOCNO> 322799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sondun21.html </URL>
<DATE> 2005/03/11/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Suriye askerlerinin tamamına yakını Lübnan'dan çekildi... 
</HEADLINE>
<TEXT>

     Suriye birliklerinin tamamına yakınının, Lübnan'ın kuzeyinden çekildiği kaydedildi. 
     Görgü tanıkları, aralarında büyük bir askeri üssün bulunduğu tüm diğer askeri mevzilerin dün gece boşaltıldığını ve binlerce asker ile yüzlerce aracın Suriye'ye geçtiğini bildirdiler. 
     Suriye birliklerinin, bu hafta içinde kabul edilen aşamalı çekilme planı çerçevesinde Beyrut bölgesinden evlerine dönüşlerinin sürdüğü de gelen haberler arasında yer alıyor. 
     Görgü tanıkları ve güvenlik kaynaklarının verdiği bilgiye göre, Suriyeliler, Trablus kentinin içindeki ve civarındaki iki büyük istihbarat bürosunu ve iki askeri mevziyi boşaltmadı. Ancak bu aşamanın da 24 saat içinde tamamlanabileceği belirtildi. 
     Suriye birlikleri, ilk kez 1976'da iç savaş sırasında Lübnan'a girmişti. Suriye askerlerinin bu dönemde 40 bin olan sayısı 14 bine düşmüştü. 
     
</TEXT>
</DOC>
