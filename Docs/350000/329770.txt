<DOC>
<DOCNO> 329770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/ekonomi/eko05.html </URL>
<DATE> 2005/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cannes Lions'ta iki yeni ödül 
</HEADLINE>
<TEXT>



Türkiye'de Milliyet Gazetesi tarafından temsil edilen Cannes Lions Uluslararası Reklam Festivali'nde bu sene, daha önce basın, açıkhava ve film kategorilerinde en fazla ödül alan ajansa verilen "yılın ajansı" ödülü doğrudan pazarlama ve internet kategorilerinde de sahiplerini bulacak. Bu ödülleri alacak ajanslar Cannes Lions'ta kazanacakları ödül sayısı baz alınarak belirlenecek. Değerlendirmelerde finale kalmış çalışmalarda pay sahibi olacak. 
Alınan ödüllerin büyüklüğüne göre bir puanlama sistemi uygulanacak olan değerlendirmelerde eşitlik durumunda, kazanan ajans aldığı ödüllerin önemine göre belli olacak. Doğrudan pazarlama kategorisinde yarışan ajansların diğer kategorilerde aldıkları ödüller de yılın ajansı olmaları yolunda kendilerine puan sağlarken, internet kategorisinde yarışan ajansların sadece kendi dallarında aldıkları ödüller esas alınacak. 
19 - 25 Haziran 2005 tarihleri arasında gerçekleşecek olan festivalde doğrudan pazarlama ödülleri 21 Haziran, internet ödülleri de 22 Haziran akşamı sahiplerini bulacak. 


</TEXT>
</DOC>
