<DOC>
<DOCNO> 304322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/soneko06.html </URL>
<DATE> 2005/01/07/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Türkiye, asgari ücrette Avrupa'da kaçıncı sırada 
</HEADLINE>
<TEXT>

     Eda BERKBAYRAK LİTVANYA, DHA 

      AVRUPA İşverenler Federasyonu FeoEE tarafından Avrupa ülkelerinde 2005 yılı asgari ücretleri açıklandı. Buna göre Avrupa çapında asgari ücretlerin arttığı görülürken, Türkiye asgari ücretin devlet tarafından belirlendiği 26 Avrupa ülkesi arasında 13'üncü sırada yer aldı. 
     FedEE'den yapılan açıklamaya göre listedeki 12 devlet 1 Ocak 2005 itibariyle asgari ücret artışına gitti. Ülkelerin yaptığı son artışlarla birlikte Avrupa'daki asgari ücret ortalaması yüzde 9.2 artarak Avrupa'daki ortalama enflasyon seviyesinin iki katına ulaştı. Ancak bu sonucun Türkiye'deki enflasyon hareketleri değerlendirme dışı bırakılarak elde edildiği bildirildi. Bunun gerekçesi olarak da Türkiye'deki enflasyon oranının bu rakamı düşüreceği gösterildi. 
     
     EN YÜKSEK ASGARİ ÜCRET LÜKSEMBURG'DA 
     Listede asgari ücrette Lüksemburg 1466.77 euro ile ilk sırada yeralırken Belçika 1317.5 euro ile 2'nci Hollanda ise 1264.8 euro ile 3'üncü oldu. Türkiye'nin 266 euroluk asgari ücretle 13'ncü sırada bulunduğu listede, 172 euro ile Estonya 17'nci, 145 euro ile Litvanya 19'ncu ve 121 euro ile Letonya 20'nci sırada yer aldı. Rusya ise 19 euro ile listedeki 26 Avrupa ülkesi arasında sonuncu oldu. 
     
</TEXT>
</DOC>
