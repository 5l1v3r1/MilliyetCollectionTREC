<DOC>
<DOCNO> 330207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sonyas22.html </URL>
<DATE> 2005/04/04/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
112 bin bilet 3 saatte bitti 
</HEADLINE>
<TEXT>

     BBC 

      İngiltere'nin önde gelen müzik etkinliklerinden Glastonbury Festivali'nin 112 bin bileti, yaklaşık üç saat içinde satıldı. 
     Pazar günü gerçekleşen bilet satışı, festival için de bir rekor. 
     Müzikseverler, dün sabah saat 0900'dan itibaren, telefonla ve internet üzerinden satılan biletlere akın etti. 
     Geçen yıl telefon şebekelerinin sürekli meşgul olması ve festivalin internet sayfasının kullanılamaz hale gelmesi, müzikseverleri üzmüştü. 
     Ancak bu yıl organizatörlerin daha gelişmiş bir sistem kullanma sözü sonrası, geçen yılki sorunların görülmediği açıklandı. 
     Festivalin biletlerinin satıldığı www.Aloud.com sitesi yetkilileri, bilet satışını 'büyük bir başarı' olarak nitelendirdi. 
     Glastonbury Festivali'nin biletleri, 125 sterlinden satıldı. 
     Bir kişiye en fazla iki bilet alma hakkı verildi. 
     Festivalin diğer 8000 bilet ise organizasyonun yapılacağı Pilton ve çevresinde satılacak. 
     Glastonbury Festivali, 24-26 Haziran tarihlerinde yapılacak. 
     Festivale katılacak sanatçılar ise 1 Haziran'da açıklanacak. 
     Ancak bu yılki festivalde yer almaları beklenen kişi ve grupların arasında Kylie Minogue, Coldplay ve White Stripes de var. 
     
</TEXT>
</DOC>
