<DOC>
<DOCNO> 335788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/yasam/yas01.html </URL>
<DATE> 2005/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Esra'yı 'panik' öldürdü 
</HEADLINE>
<TEXT>


Evlerinde yangın çıkan Fatma - Mustafa Aşık, alevlerin arasına dalıp canlarını kurtardı. Panik içinde kaçarken içeride unuttukları 4 yaşındaki kızları Esra ise öldü... 

HİLMİ DUYAR COŞKUN YAMAN DHA 

Balıkesir'de börek dükk nı işleten Mustafa Aşık'a ait tek katlı evin salonunda 02.45 sıralarında henüz belirlenemeyen bir nedenle başlayan yangın kısa sürede büyüdü. Aile fertleri yangını fark edip, kapısı salona açılan odalarından dışarıya çıkmak istediklerinde alevlerle karşılaşınca pencerelere yöneldiler. Aile, demir parmaklıkların bulunduğu pencerelerden çıkamayınca büyük panik yaşadı. Mustafa Aşık, eşi Fatma ve 20 yaşındaki yeğeni Yahya Aşık, salondaki alevlerin arasından geçerek, kendilerini sokağa atmayı başardı. Ancak 4 yaşındaki Esra odada unutuldu. 

İtfaiyenin haberi yoktu 
Yüzünde küçük yanıklar olan Esra'nın yorganın altına saklandığı ya da uyanmadığı için dumandan boğularak öldüğü belirtildi. Yaralı kurtulan Mustafa 28 , Fatma 29 ve Yahya Aşık'ın 20 hemen hastaneye kaldırıldığı, bu yüzden itfaiyeye evde küçük bir çocuk olduğuna dair bilgi vermedikleri öğrenildi. 



</TEXT>
</DOC>
