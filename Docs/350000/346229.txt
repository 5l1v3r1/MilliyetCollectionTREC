<DOC>
<DOCNO> 346229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/siyaset/siy05.html </URL>
<DATE> 2005/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel büstü kaldırılıyor 
</HEADLINE>
<TEXT>


ISPARTA DHA 


Antalya Kültür ve Tabiat Varlıklarını Koruma Kurulu, bir kez daha Isparta'da 5 yıl önce tarihi Bedesten Çarşısı'nın arka duvarının dibine dikilen 9. Cumhurbaşkanı Süleyman Demirel ile sadrazamların büstlerinin kaldırılmasına karar verdi. Kurul, tarihi Bedesten Çarşısı Düzenleme Projesi'ne izinsiz olarak ekleme yapıldığı gerekçesiyle, 2 karar alarak, büstlerin kaldırılmasını istemişti. Ancak Isparta'da karara uyulmadı. Kurul, kararı Isparta Valiliği, Belediye Başkanlığı ile Vakıflar Bölge Müdürlüğü'ne tebliğ etti. Kurul yetkilileri, bu kararın büstlere karşı değil, tarihi yapılara ilave yapılamayacağına dair kanun uyarınca alındığını bildirdi. Vali İsa Parlak da "Düzeltilecek bir durum varsa projelendirilir" dedi. 


</TEXT>
</DOC>
