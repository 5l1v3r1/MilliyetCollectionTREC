<DOC>
<DOCNO> 339496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sondun34.html </URL>
<DATE> 2005/05/04/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Rusya... 260 dolar maaş, 108 kilo ekmek, 21 milyon insan yoksul... 
</HEADLINE>
<TEXT>

     Rusya’da yapılan geniş çaplı bir araştırma, Rusların aylık ortalama gelirinin 260 dolar yaklaşık 350 YTL olduğunu ortaya koydu. 
     Sonuçları haftalık "Argumenti Fakti" gazetesinde yayımlanan araştırmaya göre, orta büyüklükteki taşra kentlerinde yaşayan yüksek eğitimli Ruslar, tarımdan ziyade sanayi alanında çalışıyor. 
     Sıradan bir vatandaş yılda 108 kilo ekmek, 15 kilo balık, 37 kilo mevye, 50 kilogram et, 230 kilo süt ve süt ürünlerini tüketiyor. 
     Ruslar misafirliğe gitmeyi ve doğada zaman geçirmeyi seviyor, para sahibi olmayı hayal ediyor. 
     Ruslar inanıyor, ancak dine inanmıyor. Vatandaşların yüzde 66’sı Devlet Başkanı Vladimir Putin’e güvenirken, yüzde 68’i parlamentonun alt kanadı Duma’ya güvenmiyor. Ruslar, çocuklarını askere göndermek istemiyor. 
     Araştırma, sıradan bir Rus’un yılda 150 kez seks yaptığını, ancak Rusların yüzde 41’inin cinsel hayatından şikayetçi olduğunu gösterdi. 
     Kişi başına zenginlikte dünyada 97. sırada olan Rusya’nın 27 dolar milyarderiyle dünyanın en fazla dolar milyarderine sahip 3. ülkesi olduğu belirlendi. 
     Rusya halkının 21 milyon kişisi yoksulluk sınırının altında yaşıyor. Yoksulluk sınırının altında yaşayanların ortalama aylık geliri 70 dolar civarında. 
     Araştırmada, Rusya’daki kadın sayısının erkek sayısından 10 milyon daha fazla olduğu da saptandı. 
     Rusya’da 79 milyon kişinin cep telefonu sahibi olduğu, bu rakamın 2005 sonunda 93-100 milyon arasında olmasının hesaplandığı belirtildi. 
     Gazetenin araştırmasına göre, ev inşa eden Rusların vergi ödememek için evi kayıt altına aldırmadıkları belirtilerek, şu bilgilere yer verildi 
     "2001 yılında kaçak konut sayısı resmi istatistiklere göre 20 milyondu. Banka mevduatları 1998 krizinden bugüne 7 kat artarak, 2 trilyon rubleye ulaştı. Sıradan Rus her şeyi çok çabuk unutur. Kişi başına gelirde 2 bin 160 dolar ile dünyada 97. sıradadır. Ortalama ömür 67,7 yıl ile dünyada 142. sıradadır. Bin kişiye düşen otomobil sayısında 156 araçla . sıradadır. Rüşvette 5 üzerinden 3,34 puan ile dünyada 28. sıradadır. En fazla Nobel alan ülkeler arasında 21 ödülle 7. sıradadır." 
     
</TEXT>
</DOC>
