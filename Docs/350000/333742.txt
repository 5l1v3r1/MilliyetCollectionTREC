<DOC>
<DOCNO> 333742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sonspo19.html </URL>
<DATE> 2005/04/15/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Şampiyonlar Ligi final maçı biletlerinin satışı bugün sona erdi... 
</HEADLINE>
<TEXT>

     İstanbul'da yapılacak Avrupa Şampiyonlar Ligi final maçının biletlerinin satışı bugün sona erdi. 
     Avrupa Futbol Federasyonları Birliği'nin UEFA resmi internet sitesinden yapılan açıklamada, 25 Mayıs Çarşamba günü İstanbul Atatürk Olimpiyat Stadı'nda gerçekleştirilecek final maçını izlemek için tüm dünyadaki futbolseverlere sunulan 7 bin 500 biletin satışının sona erdiği duyuruldu. 
     31 Mart tarihinde başlayan bilet satışlarının 2 hafta sürdüğü ve biletlerin yalnızca resmi internet sitesi üzerinden satın alınabildiği kaydedildi. 
     İstanbul'daki organizasyonu izlemek isteyen taraftarların biletleri çekilişe katılacak ve çekiliş sonucu belirlenen 7 bin 500 kişi, final maçını canlı izleme şansına sahip olabilecek. 
     Ligde finale kalan takımların taraftarlarına 20 biner adet bilet ayrılacağı belirtilirken, UEFA yetkilileri, ülke federasyonları ve sponsorlarlara 14 bin 500, Türkiye Futbol Federasyonu ve Türk izleyicilere ise 7 bin 500 bilet tahsis edildiğini açıkladı. 
     Bir İngiliz takımının çıkmasının kesinleştiği Avrupa Şampiyonlar Ligi finalinde bilet fiyatlarının 50 ile 150 Avro arasında değiştiği bildirildi. Finalde FC Chelsea-FC Liverpool maçının galibiyle PSV Eindhoven-AC Milan hükmen 3-0 galip sayılması durumunda maçından finale çıkacak takımlar karşılaşacak. 
     
</TEXT>
</DOC>
