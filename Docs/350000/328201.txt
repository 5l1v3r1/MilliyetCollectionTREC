<DOC>
<DOCNO> 328201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sonspo05.html </URL>
<DATE> 2005/03/29/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Milli maçlarda Mondi dinlendi, diğerleri terledi... 
</HEADLINE>
<TEXT>

     Yabancılarda haberler iyi. Milli maçlarında sadece Mondragon yedek soyunurken, Tomas, Song ve Ribery 90 dakika sahada döktürdü. 
     
     Kaybeden yok 

     A ve Ümit Milli Takım’ın yanısıra Kolombiya, Kamerun, Hırvatistan ve Fransa Ümit Milli Takımları’na da oyuncu veren Galatasaray’da, futbolcuların sergilediği performanslar yüzleri güldürdü. Sadece Ali Ferit Mondragon Venezuela’ya karşı yedek soyunurken Song Kamerun, Tomas Hırvatistan ve Ribery Fransa Ümit Milli Takımları formalarıyla 90’ar dakika sahada kaldı. 
     
     Yakın yedekti 

     Kolombiya deplasmanda Venezuela ile golsüz berabere kalırken, Song 2-1’lik Sudan, Tomas da 4-0’lık İzlanda galibiyetlerinde görevlerini eksiksiz yerine getirdi. Ribery ise İsviçre’yle oynanan ve 1-1 sona eren maçta takımının en etkili isimlerindendi. Bir diğer milli futbolcu Hakan Yakın ise golsüz biten Fransa - İsviçre maçında hocası tarafından sahaya sürülmedi. 

     
</TEXT>
</DOC>
