<DOC>
<DOCNO> 322059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/siyaset/siy12.html </URL>
<DATE> 2005/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İnönü'ye yine yurtdışı yasağı 
</HEADLINE>
<TEXT>


TOLGA ŞARDAN Ankara 


Ortağı olduğu şirketin aldığı banka kredisinin geri ödenmemesi nedeniyle sıkıntılı günler geçiren SHP Onursal Başkanı Prof. Dr. Erdal İnönü'nün, Başbakan Erdoğan tarafından kaldırılan yurtdışına çıkış yasağı yeniden konuldu. Sohtorik Denizcilik İşletmeleri A.Ş., Vakıfbank'tan aldığı 1 milyon 600 bin dolarlık krediyi geri ödeyemedi. Banka yönetimi de Erdal ve eşi Sevinç İnönü için "yurtdışına çıkış yasağını" koydurdu. İnönü'nün Wigner Fizik Madalyası'nı almak için Meksika'ya gidemeyecek olması tartışma yaratınca devreye Erdoğan girmişti. Yasağın bir kereliğine kaldırılmasının ardından yurtdışına giden İnönü ödülünü almıştı. Banka, yasağın yeniden konulmasını talep etti. İnönü çifti, banka borcu ödenmezse yurtdışına çıkamayacak. 


</TEXT>
</DOC>
