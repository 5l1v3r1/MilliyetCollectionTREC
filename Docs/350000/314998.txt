<DOC>
<DOCNO> 314998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/spor/spo15.html </URL>
<DATE> 2005/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Geven'e ödül 

ÇUKUROVA Rotary Kulübü'nün bu yılki Meslek Hizmet Ödülü, TSYD Adana Şube Başkanı ve gazetemiz spor yazarı Nihat Geven'e verildi. 45 yıllık gazeteci olan Geven ödülü Başkan Yük. Mim. Mehmet Keskin'den aldı. 

Solberg kazandı 

DÜNYA Ralli Şampiyonası'nın ikinci yarışı olan İsveç Rallisi'ni, Subaru pilotu Petter Solberg kazandı. Norveçli sürücü, Peugeot pilotu Marcus Gronholm'ün son gün kaza yaparak yarış dışı kalmasıyla rahat bir zafer elde etti. 

Uçan atlet 

RUS Olimpiyat Şampiyonu atlet Yelena Isinbayeva, sırıkla atlamada 4.87 metreyle salon Dünya Rekoru kırdı. Eski rekor da 4.83 ile kendine aitti. Isinbayeva, 4.91 ile açık hava dünya rekorunu da elinde bulunduruyor. 

Potada kura günü 

BASKETBOLDA Euroleague'deki temsilcilerimiz Efes Pilsen ve Ülkerspor'un ikinci turdaki grupları bugün İspanya'nın Barcelona kentinde gerçekleştirilecek kura çekimi ile belirlenecek. Barcelona'da TSİ 13.00'te yapılacak kurada Efes Pilsen seribaşı olarak 1., Ülkerspor ise 3. torbada yer alacak. 

Ankaragücü'nde Vural dönemi 

REHA Kapsal ile sezona başlayan, daha sonra Sakıp Özberk ile anlaşan Ankaragücü, önceki günkü Kayserispor beraberliğinin ardından Özberk ile de sözleşmeyi feshetti. Yılmaz Vural ile anlaşan Başkent ekibi, bugün işbaşı yapacak. 

Filede dün 

Beşiktaş - Ziraat Bankası 2-3 
Halk Bankası - Fenerbahçe 3-0 
Polis Akd. - Ankara SSK 2-3 
Manavgat - Galatasaray 1-3 
TKİ Geli - B. Emniyet 0-3 
Arkas St. Joseph - Bafra Bld 3-0 
H. Polisgücü - Çankaya Bld. 3-0 
İstanbul B.B. - Erdemir 1-3 


</TEXT>
</DOC>
