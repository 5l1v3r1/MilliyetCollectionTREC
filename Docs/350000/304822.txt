<DOC>
<DOCNO> 304822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/yazar/asik.html </URL>
<DATE> 2005/01/09/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ermeniler ve biz 
</HEADLINE>
<TEXT>


Paris'te yaşayan İstanbul Ermenisi, gazeteci ve araştırmacı Raffi Hermonn, zaman zaman mektup gönderir, kimi yazılarımız üzerine düşüncesini belirtir... Geçenlerde kendisine merak etiğim bir konuyu mail'le sordum, dedim ki 
- Ben 1954'ü izleyen yıllarda Saint Benoit Lisesi'nde okudum. Biz okulda Türk, Rum, Ermeni, Musevi karışık okurduk. Sabah akşam Ermeni arkadaşlarla sohbet ederdik. Her şeyi konuşurduk. Ama o yıllarda onların ağzından hiç soykırım hatta kıyım sözcüğünü bile duymadım. Ermeni tehcirinden söz eden de olmadı. Acaba neden o yıllarda bu konular yoktu da bugün var 
Raffi Hermonn sorumuza cevaben dedi ki 
- Evet o yıllarda bu mevzu yoktu. Ermeni katliamı ilk kez 1965 yılında, Ermeni tehcirinin 50. yılında Sovyetler tarafından gündeme taşındı. O yıl Erivan'da 1 milyona yakın Ermeni ellerinde karanfillerle yürüyerek geçmişi andı, konu uluslararası gündeme böyle taşındı. 

Anlaşılıyor ki, Sovyetler konuyu biraz da Soğuk Savaş'ta ABD'ye ve ABD yanlısı Türkiye'ye karşı silah olarak kullanmaya niyetlenmiştir. Sonraki yıllarda Ermeni diasporasının Amerika'da örgütlenmesinden sonra da aynı konuyu ABD ve o ülkedeki lobiler kullanmıştır. 
Tabii AB de ülkeleri kullanıyor. 
Bu silahı başkalarının elinden almak için Ermeniler ve Ermenistan'la baş başa konuşup sorunları çözebiliriz. Çözmeliyiz de... 

Irak'taki parti temsilcilerine, "Türk modeli siyaset" dersleri verilecekmiş. 
Irak'taki trajediyi komediye dönüştürmek için iyi fikir.... 
Haldun Ertem 

Chomsky'den ders Batı dünyası, diğer ülkelere demokrasi götürme iddiasını sürdürürken... Amerikalı düşünür Naom Chomsky diyor ki 
- Amerika bir ülkeye gerçek demokrasinin gelmesini istemez. Çünkü gerçek demokrasi gelirse o ülkede halkın çıkarlarını koruyan lider ve kadrolar işbaşına gelir. Ülkelerini sömürtmezler. Bu da Amerika'nın işine gelmez. 
ABD böyle düşünürken, sistemin ikizi AB farklı düşünebilir mi Soru, Batı'dan demokrasi bekleyen saf halkımızın muhakemesine sunulur... 

Sembol semazen... İstanbul Belediye Başkanı Kadir Topbaş açıkladı. Sivriada'ya İstanbul'un simgesi olarak 110 metre yüksekliğinde bir semazen heykeli yaptırılacakmış... İstanbul'un trafik sorunu, kanalizasyon sorunu, derelerin ıslahı, deprem önlemleri, su sorunu çözüldü, sıra geldi sembolün inşasına. Konu ne şehircilere soruldu, ne sanatçılara, ne heykeltıraşlara, ne mimarlara, ne halka... Başkan karar verdi, oldu bitti. Taksim Atatürk anıtını çevreleyen demir parmaklıları bile onarmayı beceremeyen Belediye "büyük" oyunlarda... 

'Ben Bir Türk'üm' Aşağıdaki satırlar Çetin Yetkin'in piyasaya yeni çıkan kitabı "Ben Bir Türk'üm"de yer alıyor... Kitaptaki yazılar birbirinden güzel... O yazılardan birini özetle aktaralım 
"...Mütareke yılları... İşbirlikçi Damat Ferit Paşa, sadrazam... Hükümet, Divan-ı Harbi-i Örfi'yi kurdurmuş ittihatçıları yargılamak için. Bu "sıkıyönetim" mahkemesinin başkanı "Kürt" sanı ile anılan Mustafa Nazım Paşa. Yargılanan sanıklardan biri de Ziya Gökalp... 
Yüklenen suç, Yeni Mecmua'da yayımlanmış olan yazılarında, "Türk milliyetçiliği"ni savunarak bölücülük yapmak 
Başkan soruyor 
- Bu anasır-ı gayr-i müslimeyi Müslüman olmayan unsurları bazı guna hissiyata değişik duygulara düşürmez mi 
Ziya Gökalp, başkana 'Osmanlı' kavramının kapsamında nasıl Arap ve Ermeni milleti varsa, Türk milletinin de bulunduğunu anlatmaya çalışılıyor. Ama Kürt Mustafa anlamıyor ya da anlamak istemiyor ve üsteliyor 
'Milliyet iddiası başka. Fakat Osmanlılık birçok milletlerden teşekkül ettiği oluştuğu için onların beynindeki rabıtayı aralarındaki bağı takviye etmek icap eder. Yalnız içlerinden bir kısmını intihap edip de seçip de onların milliyetini meydana koymaya say etmek çalışmak tabiidir ki, diğer anasırın unsurların hatta Müslüman olan diğer unsurların da inkisar - ı kalbini mücip olmaz mı kalplerini kırmaya neden olmaz mı ' 
Aradan 85 yıl geçti. Döndük dolaştık benzer bir yere geldik. Gerçi ülkemizde henüz Kürt Mustafa Divanı yok. Ama Avrupa İnsan Hakları Mahkemesi ve Avrupa Birliği bu görevi üstlenmiş durumdalar. 'Türk'üm' diyecek olsanız, sizi şovenizmle suçlamaya kalkışanlar kol geziyorlar. Ama, 'Kürt'üm', 'Ermeni'yim' demek insan haklarının gereği sayılıyor... 

Bugüne dek Türk ile Rum'u, Alman'ı Kürt'ü Fransız'ı ayırt etmemiş birçok eşitlikçi yurttaşımız dahi "Türk" olmaktan eziklik duymaya başladı İlginç bir noktaya geldik... 



</TEXT>
</DOC>
