<DOC>
<DOCNO> 323437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/son/sonspo01.html </URL>
<DATE> 2005/03/13/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Bugün Pierre’in günü... 
</HEADLINE>
<TEXT>

     127 gün sonra 11’de forma giymeye hazırlanan ve gelecek yıl ülkesine dönecek olan Hooijdonk'a, taraftarlar sevgi gösterisinde bulunacak. 
     
     Pankart açılacak 

     Hafta ortasında yaptığı, Gelecek sezon için Hollanda’nın NAC Breda takımıyla anlaştımö açıklamasıyla taraftarı şoka sokan Pierre van Hooijdonk için bugünkü Gençlerbirliği karşılaşması ayrı bir anlam taşıyor. Yıldız oyuncunun açıklamasının ardından kendisi için özel bir site açan ve ayrılacak olması nedeniyle duydukları üzüntüyü dile getiren Sarı - Lacivertliler, bugün de özel gösteriye hazırlanıyor. Hooijdonk lehine pankart açacak olan taraftarlar, kendisine büyük tezahüratta bulunacak. 
     
     Daum zorda kaldı 

     Onun ayrılma kararından duydukları üzüntüyü dile getirecek olan Sarı - Lacivertliler, yıldız oyuncuyu vazgeçirmeye çalışacak. Bu arada Hooijdonk’un açıklamasının, teknik direktör Daum’u da zor durumda bıraktığı belirlendi. Cezalı Tuncay’ın yerine kimi oynatacağına karar veremeyen Alman hocanın, bu gelişme sonrasında taraftarın tepkisinden çekinerek, Hollandalı futbolcuya zorunlu olarak forma vermeyi düşündüğü kaydedildi. Hooijdonk, yarın ülkesine giderek, NAC Breda ile sözleşme imzalayacak. 
     
     Pierre’den savunma 

     Yeni sezon için eski takımı NAC Breda ile şimdiden anlaşan Hooijdonk, anlaşılmamaktan şikayetçi. Uzun bir sakatlık döneminden sonra Türkiye’ye döndüğünde yaptığı basın toplantısının yanlış anlaşıldığını söyleyen tecrübeli oyuncu, Israrla devre arasında yeni alacak yabancının yerine gönderileceğim belirtiliyordu. Ben, devre arasında bir yere gitmeyeceğimi, sezon sonuna kadar Fenerbahçe’de kalacağımı açıkça dile getirmiştimö ifadesini kullandı. 
     
     Olay çarpıtılıyor’ 

     Kamuoyunun yanlış yönlendirildiğini iddia eden van Hooijdonk O haberleri yapanlar şimdi haklı olduklarını yazıyorlar Gideceğini daha önce biliyorduk, Pierre yalan söyledi diye. Böyle bir şey yok. Yalan söylemedim. Onlar olayı çarpıtıyor. Dediğim gibi sezon ortasında kaldım ve sözleşmem bitene kadar buradayım. Yönetimden yeni bir teklif gelmediği için, şimdiden NAC ile konuşup anlaştım ve imza atıp rahatlayacağımö diye konuştu. 
     
</TEXT>
</DOC>
