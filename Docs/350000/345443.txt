<DOC>
<DOCNO> 345443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/sontur09.html </URL>
<DATE> 2005/05/24/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Arı kamyonu devrildi, yol 3 saat kapandı 
</HEADLINE>
<TEXT>

     DHA 

      MUŞ’un Malazgirt ilçesinde arı yüklü kamyonun kaza yapması sonucu devrilen kovanlardan çıkan binlerce arı Malazgirt- Bulanık karayolunun 3 saat boyunca trafiğe kapanmasına neden oldu. 
     Adana’dan yüklediği 80 arı kovanını Muş’un Malazgirt İlçesi'ne getiren Eyüp Erbaş yönetimindeki 01 BR 445 plakalı kamyon, ilçe merkezine 10 kilometre kala aşırı hız yüzünden virajı alamayark devrildi. Kaza anında çevreye saçılan kovanların içerisinden çıkan binlerce arı bir kara bulut gibi çevreyi kapladı. Olay yerine gelen jandarma ve trafik ekipleri de arıların saldırı olasılığına karşı araçlarından inemedi. Kazanın ardından, yaklaşık 3 saat boyunca trafiğe kapalı kaldı. Çevrede arıcılık yapanlar olay yerine getirildi. Yol, arıcıların arıları kovanlara toplanmasından sonra trafiğe açıldı. 
     Kazada hafif yaralanan kamyon sürücüsü Eyüp Erbaş, Malazgirt Devlet Hastanesi’nde ayakta tedavi gördü. Kazadan sonra kamyonun içerisinden çıkıp hızla uzaklaştığını belirten Erbaş, Araçta sıkışsaydım arılar beni öldürürdüö dedi. 
     
</TEXT>
</DOC>
