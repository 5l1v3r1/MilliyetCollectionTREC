<DOC>
<DOCNO> 314670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/son/sondun25.html </URL>
<DATE> 2005/02/12/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
İsrail, sürgüne gönderilen Filistinlilerin dönüşüne izin veriyor... 
</HEADLINE>
<TEXT>

     İsrail, aralarında Beytüllahim'deki Milad Kilisesi'nde saklandıktan sonra sürgüne gönderilen militanların da bulunduğu 56 Filistinlinin dönüşüne izin verecek. 
     Filistinli müzakereci Saib Erekat, Reuters ajansına yaptığı açıklamada, sınır dışı edilen tüm Filistinlilerin evlerine dönmeleri konusunda ilkesel olarak anlaşmaya varıldığını söyledi. 
     Adı açıklanmayan bir İsrailli yetkili de İsrail Başbakanı Ariel Şaron ile Filistin Devlet Başkanı Mahmud Abbas arasında Şarm El Şeyh zirvesinde varılan ateşkes çerçevesinde, böyle bir anlaşma olduğunu doğruladı. 
     İsrailli yetkili, terörist olarak adlandırdığı sürgündeki Filistinlilerin, şiddetten vazgeçme ve Filistin Ulusal Yönetimi'nin gözetimi altında yaşama koşuluyla geri dönmelerine izin verileceğini söyledi. 
     2002 yılında İsrail operasyonu sırasında Beytüllahim'deki Milad Kilisesi'ne sığınan 13 Filistinli militan, görüşmeler sonucunda kiliseden çıkarak, yurtdışına sürgüne gönderilmişlerdi. 
     
</TEXT>
</DOC>
