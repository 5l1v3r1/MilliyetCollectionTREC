<DOC>
<DOCNO> 311483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonyas01.html </URL>
<DATE> 2005/02/01/ </DATE>
<TIME> 02.05 </TIME>
<AUTHOR>  </AUTHOR>
<HEADLINE>
Soğuk havalarda kalbe dikkat 
</HEADLINE>
<TEXT>

     Ramazan CİN DHA 

      KÜTAHYA'nın Tavşanlı İlçesi'ndeki SSK Hastanesi'nde Kardiyoloji Uzmanı Dr. Gülsüm Daş, kalp hastalarının soğuk havalarda yürüyüşe çıkmamalarını önerdi. 
     Kış mevsiminde hava sıcaklıklarının düşmesine paralel olarak kalp krizi riskinin arttığına dikkat çeken Dr. Gülsüm Daş, kalp hastalarına uyarılarda bulundu. Dr. Daş, "Biz, kardiyoloji uzmanları hastalarımıza sürekli olarak yürüyüş yapmalarını tavsiye ediyoruz. Ancak kış aylarında havaların soğumasıyla bu kural bozuluyor. Zira özellikle tok karına soğuk havalarda yürüyüş yapılması kalp krizi riskini arttıyor'' dedi. 
     Soğuk havaların kalp damarlarına olumsuz etki yarattığını vurgulayan kardiyoloji uzmanı Dr.Gülsüm Daş şöyle konuştu 
     "Soğuk havalarda vücut ısısının düşmesiyle damarlarda büzülme oluşuyor. Bu olay, özellikle kalp rahatsızlığı olan insanları daha fazla etkiliyor. Ayrıca soğuk havalarda nezle, grip gibi enfeksiyonal hastalıklar da artış göstermektedir. Böyle havalarda akciğerlerin kalp üzerine yükü ağırlaşır. Bu durumda kalp yetersizliği ortaya çıkar.'' 
     
</TEXT>
</DOC>
