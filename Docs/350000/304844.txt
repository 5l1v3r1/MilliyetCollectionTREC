<DOC>
<DOCNO> 304844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/son/sondun11.html </URL>
<DATE> 2005/01/09/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Nicole Kidman ve Angelina Jolie felaket bölgesine gidiyor 
</HEADLINE>
<TEXT>

     SYDNEY DHA 

      AVUSTRALYA asıllı ünlü yıldız Nicole Kidman ve son olarak Büyük İskender'in annesi rolüyle hayranlarının karşısına çıkan Angelina Jolie, deprem ve tsunami felaketinin yaşandığı bölgeye giderek depremzedelere moral verecek. 
     Kardeşi Antonia ile birlikte bu ayın sonuna doğru Endonezya'ya gitmeyi planlayan Kidman, Birleşmiş Milletler Dünya Vatandaşı sıfatıyla dünyanın dikkatini Endonezya'ya çekmeye ve depremzedeler için daha fazla yardım toplanması için çalışacak. Kidman, BM tarafından geçen sene Dünya Vatandaşı ödülüne layık görülmüştü. 
     Seksi yıldız Angelina Jolie ise BM İyi Niyet Elçisi olarak Sri Lanka'ya gidecek. Jolie uluslararası toplumun dikkatini asrın felaketine çekmeyi amaçlarken bir yandan da "Dünyanın diğer bölgeleri unutmayın" mesajı verecek. Irak, Afganistan ve Darfur'da hala çatışmaların yaşandığını belirten ünlü yıldız, "Dünyadaki diğer sorunları göz ardı etmemeliyiz" dedi. 
     
</TEXT>
</DOC>
