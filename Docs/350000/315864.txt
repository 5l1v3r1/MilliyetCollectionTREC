<DOC>
<DOCNO> 315864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sontur23.html </URL>
<DATE> 2005/02/16/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Ankaralılar artık taksilere bu yerlerden binecek... 
</HEADLINE>
<TEXT>

     Kızılay ve çevresindeki yollarda boş gezip müşteri arayan taksilerin kontrol altına alınması için taksilere sokak başlarında depolama alanları oluşturulacağı bildirildi. 
     Ankara Büyükşehir Belediyesi'nden yapılan yazılı açıklamada, taksilerin Kızılay ve civarında sadece belirlenen depolama alanlarından müşteri alabilecekleri belirtildi. 
     Ankara trafiğinde her gün 8 bine yakın taksinin trafikte dolaştığı, trafikteki taksilerin yüzde 20'sinin yolcusu olduğu, yüzde 80'inin ise yolcu almak için yollarda boş dolaşarak trafiği aksattığı ve boş yere yakıt tükettikleri ifade edilen açıklamada, taksiler için Kızılay ve civarında yeni trafik akış düzeni yapıldığı kaydedildi. Kızılay civarındaki cadde ve sokak başlarında 25 taksi depolama alanı belirlendiği, taksilerin müşterilerini sadece bu depolama alanlarından alabilecekleri vurgulandı. 
     Uygulamanın başlamasıyla birlikte taksiler bulvar ve caddelerde dolaşarak, durarak yolcu alamayacak. Boş taksiler güzergahları belirlenen taksi depolama alanlarına girerek yolcularını alabilecekler. 
     Kızılay ve civarında taksiler için belirlenen depolama alanları şöyle 
     ''1- Olgunlar Caddesi Atatürk Bulvarı çıkışı. 
     2- Karanfil Sokak Meşrutiyet Caddesi çıkışı. 
     3- Güven Park Balgat minibüs durak yeri. 
     4- Milli Müdafaa Caddesi YKM önü. 
     5- Kumrular 1. Cadde. 
     6- Kumrular 2. Cadde. 
     7- Özveren Caddesi GMK çıkışı. 
     8- Fevzi Çakmak 2. Sokak GMK çıkışı. 
     9- Menekşe 2. Sokak GMK çıkışı. 
     10- İzmir 2. Caddesi Kumrular çıkışı. 
     11- Menekşe 1. Sokak GMK çıkışı. 
     12- Fevzi Çakmak 1. Sokak GMK çıkışı. 
     13- Ihlamur Sokak Atatürk Bulvarı çıkışı. 
     14- Elgün Sokak İzmir Caddesi çıkışı. 
     15- İzmir Caddesi Necatibey Caddesi çıkışı. 
     16- Cihan Sokak Atatürk Bulvarı çıkışı. 
     17- Abdi İpekçi Parkı Sıhhiye köprü yanı. 
     18- Zafer Çarşısı yanı. 
     19- Tuna Caddesi Mithatpaşa çıkışı. 
     20- Tuna Caddesi Atatürk Bulvarı çıkışı. 
     21- İnkılap 1. Sokak Ziya Gökalp Cadde çıkışı. 
     22- İnkılap 2. Sokak Ziya Gökalp Cadde çıkışı. 
     23- Bayındır Sokak Meşrutiyet Caddesi çıkışı. 
     24- Selanik Caddesi Meşrutiyet Caddesi çıkışı. 
     25- Selanik Caddesi Ziya Gökalp Caddesi çıkışı.'' 
     Ulaştırma Koordinasyon Merkezi'nin yarın yapılacak toplantısında uygulamanın başlama tarihinin belirleneceği ifade edildi. 
     
</TEXT>
</DOC>
