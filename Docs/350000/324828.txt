<DOC>
<DOCNO> 324828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sonspo19.html </URL>
<DATE> 2005/03/18/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Diyarbakırspor'da sakatların durumu maç günü belli olacak... 
</HEADLINE>
<TEXT>

     Diyarbakırspor Kulübü Menajeri İsmet Yılmaz, sakatlığı süren Göksel ve Cumhur'un durumunun pazar günü belli olacağını söyledi. 
     İsmet Yılmaz, yaptığı açıklamada, pazar günü deplasmanda yapacakları Sakaryaspor maçının hazırlığını öğleden sonra yapacakları antremanla tamamlayacaklarını bildirdi. 
     Hedeflerinin maçtan mutlak puanla ayrılmak olduğunu ifade eden Yılmaz, şöyle konuştu 
     ''Gaziantepspor maçından 3 puanla ayrılmamız sayesinde düşme hattından uzaklaştık. Artık üst sıralarda yer alma mücadelesi vereceğiz. Hedefimiz ilk 10 takım arasında yer almaktır. Bu nedenle maçtan en az beraberlikle ayrılmak istiyoruz. Sakat olan Recep ve Murat kadroda yer almayacak. Sakatlığı süren Göksel ve Cumhur'un durumu maç günü belli olacak. Yarın uçakla İstanbul'a oradan Hendek İlçesi'ne geçip şehit Diyarbakır Emniyet Müdürü Ali Gaffar Okkan'ın mezarını ziyaret edeceğiz.'' 
     
</TEXT>
</DOC>
