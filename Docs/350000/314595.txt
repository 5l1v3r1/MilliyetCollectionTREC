<DOC>
<DOCNO> 314595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/magazin/mag02.html </URL>
<DATE> 2005/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tinercilerin son kurbanı 
</HEADLINE>
<TEXT>


DENİZ ALTUNTAŞ 

Yılmaz Erdoğan'la Demet Akbağ'ın Beşiktaş Kültür Merkezi'nde BKM sahnelediği tiyatro oyunu 'Haybeden Gerçeküstü Aşk'ı izlemeye giden Seray Sever, tinercilerin son kurbanı oldu. Önceki gece bir kız arkadaşıyla BKM'ye giden Sever, çıkışta kendisinden para isteyen tinerci çocuklarını geri çevirdi. Bunun üzerine Sever'i önce kolundan itti, sonra tartakladı. Şans eseri kendisini olay yerinden geçen bir taksiye atarak çocukların elinden kurtulan Sever, arkadaşının Arnavutköy'deki evine gitti. Taksiden gözyaşları içinde inen Sever, "Şehrin göbeğinde gösteri izlemeye gittim, çıkışta tinercilerin saldırısına uğradım. Gösteri çıkışında bir iki polis bekleyemez mi Bu konuda bir şeyler yapmak lazım" dedi. 

</TEXT>
</DOC>
