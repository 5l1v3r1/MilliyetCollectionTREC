<DOC>
<DOCNO> 338798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/yazar/pulur.html </URL>
<DATE> 2005/05/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Sağlık devrimi 
</HEADLINE>
<TEXT>


DEVRİM yapmak sanki o kadar kolaymış... 
"Ben yaptım oldu " diyenler kendilerini devrimci sanıyorlar. 
SSK hastanelerini kaldıran ve her hastanın her hastanede muayene ve tedavi edileceğini buyuranlar "sağlık devrimi" yaptıklarını sanıyorlarsa, gidip hastane kapılarında sürünenleri görsünler, devrimlerinin nasıl bir "devrim" olduğunu seyretsinler. 
"Devlet hastanelerinde iki dakika süren doktor muayenesi için hastalar şafakta sıraya giriyor, o da muayene olabilirse... 
Her doktor günde 100 hastayı muayene edecek, o da edebilirse." 
Bu mudur devrim 
Bir hastanın feryadı 
"Bıraksalar da rahat ölebilsek.... Doktor görecek, ilaç yazacak, iyileşeceğiz umuduyla bu çileyi çekiyoruz, umut olmasa rahat öleceğiz, çile çekerek değil " 

DİYELİM, doktor gördü, ilacı yazdı, şimdi eczaneye gideceksiniz ilacı alacaksınız... 
Bu da "devrim"in ikinci perdesi... 
Etlik, "Merhaba Eczanesi" sahibi Nahit Atık yaşadıklarını not etmiş... 

ECZACI, hastanın getirdiği reçeteye bakar eksikleri sayar 
"Vizite k ğıdı, kimlik kartı, sağlık karnesi, reçetenin önü ve arkasının fotokopisi, başhekimlik onayı..." 
Hasta sorar 
"Ne yapacaksın bunları " 
"Bilgisayara gireceğim sistem böyle istiyor." 

BENZER bir tartışma sertleşir, diğer reçete sahipleri araya girerler, adamı dışarı çıkarırlar dışarı çıkan adam bağırır 
"Sizi Başbakan'a şik yet edeceğim " 
Sonra eczacıları şik yetten vazgeçer 
"Yok yok, etmeyeceğim, sizi akşam olunca köşe başında bekleyip bir güzel döveceğim " 

"EVLADIM bu ilaç var mı " 
"Yok efendim " 
"Peki yoksa doktor niye yazıyor " 
"Onu gidip doktora sorun " 

"ECZACI bey, ben üç ameliyatlı bir insanım, sizin elemanlarınız ilacımı vermiyorlar, çünkü reçeteyi uzman doktor yazmamış, ne yapayım şimdi " 
"Hastaneye gidin, bir uzman doktor bulun " 

"SİZDE yoksa bu ilacı nerede bulabilirim." 
"Sözleşmeli diğer eczanelere bakın " 
"Onlar nerede " 
"Kapıdan çıkın, sola sapın, bulamazsanız trafik polisine sorun " 
"Ben trafik polisini nerede bulacağım " 

"BİLGİSAYAR sistemi çöktü, bekleyeceksiniz." 
"Daha ne kadar bekleyeceğiz, sabah beşte hastaneye gittim, ancak geldim, bana ne sistemden " 
Eczane dolu, herkesin gözü bilgisayarda, sistemde, çocuklu bir kadın 
"Affedersiniz, tuvaleti kullanabilir miyim, çocuğun çişi geldi " 
Köfteci kapıdan bağırır 
"Ekmek içi köfte, isteyen var mı " 

ELİNDE reçete, eczaneye girer girmez "Sakın ilaç yok deme evladım " 
Eczacı reçeteye bakar 
"Maalesef yok " 
Hasta yere yığılır 
Yetiş eczacı bey, adam gidiyor " 

DEVRİM yapmışlar 
Eczacı Nahit Atak, devrimin adını koymuş 
"Bir Plansızlığın Dramı." 



</TEXT>
</DOC>
