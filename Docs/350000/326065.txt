<DOC>
<DOCNO> 326065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sonyas28.html </URL>
<DATE> 2005/03/22/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Mariah Carey kırmızı halı serilmeden otele adımını atmadı 
</HEADLINE>
<TEXT>

     LONDRA, DHA 

      ABD'li pop yıldızı Mariah Carey hafta sonu gittiği Londra'da, yerleşeceği otelin kapısına kendisi için kırmızı halı serilmediğini görünce aracından inmedi. Carey sabaha karşı 02.15'te otele varmadan hemen önce, ekibindeki görevliler bütün hazırlıkların yapılıp yapılmadığını denetlemek için otele gitti. Otel yöneticilerinin ünlü yıldız için kırmızı halı sermediği görülünce, hemen bunun yerine getirilmesi için talimat verildi. 
     
     'HER BİRİNİN KENDİNE GÖRE İSTEĞİ OLUYOR' 

     Mariah Carey ise, 'gerekli hazırlıklar' yapılana kadar zaman geçirmek için limuziniyle civarda tur attı. Ekibiyle birlikte otelde toplam 15 oda ayırtan Carey, geri dönüp etrafına büyük beyaz mumlar yerleştirilmiş kırmızı halıyı görünce araçtan inip otele girdi. 
     Otel yetkilileri, "Ünlü konuklarla uğraşmaya alışığız. Her birinin kendine göre isteği oluyor" dedi. Özel bir uçakla İngiltere'ye giden Carey, burada son albümünün tanıtımını yapıyor. 
     

     
</TEXT>
</DOC>
