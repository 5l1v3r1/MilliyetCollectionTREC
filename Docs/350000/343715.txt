<DOC>
<DOCNO> 343715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonspo08.html </URL>
<DATE> 2005/05/18/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
NBA'de Pistons ile Spurs seride 3-2 öne geçti... 
</HEADLINE>
<TEXT>

     ABD Profesyonel Basketbol Ligi NBA play-off serisi yarı final mücadelesine, bu sabaha karşı yapılan 2 maçla devam edildi. 
     Geçen yılın şampiyonu Detroit Pistons, Indiana Pacers’ı 86-67 yenerek seride 3-2 avantajlı duruma geçti. 
     Pistons’da, double-double yapan Ben Wallace, 19 sayı, 11 ribaunt ve 3 blokla takımının en skorer ismi oldu. Double-double yapan Tayshaun Prince, 16 sayı ve 12 ribaunt, Chauncey Billups, 13 sayı, 6 ribaunt ve 7 asist, Richard Hamilton, 13 sayı ve 4 top çalma, Rasheed Wallace da, 10 sayı ve 8 ribauntla galibiyete katkıda bulundu. 
     Pacers’da ise en fazla sayı üreten, 14 sayıyla Jermaine O’Neal olunca, yenilgi, kaçınılmaz oldu. Takımda, Stephen Jackson 12, Anthony Johnson 11, bu sezon sonunda NBA kariyerine son vereceğini açıklayan Reggie Miller ise ribaunt ve asist olmaksızın sadece 8 sayı üretebildi. 
     Böylece, geçen yılın şampiyonu Detroit Pistons, bu yılki şampiyonluğa bir adım daha yaklaşmış oldu. 
     Günün diğer maçında San Antonio Spurs, sahasında, Seattle Supersonics’i 103-90 yendi ve seride durumu 3-2 yaptı. 
     Spurs, Manu Ginobilli’nin 39 sayı, 4 ribaunt ve 6 asist, double-double yapan Tim Duncan’ın 20 sayı ve 14 ribaunt, Nazr Muhammed’in 19 sayı ve 7 ribauntluk başarılı performanslarıyla galibiyete ulaştı. 
     Sakat oyuncuları Rashard Lewis ile Vladimir Radmanovic’in yokluğunu acı bir şekilde hisseden Supersonics’de ise, Ray Allen’ın 19, Antonio Daniels’ın da 17 sayılık performansları yenilgiyi 
     engellemek için yeterli olmadı. 
     Ligde, yarı final mücadelesi, TSİ yarın sabaha karşı yapılacak Dallas Mavericks-Phoenix Suns maçıyla devam edecek. 
     
</TEXT>
</DOC>
