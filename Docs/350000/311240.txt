<DOC>
<DOCNO> 311240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/yasam/yas06.html </URL>
<DATE> 2005/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahvenin dumanı niye daire çiziyor 
</HEADLINE>
<TEXT>


Bilim Teknik dergisi, internet sitesinde, ilginç sorulara, bilimsel yanıtlar veriyor 



TÜBİTAK'ın Bilim Teknik dergisi internet sitesinde, "Merak Ettikleriniz" bölümünde ilginç sorulara yanıtlar veriliyor. 

Çevremizdeki hayvanları gözlemleyerek insanlık için bir buluş bulabilir miyiz 
Pek çok buluş doğadaki varlıklardan esinlenilerek gerçekleştirilmiş. Örneğin, cırt cırt bant olarak bilinen "velcro" pıtrak bitkisinden esinlenerek bulundu. 

Çift sarılı yumurta nasıl oluşur 
Kuş yumurtaları, ovaryumdan serbest bırakılan yumurta hücrelerinin, eşey kanalı boyunca bir kabukla kaplanması yoluyla oluşuyor. Ovaryumdan serbest bırakılacakları zaman birbirinden ayrılmayan 2 farklı yumurta hücresinin, eşey kanalında kabukla kaplanmasıyla çift sarılı yumurtalar oluşuyor. 

Çay veya kahvenin sıcakken üzerinden çıkan duman neden daireler çizer 
Fincanın, sıcak dış yüzeyiyle temasa gelen hava, ısınarak genleşir ve yoğunluğu azaldığından yükselir. Yatay kesiti dairesel olan bu perde, kendi dairesel kesiti içerisine hapsediyor. Buharların, dairesel bir kesite sahip olmasının nedeni bu olmalı. 

Neden jiletle alınan kıllar daha kalın ve gür çıkar 
Jiletle kesilen kıllar aslında daha kalın, sert ya da gür çıkmıyor, kılın çapında herhangi bir değişiklik olmuyor. Yalnızca, kılın kesilmiş olan ucu, doğal kıl ucundan daha kaba yapılı olacağı için, göze ve ele daha sert geliyor. 


</TEXT>
</DOC>
