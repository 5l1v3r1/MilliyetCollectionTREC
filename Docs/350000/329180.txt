<DOC>
<DOCNO> 329180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/yasam/yas03.html </URL>
<DATE> 2005/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Açık kalan mikrofon Charles'ı yaktı 
</HEADLINE>
<TEXT>


DIŞ HABERLER SERVİSİ 

Çocuklarıyla İsviçre'de tatilini geçiren İngiltere'nin Veliaht Prensi Charles, açık olan mikrofonlarının azizliğine uğradı. Camilla Parker Bowles ile düğün hazırlıkları yapan Prens Charles'ın, basından hoşnutsuzluk duyduğu da ortaya çıktı. Prens Charles, Klosters'da, oğulları William ve Henry ile birlikte poz verdiği sırada, "Bu lanetliler gazeteciler ... Bunu yapmaktan nefret ediyorum" diye mırıldanırken, açık olan mikrofonlara yakalandı. Prens'in ayrıca, "Lanet insanlar. Onlara katlanamıyorum" diye fısıldadığı duyuldu. Basın Sözcüsü Paddy Harverson Prens'in basına saygısızlıkta bulunduğu iddialarını yalanladı. 


</TEXT>
</DOC>
