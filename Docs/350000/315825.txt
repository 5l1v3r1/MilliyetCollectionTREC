<DOC>
<DOCNO> 315825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sonspo21.html </URL>
<DATE> 2005/02/16/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Panionios-Dinamo Tiflis maçını soruşturmak için müfettiş görevlendirildi 
</HEADLINE>
<TEXT>

     Avrupa Futbol Federasyonları Birliği UEFA , Panionios Yunanistan -Dinamo Tiflis Gürcistan maçını soruşturmak ve Almanya'daki hakem skandalıyla olası ilişkisini araştırmak için müfettiş görevlendirdi. 
     UEFA yetkilileri, olayla ilgili yaptıkları açıklamada, bunun bağımsız bir soruşturma olduğunu belirtirlerken, olayın Almanya'daki hakem skandalı soruşturmasıyla bağlanabileceğini bildirdiler. 
     Almanya futbol tarihinin en büyük skandalının ortaya çıkmasına neden olan hakem Robert Hoyzer, şike skandalının bir ucunun Avusturya ve Yunanistan'a dayandığını söylemesi üzerine, 2 ülke arasındaki skandalla ilgili ilişkiler araştırılmaya başlanmıştı. 
     Yunanistan Futbol Federasyonu, konuyla ilgili bir soru metni hazırlayarak, Almanya Futbol Federasyonu'na göndermiş ve Hoyzer'in Yunanistan'daki şike olaylarıyla ilgili açıklamasının ayrıntılarını istemişti. 
     Geçen yıl aralık ayında yapılan Panionios-Dinamo Tiflis maçından önce ortaya atılan, ilk yarıyı Gürcü takımın önde kapayacağı ve maçı Yunan ekibinin kazanacağı yönündeki iddiaların medyaya yansıması üzerine şike tartışmaları başlamıştı. 
     UEFA Kupası 2. tur D Grubu'nda yapılan maçın ilk yarısında Dinamo Tiflis'in 1-0 üstünlüğü ve Panionios'un karşılaşmayı 5-2 kazanması üzerine UEFA harekete geçerek, olayla ilgili soruşturma başlattığını açıklamıştı. 
     Soruşturmanın aralık ayından bu yana sürdüğü ve sonuçlanmasının zaman alacağı bildirildi. 
     Panionios ve Dinamo Tiflis, UEFA Kupası'nda bir üst tura çıkmayı başaramamışlardı. 
     
</TEXT>
</DOC>
