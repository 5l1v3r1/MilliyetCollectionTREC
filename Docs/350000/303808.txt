<DOC>
<DOCNO> 303808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sontur34.html </URL>
<DATE> 2005/01/05/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Liseli kızları işadamlarına pazarlayacaklardı 
</HEADLINE>
<TEXT>

     İstanbul'da, tatlı vaatlerle kandırıldıktan sonra fuhuş batağına sürüklenen 5 lise öğrencisi kız, polisin düzenlediği bir operasyonla kurtarıldı. Olayla ilgili, yılbaşı gecesi kız öğrencileri işadamlarını pazarlamaya hazırlanan aralarında bir mahalle muhtarının da bulunduğu 3 kişi gözaltına alındı. 
     Bir ihbarı değerlendiren Beyoğlu Asayiş Büro Amirliği ekipleri, ilçe genelinde çeşitli liselerde okuyan liseli kız öğrencileri tatlı vaatlerle kandırıldıktan sonra fuhuş batağına sürükleyen çeteye yönelik baskın düzenlendi. Baskın sırasında aralarında bir mahalle muhtarının da bulunduğu 3 kişi gözaltına alınırken, 5 lise öğrencisi kız ise, yılbaşında işadamlarına pazarlanmak üzereyken son anda kurtarıldı. 
     Gözaltına alınan zanlılar, Beyoğlu İlçe Emniyet Müdürlüğü'ne bağlı Asayiş Büro Amirliği'ne sevk edildi. İsimleri açıklanmayan 5 liseli kız ise sorgularının ardından ailelerine teslim edildi. 

     
</TEXT>
</DOC>
