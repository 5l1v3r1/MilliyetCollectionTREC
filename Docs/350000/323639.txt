<DOC>
<DOCNO> 323639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sondun50.html </URL>
<DATE> 2005/03/14/ </DATE>
<TIME> 22.25 </TIME>
<AUTHOR>  </AUTHOR>
<HEADLINE>
ABD'de de basın özgürlüğü yok 
</HEADLINE>
<TEXT>

     Amerika Kıtası Basın Topluluğu SIP , ''kaynaklarını açıklamayı reddeden gazetecileri hapse gönderen'' ABD'nin, Amerika kıtasında basın özgürlüğünü ihlal eden ülkeler listesine alındığını açıkladı. 
     SIP'ın Panama'da yapılan genel kurul toplantısında açıklanan topluluk raporuna göre, Küba lideri Fidel Castro, Arjantin Cumhurbaşkanı Nestor Kichner ve Venezüella Devlet Başkanı Hugo Chavez, Amerika kıtasında basına başlıca tehdit oluşturanlar arasında yer alıyor. 
     Panama'daki toplantıda, Amerika kıtasındaki 350 kadar gazete sahibi, müdürü ve genel yayın yönetmeni tarafından onaylanan raporda, ABD'nin Irak'ta sürdürdüğü savaşın, Irak'ta güvenlik önlemlerinin artırılması ve gizli tutulan kaynakların kimliğinin açıklanması için yapılan baskıların basın özgürlüğünü olumsuz yönde etkilediğinin altı çizildi. 
     
</TEXT>
</DOC>
