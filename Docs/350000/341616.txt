<DOC>
<DOCNO> 341616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sontur08.html </URL>
<DATE> 2005/05/11/ </DATE>
<TIME> 02.10 </TIME>
<AUTHOR>  </AUTHOR>
<HEADLINE>
Direksiyon başında kalp krizi geçirdi 
</HEADLINE>
<TEXT>

     Ersin ERCAN DHA 

      BOLU’nun Gerede İlçesi’nde direksiyon başında kalp krizi geçiren kamyon şoförü, 40 yaşındaki Yahya Kale, önünde giden kamyona arkadan çarptı. Kazadan yara almadan kurtulan, ancak geçirdiği kalp krizi nedeniyle İzzet Baysal Devlet Hastanesi’nde yoğun bakıma alınan Yahya Kale, Ankara’ya sevk edildi. 
     Kaza, saat 02.00 sıralarında TEM'in Cankurtaran Mevkii'nde meydana geldi. Kayseri’deki Başyazıcıoğlu A.Ş.’de şoför olarak çalışan Yahya Kale, şirkete ait 38 EC 310 plakalı kamyon ile İstanbul’dan Kayseri’ye giderken Gerede İlçesi’nde direksiyon başında kalp krizi geçirdi. Kontrolden çıkan kamyon, önünde giden Ömer Koç yönetimindeki 01 UN 374 plakalı kamyona arkadan çarptı. İki kamyon şoförü de kazadan yara almadan kurtulurken, kalp krizi geçiren Yahya Kale, Gerede Devlet Hastanesi’ne kaldırıldı. Yahya Kale buradaki ilk müdahale ardından İzzet Baysal Devlet Hastanesi’ne sevk edilerek Kardiyoloji Bölümü’nde yoğun bakıma alındı. 
     Hayati tehlikesi bulunan ve Ankara Yüksek İhtisas Hastanesi’ne sevk edilen Yahya Kale’nin kalp krizi geçirdiğini belirten Kardiyoloji Uzmanı Dr. İhsan Uğurlu, Gerede Devlet Hastanesi’ne kaldırıldığında kalbi durmuş. Yapılan müdahale ile şu anda yaşam fonksiyonları devam ediyor. Ancak hayati tehlikesi bulunuyor. Hastanın daha iyi şartlarda tedavi olması için Ankara’ya sevk ettikö dedi. 
     
</TEXT>
</DOC>
