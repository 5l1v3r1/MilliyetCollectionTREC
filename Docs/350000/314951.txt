<DOC>
<DOCNO> 314951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/dunya/axdun02.html </URL>
<DATE> 2005/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da komuta 2. kez Mehmetçik'te 
</HEADLINE>
<TEXT>



Türkiye, Afganistan'daki Uluslararası Güvenlik ve Yardım Kuvveti'nin ISAF komutasını, K bil'de düzenlenen törenle Avrupa Kolordusu'ndan EUROCORPS 6 aylığına devraldı. Mehmetçik, Haziran 2002'den itibaren 6 ay süreyle ISAF'ın 2. dönemine komuta etmişti. 
Bayrağı NATO Müşterek Kuvvet Komutanı Alman Orgeneral Gerhard W. Back'den devralan ISAF 7'nin komutanı Korgeneral Ethem Erdağı solda , yaptığı konuşmada, "çok onurlu ve önemli bir an yaşadıklarını" belirterek, "Afganistan ve Afgan halkının daha iyi bir geleceğe kavuşması yönündeki ortak hedefi paylaşıyoruz" dedi. Korgeneral Erdağı, önceliklerinin uyuşturucuyla mücadele, görev alanının genişletilmesi ve parlamento seçimleri sürecine destek verilmesi olduğunu belirtti. Törene, 1. Ordu Komutanı Orgeneral Hurşit Tolon'un yanı sıra Türkiye'den çok sayıda subay ve Türkiye'nin K bil Büyükelçisi Bülent Tulun, NATO'nun Afganistan'daki kıdemli sivil temsilcisi Hikmet Çetin, Afganistan Genelkurmay Başkanı Bismillah Muhammedi Han katıldı. 


</TEXT>
</DOC>
