<DOC>
<DOCNO> 315333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sondun11.html </URL>
<DATE> 2005/02/15/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Vietnam'da savaştan kalma bomba patladı... 
</HEADLINE>
<TEXT>

     Vietnam Savaşı döneminden kalma parça tesirli bir bombanın, Birh Huoc bölgesinde patlaması sonucu 1 çocuğun öldüğü, 2'sinin yaralandığı bildirildi. 
     Polisin bugün yaptığı açıklamaya göre, Dac Nhau köyünde cumartesi günü hurda metal toplayan çocuklardan biri 8 , olay yerinde hayatını kaybederken, 5 ve 8 yaşındaki iki çocuk da yaralandı. 
     Bombanın yakındaki bir yerleşim biriminde, yağışların etkisiyle ortaya çıktığını belirten polis, bombanın, çocuklar tarafından, hurda olarak satmak için çekiçle vurulmaya çalışılması sırasında patladığını kaydetti. 
     Bölgenin, Vietnam Savaşı sırasında Amerikan uçakları tarafından yoğun bombardımana tutulan, komünistlerin eski bir karargahı olduğu belirtiliyor. 
     Vietnam Savaşı'nın sona erdiği 1975 yılından bu yana, ülkede, patlamamış mühimmat yüzünden her yıl onlarca kişi ölüyor ya da sakat kalıyor. 
     
</TEXT>
</DOC>
