<DOC>
<DOCNO> 306438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/soneko15.html </URL>
<DATE> 2005/01/14/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Otomotiv kapasite kullanımında zirveyi zorladı... 
</HEADLINE>
<TEXT>

     Otomotiv sektöründe üretim, ihracat ve satış rekorlarına imza atılan 2004 yılında, üreticiler kapasite kullanımında da zirveyi zorladılar. 
     AA muhabirinin araştırmasına göre, Otomotiv Sanayii Derneği OSD üyesi 17 üretici kuruluşun ortalama kapasite kullanım oranı, 2001 yılında yüzde 29, 2002'de yüzde 35, 2003'de yüzde 52 olurken, 2004'de yüzde 73 seviyesine çıktı. 
     Geçen yıl araç tipleri dikkate alındığında kapasite kullanım oranı otomobilde yüzde 58, kamyonda yüzde 52, kamyonette yüzde 158, otobüste yüzde 69, minibüste yüzde 41, midibüste yüzde 64, traktörde yüzde 59 olarak gerçekleşti. 
     Yıllık 1 milyon 183 bin 705 adetlik üretim kapasitesine sahip olan OSD üyesi 17 kuruluşun 861 bin 851 adetlik üretim gerçekleştirdiği sektörde, Ford Otosan kapasitesinin tamamına yakınını kullandı. 
     Ford Otosan yüzde 96'lık kapasite kullanım oranı ile otomotiv ana sanayi kuruluşları arasında ilk sırada yer aldı. Toyota yüzde 90'lık oran ile ikinci, Mercedes Benz Türk yüzde 89'luk oran ile üçüncü oldu. 
     Ford Otosan, Ocak-Aralık döneminde 206 bin 760 adet, Toyota 134 bin 377 adet ve Mercedes Benz Türk 11 bin 686 adetlik üretim gerçekleştirdi. 
     Kapasite kullanımında Oyak Renault'un yüzde 87 ile dördüncü, Karsan'ın yüzde 68 ile beşinci olduğu sıralamada, diğer şirketlerin kapasite kullanım oranları şöyle 
     ''MAN yüzde 61, Türk Traktör yüzde 60, BMC yüzde 59, Tofaş yüzde 58, Uzel yüzde 58, Honda Türkiye yüzde 52, Hyundai Assan yüzde 46, Anadolu Isuzu yüzde 46, Otokar yüzde 42, Otoyol yüzde 38, Temsa yüzde 36, Askam yüzde 21.'' 
     
</TEXT>
</DOC>
