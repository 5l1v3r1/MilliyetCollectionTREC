<DOC>
<DOCNO> 327219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/siyaset/siy09.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhalifler SHP yolunda 
</HEADLINE>
<TEXT>


EZELHAN ÜSTÜNKAYA Ankara 


SHP'nin, CHP'li muhalif milletvekilleriyle sürdürdüğü transfer görüşmeleri sonuçlanmak üzere. TBMM kulislerinde, CHP milletvekilleri Zübeyir Amber Hatay , Ahmet Güryüz Ketenci İstanbul , Mustafa Sayar Amasya , Ersoy Bulut Mersin ve Hakkı Akalın'ın İzmir , SHP yönetimiyle anlaşma noktasına geldiği konuşuluyor. Milletvekillerinin, kamuoyundan gelebilecek "Hazine yardımı için SHP'ye geçiyorlar" tepkisi nedeniyle kararlarını son dakikaya kadar gizli tutacağı vurgulandı. SHP'nin, CHP'nin Güneydoğulu ve bazı DYP'li milletvekilleriyle de temasta olduğu kaydedildi. Muhaliflerle SHP'nin dirsek temasını dikkatle izleyen CHP yönetimi, Hazine yardımını engellemek için harekete geçti. CHP'nin yaptığı teklifte, "TBMM'de 10 ya da daha fazla milletvekili bulunan, seçimlere girme hakkını elde edecek şekilde teşkilatlanmasını tamamlamış siyasi partilere yapılan devlet yardımının kesilmesi" öngörülüyor. 


</TEXT>
</DOC>
