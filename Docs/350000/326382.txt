<DOC>
<DOCNO> 326382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sontur17.html </URL>
<DATE> 2005/03/23/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Telefonu için öldürülen gencin, katillere son sözleri... 
</HEADLINE>
<TEXT>

     

      ADANA'da el ve ayakları bağlanıp, 20 yerinden bıçaklanarak öldürüldükten sonra cesedi Seyhan Nehri'ne atılan 15 yaşındaki Barış Ceylan'ın öldürüleceğini anlayınca, "Beni annemin yanına gömün'' dediği ortaya çıktı. 
     Geçtiğimiz cumartesi, Seyhan Nehri'nde balık tutan gençler, Barış Ceylan'ın cesedini bulmuştu. Elleri ve ayakları bağlandıktan sonra, 20 yerinden bıçaklanarak öldürüldüğü belirlenen Ceylan'ın çalınan cep telefonunu kullanan 15 yaşındaki M.B. gözaltına alındı. M.B'nin ifadesinde, Ceylan'ı öldürdüklerini söylediği 28 yaşındaki Ramazan Tüzüner, 25 yaşındaki Mehmet Mutlugil ve 19 yaşındaki Engin Özel de yakalandı. 
     Çocuk Şubesi ve savcılıkta verdiği ifadesinde Ceylan'ı, Engin Özel'in öldürdüğünü iddia eden M.B.'nin şunları anlattığı belirtildi 
     "Ben çay ocağında çalışıyorum. Engin beni esrar içeceğiz' diye çağırdı. Nehir kenarına gittik. Burada Barış Ceylan, Ramazan Tüzüner ve Mehmet Mutlugil de vardı. Engin esrar sarması için Barış'a tütün verdi. Daha sonra birden çıkardığı bıçağı onun beline saplamaya başladı. Ramazan ve Engin de, yerde acı çekip ağlayan Barış Ceylan'nın ellerini ve ayaklarını bağladı. Barış yerdeyken Ben sizi ağabey bildim. Bir cep telefonu için mi getirdiniz beni buraya ' diyordu. Bulunduğumuz yerin yanından bir aile geçiyordu. Barış, yattığı yerden bağırmaya başladı. Engin de Barış'ın yanına giderek elindeki bıçağı boğazına vurdu. Daha sonra Engin ile Ramazan, Barış'ı tutarak nehre attılar. Barış ölmeden önce, Ölürsem beni annemin yanına gömün' diyordu.'' Savcılık tarafından tutuklama isteğiyle nöbetçi mahkemeye sevkedilen zanlılar, suçlamaları kabul etmedi. 
     
</TEXT>
</DOC>
