<DOC>
<DOCNO> 321281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sonspo16.html </URL>
<DATE> 2005/03/06/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Kayserispor Çaykur Rize'yi devirdi 2-1 
</HEADLINE>
<TEXT>

     Birinci Süper Futbol Ligi'nde Kayserispor, Çaykur Rizespor'u 2-1 yendi. 
     ''0-6 Yaş Arası İçin El Ele'' yazılı pankart taşıyan iki takımın futbolcuları, sahaya çocuklarla birlikte çıktılar. 
     6. dakikada Mehmet Topuz'un sağ kanattan ceza yayı önüne ortasında topla buluşan Thomas'ın şutunda top, kale direğinin sağından az farkla auta gitti. 
     8. dakikada ceza sahası önünde kullanılan serbest vuruşta, Kürşat'ın pasında Abdelhamid sert vurdu, top, Kaleci Metin Aktaş'a çarparak kornere gitti. 
     17. dakikada ceza sahası içinde rakibini geçen Balili, topu penaltı noktasında Thomas ile buluşturdu. Thomas pozisyonu değerlendiremeyince, Çaykur Rizesporlu defans oyuncuları tehlikeyi uzaklaştırdı. 
     21. dakikada sol kanatta topla buluşan Cem Karaca'nın pasında Bülent, kaleci ile karşı karşıya kaldı, ancak topu iyi kullanamadı. 
     38. dakikada Ergün'ün sol kanattan ceza sahasına ortasında, Thomas'ın kafa vuruşunda top auta gitti. 
     Karşılaşmanın ilk yarısı 0-0 berabere tamamlandı. 
     
     İKİNCİ YARI 

     47. dakikada Ergün'ün sol kanattan ceza sahası içine ortaladığı topu Balili kafayla Thomas'ın önüne indirdi. Kaleciyi geçen Thomas'ın pasında Cem Karaca, topu Çaykur Rizespor filelerine gönderdi. 1-0. 
     50. dakikada sol kanattan Fahri'nin ceza sahasına ortaladığı top, Metin Aktaş'ı aştı. Zafer topu boş kaleye gönderdi. 1-1 
     68. dakikada Mehmet Topuz'un kullandığı serbest vuruşta iyi yükselen Johnson, topu kafayla filelere gönderdi. 2-1 
     79. dakikada Fahri'nin pasında sol kanatta topla buluşan Victoria'nın sert şutunda Metin Aktaş, topu kornere gönderdi. 
     84. dakikada topu 50 metre taşıdıktan sonra defansı geçen Mehmet Topuz'un şutunda topu Yasin kale çizgisinden çıkardı. Daha sonra defans tehlikeyi uzaklaştırdı. 
     Karşılaşma, Kayserispor'un 2-1 üstünlüğü ile sona erdi. 
     
     KÜNYE 

     

Stat Atatürk. Hakemler Orhan Erdemir xx, Bülent Gökçü xx, Nihat Mızrak xx. Kayserispor Metin Aktaş xx, Serkan Damla xx Dk. 35 Ergün xx , Ali Turan xx, Balili xx Dk. 78 İbrahim x , Johnson xxx, Mehmet Topuz xxx, Cem Karaca xxx Dk. 83 Levent x , Eric Brabec xxx, Thomas xxx, Murat xx, Bülent xx. Çaykur Rizespor Zadravkov xx Dk. 57 Serkan Şen x , Fahri xxx, Zafer xx, Okan xxx, Victoria xx, Abdelhamid xx, Mehmet x, Cem Baki xx Dk. 81 Gürol x , Kürşat xx, Ünal x Dk. 73 Murat x , Yasin xx. Goller Dk. 47 Cem Karaca, Dk. 50 Zafer, Dk. 68 Jonhson. Sarı kartlar Dk. 39 Murat, Dk. 45 Balili Kayserispor , Dk. 36 Ünal, Dk. 39 Zafer, Dk. 48 Kürşat, Dk. 53 Zadravkov, Dk. 67 Mehmet Çaykur Rizespor .      
</TEXT>
</DOC>
