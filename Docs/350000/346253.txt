<DOC>
<DOCNO> 346253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/spor/yguven.html </URL>
<DATE> 2005/05/27/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Lağım fareleri 
</HEADLINE>
<TEXT>



Yakında kedi büyüklüğünde lağım farelerine rastlarsanız şaşırmayın .. İyi besleniyor hayvanlar. Hatta doping bile buluyorlar... Kanalizasyonlarımızdan anabolik stereoid akıyor çünkü. 
Denetimsiz vücut geliştirme salonlarını, alt düzeydeki futbol dramlarını, başarıdan başka şansı olmayan varoş sporcularını falan geçtik... 
Milli takım kampları bile ecza deposuna dönmüş artık. 
Şu hale bakın gurur duyduğumuz sporcular helaya girip sifonu çekmezse dünyamız kararıyor. Hele idrardan örnek alınırsa... Hele o örnekler doping merkezlerine giderse... Şişeler açıldıkça efkar basıyor ruhumuza. 
Yandık, rezil olduk. 
Spora bunca yatırım yaptık, sadece lağım farelerini mutlu kıldık. 

İdrarında doping bulunan bir milli sporcudan, iki türlü açıklama bekliyorum artık 
Birincisi, "Yaptım bir cahillik. Türkiye beni affetsin"... 
İkincisi, "Olamaz... Bundan bir iş var, ne olur Türkiye bana yardım etsin"... 
Bıktık şu "komplo" laflarından. 
Bıktık "CIA eğitimli" hayali düşmanlardan... 
Kendine güveniyorsan, gidip uluslararası federasyonların kapısına yapacaksın çişini. Tıbbi araştırma talep edeceksin kendi ülkende. Bağırıp çağıracaksın. Yalvarıp yırtınacaksın. 
"Birileri bana komplo kuruyor", "Yıkılmadım döneceğim" gibi cümlelerle saçmalamayacaksın. 
Dönsen ne yazar Ya da sentetik şampiyonlukların bize ne faydası var Nasıl inanacağız sana bundan böyle. Nasıl övüneceğiz eski ödüllerinle 
Ya "temiz" olduğunu kanıtlayacaksın ya da eğeceksin boynunu özür dileyeceksin. Artık, affeder mi kamu vicdanı affetmez mi kendi bilir. Ama "kamu" denilen mutlak güç, sana yatırım yaptı diye her rezilliğe mutlaka katlanmak zorunda değildir. 
Ayrıca bizleri "yaptı"- "yapmadı" diye gruplara bölmek de hiç haddin değildir. 
"Damat" sana söylüyorum, "gelin" sen de bil. 

Fenerbahçe'deki disiplin 

Adam gibi adam Hooijdonk... Dün ne dediyse, bugün de aynısını tekrarlıyor 
"Fenerbahçe'de disiplin ve sistem bulunmuyor" 
Hooijdonk'un şikayet Daum'dan... Lakin, Fenerbahçe de isabet alıyor atışlarından. 
Sistem tamam .. Olmayabilir. Hoca arıyor işte... Bulacak sonunda. 
Fakat disiplin konusunda Hooijdonk'un yaptığı "haksızlığın" ucu yönetime, başkana dayanıyor. 
Kaynağı Daum olmasa da, Fenerbahçe'de disiplinin feriştahı yaşanıyor. 
İspatı mı bakınız Hooijdonk, Alex ve Anelka... 
Her üçü de kariyerlerinde bir sürü "sabıka" ile gelmedi mi Fenerbahçe'ye. Kimi sinirli, kimi uyumsuz, kimi isyank r değil miydi 
Fenerbahçe'de üçü de çakı gibi. Her görevi yapmaya çalıştılar. Hatta takımda yer bulamayan Hooijdonk bile sezonu saygıda kusur etmeden tamamlayıp gidiyor işte. 
Kaynağını sormayın ama bunun adı disiplin değil mi .. 

İngilizler'e faydamız 

Politik düzeydeki uluslararası ilişkiler çok karmaşıktır. Onlarca, yüzlerce parametresi vardır. Ama insani ilişkiler, bu kadar basittir işte 
"Sen bana saygı duy, ben de sana duyayım". 
İnsanlar farklı toplumlara ait olsa bile... 
Mazideki yaraları hatırlatmayayım. Bilindiği gibi bir zamanlar İngiliz seyircisiyle "sorunlarımız" vardı. Sadece bizim değil tüm dünyanın... En ağır yanıtı Türkiye'den almışlardı. Taciz ve rencide edilen insanımız dozunu kaçırsa da tepkisini koymuştu. 
Kurallar basitleştikçe, tepkiler ilkelleşebilirdi ne yazık ki. 
Dün sabaha karşı, yüreğimiz ağzımızdaydı. Acaba benzer felaketler mi yaşanacaktı 
Televizyonlardan anons yapılıyordu "lütfen uymayın onlara" diye. Lakin gerek bile kalmadı. 
Çünkü İngilizler de, tahrik yoksa saldırgan tarafın Türk insanı olmadığını anlamış olmalıydı. Saygı sınırlarını aşmayınca, saygı gördüler. 
Tarihte de böyle... Savaşa geldiler, mahvoldular. Barışta dostumuz kaldılar. 
Biz büyük finalden çok şey öğrendik. 
Ama İngilizler de elleri boş dönmediler. 
İnsani düzeydeki uluslararası ilişkilerin, ne kadar basit ve ne kadar yararlı olduğunu yaşayıp öğrendiler. 



</TEXT>
</DOC>
