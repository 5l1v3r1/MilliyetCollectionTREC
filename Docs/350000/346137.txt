<DOC>
<DOCNO> 346137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sontur26.html </URL>
<DATE> 2005/05/26/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Malta'nın 19'lik belediye başkanı Türkiye'de... 
</HEADLINE>
<TEXT>

     - Malta’nın Dingli Belediye Başkanı Ian Borg, 1. Bilgisayar Mühendisliği Öğrencileri Kongresi’ne katılmak için Eskişehir’e geldi. 
     Kongreyi düzenleyen Türkiye Bilişim Derneği Eskişehir Şubesi’ni ziyaret eden 19 yaşındaki Başkan Borg ile beraberindekiler, daha sonra kent turu yaptı. 
     Malta Üniversitesi Hukuk Fakültesi’nde öğrenimini sürdüren genç başkan, mart ayında yapılan yerel seçimlerde 11 rakibini geride bırakarak, belediye başkanlığına seçildiğini anlattı. 
     Kendinden önceki belediye başkanının 63 yaşında olduğunu ifade eden Borg, şunları kaydetti 
     "Aday olduğum zaman genç ve tecrübesiz olduğum söylendi. Gençlere yönelik bir seçim kampanyası hazırladım. Seçildiğim zaman parti programını uygulayacağımı ifade ettim. İlk günlerde zorluklar yaşadım ancak şimdi bu işi başarabileceğimi anladılar. Genç yaşta politika yapmak çok zevkli ancak günlük hayatta bazı kısıtlamaları da oluyor. 
     Her şeye rağmen dünyada gençlerin yeni politikalar yapması gerekir." Borg, Eskişehir Büyükşehir Belediye Başkanı Yılmaz Büyükerşen ile görüşerek, 2 kentin kardeş şehir olmasını önereceğini bildirdi. 
     
</TEXT>
</DOC>
