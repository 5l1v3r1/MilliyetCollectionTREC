<DOC>
<DOCNO> 314996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/spor/spo10.html </URL>
<DATE> 2005/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt'te gerilim 
</HEADLINE>
<TEXT>


2. Lig B Kategorisi C Grubu liderinin, evinde Osmaniye ile yaptığı karşılaşma sonrası ortalık birbirine girdi 


Sahaya indiler 
SİİRTSPOR ile Osmaniyespor arasında 1-1 biten maç sonrası büyük olaylar çıktı. Karşılaşmanın 75. dakikasında Osmaniyesporlu Gökhan'ın, Siirtspor'lu Sedat'a yaptığı faule, yan hakemin bayrak kaldırmasına rağmen orta hakem Taner Gizemci'nin oyunu durdurmamasına sinirlenen Sarı - Mavili yöneticiler, bitiş düdüğüyle birlikte sahaya indi. Yöneticilerin hakem Gizemci'nin üzerine yürümesiyle başlayan gerginlik, taraftarların da karışmasıyla iyice büyüdü. 

Suyla dağıttılar 
STAT dışına taşan olayları önlemeye çalışan güvenlik güçleri, taraftarları taşlı saldırısına uğradı. Çıkan arbedede cop kullanan polis, kendilerini taş yağmuruna tutan taraftarları dağıtmada yetersiz kalınca, panzerler tazyikli su ile kalabalığı dağıtmaya çalıştı. Olaylara karışanlar ara sokaklara kaçarak uzaklaştı. Taraftarların attıkları taşlardan 3 polis aracının camları kırıldı. Yaşanan arbedede bazı taraftarlar da hafif şekilde yaralandı. 


</TEXT>
</DOC>
