<DOC>
<DOCNO> 303815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sontur41.html </URL>
<DATE> 2005/01/05/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Öğrencilere taciz iddiasıyla tutuklandı 
</HEADLINE>
<TEXT>

     Edirne'nin Keşan İlçesi'nde bir mobilya işçisi, ilköğretim okullarındaki kız öğrencilere tacizde bulunduğu iddiasıyla tutuklandı. 
     Alınan bilgiye göre, Yekta Baydar, Abdülşavur ve Atatürk ilköğretim okullarının müdürleri, polise başvurarak, mobilya işçisi Özgür Kenar'ın 24 , okullarında öğrenim gören bazı kız öğrencilere elle sarkıntılık yaptığı yönünde şikayette bulundular. 
     Polis ekiplerinin gözaltına aldığı Kenar, tacize uğradığını iddia eden öğrenciler ile bazı görgü tanıklarına teşhis ettirildi. Zanlı Kenar'ın da ifadesinde, hakkındaki suçlamaları kabul ettiği bildirildi. 
     Sorgulamasının ardından mahkemeye çıkarılan Kenar, 7 kız öğrenciyi elle taciz ettiği iddiasıyla tutuklanarak, cezaevine konuldu. 
     
</TEXT>
</DOC>
