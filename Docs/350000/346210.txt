<DOC>
<DOCNO> 346210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/guncel/gun09.html </URL>
<DATE> 2005/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Mozart Günleri 
</HEADLINE>
<TEXT>


Ülker'in sponsorluğunda Hakan Erdoğan Productions'ın düzenlediği "IV. Ülker Mozart Günleri" bugün başlıyor 


Farklı kuşaklardan pek çok usta Mozart yorumcusunu müzikseverlerle buluşturacak olan IV. Ülker Mozart Günleri, Ensemble of Soloists 'Hermitage', The Yehudi Menuhin School öğrencileriyle Ayla Erduran ve Valery Oistrakh'ın yanı sıra geçen yıl olduğu gibi bir caz topluluğuna da yer veriyor. Etkinlik, Tarih Vakfı Tarihi Darphane Binaları Çarkhane Salonu ve Boğaziçi Üniversitesi Albert Long Salonu'nda düzenlenecek. 
IV. Mozart Günleri, bu akşam 20.00'de Ensemble of Soloists 'Hermitage'ın vereceği oda müziği konseriyle başlayacak. Festivale Rusya'dan konuk olan, Ensemble of Soloists 'Hermitage', daha önce de birkaç kez ülkemizi ziyaret etmişti. Moskova'nın en iyi salonlarında çalan Ensemble of Sololists 'Hermitage', Avrupa ve Rusya'da da çok sayıda konser verdi. 

Mozart'tan Caza 
29 Mayıs'ta Ülker'in davetlileri için düzenleyeceği 'brunch-konser'de ise, Işın Metin yönetimindeki Bilkent Gençlik Senfoni Orkestrası, Ayla Erduran keman ve Valery Oistrakh'a keman, viyola eşlik edecek. Valery Oistrakh, aynı zamanda Erduran'ın hocası David Oistrakh'ın torunu. Ayla Erduran, yıllar önce Valery Oistrakh'ın babası Igor Oistrakh ile de birlikte çalmıştı. Dolayısıyla bu konser, Erduran'ın keman sanatçısı ailenin üçüncü kuşağıyla çalması açısından bir tat içeriyor. 
IV. Ülker Mozart Günleri, 30 Mayıs akşamı 20.00'deki Marian Petrescu Trio konseriyle sona erecek. Marian Petrescu'nun yanı sıra Mihai Petrescu ve Raimo Vayrynen'den oluşan üçlü, festival için "Mozart'tan Caza" başlıklı özel bir program hazırladı. 
"D hi Çocuklar" konseri dışındaki tüm etkinlikler Tarihi Darphane Binaları Çarkhane Salonu'nda izlenebilecek. IV. Mozart Günleri'nin bilet fiyatları 10 ile 50 YTL arasında değişiyor. Biletix 0216 556 98 00, www.biletix.com 


</TEXT>
</DOC>
