<DOC>
<DOCNO> 331333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/yasam/yas04.html </URL>
<DATE> 2005/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafikte bile 'dokunulmazlar' 
</HEADLINE>
<TEXT>


Trafik suçu işleyen milletvekili, h kim ve savcılara ceza yazılmayacak. Sadece haklarında 'tespit tutanağı' tutulacak 

SEÇKİN KIRARSLAN Zonguldak DHA 

İçişleri Bakanlığı, trafik suçu işleyen milletvekili, h kim ve savcılara ceza yazılmaması, yerine tutanak hazırlanması talimatını verdi. 
Müsteşar Yardımcısı Sebati Buyuran imzasıyla tüm polis ve jandarma trafik birimlerine gönderilen genelgeye göre, trafik suçu işleyen vatandaşlara anında uygulanan işlemler milletvekili, Yargıtay üyesi, h kim, savcı ve yabancı misyon görevlileri için gecikmeli olarak yaşama geçebilecek. 

'Sürtüşme oluyor' 
Örneğin alkollü direksiyona geçtiği tespit edilen bir vatandaşa para cezası verilmesi ve aracının parka çekilmesi gibi yaptırımlar, koruma zırhı olan h kim, savcı ve milletvekilleri için o anda geçerli olmayacak. 
H kim ve savcılara ceza tutanağı düzenlenmesi sırasında sürtüşmeler yaşandığına dikkat çekilen ve Karayolları Trafik Kanunu'nun 116. maddesine göre, plakaya yazılan ceza işlemlerinin bir sorun oluşturmadığı belirtilen genelgede, özetle şöyle denildi "Trafik kurallarını ihlal edenin h kim ve savcı olması durumunda, trafik suç veya ceza tutanağı düzenlenemeyecek. Yerine kuralı ihlal eden kişinin adı, soyadı, unvanı, görev yeri, ihlal edilen kural, aracın plakası ve görevlilerin imzasını taşıyan tespit tutanağı tutulacak. H kim ve savcıların imzası alınmayacak. Tutanaklar, Yargıtay üyeleri için Yargıtay Başkanlığı'na, h kim ve savcılar için ilgilinin görev yerine en yakın ağır ceza mahkemesi bulunan başsavcılığa, diğer h kim ve savcılar için ise Ankara Başsavcılığı'na gönderilecek. Milletvekillerine yazılan tutanaklar ise, valilikler aracılığıyla TBMM Başkanlığı'na iletilecek." 

'Prense' bile ceza 

GÜVEN ÖZALP Brüksel 
Avrupa ülkelerinde trafik kuralları söz konusu olduğunda birkaç istisna dışında 'siyasi ve bürokratik hiyerarşi' işe yaramıyor. İşte bir örnek 2002'de Belçika Prensi Laurent hız sınırını aştı. Prense ceza kesilmedi. Başbakan Guy Verhofstadt, olayı Parlamento'ya taşıdı. Yine trafik ihlali yapan Prens'e savcılık 485 euro para cezası verdi. 


</TEXT>
</DOC>
