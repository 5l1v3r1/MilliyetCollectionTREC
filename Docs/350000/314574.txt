<DOC>
<DOCNO> 314574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/ekonomi/eko07.html </URL>
<DATE> 2005/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Başesgioğlu Eczane sözleşmeleri yetişmedi 
</HEADLINE>
<TEXT>


ANKARA Milliyet 

Çalışma ve Sosyal Güvenlik Bakanı Murat Başesgioğlu, SSK'lıların serbest eczanelerden yararlanması uygulamasında, sözleşmelerin yetişmemesi ve şifrelerin zamanında verilememesi nedeniyle bazı sıkıntıların yaşandığını söyledi. 
Başesgioğlu, dün Hizmet - İş Sendikası'nın 26. kuruluş yıldönümü toplantısından ayrılırken önceki gün başlatılan SSK'lıların serbest eczanelerden yararlanması uygulamasına yönelik soruları yanıtladı. İlk günün ve geçiş sürecinin getirdiği bazı sıkıntıların olmasını doğal karşıladıklarını dile getiren Başesgioğlu, SSK ile sözleşme yapan eczane sayısının önceki akşamki rakamlara göre 8 bin 200'e ulaştığını ve çok hızlı bir şekilde artamaya devam ettiğini belirtti. Eczane sayısı arttıkça sigortalıların daha çok eczaneye gitme imk nı bulacaklarını ifade eden Başesgioğlu, şunları söyledi 
"Hastanelerde bulunan eczanelerimiz belirli bir süre daha açık kalacak. Karşılıklı olarak eczacılarımızın, sektörün yaşadığı sıkıntıları giderme konusunda komisyon kurduk. Komisyon gelişmeleri dikkatle takip ediyor. Sıkıntılar her geçen gün azalacak." 


</TEXT>
</DOC>
