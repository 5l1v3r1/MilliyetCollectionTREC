<DOC>
<DOCNO> 310261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/soneko46.html </URL>
<DATE> 2005/01/28/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Pioneer, yüksek çözünürlük teknolojisini tanıttı... 
</HEADLINE>
<TEXT>

     Pioneer'ın Türkiye distribütörlüğünü yapan digicom high definition yüksek çözünürlük yayını ve bu yayıncılığa uygun XGA teknolojisine sahip Pioneer 5. kuşak plazma televizyonları İstanbul'da tanıtıldı. 
     High definition yayın, ileri teknolojisi sayesinde normal televizyon yayınlarına göre 5 kat daha ayrıntılı, keskin ve temiz bir görüntü sunuyor. 
     High definition sistemle geleceğin plazmasını Türkiye'ye getiren Pioneer'ın 5. kuşak plazma televizyonları, çok daha net görüntü veren 7 milyar renkli ekran teknolojisi özelliği taşıyor. 
     Digicom'un düzenlediği tanıtımda konuşan Pioneer Avrupa Başkanı Susumu Kotani, plazma pazarının büyük bir hızla ilerleme kaydettiğini ve bu yıl Avrupa'da 720 bin ürün satışı hedeflediklerini, Avrupa'da da bu alanda ciddi bir ilerleme kaydedildiğini vurguladı. 
     Kotani, yüksek kaliteli televizyonları tanıtmak için high definition'a ihtiyaçları olduğunu, bunun için Avrupa'nın ilk high definition yayın yapan Euro1080 ile çalışmaya başladıklarını anlatarak, bu işbirliğinde karşılıklı çıkarların son derece yüksek olduğunu ifade etti. 
     Digicom ile olan işbirliği sayesinde Pioneer'ın Türkiye'deki pazarının giderek büyüdüğünü vurgulayan Kotani, şunları kaydetti 
     ''Geçmişte çok zor günler yaşadık. Digicom'un inanılmaz çabaları ve profesyonelliği ile durum rayına girdi. Türkiye, Pioneer için çok önemli bir pazar. 70 milyonluk nüfusun büyük bölümü genç. Bu genç nüfus, Pioneer hedef kitlesini oluşturuyor. İnanıyorum ki Türk pazarı gelecekte Pioneer'ın en kilit pazarlarından biri olacak.'' Digicom Yönetim Kurulu Başkanı Sabri Yiğit de, yüksek dozda frekans gönderme teknolojisi olan high definition yayının televizyon yayıncılığında yeni bir dönemi başlattığını ifade etti. 
     Yiğit, bu yayını Türkiye ile tanıştırdıklarını belirterek, bugün Türkiye'de Pioneer dışında high definition'a uygun plazma bulunmadığını ve bu yayının bir süre sonra Türkiye'de izlenebileceğini söyledi. 
     Euro1080 Başkanı Gabriel Fehervari de, bu teknolojinin Avrupa'da 4 yıl önce hayata geçtiğini ve bu yayında çok önemli tarihsel olaylara yer verildiğini kaydetti. 
     Toplantıda daha sonra, Digicom'un sponsorluğunda high definition formatında çekilen ''İstanbul'un Hazineleri'' adlı tanıtım filmi Euro1080 kanalında yayınlanarak ilk kez kamuoyuna gösterildi. 
     
</TEXT>
</DOC>
