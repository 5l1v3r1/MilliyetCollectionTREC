<DOC>
<DOCNO> 323949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sondun09.html </URL>
<DATE> 2005/03/16/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Japonya - G.Kore arasında ada sorunu .. 
</HEADLINE>
<TEXT>

     Japonya'nın batısındaki Shimane'nin yerel meclisi, Güney Kore'nin bazı adaları üzerinde hak iddia eden sembolik bir karar aldı. 
     Japonların ''Takeşima'', Korelilerin ise ''Tokto'' adını verdikleri, Japon denizinin güneyindeki volkanik adalarda Güney Kore askerleri bulunuyor, ancak yerleşik bir nüfus mevcut değil. Adalar buna karşın, balıkçılık açısından büyük öneme sahip. 
     Shimane meclisi bugünkü oylamasında bölgesel bir yasayı benimseyerek, 22 Şubat'ı ''Takeşima Günü'' ilan etti. 
     Bu girişimin tamamen sembolik olduğu, böyle bir sorunun varlığını unutturmamak amacıyla gündeme geldiği yorumu yapılıyor. 
     Japonya hükümeti, yerel meclisin bu girişimine sahip çıkacak bir tutum sergilemedi, ancak Japonya Dışişleri Bakanlığı da ''bu adalar tarihsel ve yasal olarak Japonya'ya ait'' görüşüne sahip. 
     Güney Kore Dışişleri Bakanı Ban Ki-moon, yerel meclisin girişimleri nedeniyle Japonya'ya ziyaretini iptal etmiş, ''60 yıllık bu sınır anlaşmazlığı, iki ülke ilişkilerinden daha önemli'' demişti. 
     
     SEYAHAT YASAĞI GELDİ 

     Güney Kore hükümeti, Tokyo yönetiminin de hak iddia ettiği Tokto adalarına seyahat yasağını kaldırdı. 
     Bir hükümet yetkilisi, Japonya'nın ''Takeşima'' olarak adlandırdığı ıssız Tokto adaları için uygulanan kısıtlamaların çoğunun kaldırıldığını söyledi. 
     Seul yönetimi, şimdiye dek, çevreyi korumak amacıyla adalara sınırlı ziyaretlere izin veriyordu. 
     Güney Kore'nin bu kararının Japon hükümetinin tepkisine yol açacağı sanılıyor. 
     Japonya'nın batısındaki Şimane'nin yerel meclisi, Takeşima adaları üzerinde hak iddia eden sembolik bir karar almıştı. 
     Şimane meclisi, bugünkü oylamasında 22 Şubat'ı ''Takeşima Günü'' ilan etmişti. 
     
</TEXT>
</DOC>
