<DOC>
<DOCNO> 339810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sondun18.html </URL>
<DATE> 2005/05/05/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
New York'taki İngiliz konsolosluğunda patlama 
</HEADLINE>
<TEXT>

     İngilizler bugün sandık başına giderken, New York’taki İngiliz konsolosluğunda patlama olduğu bildirildi. 
     New York’taki İngiliz konsolosluğu önünde meydana gelen patlamanın tahrip gücü düşük bir bombadan kaynaklandığı açıklandı. 
     New York polisi sözcüsü, AFP muhabirine, bina önünde tahrip gücü düşük bir bombanın infilak ettiğini söyledi. 
     Sözcü, bazı kaynakların iki patlama olduğu şeklindeki açıklamalarını ise doğrulamadı. 
     Can kaybına yol açmayan, sadece binanın bazı camlarının kırılmasına ve giriş kapısının zarar görmesine neden olan bombalı saldırının kimler tarafından ve ne amaçla düzenlendiği henüz bilinmiyor. 
     CNN televizyonu da patlamada ölen ya da yaralanan olmadığını izleyicilerine ulaştırdı. 
     Görgü tanıkları birkaç saniye aralıkla iki ayrı patlamanın meydana geldiğini söyledi. 
     Patlama haberi İngiltere'de de büyük yankı uyandırdı. İngiliz teröir uzmanları patlamaya yolaçan patlayıcıların içeriğinin belirlenmesi ve ilk bilgilerin kendilerine ulaştırılmasını bekliyor. 
     
     İNGİLTERE DOĞRULADI 

     İngiltere Dışişleri Bakanlığı, ABD’nin New York kentindeki İngiliz Konsolosluğunun önünde iki patlama olduğunu doğruladı. 
     Bakanlık sözcüsü, AFP’ye yaptığı açıklamada, "Konsolosluğun önünde iki küçük patlama oldu. Ölü ya da yaralı yok. New York polisi olayla ilgili soruşturma başlattı" dedi. 
     Patlamaların sebebi hakkında bilgi verilmezken, "Şu anda spekülasyon yapmayacağız, çünkü fazla bilgi yok" açıklamasında 

     
</TEXT>
</DOC>
