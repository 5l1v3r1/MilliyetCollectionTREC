<DOC>
<DOCNO> 327618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/son/sontur23.html </URL>
<DATE> 2005/03/27/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Eşini tabancayla vurdu, kaçarken bir otomobile ateş açıp bir kişi öldürdü 
</HEADLINE>
<TEXT>

     İzmir'in Gültepe Semti'nde, eşini tabancayla vurduğu bildirilen zanlı, otomobiliyle olay yerinden uzaklaşırken çarptığı otomobile de ateş açtı, otomobildekilerden birini öldü, diğeri yaralandı. 
     Alınan bilgiye göre, 1 yaşındaki çocuğunu akrabalarına teslim eden Binali P, Toros Caddesi'ndeki evine geldi. Evde, eşi Arzu P'yi 24 tabancayla vurarak öldürdüğü bildirilen Binali P, daha sonra 35 AF 2787 plakalı otomobile binerek olay yerinden uzaklaştı. 
     Binali P'nin kullandığı otomobil, evinin yakınındaki Barış Caddesi üzerinde 09 K 7393 plakalı otomobile çarptı. Kazanın ardından Binali P, yanındaki tabancayla otomobildeki Ali Tosun 35 ve Vedat Aydın'a 25 ateş açtı. Tosun göğsünden, Aydın ise ayağından yaralandı, Binali P. yaya olarak olay yerinden kaçtı. 
     Tepecik Eğitim ve Araştırma Hastanesi'ne kaldırılan Tosun, kurtarılamadı. Aydın'ın sağlık durumunun iyi olduğu bildirildi. 
     Binali P, Ali Tosun ve Vedat Aydın'ın, farklı suçlardan poliste kayıtlarının bulunduğu ve birbirlerini tanıdıkları öğrenildi. 
     Soruşturmayı sürdüren Cinayet Büro Amirliği ekiplerinin, Binali P. ile Ali Tosun arasında önceden husumet bulunduğu iddiaları üzerine, ikinci cinayetin, tesadüfi gelişmediği ihtimalini de değerlendirdiği belirtildi. 
     
</TEXT>
</DOC>
