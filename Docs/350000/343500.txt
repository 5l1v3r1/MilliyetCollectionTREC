<DOC>
<DOCNO> 343500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/guncel/agun.html </URL>
<DATE> 2005/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızlar İstanbul'da 
</HEADLINE>
<TEXT>


'Baba Beni Okula Gönder' kampanyasının sembolü olan Zeliha, Emine, Hasibe, Kader ve Dilek, ilk kez geldikleri İstanbul'u çok sevdi 

İSTANBUL Milliyet 

Milliyet, "Baba Beni Okula Gönder" kampanyasının sembolü olan kızları önceki gün İstanbul'a getirdi. Hakk ri, Siirt ve Mardin'den velileriyle gelen 5 - 13 yaş arasındaki Zeliha Denli, Emine Savucu, Hasibe Demir, Kader ve Dilek Yıldırım, İstanbul'u çok sevdi. 
Kızlar, dün otellerine yerleştikten sonra, ilk olarak alışveriş merkezine götürüldü. İkinci günlerinde de Sarayburnu'ndaki parkta deniz manzarasına baktı. Yeni elbiselerini giyen kızlara, burada "Haydi Kızlar Okula" kampanyasıyla okula başlayan, Bağcılar Yıldıztepe İlköğretim Okulu'ndan 1. sınıf öğrencisi Nazlıcan Akköycan, Merve Kurtoğlu, Rahşan Ekinci ile 6. sınıf öğrencisi Dilan Güneş de katıldı. Milliyet'ten bir ekibin eşlik ettiği kızlar, Arkeoloji Müzesi'ne gitti. 

Odada sıcak su 
Doğan Medya Center ziyareti için yola çıkıldığında İstanbul'daki ilk günleri hakkında konuşan Emine ve Zeliha, "Köyde içme suyunu dereden taşıyoruz. Oysa burada oteldeki odamızda hem sıcak, hem de soğuk su akıyor. Uçaktan sonra, ilk kez burada asansöre bindik, heyecanlıydı" dedi. 


Levent'ten ikinci destek 

İSTANBUL Milliyet 
"Annemin Türküleri" adlı yeni albümünün kendi payına düşen tüm gelirini, Milliyet'in başlattığı "Baba Beni Okula Gönder" kampanyasına bağışlayan Haluk Levent, Antalya Açık Hava Tiyatrosu'nda verdiği konserden alacağı paranın 2500 YTL'sini de 2.5 milyar TL kampanya hesabına aktardı. 

</TEXT>
</DOC>
