<DOC>
<DOCNO> 317088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/siyaset/siy02.html </URL>
<DATE> 2005/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, h kim, savcı ve doktorları eğitecek 
</HEADLINE>
<TEXT>


AB Avrupa Komisyonu'nun 3 milyon euro kaynak sağladığı proje, insan hakları ihlallerini ilgilendiren olaylarda doktor, h kim ve savcıların eğitimini kapsıyor 

İSTANBUL Milliyet 


AB Avrupa Komisyonu, insan hakları ihlalleriyle ilgili olaylarda doktor, h kim ve savcıların nasıl hareket etmesi gerektiğini içeren ulusal bir eğitim çalışması yapılması için 3 milyon euro kaynak sağladı. 
Projeyi Adli Tıp Kurumu hazırlayarak Avrupa Komisyonu'na sundu. Projenin onay aldığını belirten Adli Tıp Kurumu Başkanı Keramettin Kurt, "Proje insan hakları ihlallerini ilgilendiren olaylarda kişilerin nasıl muayene edileceği, ilk basamak hekimleri ve onların raporlarını değerlendirecek Cumhuriyet savcıları ile sulh ceza h kimlerinin eğitimini kapsıyor" dedi. 

İstanbul Protokolü 
Cerrahpaşa Tıp Fakültesi Adli Tıp Anabilim Dalı Öğretim Üyesi ve Morg Daire Başkanı Prof. Dr. Gürsel Çetin ise bu çalışmanın doğru rapora ulaşılmasını sağlayacağını belirterek, şunları söyledi 
"Hekim ve hukukçular, insan hakları ihlalleriyle ilgili muayenelerin nasıl yapılacağıyla ilgili uluslararası 'İstanbul Protokolü'nü yeterince bilmiyorlar. Bu protokol ve muayene, istenecek konsültasyonlar ve raporun nasıl düzenleneceği öğretilecek. Eğitim, insan hakları ihlaline uğramış kişiden detaylı bilgi alınması, ayrıntılı dış muayene, uzmanlardan muayene ve görüş alınması, psikiyatrik muayene, klinik ve laboratuvar tetkiklerinin yapılması ve sonuca gidilmesi konularını içeriyor. Bu eğitimlerle kişinin bir insan haklı ihlaline uğrayıp uğramadığının tespiti mümkün olacak." 




</TEXT>
</DOC>
