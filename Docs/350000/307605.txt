<DOC>
<DOCNO> 307605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sontur42.html </URL>
<DATE> 2005/01/18/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Sinema sanatçısı Yıldırım Gencer öldü... 
</HEADLINE>
<TEXT>

     Sinema sanatçı Yıldırım Gencer 69 , Sakarya'nın Akyazı İlçesi'nde yaşamını yitirdi. Yalnız yaşayan sanatçının cesedi komşuları tarafından bulunarak, bugün toprağa verildi Kuzuluk Beldesi'nde önceki gün ölen ve cesedi komşuları tarafından bulunan sinema sanatçısı Yıldırım Gencer için Kuzuluk Beldesi'nde Merkez Camisi'nde cenaze töreni düzenlendi. 
     Gencer'in cenaze törenine, Sakarya Valisi Nuri Okutan, Düzce Valisi Halil Nimetoğlu, AK Parti Sakarya milletvekili Recep Yıldırım, Akyazı Belediye Başkanı Yaşar Yazıcı, sinema sanatçıları Aytekin Akkaya, Ertan Güntan, Aydın Haberci, Kenan Atadeniz ve yakınları katıldı. 
     Gencer'in cenazesi, daha sonra kılınan namazın ardından Kuzuluk Merkez Mezarlığı'nda defnedildi. 
     Uzun yıllar sinemaya emek veren, daha çok karakter rollerinde oynayan Gencer, 10 yıldır Kuzuluk Beldesi'nde yaşıyordu. Sanatçının kalp hastası olduğu ve son günlerde de ağır grip geçirdiği bildirildi. 
     
</TEXT>
</DOC>
