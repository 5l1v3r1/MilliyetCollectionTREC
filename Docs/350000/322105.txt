<DOC>
<DOCNO> 322105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sondun01.html </URL>
<DATE> 2005/03/09/ </DATE>
<TIME> 02.04 </TIME>
<AUTHOR>  </AUTHOR>
<HEADLINE>
Baba Bush'un 16 yıl sonraki itirafı... 
</HEADLINE>
<TEXT>

     ABD'nin eski başkanı George Bush, Varşova'da bir gazetecinin sorusu üzerine, 1989'da kente ziyareti sırasında yaptığı ''nazik jest''le ilgili gerçeği açıkladı. Bush, yağmurda ıslanan yaşlı bir kadına verdiği yağmurluğun, kendisinin değil korumasının olduğunu söyledi. 
     Bush, bir meydanda konuşma yaparken, dinleyiciler arasında bulunan ve yağmurda ıslanan yaşlı bir kadının yakınında duran Amerikalı gizli servis ajanından, elinde tuttuğu yağmurluğu kadına vermesini istemişti. 
     Kendi yağmurluğunu kadına veren ve üzerinde yağmurluk olmadan başka bir görevlinin tuttuğu şemsiyenin altında konuşma yapan Bush'un bu davranışı, o dönemde ''nazik jest'' olarak övgü almıştı. 
     Varşova'ya giden Bush'a bugün bir gazetecinin bu olayı hatırlatması üzerine, baba Bush'un gülümseyerek onayladığı, ancak gazeteciye şu karşılığı verdiği belirtildi ''Evet, ama yağmurluk benim değil korumamındı'' 
     
</TEXT>
</DOC>
