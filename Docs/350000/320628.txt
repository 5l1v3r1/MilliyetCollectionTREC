<DOC>
<DOCNO> 320628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sondun11.html </URL>
<DATE> 2005/03/04/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Almanya'da komik mektuplar... 
</HEADLINE>
<TEXT>

     BBC 

      Alman gazeteleri, Başbakan Gerhard Schröder ile muhalefetin, işsizlikle mücadele konusunda birbirlerine gönderdikleri açık mektupları değerlendiriyor. Sueddeutsche Zeitung yazışmanın bir komedi olduğu kanısında. 
     Politika hayatında ciddi girişimlerin genelde kapalı kapılan ardında hazırlandığını yazan gazete, 'amaç, bilindik görüşleri tekrarlayıp, bu vesileyle medyanın dikkatlerini toplamaktan ibaret olduğu zaman' politikacıların açık mektuplar yazmaya başladıkları yorumunu yapıyor. 
     Gazete, karşılıklı mektuplarda dile getirilen işbirliği vaadlerinin de samimi olmadığını yazıyor. 
     Diğer bir Alman gazetesi Frankfurter Allgemeine olup bitenin 'nerde bakılırsa bakılsın taktik manevralardan ibaret olduğu' kanısında. Gazete, 'taraflar bu oyuna bir an önce son vermeli çünkü bu mektuplar içi boş umutlar yaratmaktan başka işe yaramıyor' diyor. 
     Frankfurter Rundschau da 'şimdiden üç mektup yazıldı korkarız arkası da gelecek' diyor. Gazeteye göre, 'mektuplar yazmakla ne partiler-üstü ittifak sağlanır ne de işsizliğe karşı ciddi girişim başlatılır'. 
     
</TEXT>
</DOC>
