<DOC>
<DOCNO> 330125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/soneko40.html </URL>
<DATE> 2005/04/04/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Mart ayı zam şampiyonu ayva... 
</HEADLINE>
<TEXT>

     Devlet İstatistik Enstitüsü verilerine göre, Mart ayının zam şampiyonu yüzde 17.04 oranında artan ayva oldu. 
     Geçen ay, fiyatı yüzde 13.34 artış gören patlıcan, yüzde 9.31 zamlanan şarap ve yüzde 8.59 zam gören sivri biber fiyatı en fazla artan diğer ürünler olarak belirlendi. 
     Mart ayında fındık içi, mazot, doğalgaz, taze balık, tavuk eti, sebze konservesi, kahve, mücevher ve zeytin gibi ürünlerdeki fiyat artışı da yüzde 1.77 ile yüzde 7.71 arasında değişirken, kuru fasulye, kebap, sabun, halı, pirinç, beyaz peynir ve makarnadaki fiyat artışları da yüzde 0.26'lık aylık enflasyonun üzerinde gerçekleşti. 
     
     FİYATI DÜŞENLER 
     Geçen ay fiyatı en fazla düşen ürün ise kabak oldu. Fiyatı yüzde 30.28 oranında düşen kabağı, yüzde 23.21 oran ile yeşil soğan, yüzde 11.69 ile çocuk kazağı ve yüzde 8.92 ile de palto izledi. 
     Söz konusu ay, pardösü, domates, bayan botu, takım elbise, yumurta, kuru soğan, erkek ayakkabı ve sucuk fiyatlarında da yüzde 1.35 ile yüzde 7.7 arasında gerileme yaşandı. 
     Mısır özü yağı, kömür, yoğurt, çamaşır deterjanı ve bisküvi fiyatlarında da aylık enflasyonun altında düşme görüldü. 
     
</TEXT>
</DOC>
