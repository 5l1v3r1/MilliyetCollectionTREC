<DOC>
<DOCNO> 338767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/spor/spo11.html </URL>
<DATE> 2005/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
HOŞ GELDİNİZ 
</HEADLINE>
<TEXT>


SİVASSPOR Antalyaspor deplasmanında 2-0'lık skorla kazandı, 38 yıllık tarihinde Süper Lig'e çıkma keyfini çılgınca yaşadı 

VESTEL MANİSA Yozgat önünde 5-2 ile şov yaptı, 40 yıllık Süper Lig özlemine noktayı koydu, taraftarıyla coştu 


Sivasspor ile Vestel Manisa dünkü maçları kazanınca, bitime üç hafta kala Süper Lig'e çıkmayı garantilediler. 
Kırmızı - Beyazlı takım, 38 yıllık büyük hasrete Antalya'da nokta koydu. Haftalardır 2. Lig A Kategorisi'nin zirvesini kimseye kaptırmayan Kırmızı - Beyazlı takım, Antalyaspor'u deplasmanda 2-0'lık sonuçla mağlup ederek 67 puana yükseldi ve tarihinde ilk kez Süper Lig'e çıkmayı garantiledi. Karşılaşmanın bitiş düdüğü sonrası tribünleri dolduran Sivassporlu taraftarlar, Atatürk Stadı'nı bayram yerine çevirirken, teknik heyet ve futbolcular çok büyük mutluluk yaşadı. Ayrıca Sivas'ta da halk sokaklara döküldü. 

Manisa ayakta 
Vestel Manisaspor da 40 yıllık özlemi dün Yimpaş Yozgat'ı kendi sahasında 5-2 mağlup ederek bitirdi. Bu sonuçla 4. sıradaki Bursaspor ile arasındaki 9 puanlık farkı koruyan Siyah - Beyazlı takım, ikili averajda üstünlük kurduğu rakibine yakalanma ihtimalini ortadan kaldırarak hedefine ulaştı. Vestel Manisasporlu futbolcular haklı sevinci doyasıya yaşadı. Sahada zafer turu atan Siyah - Beyazlılar, taraftarıyla bütünleşti. Kenti bayraklarla süsleyen taraftarlar maç sonrası caddelerde araçlarıyla zafer turları atarken, kutlamalar geç saatlere kadar sürdü. 

Antalyaspor 0 - Sivasspor 2 

Maçın karnesi 
Mehmet Hakkı ÖZBAYIR DHA 

HAKEMLER Metin Aydoğan, Cemal Bingül, Erdem Bayık 
ANTALYASPOR Haluk 4 - Levent 5 , Barış 4 , Mehmet Yılmaz 4 , Hayati 4 - Volkan 5 , Mustafa Gürsel 4 Dk.77 Murat Deniz , Nihat 4 , Mustafa Özkaya 5 Dk.69 Sinan 5 - H.Keleş 4 , Taner 4 
SİVASSPOR Akın 10 - Murat 10 , Hakan 10 , Hakkı 10 , Hayrettin 10 - Serkan 10 , Yasir 10 Dk.77 Mahmut 10 , Serdar 10 , Mehmet 10 Dk.77 Çetin 10 , Muhammet Ali 10 Dk.88 Ertuğrul 10 , İlhan 10 
GOLLER Mehmet Dk.57 , Mahmut Dk.87 

V. Manisa 5 - Y.Yozgat 2 

Maçın karnesi 
HAKEMLER Fatih Gökçe, Neslihan Bayraktar, Barış Savur 
V.MANİSA Akın 10 - Emre 10 , Özgür 10 , Nezir 10 , İnanç 10 - Uğur 10 , Serkan 10 Dk.67 Hüseyin Karakayış 10 , Murat Özkan 10 , Hakan 10 Dk.80 Soner Sakarya 10 - Mehmet 10 , Mustafa 10 Dk.60 Coşkun 10 
Y.YOZGAT Armağan 4 - Ali 4 , Burhan 5 , Hakan 4 , A.Kadir 5 - Ferdi 4 Dk.52 Erkan Sevil 4 , Engin 4 Dk.26 Erkan Güney 5 , Ömür 5 , Adem 4 - Emre 4 , Mutlu 5 
GOLLER İnanç Dk.12 , Mehmet Dk.16 , Murat Özkan Dk.38 , Emre Dk.41 , Coşkun Dk.76 ve 82 , Mutlu Dk.90 1 


</TEXT>
</DOC>
