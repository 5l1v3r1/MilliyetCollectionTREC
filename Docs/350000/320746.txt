<DOC>
<DOCNO> 320746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sonspo20.html </URL>
<DATE> 2005/03/04/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Canaydın başkan sıfatıyla, takımının Beşiktaş'ı yendiğini hiç göremedi 
</HEADLINE>
<TEXT>

     Galatasaray ile Beşiktaş futbol takımları arasında yarın yapılacak lig derbisi öncesinde Beşiktaş Kulübü Başkanı Yıldırım Demirören ile Galatasaray Kulübü Başkanı Özhan Canaydın, 2. kez takımlarının başında birbirlerine karşı rakip olacaklar. 
     Galatasaray Kulübü Başkanlığı'na geçen sezon yeniden seçilen Özhan Canaydın, başkan sıfatıyla daha önce 5 kez Beşiktaş-Galatasaray maçı izledi ve hiçbirinde takımının galibiyetini göremedi. 
     Canaydın'ın kulüp başkanlığı döneminde ezeli rakipler arasında yapılan 5 derbiden 3'ünü Beşiktaş kazanırken, 2 maç berabere sonuçlandı. 
     
     DEMİRÖREN'İN 2. GALATASARAY DERBİSİ 

     Beşiktaş Kulübü Başkanı Yıldırım Demirören ise, başkan sıfatıyla 2. kez Galatasaray derbisi izleyecek. 
     Serdar Bilgili'nin görevden ayrılmasının ardından geçen sezon sonunda yapılan olağanüstü genel kurulda başkanlığa seçilen Demirören'in başkanlık koltuğunda izlediği ilk yarıdaki Beşiktaş-Galatasaray maçı golsüz sona ermişti. 
     
</TEXT>
</DOC>
