<DOC>
<DOCNO> 316518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sontur13.html </URL>
<DATE> 2005/02/18/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Abdullah Öcalan'ın telefon kayıtları... 
</HEADLINE>
<TEXT>

     DHA 

      TERÖR örgütü PKK Kongra-Gel'den ayrılan Osman Öcalan ile birlikte ayrı örgüt kuran, örgütün Avrupa eski sorumlusu Kani Yılmaz, bölücübaşı Abdullah Öcalan'ın Roma'da bulunduğu sırada Fransa eski Cumhurbaşkanı François Mitterand'ın eşi Daniella Miterand olmak üzere herkesin Öcalan'ın Roma'dan ayrılmamasını istediklerini söyledi. 
     Ayrıldığı örgüt tarafından 'komplocu' ve 'hain' olarak nitelendirilen Kani Yılmaz, kendisine yöneltilen eliştirilerle ilgili Kürdistan-Post' adlı internet sitesine açıklama gönderdi. Yılmaz, örgütten ayrıldıktan sonra kendisine yöneltilen suçlamalarla ilgili konuşmadığını, bazı gerçeklerin bilimsenini istediğini söyledi. 
     Kani Yılmaz, 3 Ocak 1999 tarihinde Yunanistan'da Ali Haydar Kaytan ile birlikte Roma'da bulunan Abdullah Öcalan ile yaptıkları ve kayda aldıkları telefon konuşmalarını da yazdı. Yunanistan'da yaklaşık 100 örgüt üyesinin de hoperlör aracılığı ile dinlediği öne sürülen bu konuşmada şu diyalogun geçtiği öne sürüldü 
     -Kani Yılmaz Bütün dostlar başta bayan Mitterand ve biz neye mal olursa olsun Roma'dan ayrılmanızı istemiyoruz. 
     - Öcalan Ama burada Hükümet düşecek, bu adamlar bize dostluk yaptılar. 
     - Kani Yılmaz Onların bize dostluk yapmaları, bizim kendimize kötülük yapmamız anlamına gelmez. 
     - Öcalan Burada bir tutuklama durumu olabilir. 
     -Kani Yılmaz Olsa bile, belki de güvenlik açısından daha hayırlı olur. Ne olursa olsun biz Roma'dan çıkmamanızı istemiyoruz. 
     - A.Haydar Kaytan Ben de Kani arkadaşa katılıyorum, lütfen kim söylerse söylesin oradan çıkmayın. 
     - Öcalan O zaman tamam, madem hepiniz öyle diyorsunuz, son kararımdır, buradan çıkmıyorum. Siz de artık bana yer aramayın ve hemen 6'ncı Kongre'ye yetişin. 
     Kani Yılmaz, telefon konuşmasından sonra Ali Haydar Kaytan ile birlikte Türkiye'ye geçtiklerini söyledi. 
     
</TEXT>
</DOC>
