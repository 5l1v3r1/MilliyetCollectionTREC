<DOC>
<DOCNO> 317353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sontur42.html </URL>
<DATE> 2005/02/21/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Roche operasyonu... Savcı, 5 kişinin serbest kalmasına itiraz etti 
</HEADLINE>
<TEXT>

     SSK'ya fahiş fiyatla ilaç alımına ilişkin yürütülen soruşturma kapsamında Roche Müstahzarları Sanayi A.Ş Türkiye eski Genel Müdürü Faruk Yöneyman'ın da aralarında bulunduğu 5 kişinin, nöbetçi mahkeme tarafından serbest bırakılmasına itiraz edildi. 
     Soruşturmayı yürüten İstanbul Cumhuriyet Savcısı Nazmi Okumuş, Roche Müstahzarları Sanayi A.Ş'nin Türkiye eski Genel Müdürü Faruk Yöneyman, firmanın eski yöneticilerinden Veysi Mungan, ecza deposu sahibi Burak Mehmet Sarıbay, Gökhan Demir ve Tahir Ünsal'ın tutuklanmaları istemiyle sevk edildikleri nöbetçi mahkemece serbest bırakılmalarına itiraz etti. 
     Savcı Okumuş'un bu talebi, İstanbul 10. Ağır Ceza Mahkemesi'nce karara bağlanacak. 
     Bu arada, İstanbul 10. Ağır Ceza Mahkemesi'nce haklarında çıkarılan gıyabi tutuklama kararı Ankara'da vicahiye çevrilen SSK İlaç ve Eczacılık Daire Başkanı Hülya Özdemir ile SSK Sağlık İşleri eski Genel Müdürü Prof. Dr. Orhan Canpolat'ın da, avukatları aracılığıyla tutuklanmalarına itiraz ettikleri bildirildi. 
     Prof. Dr. Canpolat ile Hülya Özdemir'in itirazını ise bir üst mahkeme olan İstanbul 11. Ağır Ceza Mahkemesi değerlendirecek. 
     
</TEXT>
</DOC>
