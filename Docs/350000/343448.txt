<DOC>
<DOCNO> 343448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sontur54.html </URL>
<DATE> 2005/05/17/ </DATE>
<TIME> 22.35 </TIME>
<AUTHOR>  </AUTHOR>
<HEADLINE>
Eruh'ta şehit olan askerler toprağa verildi... 
</HEADLINE>
<TEXT>

     Siirt’in Eruh İlçesi yakınlarındaki Gabar Dağı’nda mayın patlaması sonucu şehit olan 4 askerden 2’si memleketleri Bingöl’de toprağa verildi. 
     Şehit oldukları Siirt’in Eruh İlçesi’nden helikopterle Bingöl’e getirilen Mehmet Koçin’in 21 cenazesi Sancak Beldesi’ne bağlı Yeşilova Köyü’ne, Ali Çakmakçı’nın 21 cenazesi de Kığı İlçesi’ne götürüldü. 
     Mehmet Koçin için Yeşilova Köyü Mezarlığı’nda tören düzenlendi. 
     Törene katılan vatandaşlar, terör örgütü PKK aleyhinde sloganlar atarken, şehit yakınları fenalık geçirdi. 
     Törende konuşan Bingöl İl Jandarma Alay Komutanlığı’ndan Jandarma Yüzbaşı Necip Çarıkçıoğlu, şehit düşen Koçin’in, bölge halkının huzur ve güvenini sağlamak ve terör örgütleri ile mücadele için aldığı görevi en iyi şekilde yerine getirirken, en yüksek mevki olan şehitlik mertebesine ulaştığını ifade etti. Yüzbaşı Çarıkçıoğlu, Eruh’ta yaşanan bu tür olayların, terör örgütleriyle mücadelede, kendilerini yıldıramayacağını kaydetti. 
     Yüzbaşı Necip Çarıkçıoğlu, daha sonra toprağa verilen şehidin babası Habip Koçin’e, oğlunun cenazesinin sarılı olduğu Türk Bayrağı’nı ve resmini sundu. 
     Şehit er Ali Çakmakçı da Kığı İlçesi’ndeki törenin ardından toprağa verildi. 
     
</TEXT>
</DOC>
