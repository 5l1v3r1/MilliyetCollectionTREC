<DOC>
<DOCNO> 344009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sonspo12.html </URL>
<DATE> 2005/05/19/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
İstanbul’a gelecek Liverpool taraftarlarına ’fes uyarısı’ 
</HEADLINE>
<TEXT>

     Londra DHA 

      İSTANBUL’da 25 Mayıs’ta oynanacak Avrupa Şampiyonlar Ligi finali için Türkiye’ye gelecek olan Liverpool taraftarlarına ’fes uyarısı’ yapıldı. 
     Liverpool’un Anfield Stadı’nda oynanan son maçlarda yüzlerce Liverpool taraftarının Milan finaline ’hazırlık’ olarak fes takmaya başlaması üzerine İngiliz polisi devreye girdi ve fes giymelerinin Türkiye’de tepkilere yol açabileceğini söyledi. Aynı uyarı Liverpool yöneticileri tarafından da tekrarlandı. 
     
     FES KONUSU TÜRK HALKINI İKİYE BÖLMÜŞ DURUMDA’ 

     İngiliz The Times gazetesindeki haberde, Atatürk’ün 1925’te yaptığı Şapka Devrimi’nin ardından fesin yasaklandığı hatırlatılarak, o tarihten bu yana Türklerin fes giymediği belirtildi. Liverpool taraftarlarının Türkiye’te fes takmasının Türkler tarafından bir ’hakaret’ gibi algılanacağını öne süren gazete, fes yasağını takip eden yıllarda, Atatürk’ün yaptığı devrime karşı çıkıp fes giyenlere karşı ciddi önlemler alındığı savunuldu. 
     The Times gazetesinin yorumunda, "O tarihten bu yana Türkler fes konusunda ikiye bölünmüş durumda. Kimi çevreler bunu zararsız bir başlık olarak görürken, kimisi de fes takmanın Atatürk’e saygısızlık olacağını düşünüyor" ifadeleri kullanıldı. 
     
</TEXT>
</DOC>
