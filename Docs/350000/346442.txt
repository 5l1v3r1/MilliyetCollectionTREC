<DOC>
<DOCNO> 346442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonspo32.html </URL>
<DATE> 2005/05/27/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Efes Pilsen, Beşiktaş karşısında kendisine güveniyor 
</HEADLINE>
<TEXT>

     Türkiye Basketbol Ligi play-off serisi finalinde Beşiktaş ile eşleşen Efes Pilsen, kendinden emin. 
     Efes Pilsen Kulübü Genel Menajeri Engin Özerhun, Beşiktaş karşısında seriye 1-0 önde başlayacak olmalarını az da olsa kendileri için bir avantaj olduğunu vurgularken, "Beşiktaş’ın giderek yükselen bir form grafiği var. Önlem alınması gereken tehlikeli oyunculara sahipler. Çok dikkatli olmamız gereken zor bir seri olacak ama kendimize olan inancımız tam" dedi. 
     Efes Pilsen olarak iyi durumda bulunduklarını anlatan Özerhun, "Fenerbahçe serisini daha erken bitirebilirdik. Amacımız üst üste 4. 
     kez şampiyonluğa ulaşmak" derken, seyirci faktörüyle ilgili ise, "Biz tecrübeli bir takımız. Fenerbahçe serisinde etki etmediği gibi Beşiktaş serisinde de seyirci faktörü etki etmeyecektir" şeklinde konuştu. 
     
</TEXT>
</DOC>
