<DOC>
<DOCNO> 302173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/soneko22.html </URL>
<DATE> 2004/12/30/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Koç Holding sermayesinin 1 katrilyon liraya yükseltecek... 
</HEADLINE>
<TEXT>

     Koç Holding A.Ş., çıkarılmış sermayesini 1 katrilyon liraya yükseltecek. 
     Koç Holding'ten Borsa'ya gönderilen açıklmada, şirket İdare Meclisi'nin dünkü toplantısında 1 katrilyon lira kayıtlı sermaye tavanına sahip şirketin, 789 trilyon 750 milyar lira olan çıkarılmış sermayesinin, iç kaynaklardan karşılanarak ortaklara bedelsiz hisse verilmek suretiyle, yüzde 26,6223488 oranından ve 210 trilyon 250 milyar lira artışla, 1 katrilyon liraya çıkarılmasının uygun bulunduğu bildirildi. 
     Açıklamaya göre, bu artışla ilgili olarak, artırılan 210 trilyon 250 milyar liranın 84 trilyon 699 milyar 970 milyon 371 bin 181 lirası, Kurumlar Vergisi Kanunu geçici 28. maddesine göre oluşmuş olan hisse senedi satış karından, 125 trilyon 550 milyar 29 milyon 628 bin 819 lirası özsermaye enflasyon düzeltme fark hesabından karşılanacak. 
     Artırılan 210 trilyon 250 milyar lira bedelsiz sermaye için 22. tertip hisse senetlerinin 56 trilyon 418 milyar 668 milyon 964 bin liralık kısmının A grubu nama ve 1 trilyon 831 milyar 331 milyon 36 bin liralık kısmını B grubu hamiline olarak ihracına, bedelsiz hisselerin 11 numaralı yeni pay alma kuponlarının ibrazı karşılığında 789 trilyon 750 milyar lira çıkarılmış sermayede hissedar olanlara yüzde 26,6223488 oranında 1.000 liralık hisse senedi karşılığında 266,223488 liralık hisse senedi ve kesir makbuzu dağıtılacak. 
     Açıklamada, Tekersan Jant Sanayi A.Ş'nin vadeli satışından elde edilen ve müteakip yıllarda tahsil edilecek 1 trilyon 430 milyar 849 milyon 37 bin 942 lira tutarındaki kazancın, Kurumlar Vergisi Kanunu'nun geçici 38. maddesi uyarınca tahsilatın yapılacağı yıllar itibariyle, ayrıca sermayeye ilave edilmesine karar verildiği kaydedildi. 

     
</TEXT>
</DOC>
