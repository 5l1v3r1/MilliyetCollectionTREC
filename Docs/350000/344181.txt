<DOC>
<DOCNO> 344181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/yazar/temelkuran.html </URL>
<DATE> 2005/05/20/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
İki elim yakanızda 
</HEADLINE>
<TEXT>


Şanlıurfa'nın Akçakale ilçesindeki Ayşe Aydın öldürüldü. 18 yaşındaydı, hamileydi. İmam nik hlıydı. Kendi ailesinin meclisi "namusunun kirlendiğine" ve öldürülmesine karar verdi. Düz bir cinayet değildi. Ailenin erkekleri, kollarını kırdı, dilini kopardı, cinsel organına sopa soktu. Ayşe, işkenceyle öldürüldükten sonra konuşulan konu ise Ayşe'nin ailesinin, imam nik hlı eşin ailesinden "Kızımızın namusu sizin yanınızda kirlendi" diyerek para ve tarla istemesiydi. 
Dün Milliyet'in beşinci sayfasında, Barış Durak imzasıyla yer alan bu haber büyük bir olasılıkla çok görülmedi. Çünkü gündem, daha ciddi bir kadın meselesiyle ilgiliydi. Büyük kanalların çok reyting alan "kadın programlarının" yayından kaldırılması konusu konuşuluyordu. Reklam pastasında hiç payı olmayan "töre cinayeti" yerine, elbette reklam alan bir "kadın sorunu" konuşulacaktı Hatta Yasemin Bozkurt'un programında göründüğü, konuştuğu için "namus" sebebiyle öldürülen kadının fotoğrafı o kadar küçüktü ki programlarının kaldırılmasının Türkiye'nin "kadın katletme" sorunuyla ilgisi bile doğru düzgün kurulamadı. Ayşe, bir canlı yayında, elinde mikrofonla, "görünerek", "gösterilerek" öldürülmeyi başaramamıştı Televizyonda öldürülmediği için ölümü de görünmedi, gösterilmedi. Ayşe'nin iki eli kimin yakasında olacak şimdi 

Kıyılmış kadınlar 
Aylin Aslım'ın yeni albümünde "Güldünya" diye bir şarkı var. Kardeş kurşunuyla, töre cinayetiyle öldürülen Güldünya'nın ağzından yazılmış bir şarkı. Güldünya'yı hatırladınız mı .. "Aynı karında yatmadık mı, aynı memeden doymadık mı " diye başlıyor şarkı. Güldünya'nın ağzından önce faillere, sonra bütün dünyaya soruyor. Aylin o kadar gerçekten söylemiş ki şarkıyı, içiniz eziliyor. Sonra ezilen içiniz, içimiz, bir cümleyle tekrar ayağa kalkıyor 
"Ölürsem iki elim yakanızda " 
Bir tuhaf hissim var kıyılmış kadınlarla ilgili. Tıpkı Irak'ta, Afganistan'da, Mardin-Kızıltepe'de öldürülen çocuklarla ilgili hissim gibi. 
Bu kurbanların lanetleri, yaşayanların yakasını bırakmayacak. Ayşe'nin bağırmasın diye koparılan dili onu öldüren canilerin boynuna dolanacak. Bu ülkede "Namusu kirlendi" diye öldürülen bütün kız çocuklarının ruhlarının laneti tepemize çökecek. Diyelim ki sığışılmaya çalışılan Avrupa Birliği'ne üye olunamayacak önce. Sonra bu ülkede kadınlar kendilerini "kapatacaklar". Artık kadınlık yapmayacaklar. Sonra erkekleri hasta edecekler. Tıpkı Nazi kamplarında yakılanların Almanların yakasını bırakmaması gibi, bu genç kadınların ruhları da bu ülkenin yakasını bırakmayacak. Aylin haklı, kadınların elleri bu ülkenin yakasında olacak. Öyle derler Doğulular İki elim et yakanda Kadınların lanetleri et olup ülkenin etine kaynayacak. Tıpkı Iraklı çocukların et olup kaynaması gibi Amerika'nın etine... Bütün bu laneti işte samimi, hakiki, vicdanlı kadınlar anlatacak. Kadınları, kurban edilişlerini ve zaferlerini kadınlar, hiç durmadan anlatacak. 

Erotik hatlar zaferi 
Önceki gün Kadıköy'de erotik hatlarda çalışan kadınlar maaşlarını alamadıkları gerekçesiyle şirket müdürünü ve muhasebecisini odalarına kilitledi. Erotik hat deyince erotik bir şey gelmesin aklınıza. Bunlar, sıra sıra kabinlerde oturup aptal saptal adamlarla konuşurlar gün boyu, sıkıcı bir emektir. "Evimize ekmek götüremiyoruz" diye kadınlar, dün müdürlerini şirkete hapsettiler. Helal olsun Sadece kurban kadınların hik yesini yazacak değil bu kalem, direnen, istediğini söküp alan kadınlar da var. Bu kalem, "reklam almayan" kurbanları ve "reklam verilmeyen" zaferleri de yazar. Nasıl diyeyim efendim İki elimiz, ellerimiz yakanızda 



</TEXT>
</DOC>
