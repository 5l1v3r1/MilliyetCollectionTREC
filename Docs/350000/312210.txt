<DOC>
<DOCNO> 312210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/guncel/gun90.html </URL>
<DATE> 2005/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Ne yazsaydı 

Geçen gün, televizyon tarihinin en absürd olaylarından biri yaşandı. Başbakanın bir konuşması Davos, Dünya Ekonomik Forumu haber kanallarından canlı olarak yayınlanmaktaydı. Bu kanallar, Başbakanın söylediği bazı cümleleri, yazı olarak da ekrana bindirmekteydi. İşte olan o an oldu. HaberTürk adlı, bırakın Türkiye'yi, dünyanın en kült kanalları arasında bizce ilk 5'te olan kanal, CNN Türk'e, ekranından "CNN Türk, aynısını yazma, başka yazı bul" diye mesaj gönderdi. Sonra ne oldu "İşte HaberTürk'ün farkı bu " diye de ekrana yazdılar. Şimdi kısa bir ara... 
Biz, bu şekilde iki olay hatırlıyoruz... 
1 Yıllar önce Hulki Cevizoğlu, Kanal 6'da canlı yayındayken, "Şu anda konuşan kişinin, kanalımızla bir ilişkisi kalmamıştır" şeklinde bir alt yazı geçilmesi, Hulki Bey'in kendi üslubuyla ağzına geleni söylemesi, ancak bir süre yayında kalmasına izin verilmesi ve sonra yayının kesilerek başka program yayınlanması... 
2 Yine yıllar önce TRT 2'de, ana kumanda tüm yayının yönetildiği yer ile reji'de programın yönetildiği yer bulunan iki kişinin birbirleriyle alt yazılarla şakalaşırken "bu alt yazıyı yayına verirsin-veremezsin" şeklinde iddialaşmaları üzerine, yetkili olan ana kumandadaki şahsın alt yazıyı yayına vermesi ve binlerce kişinin bu alt yazıyı görmesi... 
Aha bu da etti 3... Ancak HaberTürk'çüler, en az ABD kadar "özgür ve bağımsız" haber yaparken teşbihte hata olmaz, sloganları, ABD'nin Irak operasyonu sloganıyla aynıysa bizim suçumuz yok "özgürlüğün" dozunu fazla kaçırmış olsalar gerek. Çünkü... 
Başbakan, her kanala ayrı açıklama yapmamaktadır... Haberciliği kuralları, 3 aşağı 5 yukarı bellidir yani spot olarak kullanılacak laflar aynıdır...Dolayısıyla, aynı anda izlenen bir basın toplantısından, aynı yazıların çıkarılması son derece doğaldır...CNN Türk'çüler, basın toplantısını HaberTürk'ten neden izlesinler CNN Türk'te, başbakanın ne dediğini anlayıp yazacak bir kişi olmadığı, kopya çekildiği kanaati nasıl oluşmuştur Bu HaberTürk'çülerinki ne çeşit bir egodur 
Bu durumda, geçtiğimiz Pazar günü iki gazetenin birbirine girmesi gerekirdi. Çünkü, Beşiktaş maçı haberinin manşeti, Milliyet'te de, Sabah'ta da aynıydı Şans Kapıyı Kırınca .. Eee, ne olmalıydı İki gazete de tam sayfa "Bizim yazıları kullanma, başka başlık at " diye birbirlerine haber mi göndermeliydi 
Eh be HaberTürk, sen bizi güldürdün, Allah da seni güldürsün .. Bu arada, alt yazı sıkıntısı çeken kanallar varsa, Atv Haber'de bir arkadaş var, adam süper .. Pazar günü yazmıştık, o yazıda marifetleri var, okuyun, bastırın parayı alın, biz kefiliz .. 

Şerefsizim ki ben yapmadım .. 
W. J. Sabotage 

Radar Oldum 

ShockHabercilerden ve SerinDuruşçulardan gelen yaşanmış hikayeler 
"Mezar bakım servisi - Ölüleriniz huzur içinde uyusunlar" 
</TEXT>
</DOC>
