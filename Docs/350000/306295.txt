<DOC>
<DOCNO> 306295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/ekonomi/eko06.html </URL>
<DATE> 2005/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fitch not artırdı 
</HEADLINE>
<TEXT>



Uluslararası kredi derecelendirme kuruluşu Fitch, Türkiye'nin ülke puanıyla YTL ve döviz cinsinden kredi notunu, B 'dan BB - 'ye, 'durağan' olan görünümünü de 'pozitif'e yükseltti. Fitch, artırıma gerekçe olarak mali disiplinin sürdürüleceği beklentisinin güç kazanmasını gösterdi. IMF ile yeni stand - by anlaşmasının uygulamaya konulmasının yanında AB'yle tam üyelik müzakerelerine başlanacak olması, "mali disiplinin güçlü şekilde sürdürüleceği beklentisini" destekleyen unsurlar olarak belirtildi. Fitch'in kredi notu artırımı ile de desteklenen borsa arka arkaya dördüncü zirve kapanışını yaptı. Öte yandan kredi derecelendirme kuruluşu Moody's Başkan Yardımcısı ve Türkiye analisti Kristin Lindow, Türk ekonomisinde IMF'yle anlaşılması ve AB'den tarih alınması gibi pozitif gelişmeler olsa da mevcut durumda görünümün durağan olduğunu söyledi. 


</TEXT>
</DOC>
