<DOC>
<DOCNO> 324879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sontur29.html </URL>
<DATE> 2005/03/18/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
15 kişi 10 milyon ton toprak altında... 
</HEADLINE>
<TEXT>

     Sivas'ta dün meydana gelen toprak kaymasında, sivil savunma ekiplerinin yaptığı incelemelere göre 10 milyon ton toprağın köyün üzerine kaydığı belirlendi. 
     Ekipler, ilk evlere ulaşabilmek için bile en az 5 milyon ton toprağın alınması gerektiğini, bu çalışmanın ise en az üç ay süreceği belirtiliyor. 
     Kuzulu mahallesinde dün sabah saat 10 45'te meydana gelen heyelanda, 57 haneli köyde, 27 ev, bir cami ve kullanılmayan bir okul toprak altında kaldı. Daha önce de heyelan tehlikesi atlatan mahalledeki sadece 10 evde köylüler oturuyordu. 
     Köyün üzerine akan toprak önüne geleni alıp götürdü. Evlerle birlikte 16 köylü toprak altında kaldı. Toprak kaymasının devam etmesi nedeniyle kurtarma çalışmalarına başlanamadı. 
     Bölgeye giden 8 ilden toplam 55 sivil savunma personeli ile 17 kişilik Akut ekibi, bölgeye girebilmek çin tehlikenin geçmesini bekliyor. 
     Sivil savunma ekiplerinin bölgede yaptığı inceleme sonunda 10 milyon ton toprağın evlerin üzerini kapladığı belirlendi. Ekipler, ilk evlere ulaşabilmek için bile en az 5 milyon toprağın alınması gerektiğini söyledi. Bu çalışmanın da aylar sürebileceği belirtiliyor. 
     
     İkinci heyelan ihtimali 

     Sivas'ın Koyulhisar ilçesi Sugözü köyü Kuzulu mezrasında meydana gelen toprak kaymasının ardından, ikinci bir heyelan ihtimalinden endişe ediliyor. 
     Bölgedeki 21 evin tamamının toprak altında kalmasına neden olan heyelan sonrası Yalnızca deresinin önünün kesilmesi nedeniyle oluşan su birikintisinin ikinci toprak kaymasına sebebiyet verebileceği belirtiliyor. 
     
     Toprak altında kalanların isimleri şöyle 

     Hüsnü Demirci 80 , Abdullah Demirci 62 , Meliha Demirci 51 , Ekrem Demirci 62 , Recep Demirci 57 , Hülya Demirci 23 , Hasan Demirci 70 , Şaziye Demirci 60 , Ziya Demirci 75 , Selahattin Demirci 43 , Arife Karaduman 75 , Arife Karaduman 6 , Aliye Özdemir 78 , Samiye Özdemir 17 , Hanım Çiçek 79 . 

     
</TEXT>
</DOC>
