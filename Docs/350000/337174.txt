<DOC>
<DOCNO> 337174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sonyas14.html </URL>
<DATE> 2005/04/26/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
İngilizler hayatları boyunca ortalama 1.5 milyon sterlin harcıyor 
</HEADLINE>
<TEXT>

     İngilizlerin hayatları boyunca ortalama 1 milyon 7 bin 380 sterlin harcadığı hesaplandı. 
     BBC'nin sigorta şirketi Prudential'ın verilerine dayandırdığı haberine göre, İngilizlerin en büyük harcama kalemlerini ise 5 bin sterlinle konut, gıda ve giyim oluşturuyor. 
     Ortalama bir İngiliz hayatı boyunca eline geçen 1.5 milyon sterlinden 286 biniyle vergi öderken eğlence, tatil ve lüks harcamalarına 236 bin sterlin ayırabiliyor. 
     İngilizler ayrıca ortalama olarak yatırımlarına 91 bin sterlin, eğitimlerine ve çocuklarına ise 40 bin 650 sterlin harcıyor. 
     Cinsiyete göre gelir dağılımı dikkate alındığında ise İngiliz erkekleri, kadınlardan yüzde 21 daha fazla gelir elde ediyor. Bu durumda ortalama olarak erkekler hayatları boyunca 1 milyon 717 bin sterlin harcarken, kadınların harcamaları 1 milyon 364 bin sterlinde kalıyor. 
     Erkekler ve kadınlar arasındaki gelir farkı, tasarruflarına da yansıyor. Ortalama İngiliz erkeği, yaşadığı sürece 124 bin sterlin tasarruf yaparken, kadınlarda bu rakam 59 bin sterline düşüyor. 
     İngiltere'de bölgeler arasındaki gelir farkı dikkate alındığında ise Londralılar ön plana çıkıyor. Ortalama bir Londralı, hayatı boyunca 2 milyon 43 bin sterlin harcarken, İskoçya'da bu rakam 1.5 milyon sterlin, Kuzey İngiltere'de 1 milyon 489 bin sterlin, Güney İngiltere'de 1 milyon 466 bin sterlin ve Galler'de ise 1 milyon 405 bin sterline iniyor. 
     
</TEXT>
</DOC>
