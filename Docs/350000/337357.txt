<DOC>
<DOCNO> 337357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/soneko19.html </URL>
<DATE> 2005/04/27/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Rusya'nın döviz ve altın rezervleri 175 milyar dolara yakın... 
</HEADLINE>
<TEXT>

     Rusya Maliye Bakanlığı, 15 Nisan itibariyle 140 milyar dolar olan ülkenin döviz ve altından oluşan uluslararası rezervlerinin, bu yıl sonunda 175 milyar dolara ulaşacağını bildirdi. 
     Bakanlığın tahminlerine göre, Rusya'nın uluslararası rezervler toplamı 2006 sonunda 210 milyar dolar, 2007 sonunda 237 milyar dolar ve 2008 sonunda ise 260 milyar dolar olacak. 
     Rusya Kalkınma ve Ticaret Bakanlığı'nın döviz ve altın rezervleri tahminleri ise daha muhafazakar rakamlardan oluşuyor. 
     Buna göre 2006 sonunda 202 milyar dolarlık uluslararası rezerve sahip olacak Rusya, bu rakamı 2007 sonunda 223 milyar dolara ve 2008 sonunda 241 milyar dolara yükseltebilecek. 
     Rusya'nın 2003 yılı sonunda 77 milyar dolar olan uluslararası rezervleri, yüksek petrol fiyatlarının da etkisiyle geçen yılı yüzde 62 artışla 124.5 milyar dolarda tamamlamıştı. 
     
</TEXT>
</DOC>
