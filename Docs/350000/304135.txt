<DOC>
<DOCNO> 304135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sontur22.html </URL>
<DATE> 2005/01/06/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Sevdiği kızın ailesi tarafından bıçaklandı 
</HEADLINE>
<TEXT>

     Sevdiği kızı görmek için Almanya'dan gelen kişi ile kızın yakınları arasında çıkan kavgada 5 kişi yaralandı. 
     AA muhabirinin edindiği bilgiye göre, kız arkadaşı F.D'yi görmek için Almanya'dan Gaziantep'e gelen Gazi Çapar 39 , Hürriyet Mahallesi'nde kızın yakınlarıyla karşılaştı. F.D'nin yakınları ile Çapar arasında başlayan tartışma kısa sürede kavgaya dönüştü. 
     Kavgada Gazi Çapar, Sezer Kaplı, Turgay, Zekiye ve Güllü Direkçi bıçakla yaralandı. Yaralılar Gaziantep Devlet Hastanesi'nde tedavi altına alındı. 
     Emniyet Müdürlüğü yetkilileri, olayla ilgili kızın yakınlarından Sedat, Döne, Cengiz, Mustafa, Mehmet ve Kalender D'nin gözaltına alındığını, soruşturmanın sürdürüldüğünü kaydettiler. 
     Gazi Çapar ile sevdiği F.D'nin Almanya'da tanıştıkları, F.D'nin ailesinin Çapar'ın kızları ile görüşmesini istemedikleri öğrenildi. 
     
</TEXT>
</DOC>
