<DOC>
<DOCNO> 308981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sontur48.html </URL>
<DATE> 2005/01/24/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
"Samanyolu"nun bestecisi Teoman Alpay'ın bacağı dizinden kesilecek 
</HEADLINE>
<TEXT>

     Bestekar Teoman Alpay 73 , geçirdiği rahatsızlık sonucu Çanakkale SSK Hastanesi'nde tedavi altına alındı. 
     Türk Sanat Müziği'nde çok sayıda bestesi bulunan Alpay'ın, diyabet hastalığı nedeniyle sağ bacağında, damar tıkanıklığına bağlı kangren oluştuğu bildirildi. 
     Çanakkale SSK Hastanesi Ortopedi ve Travmatoloji Uzmanı Op.Dr. Fatih Şahinoğlu, AA muhabirine yaptığı açıklamada, ünlü besteci Alpay'ın üç ay önce rahatsızlandığını belirlediklerini, ancak hastaneye gecikmeli olarak gelmeleri nedeniyle sağ ayağında başlayan kangrenin dizine kadar sıçradığını söyledi. 
     Şahinoğlu, Alpay'ın hemen ameliyata alınarak kangren olan bacağının dizinden itibaren kesileceğini kaydetti. 
     Çanakkale'de 1932 yılında doğan Teoman Alpay'ın ''Nasıl Geçti Habersiz'', ''Samanyolu'', ''Sevmekten Kim Usanır'' gibi birçok eseri bulunuyor. 
     
</TEXT>
</DOC>
