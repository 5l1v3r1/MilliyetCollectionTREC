<DOC>
<DOCNO> 327737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sondun31.html </URL>
<DATE> 2005/03/28/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Kurey Yahudi yerleşkeleri, Filistin devletini önler 
</HEADLINE>
<TEXT>

     Filistin Başbakanı Ahmet Kurey, Batı Şeria'da Yahudi yerleşkelerinin kalması halinde, Filistin devletinin kurulamayacağını söyledi. 
     Ramallah'ta basın toplantısı yapan Kurey, ABD'nin Batı Şeria'daki Yahudi yerleşim birimlerine destek verdiğini anımsattı ve ''Bu yerleşkelerin kalması fevkalade tehlikeli olur, zira bu, Başkan George Bush'un da sözünü ettiği yaşayabilir Filistin devletinin kurulmasını engeller'' dedi. 
     Bush, bir süre önce Filistin ve İsrail devletlerinin yan yana yaşaması gerektiğinden söz etmişti. 
     Kurey, ''Amerikan yönetiminin İsrail'e destek vererek meşruiyet kazandırdığı yerleşkeler, yaşayabilir Filistin devletinin kurulmasını imkansızlaştırır'' diye konuştu. 
     İsrail, Batı Şeria'da üç yerleşke bölgesinde yeni evler inşa edeceğini 21 Mart'ta açıklamıştı. 
     
</TEXT>
</DOC>
