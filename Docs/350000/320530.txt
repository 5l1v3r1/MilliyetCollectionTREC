<DOC>
<DOCNO> 320530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/dunya/axdun01.html </URL>
<DATE> 2005/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhalif gazeteci cinayeti Azerbaycan'ı karıştırdı 
</HEADLINE>
<TEXT>


DIŞ HABERLER SERVİSİ 


Azerbaycan'da Cumhurbaşkanı İlham Aliyev yönetimine muhalif gazeteci Elmar Hüseyinov'un önceki gün başkent Bak 'daki evinin önünde kimliği meçhul kişilerce öldürülmesi büyük gerginlik yarattı. Rusça yayımlanan Monitor dergisinin Yazı İşleri Müdürü Elmar Hüseyinov'un öldürülmesinden mevcut yönetimi sorumlu tutan muhalefet partileri halka, Hüseyinov'un bugün yapılacak cenaze törenini kitlesel protesto gösterilerine dönüştürme çağrısı yaptı. 
Cumhurbaşkanı Aliyev ise olayı provokasyon olarak nitelerken, Avrupa Birliği AB Komisyonu, Azerbaycan'ı "temel sivil özgürlüklerin ihlal edilmemesi" yönünde uyardı. 
Görgü tanıklarının ifadesine göre Hüseyinov, tam evinden çıkarken bölgenin elektrikleri kesildi ve 7 el silah sesi duyuldu. Elektrikler yeniden geldiğinde Hüseyinov'un kalbine isabet eden 2 mermiyle öldürüldüğü görüldü. 
Yönetim aleyhindeki yayınları nedeniyle 6 ay hapis yatan, dergisi 2 kez kapatılan ve çeşitli para cezalarına çarptırılan Hüseyinov'un hükümet tarafından öldürtülmüş olabileceği ileri sürülüyor. 



</TEXT>
</DOC>
