<DOC>
<DOCNO> 329695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sonspo16.html </URL>
<DATE> 2005/04/02/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
İstanbulspor, 11 maçlık galibiyet hasretine son verdi 1-0 
</HEADLINE>
<TEXT>

     Birinci Süper Futbol Ligi'nde İstanbulspor, Akçaabat Sebatspor'u 1-0 yenerek, 11 maçlık galibiyet hasretine son verdi. 
     3. dakikada sağdan Faruk'un kullandığı korner atışında altı pas içinde Yordonav istediği gibi kafa vuruşu yapamayınca, top auta gitti. 
     30. dakikada yaklaşık 30 metreden Abdullah'ın kullandığı serbest vuruşta, barajı da aşan top yandan az farkla auta çıktı. 
     34. dakikada Musa'nın pasıyla ceza yayı üzerinde topla buluşan Yordanov'un bekletmeten şutunda meşin yuvarlak kaleci Miloşevski'nin ellerinde kaldı. 
     39. dakikada yaklaşık 35 metreden Musa'nın sert vuruşunda meşin yuvarlak direğin dibinden auta gitti. 
     Kalan sürede sonuç değişmedi ve ilk yarı 0-0 tamamlandı. 
     
     İKİNCİ YARI 

     52. dakikada soldan Musa'nın yerden ortasında Akçaabat Sebatspor ceza sahası içinde karambol yaşandı. Uygun durumdaki Mehmet'in altı pas içinde sert şutunda meşin yuvarlak defans oyuncularına çarptıktan sonra kornere gitti. 
     59. dakikada sağdan çalımlarla ceza sahasına giren Serhat'ın ortasında arka direkteki Musa topa kötü bir vuruş yapınca meşin yuvarlak üstten farklı şekilde auta gitti. 
     65. dakikada sağdan Musa'nın ceza sahasına gönderdiği topa altı pas önünde şık bir vuruş yapan Yordanov, meşin yuvarlağı filelere gönderdi ve İstanbulspor'u 1-0 öne geçirdi. 
     72. dakikada Yordanov'un derinlemesine pasında Akçaabat Sebatspor savunmasınan arkasına sarkan Musasa, kaleci ile karşıya kaldı. Ancak bu oyuncu oldukça kötü bir vuruşla topu üstten auta gönderdi. 
     88. dakikada soldan çalımlarla Akçaabat Sebatspor ceza sahası içine giren Bülent'in defansın müdahalesine rağmen şutunda, kaleci Miloşevski yatarak topa sahip oldu. 
     Kalan dakikalarda sonuç değişmedi ve İstanbulspor, Akçaabat Sebatspor'u 1-0 yendi. 
     
     KÜNYE 

     

Stat Zeytinburnu. Hakemler Özgüç Türkalp xxx, Metin Kıtmir xx, Ayhan Akgöz xxx. İstanbulspor Oğuz xx, Serhat xx, Yalçın xx, Saffet xx Dk. 64 Bülent x , Abdullah xx, Cem xx, Yordanov xxx, Aytekin xx, Faruk x Dk. 33 Mehmet x Dk. 79 Beyhan x , Musa xx, Musasa x. Akçaabat Sebatspor Miloşevski xx, Serdal xx, Ali Eren xx, Anderson xx Dk. 73 Ekrem x , Hakan xx, Ogün xx, Bayram x, Hamza x, Ali Şen x Dk. 56 Orhan x , Yusuf x Dk. 12 Selahattin xx , Hasan x. Gol Dk. 65 Yordanov. Sarı kartlar Dk. 15 Aytekin, Dk. 90 Bülent İstanbulspor , Dk. 76 Ali Eren, Dk. 83 Orhan Akçaabat Sebatspor .      
     ''BİZİM İÇİN HAYATİ ÖNEME SAHİP BİR GALİBİYET ALDIK'' 

     Birinci Süper Futbol Ligi'nde haftayı 1-0'lık Akçaabat Sebatspor galibiyetle kapatan İstanbulspor'da, teknik direktör Erol Tok, önemli bir galibiyet aldıklarını söyledi. 
     Karşılaşma sonrasında basın mensuplarına açıklama yapan Tok, Akçaabat Sebatspor maçını kazanmaktan başka hiçbir alternatiflerinin olmadığını belirterek, ''Bizim için hayati öneme sahip bir galibiyet aldık. İlk yarı çok hata yapmamıza karşın, ikinci yarıdaki etkili oyunumuz bize 3 puanı getirdi. İnşallah bundan sonra da iyi sonuçlar alıp, üst sıralara çıkmak istiyoruz'' diye konuştu. 
     İstanbulspor'a galibiyeti getiren golü kaydeden Alex Yordanov da kendileri için önemli olan tek şeyin 3 puan olduğunu dile getirerek, ''Belki sahada göze hoş gelen bir futbol yoktu ama biz istediğimiz aldık'' dedi. 
     Diğer yandan Akçaabat Sebatspor kaptanı Ogün Temizkanoğlu ise ligde durumlarının oldukça kötü olduğunu, ancak son maça kadar mücadelelerini sürdüreceklerini ifade etti. 
     
     STAT DIŞINDA OLAYLAR 

     Zeytinburnu Stadı'na biletsiz oldukları gerekçesiyle alınmayan 100 kişilik taraftar grubu, stat çevresinde olay çıkardı. 
     Taraftarların park halindeki araçlara zarar verdiği ve polisle çatıştığı öğrenilirken, bu sırada çıkan kavgada bir taraftarın da yaralandığı belirtildi. 
     Daha sonra güvenlik güçleri, taraftar grubunu stat çevresinden uzaklaştırarak olayların büyümesini önledi. 
     
</TEXT>
</DOC>
