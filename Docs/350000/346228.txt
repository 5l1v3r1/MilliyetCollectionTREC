<DOC>
<DOCNO> 346228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/siyaset/siy04.html </URL>
<DATE> 2005/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Topçu, tanığı kabul etmedi 
</HEADLINE>
<TEXT>


Yüce Divan'da yargılanan eski Bakan Yaşar Topçu, "Davanın daha fazla uzamasını istemiyorum" dedi 

ANKARA Milliyet 


"Karadeniz Sahil Yolu ihalesine fesat karıştırmak" suçundan yargılanan eski Bayındırlık ve İsk n Bakanı Yaşar Topçu, cezaevinde yatmaktan korkmadığını söyledi. Duruşmada 13 tanık dinlendi. Batman Barajı inşaatındaki yolsuzluk iddiası nedeniyle hakkında fezleke hazırlanan CHP Genel Saymanı Mahmut Yıldız, ihaleye çağrılan 16 şirketin nasıl tespit edildiğini bilmediğini kaydetti. Topçu, Yıldız'ın tanıklığının kabul edilmemesini istedi. Yüce Divan Başkanı Mustafa Bumin, "Bunu mahkeme takdir edecektir" dedi. 
"8 yıldır delil ortaya konmadan cezalandırılmak isteniyorum. Davanın daha fazla uzamasını istemiyorum. Allah'tan başka kimseden korkum yok. Cezaevinde yatmaktan korkmuyorum" diyen Topçu ile Bumin arasında şu diyalog yaşandı 
B Tanık beyanlarına karşı diyeceğiniz varsa söyleyin. 
T Savunma hakkı vermiyorsunuz. Anlatacağım bir şey yok. 
B Anlatacağınız bir şey varsa biz sizi yarına kadar dinleriz. 
T Sizin kadar hukuk bilgim var. 
Topçu'nun talebinin, Yargıtay Başsavcılığı'ndan görüş sorulduktan sonra değerlendirilmesine karar verildi. 


</TEXT>
</DOC>
