<DOC>
<DOCNO> 349164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/son/sontur12.html </URL>
<DATE> 2005/06/05/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Çıplak kadın heykeline saldırı 
</HEADLINE>
<TEXT>

     Ayşegül KÜTÜK - Kemal ÖZGÜLER DHA 

      ULUSLARARASI İlhan Koman Heykel Sempozyumu'nda Yunanlı sanatçı Gelas Kessidis'in yaptığı çıplak İnce vücutlu kadın’ adlı heykel, ayaklarından ikiye ayrıldı. Trakya Üniversitesi Rektörlük binası güvenlik kulübesinin bulunduğu yere 100 metre uzaklıktaki heykelin kırılması üzerine yönetim araştırma başlattı. 
     Edirne Belediye Başkanı CHP'li Hamdi Sedefçi'nin Paris'teki Versailles Sarayı'nda gördüğü çıplak kadın heykeli ile ilgili, Resmen seks akla geliyor. İnsan kaptırıyor kendisini, tahrik oluyorsunuz'' sözleri şaşkınlıkla karşılanmıştı. Kent, bu kez de İnce vücutlu kadın’ heykelinin ayaklarından ikiye ayrılmasıyla gündeme geldi. Trakya Üniversitesi tarafından Edirneli ünlü heykeltıraş İlhan Koman adına 1-26 Eylül 2003 tarihlerinde düzenlenen uluslararası sempozyumunda yapılan eserlerden biri saldırıya uğradı. Yunanistan, Romanya, Moldavya, Türkiye ve Amerika'dan gelen toplam 14 sanatçı, Trakya Üniversitesi Rektörlük Yerleşkesi'nde Lozan Anıtı'nın yanındaki alanda mermerle çalışarak heykelleri yapmıştı. 
     Yunanlı heykeltıraş Gelas Kessidis'in yaptığı İnce vücutlu kadın’ adını verdiği çıplak heykel ayaklarından kırılarak ikiye ayrıldı. Rektörlük girişindeki güvenlik kulübesine 100 metre uzaklıktaki alanda duran heykele yapılan saldırı, bir gün sonra fark edildi. Bunun üzerine Trakya Üniversitesi Rektörlüğü konuyla ilgili araştırma başlattı. 
     Trakya Üniversitesi Rektör Yardımcısı Prof. Dr. Oğuz Taşkınalp, heykelin nasıl ve kimler tarafından kırıldığı konusunda kesin bilgilerin olmadığını ancak rektörlük olarak araştırma yaptıklarını söyledi. 
     Trakya Üniversitesi Rektör Yardımcısı Prof. Dr. Oğuz Taşkınalp, sabah geldiklerinde heykeli kırılmış olarak gördüklerini söyleyerek, Bir takım bilgiler var. Rektörlük olarak araştıracağız ve kamuoyu ile paylaşacağız. Olayla ilgili somut belgeler elimize geçerse eserin sahibine de bildireceğiz'' dedi. 
     
</TEXT>
</DOC>
