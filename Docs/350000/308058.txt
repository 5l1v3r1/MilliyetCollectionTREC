<DOC>
<DOCNO> 308058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sonspo03.html </URL>
<DATE> 2005/01/20/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Geremi, Kartal olmak istiyor... 
</HEADLINE>
<TEXT>

     Geremi, Real’de hocalığını yapan Bosque’ye, Beşiktaş’a gelmek istiyorum dedi. Bunun üzerine yönetim, Chelsea kulübüyle pazarlık masasına oturdu. 
     
     Burada mutlu değilim’ 
     Daha önce yurtdışından transfer yapmayacaklarını açıklayan Vicente del Bosque’nin fikrini İngiltere’den gelen bir telefon değiştirdi. Real Madrid’den öğrencisi olan ve şu anda Chelsea’de sıkıntılı günler geçiren Geremi ile görüşen İspanyol teknik adam, Kamerunlu yıldızın, Burada mutlu değilim. Beşiktaş’ta sizinle birlikte çalışmayı çok isterimö sözleri üzerine yönetime, Onu istiyorumö dedi. 
     
     Haber Marca’da yer aldı 
     İspanya’nın yüksek tirajlı gazetelerinden Marca’da yer alan habere göre Siyah-Beyazlı yönetim Geremi için hemen harekete geçti. Chelsea ile daha iki yıllık sözleşmesi bulunan başarılı orta saha oyuncusunun kiralanması görüşü ağır basarken, Ada’da yılda 3 milyon Euro kazanan Geremi, Kartal’a gelmek uğruna fiyatını düşürmeye hazır olduğunu da iletti. Beşiktaş ile Chelsea anlaşırsa transfer gerçekleşecek. 
     
</TEXT>
</DOC>
