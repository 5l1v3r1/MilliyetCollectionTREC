<DOC>
<DOCNO> 334706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/yazar/tamer.html </URL>
<DATE> 2005/04/19/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Haydi Türkiye görev başına 
</HEADLINE>
<TEXT>

570 bin kız çocuğunun okula gidemediği bir ülke, küresel dünyanın parlayan yıldızları arasına katılabilir mi 

Bu başlığı bir yerlerden hatırlıyorum diyorsanız haklısınız dünkü gazetemizin manşetiydi. 
Yandaki tabloyu da bir yerlerden gözünüz ısırıyorsa, yine haklısınız daha önce 2 kez köşemde yayınlandı. Bugün 3. kez yayınlıyorum. 
İlk olarak 3 kasım seçimlerinden 1 ay kadar önce yayınladığımda hiç ilgi çekmemişti. Seçimlerden 4 ay sonra, AKP hükümeti yeni iktidara geldiğinde yayınladığımda kıyamet koptu. Gazetede bana ayrılan bu köşe, günlerce "Neden kalkınmış Müslüman ülke yok" başlığı altında, birbirinden değerli görüşlerin dile getirildiği bir tartışma platformuna dönüştü. Bakalım bu kez nasıl bir ses getirecek 
Bu hafta sonu, dünyanın dört bir yanından çocukları ülkemizde ağırlayacağız. Dünyadaki tek çocuk bayramına ev sahipliği yapan ülke olarak, ilköğretim çağındaki yaklaşık 1 milyon çocuğun okula gidemiyor olması, bize yakışıyor mu Nerede çocuklarımıza verdiğimiz önem Onları sadece 23 Nisan günleri hatırlayıp, 5 - 10 dakikalığına Cumhurbaşkanlık, Başbakanlık, bakanlık, valilik, kaymakamlık koltuğuna oturtmakla iş bitmiyor Yılda bir gün 23 Nisan'da hediye gönderip, geriye kalan 364 gün kendi kaderlerine terk ederek belki vicdanınızı rahatlatabilirsiniz, ama bu ancak yarayı kaşımak olur 




Kayıt dışı çocuklar 
Milli Eğitim Bakanlığı'nın verilerine göre Türkiye'de okula gidemeyen 1 milyon çocuğun 570 bini kız. Dahası nüfus kağıtları çıkartılamadığı için kayda geçmemiş, yani vatandaş sayılmayan çocuklarımız bu rakama dahil değil. Yani kayıt dışı ekonomimiz olduğu gibi, okul çağına gelmiş kayıt dışı çocuklarımız da mevcut Aileleri nik h işlemlerini yaptıracak para bulamadığı için kayıt dışı kalmış kızlı - erkekli çocuklarımız da var, önemsenmedikleri için kayda geçirilmesine gerek görülmeyenler de... Tahmin edebileceğiniz gibi kayda geçirilmesine gerek bile duyulmayanlar sadece kızlar. Çiftin resmi nik hı varsa, erkek çocuklar kayıt altında 

Tek motorlu uçak 
Şimdi 3. kez yayınladığım şu tabloya lütfen dikkatlice bakın Neden kalkınmış tek bir Müslüman ülke yok sizce 
1 Bu sorunun yanıtı, İslam toplumlarında kadının yeriyle ilgili olabilir mi 
2 Kadının eğitimden meslek edinme ve siyasete, toplumsal yaşamın tüm alanlarında 2. sınıf vatandaş yerine konduğu, özetle toplumun potansiyelinin yarısının devre dışı bırakıldığı bir ülke kalkınabilir mi 
3 Başkaları 2 motorla uçarken, siz tek motorla uçmaya çalışıyorsunuz. Üstelik de devre dışı bıraktığınız motor yani kadın , azgelişmişliği kuşaktan kuşağa aktaran bir taşıyıcı haline geliyor. Bu durumu değiştirmeden, küresel dünyanın yeni yıldızlarından biri olabilmek mümkün mü 

Bütün kızlar okula 
İslam ülkelerinin, sahip oldukları çok önemli doğal kaynaklara rağmen çağdaş uygarlık düzeyinin altında kalmış olmaları herhalde tesadüf değil. Bu durum 300 - 400 yıldır devam ettiğine göre, geçici de değil. Biz Atatürk döneminde kız çocuklarının ve Türk kadınının önünü açarak, diğer İslam ülkelerine göre açık ara, ciddi bir fark yarattık. Ancak topyek n yeni bir hamle yapmamız da şart. 
Kızların eğitim süreçlerinin dışında kalması, ülkemizi sadece çocukların yetiştirilmesi açısından handikaplı kılmıyor, nüfusun yarısının toplumsal katkısının az olmasından dolayı ülkemizin kalkınmasını da frenliyor. 
Haydi Türkiye, kadınıyla - erkeğiyle görev başına... 
Okumayan kızımız kalmasın. 



</TEXT>
</DOC>
