<DOC>
<DOCNO> 324959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/magazin/amag.html </URL>
<DATE> 2005/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Banyo'dan çıktılar 
</HEADLINE>
<TEXT>


BİRSEN ALTUNTAŞ 

Mustafa Altıoklar'ın "Banyo" adlı filmi için oluşturduğu kadro, çeşitli sebeplerle sürekli fire veriyor. Kadrodan kopan ilk isim, 'Avrupa Yakası' dizisinin 'Şesu'su Bülent Polat oldu. Rol arkadaşı Demet Evgar, sevişme sahneleriyle ilgili pek çok çekince öne sürünce sinirlenen Polat, anlaşmaya imza atmış olmasına rağmen kadrodan ayrıldı. Polat, "Altıoklar'la değil, filmdeki partnerimle uyumsuzluk yaşadım. Gerçekten sevişmem gerekirse yaparım" dedi. 

Seray Sever geldi 
Bir süre sonra da filmin başrolündeki Yeşim Salkım ayrıldı. Salkım'ın küfürlü kavga sahnelerinden rahatsız olduğu iddia edildi. Yönetmen Altıoklar, Salkım'ın yerine Seray Sever'le, Polat'ın yerine de Selçuk Yöntem'le anlaştığını belirterek, "Dizi çekimleri nedeniyle Mersin'de olan Yeşim'le de, Bülent'le de zamanlamada anlaşamadık" dedi. 





</TEXT>
</DOC>
