<DOC>
<DOCNO> 341353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonyas15.html </URL>
<DATE> 2005/05/10/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Kocasının garsoniyerini intikam için kullandı 
</HEADLINE>
<TEXT>

     İsrail’de aldatılan bir kadın, intikam amacıyla kocasının garsoniyerini iki yıl süreyle eşinin haberi olmadan kullandı. 
     Maariv gazetesinin haberine göre, Haifalı genç kadın amacına ulaşmak için önce bir özel detektifle anlaştı. Özel detektifin, kocasının sekreteriyle buluştuğu aşk yuvasının yerine tespit etmesinin ardından, genç kadın bir oyun oynamaya karar verdi. 
     Evin anahtarlarını ele geçiren genç kadın, daha sonra burayı kendi amaçları için kullanmaya başladı. 
     Habere göre, ilk başta metresinin garsoniyeri kendisini aldatmak için kullandığını düşünen kocaysa gerçeği anlayınca eşinden boşanmak istedi. 
     İntikamcı kadınsa mahkemede uzlaşmak istediğini söylerken, yargıç, çifti, geleceklerine karar vermeleri için evlerine gönderdi. 
     
</TEXT>
</DOC>
