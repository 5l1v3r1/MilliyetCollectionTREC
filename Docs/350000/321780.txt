<DOC>
<DOCNO> 321780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sondun37.html </URL>
<DATE> 2005/03/08/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Bush Ortadoğu'da demokrasi yayılıyor 
</HEADLINE>
<TEXT>

     ABD Başkanı George Bush, demokrasinin Ortadoğu'da yayılmaya başladığını söyledi. 
     Bush, Ulusal Savunma Üniversitesi'nde yaptığı konuşmada, Lübnan'dan umut verici işaretler geldiğini belirterek, ''Lübnan'da özgürlük hüküm sürecek. Amerikan halkı sizin yanınızda'' dedi. 
     ''Otoriter yönetimin, itibarsız bir geçmişin son nefesi'' olduğunu ifade eden Bush, Şam ve Tahran'dan teröre destek vermeyi durdurmasını istedi, Suriye ve İran'ın cinayetleri siyasi araç olarak kullanmaya da son vermesi gerektiğini söyledi. 
     Bush, İran rejiminin uluslararası toplumun kaygılarını dikkate almaya çağırarak, ''Bir gün İranlıların özgür olduğu günü bekliyorum'' dedi. 
     Konuşmasında, İsrail-Filistin konusuna da değinen Bush, İsrail'in bir Filistin devleti kurulması için yardım etmesi gerektiğini kaydetti. 
     İsrail'i Yahudi yerleşim birimi kurmaya son vermeye çağıran Bush, Filistinlilere de terörist gruplara karşı etkin şekilde davranma çağrısında bulundu. 
     
</TEXT>
</DOC>
