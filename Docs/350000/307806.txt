<DOC>
<DOCNO> 307806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/soneko22.html </URL>
<DATE> 2005/01/19/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
3-18 Ocak arasında 889 milyon dolar dış borç ödedik 
</HEADLINE>
<TEXT>

     Piyasadaki kağıt para miktarı emisyon hacmi , bir haftada 2 milyar 869.2 milyon Yeni Türk Lirası YTL artarak, 19 Ocak itibarıyla 16 milyar 5 milyon YTL'ye çıktı. 
     Merkez Bankası'nın haftalık verilerine göre, emisyon hacmi 13 Ocak'ta 13 milyar 665.8 milyon YTL idi. 
     
     DÖVİZ REZERVLERİ AZALDI 
     Merkez Bankası'nın döviz rezervleri, 7-14 Ocak 2005 tarihleri arasında 24 milyon dolar azaldı. 
     Bankanın döviz rezervleri 7 Ocak'ta 34 milyar 252 milyon dolar iken, 14 Ocak'ta 34 milyar 228 milyon dolara indi. 
     Bankalar ve özel finans kurumlarının ÖFK toplam döviz rezervleri, 1 milyar 617 milyon dolar azalarak 31 Aralık 2004 itibariyle 21 milyar 116 milyon dolara indi. Bankalar ve ÖFK'ların toplam döviz rezervi 24 Aralık'ta 22 milyar 733 milyon dolar idi. 
     Türkiye'nin ''uluslararası rezervleri'' ise 24-31 Aralık 2004 tarihleri arasında 449 milyon dolar azalarak 59 milyar 206 milyon dolardan, 58 milyar 757 milyon dolara geriledi. 
     
     TÜKETİCİ FİNANSMAN ŞİRKETLERİNİN KREDİ HACMİ 
     Tüketici finansman şirketlerinin kredi hacmi bir haftada 4.9 milyon YTL azalarak, 14 Ocak itibarıyla 1 milyar 339.8 milyon YTL oldu. 
     Tüketici finansman şirketlerinin kredi hacmi 7 Ocak'ta 1 milyar 344.8 milyon YTL düzeyindeydi. 
     Toplam kredinin 880.8 milyon YTL'sı bireysel kredi, 459 milyon YTL'sı da kurumsal krediden oluştu. 
     
     REPO İŞLEMLERİ ARTTI 
     Bankaların müşterileriyle yaptığı repo işlemleri, 7-14 Ocak 2005 tarihleri arasında 594.4 milyon YTL azalarak, 14 Ocak itibarıyla 1 milyar 703.8 milyon YTL oldu. 
     Repo işlemleri 7 Ocak'ta 2 milyar 298.3 milyon YTL idi. 
     Mali kuruluşlar arası repo işlemleri de 7 Ocak'ta 6 milyar 788.8 milyon YTL iken, 14 Ocak itibarıyla 156 milyon lira artış ile 6 milyar 944.8 milyon YTL'ye çıktı. 
     
     DIŞ BORÇ ÖDEMELERİ 
     Türkiye, 3-18 Ocak tarihleri arasında toplam 889.24 milyon dolar dış borç ödemesi yaptı. 
     Ödemelerin 663.20 milyon doları Hazine, 13.39 milyon doları Merkez Bankası ve 50.81 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile MSB ve savunma sanayii ödemeleri gibi kalemlerden oluştu. Aynı dönemde, IMF'ye 161.84 milyon dolar ödeme yapıldı. 
     
     DÖVİZ MEVDUAT HESAPLARI 
     Bankalardaki toplam döviz mevduat hesapları, 7 Ocak itibarıyla 79 milyar 142 milyon dolar oldu. 
     Toplam döviz mevduat hesapları 31 Aralık 2004'de 8 milyar 687 milyon dolar iken, 2 milyar 545 milyon dolar azalarak 7 Ocak itibarıyla 79 milyar 142 milyon dolara indi. 
     Döviz tevdiat hesapları toplamı ise 7 Ocak'ta 61 milyar 108 milyon dolara, yurt içi döviz tevdiat hesapları toplamı 58 milyar 206 milyon dolara, yurt dışı döviz tevdiat hesapları da 2 milyar 902 milyon dolara indi. 
     
</TEXT>
</DOC>
