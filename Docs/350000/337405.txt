<DOC>
<DOCNO> 337405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonsiy17.html </URL>
<DATE> 2005/04/27/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Ankara Üniversitesi'nden Bumin'e tam destek 
</HEADLINE>
<TEXT>

     Anayasa Mahkemesi Başkanı Mustafa Bumin’in, kamusal alanda tüban takma yasağının Anayasa’ya ve Avrupa İnsan Hakları Mahkemesi AİHM kararlarına uygun olduğu, bu yasağın kaldırılması için düzenleme yapılamayacağı yönündeki açıklamalarına, Ankara Üniversitesi’nden de destek geldi. 
     Ankara Üniversitesi Senatosu’nun oybirliğiyle aldığı karar üzeine yapılan yazılı açıklamada, Bumin’in türbanla ilgili açıklamalarına destek verilerek, Senato’nun bu tespitleri, laiklik ilkesi ve hukukun üstünlüğünün bir gereği saydığı bildirildi. 
     Açıklamada şöyle denildi 
     "Ankara Üniversitesi Senatosu, kamusal alanda türban takma yasağının, Türkiye Cumhuriyeti Anayasası ve Tükiye Cumhuriyeti’nin bağlayıcılığını kabul ettiği AİHM kararlarına uygunluğunu vurgulayan Sayın Başkanın bu tespitini, Cumhuriyetimizin temel unsurlarından olan laiklik ilkesine bağlılığımızın ve hukukun üstünlüğünün bir gereği saymakta, konuya ilişkin hukuki gerçeklerin hukuk dışı tartışmalara konu yapılmasını üzüntüyle karşılamaktadır." 
     
     TÜBİTAK TASARISINA TEPKİ 
     Açıklamada, hükümetin TÜBİTAK’la ilgili hazırladığı yasa tasarısına da tepki östeildi. Bilimsel gelişmenin temel koşulunun "bilimsel özerklik" olduğu vurgulanan açıklamada, bu özerkliğin, siyasal iktidarların bilime müdahale oluşturabilecek tercihlerine karşı özenle korunması gerektiği uyarısı yapıldı. 
     Açıklamada, "Bu nedenle Ankara Üniversitesi Senatosu, TÜBİTAK yasa tasarısının, özellikle bilim kurulunun oluşumunda siyasal iktidarlara özerk yapıyı güdüm altına alabilme olanağı tanıyan hükmünü, ülkemizin bilimsel gelişmesini engelleyici nitelikte görmektedir" denildi. 
     
</TEXT>
</DOC>
