<DOC>
<DOCNO> 310495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sondun13.html </URL>
<DATE> 2005/01/29/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
UNESCO Tsunami uyarıları camilerden yapılabilir... 
</HEADLINE>
<TEXT>

     Birleşmiş Milletler Eğitim, Bilim ve Kültür Örgütü UNESCO , Güney Asya'yı 26 Aralık 2004'te vuran deprem ve tsunami felaketinden en çok etkilenen Endonezya'da, tsunami uyarılarının camilerden yapılabileceğini bildirdi. 
     Felaketin ardından Tayland'ın Puket adasında tsunami felaketi için erken uyarı sistemiyle ilgili somut önlemleri ele almak üzere düzenlenen uluslararası konferasta konuşan UNESCO Başkanı Koichiro Matsuura, ''felaketten en çok etkilenen Endonezya'nın Açe bölgesinde uyarıların camilerdeki hoparlörlerden yapılabileceğini'' belirtti. 
     Matsuura, diğer ülkelerde de uyarılar için yerel radyo ve geleneksel iletişim araçlarından yararlanılabileceğini söyledi. 
     Puket adasında, 43 ülke ve 14 uluslararası örgütün temsilcileri, tsunami felaketi için erken uyarı sistemiyle ilgili önlemleri ele almak üzere dün bir araya gelmişti. 
     
</TEXT>
</DOC>
