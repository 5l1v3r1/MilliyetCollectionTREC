<DOC>
<DOCNO> 349233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/siyaset/siy04.html </URL>
<DATE> 2005/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Referandum çıkışı CHP'yi kızdırdı 
</HEADLINE>
<TEXT>


GÜNSELİ ÖNAL 


YÖK, Kamu Yönetimi Reformu ve 2B'de referandum yapabileceklerini belirten Başbakan'a CHP'den tepki yağdı. AKP Ankara Milletvekili Ersönmez Yarbay ise, "İnanç özgürlüğü ve insan hakları dışındaki konularda iktidarın anayasal bir sistem olan referandumu işletebileceğini" belirterek, türban konusunda bu yönde bir uygulama yapılamayacağını ima etti. 

İşte CHP'lilerin tepkileri 
Feridun Ayvazoğlu CHP Çorum Aklımıza her gelen konuyu referanduma götürmek düşünülemez. Tüccar zihniyetini vatandaşa yutturmak istiyorlar. 
Orhan Eraslan CHP Niğde Referanduma götüren sonucuna katlanır. Referandum 'AKP'ye hayır' kampanyasına da dönüşebilir. Buyursunlar. 
Muharrem İnce CHP Yalova Referandumdan korkmayız ama yapacaklar madem, o zaman millete vergi verilmemesini, kaçak bina isteyip istemediklerini de soralım, büyük olasılıkla kabul çıkar. 


</TEXT>
</DOC>
