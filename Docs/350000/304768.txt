<DOC>
<DOCNO> 304768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/guncel/axgun02.html </URL>
<DATE> 2005/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet düğünde 
</HEADLINE>
<TEXT>


Devlet Bakanı Babacan'ın baldızı Yurter ile Ramsey'in veliahtı Gür, görkemli bir törenle dünya evine girdi 

Pınar Aktaş - İstanbul 

Devlet Bakanı Ali Babacan'ın baldızı Didem Yurter ile Ramsey Giyim'in sahibi Remzi Gür'ün oğlu Ömer Gür, dün Uluslararası Lütfi Kırdar Kongre ve Sergi Sarayı'nda yapılan düğünle evlendi. 
İstanbul Büyükşehir Belediye Başkanı Kadir Topbaş'ın kıydığı nik hta damadın şahitliğini TBMM Başkanı Bülent Arınç ile Başbakan Recep Tayyip Erdoğan, gelinin şahitliğini de Dışişleri Bakanı Abdullah Gül ve Devlet Bakanı Ali Babacan yaptı. Erdoğan, çiftin aileleri tarafından salonun girişine konulan anı defterine "Allah'tan aynı yastıkta kocamanızı diliyorum" yazdı. 

Çocuklarla konuştu 
Orta masada oturan Erdoğan'ın yanındaki masada Korkut Özal, Erdoğan'ın danışmanı Egemen Bağış ve Antalya Büyükşehir Belediye Başkanı Menderes Türel, eşleriyle yer aldı. Diğer masada ise Başbakan'ın kızları Esra ve Sümeyye ile damadı Berat oturdu. Erdoğan, nik h gecikince çocuklarla sohbet etti. Konuklar salona, masa numaralarını alarak, çiçeklerle süslü bir "tak"ın altından geçerek girdi. Çiçek ve kandiller yerleştirilmiş ağaç konulan masalardaki Örtülere minik pırlantayı andıran küçük taşlar yerleştirildi. Nik h şekeri ise "kristal bir gül" ile "bademşekerleri"nden oluştu. 
Yemeğin mönüsünde, Ege usulü zeytinyağlı kereviz, peynirli suböreği, etli karalahana dolması, bahçe salatası, kuzu tandır, iç pilav ve beğendi, vanilya dondurmalı incir tatlısı yer aldı. İçki servisi yapılmayan düğünde, Erdoğan'ın, milletvekillerine yaptığı "sigarayı bırakın" telkinin etkili olduğu gözlendi. Salonda çocuklar için de bir oyun odası düzenlendi. 

Özhan sahne aldı 
Nik h sonrası takı takma merasimi olmadı, bazı konuklar hediyelerini gelini tebrik ederken verdi. 
Düğüne katılan kadın konukların kıyafetlerinde Osmanlı tarzı h kimdi. Nik h töreninin ardından iki kadın vokalisti bulunan ENBE orkestrası, "Yine Bir Gülnihal", "Eski Dostlar" gibi Türk Sanat Müziği eserlerini seslendirdi. Orkestranın ardından Ahmet Özhan sahne aldı. 

1200 kişi katıldı 

Düğüne, Adalet Bakanı Cemil Çiçek, devlet bakanları Güldal Akşit ve Kürşad Tüzmen, Sanayi ve Ticaret Bakanı Ali Coşkun, İçişleri Bakanı Abdülkadir Aksu, Çalışma ve Sosyal Güvenlik Bakanı Murat Başesgioğlu, Kültür ve Turizm Bakanı Erkan Mumcu, Ulaştırma Bakanı Binali Yıldırım, Tarım ve Köyişleri Bakanı Sami Güçlü, Bayındırlık ve İsk n Bakanı Zeki Ergezen, bazı milletvekilleri, İstanbul Valisi Muammer Güler, İTO Başkanı Mehmet Yıldırım, ATO Başkanı Zafer Çağlayan, Hak-İş Başkanı Salim Uslu ve sanatçı Adnan Şenses'in de aralarında bulunduğu yaklaşık 1200 davetli katıldı. 


</TEXT>
</DOC>
