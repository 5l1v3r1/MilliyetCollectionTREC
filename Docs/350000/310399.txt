<DOC>
<DOCNO> 310399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/ekonomi/eko01.html </URL>
<DATE> 2005/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ek bütçe tartışması 
</HEADLINE>
<TEXT>


Elektrik affı, ek prim ödemeleri, mazot ve gübre indirimleriyle önümüzdeki günlerde gündeme gelecek olan 'ek bütçe', ekonomi yönetiminde tartışma yarattı 

Ahmet Erhan Çelik 

Çiftçilere yönelik gübre ve mazot desteklerinin nasıl finanse edileceğinin ekonomi yönetimi içinde tartışmalara neden olduğu belirtildi. Başbakan Recep Tayyip Erdoğan'ın, "uygulama esasları yakında açıklanacak" dediği destekler için "ek bütçe" çıkarılması gündeme gelirken, bu teklife IMF ile yeni standby öncesi uygun olmayacağı görüşü ile karşı çıkıldığı kaydedildi. 
Edinilen bilgiye göre, elektrik affı, ek prim ödemeleri, mazot ve gübre indirimleri gibi desteklerden oluşan paketin Hazine dengesi ve bütçe üzerindeki etkilerini belirlemek üzere çalışma başlatıldı. 
Tarım ve Köyişleri Bakanı Sami Güçlü'nün, gübre ve mazot desteklerinin bütçeye ek yük getireceği yönündeki açıklamaları, ekonomi yönetimini de ikilem içinde bıraktı. Bütün çiftçi desteklerinin, "mevcut bütçe ödenekleriyle karşılanabileceği" görüşüne karşılık, "ek bütçe zorunludur" tezi gündeme getirildi. Bakan ve bürokratlar arasındaki tartışmada sessiz kalan bir kesim, "Ek bütçeye ihtiyaç olup olmayacağına Başbakan karar verecektir" noktasına geldi. 
İlk hesaplamalar, geçen yılki uygulamanın tekrar edilmesi halinde mazot desteği için en az 500 milyon YTL 500 trilyon lira , gübre için de 200 milyon YTL 200 trilyon lira ek kaynağa ihtiyaç olabileceğini ortaya koydu. Bakanlık bürokratları, gübrede yüzde 18 olan KDV'nin yüzde 8'e çekilmesi veya kullanım miktarına oranla belli tutarda nakit destek verilmesini gündeme getirdi. 
Mazot için önerilen çözüm ise ÖTV oranının düşürülerek, çiftçiye düşük fiyattan perakende satış yapılması yönünde oldu. Bu öneriler, ekonomi yönetimince "uygun" bulunmazken, bütün desteklerin 3.2 milyar YTL'lik 3.2 katrilyon lira tarımsal destek ödeneklerinden karşılanabileceği dile getirildi. 

Konut yardımı paraları 2 yıl sonra ödenecek Toplu Konut İdaresi TOKİ yılan hikayesine dönen Konut Edindirme Yardımı KEY haklarının "nakit olarak ödenmesi" için yasa taslağı hazırladı. Taslağa göre KEY birikimleri, sayıları 5 milyona yakın olduğu tahmin edilen hak sahiplerine 2 yıl sonra ödenebilecek. TOKİ Başkanı Erdoğan Bayraktar, bir gazeteye "ödemelere nisanda" başlanabileceği yönündeki açıklamada bulundu. Ancak taslağın 2. maddesinde hak sahiplerinin belirlenebilmesi için 2 yıllık süre tanındığı belirtilirken, 5. madde de şöyle denildi 
"2. madde de belirtilen 2 yıllık sürenin dolmasını takiben Emlak Gayrimenkul Yatırım Ortaklığı tarafından hazırlanacak ödeme planı ve ödeme yapılacak hak sahipleri ilan edilir." 
Bu düzenlemeye göre KEY alacakları yasanın yürürlüğe girmesinden sonraki 2 yıl içinde ödenebilecek. Yürütme dahil 8 maddeden oluşan yasa taslağının ana hatları şöyle 
Geçmiş tarihler itibariyle çalışanlarından KEY kesintisi yapan kurum ve kuruluşlar hak sahiplerine ilişkin listeleri Tasfiye Halinde Türkiye Emlak Bankası Anonim Şirketi'ne teslim edecek. Listelerin tesliminden ilgili kurumlar sorumlu olacak.KEY hak sahiplerine yapılacak ödemeler ayni sermaye olarak 395.8 trilyon lira nakit aktarılan TOKİ'ye bağlı Emlak Gayrimenkul Yatırım Ortaklığı GYO tarafından yapılacak.Hak sahiplerinin ana para tutarlarını Emlak Bankası, kişi bazındaki nema tutarlarını ise Emlak GYO tespit edecek.Kişi bazında nemalar hesaplanırken önce anapara alacağının toplam anapara içindeki payı bulunacak. Elde edilen oran tüm hak sahiplerinin toplam nema tutarına uygulanarak, hak sahiplerinin alacağı nemaya ulaşılacak. Hak sahiplerinin alacaklarının nemalandırılmasında Ziraat Bankası'nın 6 aylık mevduat faizleri esas alınacak.Ödeme listeleri ilan edildikten sonraki 5 yıl içinde başvuruda bulunmayan hak sahibi parasını alamayacak, bu paralar Hazine'ye gelir kaydedilecek. 


</TEXT>
</DOC>
