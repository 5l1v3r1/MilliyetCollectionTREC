<DOC>
<DOCNO> 319000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/yasam/yas08.html </URL>
<DATE> 2005/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
30 yıl kaçan seri katil yakalandı 
</HEADLINE>
<TEXT>


DIŞ HABERLER SERVİSİ 

ABD'nin Kansas eyaleti Wichita kentinde 1970'li yıllarda dehşet saçan ancak bugüne kadar bir türlü ele geçirilemeyen 'BTK' lakaplı seri katil yakalandı. 59 yaşındaki katil Dennis Rader, cinayetleri işlediği dönemde kendisine, "Bind, Torture, Kill bağla, işkence et, öldür " sözcüklerinin baş harflerinden oluşan "BTK" adını takmıştı. İşlediği 10'a yakın cinayetin ardından basına mektuplar gönderen Rader, "Benden bahsedilmesi için daha kaç kişiyi öldüreyim " demişti. Rader, daha sonra mektup göndermeyi keserek, 25 yıllık bir sessizliğe bürünmüştü. 1986'da işlenen ve çözümlenemeyen bir cinayetin ardından 2004'ün mart ayında yeni bir mektup gönderen Rader, polise ipuçları verdi. Modern adli tıp yöntemlerinin kullanılmasının da yardımıyla ulaşılan seri katilin evinde, işlediği cinayetlerle ilgili grafik ve şiirler bulundu. 





</TEXT>
</DOC>
