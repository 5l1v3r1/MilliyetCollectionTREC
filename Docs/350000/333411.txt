<DOC>
<DOCNO> 333411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sontur04.html </URL>
<DATE> 2005/04/14/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Sözleşmeli öğretmen, öğrencisini hastanelik etti 
</HEADLINE>
<TEXT>

     TAHSİN AKSU İstanbul 

İstanbul Bayrampaşa'daki bir okulda sözleşmeli görev yapan öğretmen, öğrencisini döverek hastanelik ettiği iddiasıyla görevinden uzaklaştırıldı. Kafasında şişlik, boynunda da sıyrık oluşan öğrenciye 3 gün rapor verildi. 
     İddiaya göre, Ayşe Y., Uluğbey İlköğretim Okulu 8. sınıfta okuyan oğlu M.'nin 14 boynunda pazartesi günü kan ve çizik farke etti. M.'nin annesine, İnkılap Tarihi ve Atatürkçülük dersi öğretmeni Şaban Bozman'ın kendisini dövdüğünü söylemesi üzerine Ayşe Y., Bayrampaşa Polis Merkezi'ne giderek şikayette bulundu. Altıntepsi Sağlık Ocağı'na giden M.'nin, boynunda kesik, kafasında da şişlik oluştuğu belirlenirken, 3 günlük rapor verildi. M., olayı şöyle anlattı "Öğretmenimiz ders sonunda yaptığı test sırasında, yanımdaki öğrenciden kopya çektiğimi söyleyerek bağırmaya başladı. Daha sonra kafamı kitapların bulunduğu camlı dolaba vurdu. Cam kırıldı, boynumda kanama oldu. Kız öğrencilerin çığlığını duyan müdür muavini Aziz Karakaş o sırada sınıfa geldi. Bana bahçeye inmemi söyledi. Ben de eve kaçarak olanları anneme anlattım." 
     
     Oğlumun hiperaktif olduğu biliniyordu 
     Oğlunun hiperaktif olduğunu ve Bakırköy Ruh ve Sinir Hastalıkları Hastanesi'nde rutin muayene olarak kırmızı reçeteli ilaçlar kullandığını belirtten anne Yılmaz şunları söyledi 
     "Çocuğumun durumu hakkında öğretmenler, rehberlik görevlileri daha önce bilgilendirildi. Çocuğumun hasta olduğunu bile bile bunu nasıl yapar Doktor, boynundaki sıyrığın birkaç milimetre şah damarının yanında oluştuğunu, şanslı olduğumuzu söyledi." 
     
     Balıbey "Sözleşmesi feshedildi" 
     Bu arada İl Milli Eğitim Müdürü Ömer Balıbey ise ailenin başvurusu üzerine öğretmen hakkında soruşturma açıldığını belirtti. Balıbey, sözleşmeli personel olduğu için Bozman'ın sözleşmesinin feshedildiğini bildirdi. Müdür Muavini Aziz Karakaş ise iddialarla ilgili İl Milli Eğitim Müdürlüğü'nden izin alınmadan konuşamayacağını söyledi. 
     
</TEXT>
</DOC>
