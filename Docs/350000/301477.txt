<DOC>
<DOCNO> 301477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/spor/spo06.html </URL>
<DATE> 2004/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük yarış kızıştı 
</HEADLINE>
<TEXT>



Yoğun ilgi sürüyor 
MİLLİYET'İN 51. Geleneksel Yılın Sporcusu anketinde sona doğru yaklaşılırken, heyecan doruğa çıktı. Yoğun ilgi nedeniyle bugün sona ereceği açıklanan oy verme süresi 30 Aralık perşembe gününe kadar uzatıldı. "Yılın Sporcusu" seçiminde Olimpiyat ikincisi genç boksörümüz Atagün Yalçınkaya ilk sıradaki yerini korurken, ikinci durumda bulunan NBA'deki temsilcimiz Mehmet Okur arayı iyice kapadı. Okur'u, üç olimpiyat altınlı haltercimiz Halil Mutlu zorluyor. 

Daum ve Hooijdonk önde 
YILIN Takımı kategorisinde önde olan Fenerbahçe Futbol Takımı'nı, Halter ve İşitme Engelliler milli takımları izliyor. Yılın Antrenörü klasmanında Fenerbahçe Teknik Direktörü Christoph Daum ve Yılın Futbolcusu'nda da Van Hooijdonk açık ara önde bulunuyor. Yılın Spor Adamı'nda Fenerbahçe Başkanı Aziz Yıldırım ve TBF Başkanı Turgay Demirel çekişmesi yaşanıyor. Dünya'da Yılın Sporcusu seçiminde de Formula 1 şampiyonu Michael Schumacher rakiplerine fark atıyor. 


</TEXT>
</DOC>
