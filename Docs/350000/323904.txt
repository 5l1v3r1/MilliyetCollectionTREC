<DOC>
<DOCNO> 323904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/spor/spo11.html </URL>
<DATE> 2005/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkmen'den komisyona itiraf 
</HEADLINE>
<TEXT>


GÜNSELİ ÖNAL 


İlginç açıklama 
SPORDA şiddet ve şike iddialarını araştırmak üzere kurulan TBMM Araştırma Komisyonu dün, "Futbol - Mafya ilişkileri" iddialarını inceledi. Komisyon tarafından dinlenen Futbol Federasyonu eski Asbaşkanı Hadi Türkmen Cine-5'in yayın haklarını aldığı futbol maçları konusunda çıkan krizi, dönemin Başbakanı Mesut Yılmaz'ın Avrupa Gençlik Fonu'ndan Fenerbahçe ve Beşiktaş kulüplerine 2'şer milyon dolar ödeyerek çözdüğünü söyledi. 

Saçan suçladı 
TÜRKMEN, yeraltı dünyasının önemli isimleri tarafından tehdit edilmesi nedeniyle görevinden ayrıldığını ifade etti. Eski Federasyon Başkanı Abdullah Kiğılı ise istifasının mafya ile ilgisi olmadığını vurgulayarak havuzdaki problem nedeniyle görevi bıraktığını bildirdi. İstanbul Organize Suçlar eski Şube Müdürü Adil Serdar Saçan da emniyet müdürlerinin kulüp taraftarı olmasının alınan güvenlik önlemlerinin gevşemesine yol açtığını iddia etti. 


</TEXT>
</DOC>
