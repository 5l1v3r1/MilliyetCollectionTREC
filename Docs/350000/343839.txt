<DOC>
<DOCNO> 343839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/ekonomi/eko01.html </URL>
<DATE> 2005/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Evet, kaçak duruma düştük' 
</HEADLINE>
<TEXT>


ANKARA Milliyet 

Maliye Bakanı Kemal Unakıtan, İstanbul Üsküdar'daki villasının ruhsatının bulunduğunu, oğlu için bahçesine yaptırdığı ikinci villanın ise kaçak duruma "düştüğünü" söyledi. Unakıtan ikinci villa için, "Ama bana göre o da kaçak değil" diye konuştu. 
Unakıtan Milliyet'te yayınlanan "Unakıtan'ın kaçak villası yıkılıyor" başlıklı haber üzerine açıklamalarda bulundu. Unakıtan, villasının bahçesinde ikinci villaya ilişkin davalar açıldığını ifade ederken, gazetecilerle arasında ilginç diyaloglar geçti 

Oğlunuzun evi kaçak mı Bana göre değil. Şehir planlamasına göre kaçak değildi. Belediyeler kendisine düşen hizmetleri yerine getirmediği için, planlarını Anıtlar Kurulu'ndan ve Büyükşehir Belediyesi'nin geçirmedigi için kaçak duruma düştük maalesef. 

Maliye Bakanı olarak şimdiye kadar neden yıktırmadınız O zaman Maliye Bakanı değildim, olacağımı da bilmiyordum. 

Yıktıracak mısınız Kendime ait evi yeniden yaptırmak istiyorum. Depremden zarar gördü. belediyenin planları Büyükşehir Belediyesi'nden geçerse oğlum evi de kaçak olmaktan çıkıyor. 

Evinizin depremden zarar gördüğüne ilişkin rapor var mı Niye tespit ettireyim, duvarlar çatladı. Her şey görülüyor. 

Başınıza yıkılmasın diye söylüyoruz. Orada oturmuyorum ki başıma yıkılsın. Bana karşı gösterdiğiniz hassasiyete teşekkür ederim. 


</TEXT>
</DOC>
