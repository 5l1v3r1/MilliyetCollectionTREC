<DOC>
<DOCNO> 302465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/son/sontur27.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastalare muayene etmeden reçete yazan doktor kovuldu 
</HEADLINE>
<TEXT>

     Balıkesir'de hastaları muayene etmeden reçete yazan doktor Birgi Tuna'nın görevine son verildi. 
     Balıkesir Sağlık Müdürü Dr. Mehmet Çalışkan, AA muhabirine yaptığı açıklamada, Sağlık Bakanlığı müfettişlerinin, Dr. Birgi Tuna'nın Balıkesir Merkez Sağlık Ocağı'nda görev yaptığı dönemde SSK ve Emekli Sandığı sağlık karnesi bulunan hastaları muayene etmeden adlarına reçete yazdığını tespit ettiğini belirtti. 
     Çalışkan, bunun üzerine ''görevini kötüye kullanarak kamuyu zarara uğrattığı'' gerekçesiyle görevine son verilen Dr. Birgi Tuna'nın ayrıca 657 Sayılı Devlet Memurları Kanunu'nun 125. maddesine göre kınama cezası aldığını da kaydetti. 
     Dr. Birgi Tuna, hakkındaki iddialar yüzünden Balıkesir Sağlık Ocağı'nda görevliyken açığa alınmıştı. 
     
</TEXT>
</DOC>
