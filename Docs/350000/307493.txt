<DOC>
<DOCNO> 307493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/soneko27.html </URL>
<DATE> 2005/01/18/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Sabancı ailesi yabancılara Akbank hissesi satıyor 
</HEADLINE>
<TEXT>

     Sabancı Ailesi, yabancı kurumsal yatırımcılara Akbank hissesi satacak. 
     Ak Yatırım Menkul Değerler'den Borsa'ya gönderilen açıklamada, Akbank ortaklarından Sabancı Ailesi fertlerinin yüzde 18.4'üne sahip oldukları Banka'nın sermayesinin yüzde 1.4'üne denk gelen hisselerin, yabancı kurumsal 
     yatırımcılara Toptan Satışlar Pazarı'nda satılacağı belirtildi. Ak Yatırım Menkul Değerler aracılığıyla yapılacak satışta 1 YTL nominal değerli hisse için satış fiyatı 7.90 YTL olarak belirlendi. Alıcılara HC İstanbul Menkul Değerler aracılık yapacak. Sözkonusu hisse senetlerinin Borsa'da ilk kez satışa sunulmak üzere Takasbank'ta depo edildiği belirtilen açıklamada, bu hisselerin 26 Ocak'ta Borsa'da işlem gören statüsüne geçeceği bildirildi. Satış işleminin 26 Ocak'ta gerçekleştirilmesinin öngörüldüğü ifade edilen açıklamada, hisseler üzerinde devir veya satışı engelleyici rehin, haciz, teminat gibi herhangi bir kayıt bulunmadığı belirtildi. 
     
</TEXT>
</DOC>
