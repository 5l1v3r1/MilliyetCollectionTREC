<DOC>
<DOCNO> 339852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/soneko25.html </URL>
<DATE> 2005/05/05/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
İlk 4 ayda yüzde 27'lik artış... Türkiye turizmde rekora koşuyor 
</HEADLINE>
<TEXT>

     ANKA 

Nisan ayında Türkiye’ye gelen turist sayısı, yüzde 22 artarak 1 milyon 348 bin 619’a ulaştı. İlk dört aydaki toplam turist sayısı da yüzde 27 artarak 3 milyon 8 bin 79’a çıktı. 
     -Almanya 883 bin 512 kişiyle turist sayısında yine ilk sırada yer aldı. Bulgaristan 455 bin 257 kişiyle ikinci, İran 221 bin 428 kişiyle üçüncü oldu. 
     2004 yılını 17.5 milyonluk turist rekoruyla 
     kapatan Türk turizmi, bu yıl da yüksek performans sergiliyor. İlk dört ayda Türkiye’ye gelen turist sayısı, yüzde 27 artarak 3.9 milyona çıktı. Almanya 884 bin kişiyle ilk sırada yer aldı. ANKA’nın Kültür ve Turizm Bakanlığı’ndan edindiği verilere göre, nisan ayında Türkiye’ye gelen turist sayısı geçen yıla göre yüzde 22.1 oranında arttı. 2004 yılının nisan ayında 1 milyon 104 bin 270 olan turist sayısı, bu yılın aynı ayında 1 milyon 348 bin 619’a yükseldi. 
     
     İLK DÖRT AY 

     Ocak-nisan döneminde Türkiye’ye gelen yabancı ziyaretçilerin sayısı ise 3 milyon 8 bin 79 olarak gerçekleşti. Turist sayısı, geçen yıla göre yüzde 27.2’lik artış gösterdi. 2004 yılının eş döneminde turist sayısı 3 milyon 29 bin 925 olarak gerçekleşmişti. 
     
     ALMANYA İLK SIRADA 

     Almanya, turist sayısında yine başı çekti. İlk dört ayda Türkiye’ye gelen turistlerin yüzde 23 oranındaki 883 bin 512’lik bölümünü Almanlar oluşturdu. Alman turistlerin sayısı yüzde 19.5 oranında arttı. 
     Almanya’yı 455 bin 257 kişiyle Bulgaristan, 221 bin 428 kişiyle İran izledi. Bulgar turistlerin sayısı yüzde 22.1, İranlı turistlerin sayısı yüzde 91.9’luk artış gösterdi. 
     Rus turistlerin sayısı yüzde 6.9 artarak 198 bin 321’e, Hollandalı turistlerin sayısı yüzde 0.4 artarak 177 bin 274’e, Yunan turistlerin sayısı yüzde 44 artarak 158 bin 561’e, Fransız turistlerin sayısı yüzde 48.9 artarak 134 bin 
     963’e çıktı. 
     Daha sonra, 119 bin 516 kişiyle Azerbaycan, 116 bin 387’yle İngiltere, 91 bin 935 kişiyle Gürcistan geldi. 
     
     ÜLKE GRUPLARI 

     Ocak-nisan döneminde Türkiye’ye Avrupa Birliği AB 
     ülkelerinden gelen yabancı ziyaretçilerin sayısı, yüzde 25.7 artarak 1 milyon 806 bin 349’a çıktı. Diğer OECD üyesi Avrupa ülkelerinden gelenlerin sayısı da yüzde 26.9 artarak 1 milyon 937 bin 200 oldu. Buna göre, toplam OECD ülkelerinden gelenlerin sayısı yüzde 27.9’luk artışla 2 milyon 112 bin 541’e yükseldi. 
     Doğu Avrupa ülkelerinden gelen ziyaretçilerin sayısı yüzde 20.4 artarak 1 milyon 173 bin 840, Afrika ülkelerinden gelenlerin sayısı yüzde 14.4 artarak 59 bin 893, Asya ülkelerinden gelenlerin sayısı yüzde 45 artarak 494 bin 64, Amerika ülkelerinden gelenlerin sayısı yüzde 33.2 artarak 8 bin 90 oldu. 
     

İLK 15 ÜLKE ocak-nisan 2005 2004 Değ. Almanya 883.512 739.235 9.5 Bulgaristan 455.257 372.891 22.1 İran 221.428 115.370 91.9 Rusya 198.321 185.546 6.9 Hollanda 177.274 176.628 0.4 Yunanistan 158.561 110.133 44.0 Fransa 134.963 90.618 48.9 Azerbaycan 119.516 87.599 36.4 İngiltere 116.387 92.465 25.9 Gürcistan 91.935 50.280 82.9 İsviçre 80.950 52.873 53.1 ABD 73.443 56.421 30.2 İsrail 72.803 55.252 31.8 Avusturya 72.125 51.836 39.1 Suriye 70.088 54.488 28.6 Diğer 926.516 738.290 25.5 TOPLAM 3.853.079 3.029.925 27.2      
</TEXT>
</DOC>
