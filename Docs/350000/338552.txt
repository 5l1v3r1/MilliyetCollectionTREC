<DOC>
<DOCNO> 338552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/guncel/gun02.html </URL>
<DATE> 2005/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'1 Mayıs'ı seviyorum' 
</HEADLINE>
<TEXT>


DİSK, bu yılki 1 Mayıs etkinliklerini geçmiş yıllardan farklı kutlayacak. 200 aydının katılacağı mitingde 'seviyorum' yazılı dövizler taşınacak 

İSTANBUL Milliyet 

Devrimci İşçi Sendikaları Konfederasyonu DİSK , "1 Mayıs etkinlikleri" için içeriği "sevgi" dolu özel dövizler hazırladı. 
İletişimci Ersin Salman'ın yazdığı dövizlerin tasarımını Rauf Kösemen yaptı. Salman, sendika yönetimiyle ortak çalışma ile hazırladıkları dövizlerde barış ve dayanışmayı ön plana çıkarmayı amaçladığını belirtti. Bu yılki mitinge 200'e yakın aydının katılımını beklendiğini kaydeden Salman, şunları söyledi "Dövizlerde şiddetten uzak, barış ve dayanışmayı ön plana çıkaran mesajlara yer verdik. Miting bol bol "seviyorum" yazılı dövizlerle renklenecek." 

Emniyet'ten yol uyarısı 
Emniyet'ten yapılan açıklamada, 10.0016.00 saatlerinde Kadıköy'de yapılacak miting nedeniyle 07.00'den itibaren Rıhtım Caddesi'nin ve Boğa Meydanı'ndan Rıhtım Caddesi'ne kadar tüm yolun trafiğe kapatılacağı bildirildi. Söğütlüçeşme Caddesi'nden rıhtıma inen ara sokakların ise ihtiyaç duyulduğunda trafiğe kapatılacağı kaydedildi. 

İşte dövizler 

"1 Mayıs'ı seviyorum", "Barışı seviyorum", "Paylaşmayı seviyorum", "Dayanışmayı seviyorum", "İnsanları seviyorum", "İnsan haklarını seviyorum", "Ülkemi seviyorum", "Demokrasiyi seviyorum", "Eşitliği seviyorum", "Düşünmeyi seviyorum", "Mücadeleyi seviyorum", "Kitap yakmayı değil, okumayı seviyorum", "İşimi seviyorum", "Kadın-erkek eşitliğini seviyorum", "Farklılıkları seviyorum" 


</TEXT>
</DOC>
