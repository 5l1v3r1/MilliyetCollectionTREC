<DOC>
<DOCNO> 305160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sonspo10.html </URL>
<DATE> 2005/01/10/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Voleybolda Avrupa kupalarında bu hafta... 
</HEADLINE>
<TEXT>

     Voleybolda Türkiye'yi 5 Avrupa kupasında temsil eden 3 erkek ve 5 bayan takım, kupalardaki mücadelelerini, yarın ve 12 Ocak Çarşamba günü yapacakları maçlarla sürdürecekler. 
     Bayanlar Avrupa Şampiyonlar Ligi A Grubu'nda 10 puan ve averajla 4. sırada bulunan Vakıfbank Güneş Sigorta, gruptaki 8. maçında, 8 puanla son sırada yer alan Rusya'nın Uralochka NTMK Ekaterinburg takımıyla, 12 Ocak Çarşamba günü İstanbul'da karşı karşıya gelecek. Haldun Alagaş Spor Salonu'ndaki maç, 15.30'da başlayacak. Rusya'daki ilk maçı, Türk temsilcisi 3-0 kazanmıştı. 
     Aynı kupada B Grubu'nda 9 puan ve averajla 5. sırada yer alan Beşiktaş ise yarın Azerbaycan'da, ilk maçta İstanbul'da set alamadan yenildiği Azeri rakibi Azerrail Bakü ile karşılaşacak. Başkent Bakü'de İdman Sarayı'ndaki maç, TSİ 16.00'da başlıyor. Azerrail Bakü, grupta 12 puanla 3. sırada bulunuyor. 
     
     DİĞER KUPALAR 
     Avrupa Erkekler ve Bayanlar ''Top Teams'' ile Avrupa Erkekler ve Bayanlar Konfederasyon CEV Kupalarında da 3 erkek ve 3 bayan Türk ekibi, çeyrek final rövanş maçlarına 12 Ocak Çarşamba günü çıkacaklar. 
     Bu karşılaşmalar sonunda tur atlayacak takımlar, kupalarda ''Dörtlü Final''e yükselecek. 
     Bu 4 kupada çeyrek final rövanş maçlarının programı ve ilk maçların sonuçları şöyle 
     
     AVRUPA ''TOP TEAMS'' KUPALARI 
     Ankara'da Selim Sırrı Tarcan Spor Salonu 16.00 Ziraat Bankası-Pire Olympiakos Yunanistan 0-3 68-77 erkek . 
     İstanbul'da Haldun Alagaş Spor Salonu 18.30 Fenerbahçe-Dukla Liberec Çek Cumhuriyeti 0-3 61-75 erkek . 
     Fransa'da Villebon 21.30 RC Villebon 91-Eczacıbaşı 0-3 61-77 bayan . 
     
     AVRUPA KONFEDERASYON CEV KUPALARI 
     İtalya'da Macerata 21.30 Lube Macerata-Halk Bankası 3-1 97-84 erkek . 
     İtalya'da Jesi 21.30 Vini Monte Schiavo Jesi-Yeşilyurt 3-1 98-81 bayan . 
     Ankara'da Selim Sırrı Tarcan Spor Salonu 19.00 Türk Telekom Avea-OMS SH Senica Slovakya 2-3 99-103 . 
     
</TEXT>
</DOC>
