<DOC>
<DOCNO> 320964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/yazar/akyol.html </URL>
<DATE> 2005/03/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Memleket ruhu... 
</HEADLINE>
<TEXT>


EDEBİYAT eleştirmeni değilim roman analizi de yapamam. Güvendiğim edebiyatçılar Orhan Pamuk'un "iyi romancı" olduğunu söylüyorlar. Öyle olmasa galiba dünya edebiyat çevrelerinin bu kadar ilgisini çekmezdi. 
Pamuk'u eleştirirken onun bu vasfını görmemek haksızlık olur. Ama bu vasfına yaslanarak Pamuk'un kendisi de haksızlık yapmamalıdır. 
Pamuk, "Türkler 1 milyon Ermeni'yi, 30 bin Kürt'ü öldürdü" gibi laflarla, ancak militan örgüt bildirilerinde yer alabilecek keskin, ak-karacı, slogancı, sansasyonel ifadelerle, en azından gerçeğin karmaşıklığına haksızlık yapıyor. 
PKK ve Taşnak terörlerini görmezlikten geliyor. 
Üstelik ısrarlı... New York'ta Türkiye'yi yerden yere vuran bir konuşma yapıyor. Dinleyiciler isyan ediyor 
- Türkiye'de iyi giden hiçbir şey yok mu 
Pamuk'un cevabı 
- Ben turizm bakanı değilim 
İlla tek gözlü bakacak 
Bu kara gözlük ısrarı, analitik düşünceye de etiğe de uymuyor. 

DÜNYA edebiyatında ün kazanmak, hele de Nobel gibi ödüller almak elbette kişiye de ülkesine de itibar kazandırır. Ama bu yolda bir pazarlama tekniği olarak "Türkler... öldürdü" gibi sansasyon yaratacak karalamalara başvurmak yanlıştır. 
Her şeyden önce böyle keskin ve tek taraflı hükümler "entelektüel"in birinci vasfı olması gereken analitik düşünceye aykırıdır. Pamuk'un hiç olmazsa tarihçiler Bernard Lewis, Stanford Shaw, Justin McCarthy, Donald Quataert kadar ihtiyatlı olmasını beklemeye hakkımız yok mu PKK terörüne karşı en azından AİHM kadar duyarlı olmasını arzulamaya hakkımız yok mu 
Slogancı, kestirmeci, kutuplaştırıcı keskin hükümler elbette Batı'da lobilerin ve sansasyon arayan bazı gazetecilerin hoşuna gidebilir. İşte Pamuk'un iddialarına şahit diye Ermeni diyasporasının militanlarını konuşturuyorlar 
Bunlar Pamuk'a 'pazarlama' mekanizmaları kazandırabilir. Ama hem bir "aydın", hem bir "memleketli" olarak Pamuk'un daha itinalı konuşması gerekmez mi 
Pamuk en azından 'tarafsız' bir dil kullanabilmeli, bu kadar savrulmamalıydı. 

BÜYÜK romancımız Yakup Kadri Karaosmanoğlu anlatır... Türkiye Balkan Harbi'nin facialarını, katliamlarını yaşıyor. İttihatçılara kin duyan Tevfik Fikret, Bulgar ve Yunan komitelerinin Müslüman Osmanlılara uyguladığı katliamlara karşı duyarsızdır Balkanlar'dan Osmanlı'nın kan ve katliamla atılması karşısında "Oh olsun" havasındadır 
Büyük şair Fikret'in "İrfanım tebdil-i t biyet etti" demesini anlamak mümkün, felsefi tercihlerine elbette saygı duyulur. Ama facialar karşısındaki bu tek gözlü tavrı, hatta "Oh olsun" psikolojisi sağlıklı değildi. İttihatçılara duyduğu kin, onu böyle bir psikolojiye sürüklemişti. 
Ama Fikret "Millet Şarkısı"nın da şairidir. 
N zım da siyaseten "tebdil-i t biyet" etmişti ama yüreğinin bütün derinliklerinde "bu memleket bizim" duygusunu hiç kaybetmedi. 

BUGÜN Orhan Pamuk da bazı şeylere çok kızıyor, hepimizin kızdığı şeyler var. Pamuk buna ilaveten anlaşılabilir bir duyguyla dünya basınında kendinden bahsettirmek istiyor. 
Pamuk, kaba ve iğrenç hakaret ve tehditler alıyor. Bunları nefretle kınıyorum. Bu bayağılıkların Pamuk'ta daha bir öfke duygusu yarattığını da sanıyorum. 
Ama 'aydın' bunların üzerine çıkabilmelidir. 
Ahlaki sorumluluk da tek gözlü ve çatıştırıcı değil, çok yönlü ve yapıcı yaklaşımları gerektirir. 
Yahya Kemal'in deyimiyle "memleket ruhu", bir edebiyatçının "dünyalı" olabilmesi için de lobilerden çok daha yararlıdır üstelik. 
Uzun süredir bekliyorum ve umudumu kaybetmedim, h l Pamuk'tan "memleketli" ve "vicdanlı" bir ses bekliyorum. 
En azından, kara gözlükleri atıp bütün renkleri görebilmesini beklemek bizim hakkımız, onun entelektüel ve vicdan ödevidir. 



</TEXT>
</DOC>
