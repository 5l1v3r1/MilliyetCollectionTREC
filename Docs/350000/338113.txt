<DOC>
<DOCNO> 338113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/soneko45.html </URL>
<DATE> 2005/04/29/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Koç Holding, Kav Danışmanlık'ı devralarak birleşiyor... 
</HEADLINE>
<TEXT>

     Koç Holding, Kav Danışmanlık Pazarlama ve Ticaret’i devralarak birleşiyor. 
     Kav Danışmanlık’tan İMKB’ye gönderilen açıklamada, olağan genel kurul toplantısında, şirketin 31 Aralık 2004 tarihi itibariyle mevcut aktif ve pasiflerinin kül halinde Koç Holding’e devredilerek birleştirilmesine karar verildiği belirtildi. 
     Birleşme çalışmalarının gerçekleştirilmesi ve genel kurulun onayına sunulacak birleşme sözleşmesinin imzalanması için yönetim kuruluna yetki verildi. 
     Şirketin genel kurul toplantısında 2004 yılı karından temettü dağıtılmaması kararlaştırıldı. 
     Ortaklığın 2004 yılı sonu itibariyle düzenlenen mali tablolarda yer alan 121 milyon 33.7 bin YTL’lik geçmiş yıl zararlarının, 197.6 bin YTL’sinin 2004 yılı karından, 2 milyon 76 bin YTL’sinin olağanüstü yedeklerden, 1 milyon 250.5 bin YTL’sinin yasal yedeklerden, 9.2 bin YTL’sinin 
     emisyon primlerinden, 117 milyon 500.3 bin YTL’sinin ise özsermaye enflasyon düzeltmesi farklarından mahsup edileceği bildirildi. Şirkette Yönetim Kurulu üyeliklerine ise Kamil Ömer Bozer, Ali Tarık Uzun ve Semahat Sevim Arsel seçildi. 

ANKA 
     
</TEXT>
</DOC>
