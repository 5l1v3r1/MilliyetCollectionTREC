<DOC>
<DOCNO> 311379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonspo06.html </URL>
<DATE> 2005/02/01/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Matthaeus Daum Türkiye'yi dışarıda müthiş övüyor, kıymetini bilin 
</HEADLINE>
<TEXT>

     Yarın oynanacak Macaristan-Suudi Arabistan karşılaşması için Türkiye’ye gelen Lothar Matthaeus, Christoph Daum Türkiye’yi çok iyi tanıtıyor, ona sahip çıkınö dedi. 
     
     Fener’in önü açık’ 
     Alman futbolunun unutulmaz ismi, Macaristan Milli Takım Teknik Direktörü Lothar Matthaeus Türk futboluyla ilgili ilginç açıklamalarda bulundu. Genç teknik adam Fenerbahçe bu sezon harikalar yaratıyor. Şampiyonlar Ligi’nde başarısız olmaları önemli değil. Önemli olan bu genç takımın tecrübe kazanmasıdır. İlerde bu tecrübe büyük başarıları mutlaka getirecektir. Christoph Daum’u da başarılı buluyorum. Daum, Türkiye’yi yurtdışında ve özellikle de Almanya’da müthiş övüyor. Türk insanını inanılmaz bir şekilde tanıtıyor. O’nun yaptığını kimse yapmadı. Bu nedenle Daum’un kıymetini bilinö dedi 
     
     Kararları doğru’ 
     Macaristan’ın yarın Suudi Arabistan ile yapacağı maç için 2 gün için İstanbul’a gelen Matthaeus Beşiktaş’ın benimle anlaştıktan sonra Del Bosque’ı takımın başına getirmesi beni şaşkına çevirmişti. Ancak herkes hata yapabilir. Beşiktaşlı yöneticiler Del Bosque’u göndererek doğru bir karar verdiler. Beşiktaş’ı sezon sonundan beri takip ediyorum. İspanyol hoca benim yönetime tavsiyelerimi adeta kopyalamış. Ancak unutulmasın ki yaşlı antrenörler gençlerle çalışamaz. Onları eğitemez. Ben, genç bir takımla Beşiktaş’ı zirveye taşıyacaktım. Yeni genç teknik adamın Beşiktaş’ta başarılı olacağına inanıyorumö diye konuştu. 
     
     Hagi işi biliyor’ 
     Son olarak Galatasaray’a da değinen ünlü teknik adam Gheorghe Hagi Galatasaray ile gerçekten de büyük işler başardı. İlk devredeki Fenerbahçe maçını izledim ve Galatasaraylı futbolcular beni büyüledi. Galatasaray, Fenerbahçe karşısındaki oyununu ikinci yarıda da devam ettirirse şampiyonluğa ortak olur. İlk yarıda oynanan son maçı da izledim. Denizli beraberliği beni şaşırtmamıştı. Denizli bana göre çok iyi bir takım. Hagi’nin kalitesinden şüphem yok. O Galatasaray’ı zirveye taşıyacaktır. Hayalimde bir gün Galatasaray’da çalışmak varö diyerek sözlerine son verdi. 
     
</TEXT>
</DOC>
