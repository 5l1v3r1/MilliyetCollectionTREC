<DOC>
<DOCNO> 321965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sontur42.html </URL>
<DATE> 2005/03/08/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
İstanbul'da 3 hırsız bir villayı soyarken suçüstü yakalandı 
</HEADLINE>
<TEXT>

     Ümraniye'de 11 ayrı ev ve işyerinden hırsızlık yaptıkları öne sürülen 3 kişi, bir villayı soyarken jandarmalarca suçüstü yakalandı. 
     İstanbul Valiliği Basın ve Halkla İlişkiler Müdürlüğü'nden yapılan yazılı açıklamaya göre, bir ihbar üzerine Yenidoğan Beldesi Mevlana Mahallesi Nuryolu Caddesi'ndeki villaya giden Ümraniye Jandarma Komutanlığı Yenidoğan Jandarma Karakolu'na bağlı ekipler, pencere demirlerini keserek girdikleri villada buldukları değerli eşyayı dışarı çıkartmaya çalışan İ.Ç 27 , M.K 18 ve K.S'yi 16 suçüstü gözaltına aldı. 
     Sorgulamalar sonucu Ümraniye'de 11 ayrı ev ve işyerinden hırsızlık yaptıkları anlaşılan bu kişilerden İ.Ç hakkında 14 ayrı hırsızlıktan dolayı yasal işlem yapıldığı ve bu suçtan dolayı arandığı belirlendi. 
     Adli makamlara sevk edilen bu kişilerden İ.Ç ve M.K, tutuklanarak cezaevine konuldu. K.S ise yaşının küçük olması dikkate alınarak tutuksuz yargılanmak üzere serbest bırakıldı. 
     Jandarma, bu kişilerin elebaşı konumunda olan ve ''Mezarcı Ayhan'' olarak tanınan kişiyi de yakalamak amacıyla başlattığı çalışmayı sürdürüyor. 
     
</TEXT>
</DOC>
