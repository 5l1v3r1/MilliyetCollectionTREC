<DOC>
<DOCNO> 323022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonyas12.html </URL>
<DATE> 2005/03/11/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Pavarotti rockçı oldu .. 
</HEADLINE>
<TEXT>

     Ünlü tenor Luciano Pavarotti, 40 yıllık dostluğunun hatırına rock şarkısı söyleyecek. Sanatçı, Deep Purple'ın yeni albümünde yer alacak topluluğun ''Smoke on the Water'' adlı klasiğinin yeni uyarlaması için vokal yapacak. 
     Internetteki ''contact music'' sitesinde yer alan habere göre, efsane İtalyan tenor, ''Deep Purple'' üyelerinden Ian Gillan ile 40 yıllık dostluğunun hatırına stüdyoya girecek. 
     Grubun geçmişteki ünlü parçalarının yer alacağı albüme eşlik edecek olan 69 yaşındaki Pavarotti, sanat yaşamının en ilgi çekici çalışmalarından birine imza atacak. Pavarotti, toplulukla birlikte stüdyoya girmeyecek, ancak İtalya'daki bir stüdyoda kendi bölümlerini seslendirerek ABD'ye gönderecek. Daha sonra bu bölüm parçaya eklenerek çalışma tamamlanacak. 
     ''Smoke on the Water'' adlı 1972 tarihli parça, rock tarihinin en çok dinlenen ve klasik olarak kabul edilen önemli eserleri arasında yer alıyor. 
     
</TEXT>
</DOC>
