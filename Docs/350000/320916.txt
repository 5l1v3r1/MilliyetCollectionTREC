<DOC>
<DOCNO> 320916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/magazin/amag.html </URL>
<DATE> 2005/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'İstemeyen seyretmez' 
</HEADLINE>
<TEXT>


RTÜK Başkanı'nın 'yasak' istediği 'gelin-kaynana programları' konusunda Kültür ve Turizm Bakanı Koç, açık konuştu Seyretmek istemeyen TV'yi kapasın 

ANKARA Milliyet 

Kültür ve Turizm Bakanı Atilla Koç, dün düzenlediği basın toplantısında, özel televizyonlardaki gelin-kaynana programları furyasına yasak getirilmesi girişimiyle ilgili görüşlerini de açıkladı. 
Bazı sorunların sektörlerdeki iç disiplinle halledilmesi gerektiğini kaydeden Koç, "Her hadisede devletten jandarmalık bekleyerek sorunu çözme alışkanlıklarımız beni rencide etti. Hem seyrediyorsun, hem RTÜK'e telefon açıp 'Niye kapatmıyorsunuz ' diyorsun. Sen niye kapatmıyorsun " diye konuştu. 
Türk Ceza Kanunu'nda suç sayılmamasına karşın, kimsenin pijamayla da sokağa çıkmadığı örneğini veren Koç, opera ve bale konusuna da değindi. 

Vakıflara teşekkür 
Büyük kentlerdeki korolar ile opera ve bale sanatçılarına turne yolları gözüktüğüne işaret eden Koç, 81 ilde konser ve etkinlik olması gerektiğini kaydetti. Kütüphanelere de sahip çıkılmasını isteyen Koç, Aydın Doğan Vakfı'na Beyazıt Devlet Kütüphanesi'ni, Suna-İnan Kıraç Vakfı'na da Millet Kütüphanesi'ni destek programlarına aldıkları için teşekkür etti. Koç, sponsorlukla ilgili en geç 20 gün içinde bir yönetmelik yayımlayarak, vakıf ve özel sektörü teşvik etmek istediklerini bildirdi. 


</TEXT>
</DOC>
