<DOC>
<DOCNO> 314440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/soneko36.html </URL>
<DATE> 2005/02/11/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Vakıfbank, 2004'te 612 milyon YTL net kar elde etti... 
</HEADLINE>
<TEXT>

     Vakıflar Bankası, 2004 yılında 612 milyon YTL net kar elde etti. 
     Vakıfbank Genel Müdürü Ahmet Kacar, düzenlediği basın toplantısında, bankanın 2002-2004 yılları arasındaki faaliyetlerine ilişkin bilgi verdi. 
     Kacar, bankanın faaliyetleri sonucunda, 2003 yılında 3.3 katrilyon lira gelir, 3.1 katrilyon lira gider, 2004'de 3.8 katrilyon lira gelir, 3.2 katrilyon lira gider oluştuğunu, 2005'in projesinin ise 4 katrilyon gelir, 3.4 katrilyon lira gider olduğunu söyledi. 
     Bankanın 2002 sonunda 306 trilyon lira, 2003 sonunda 232 trilyon lira ve 2004 yılı içinde de 612 trilyon lira net kar elde ettiğini bildiren Kacar, şunları kaydetti 
     ''Bu, ödenmiş sermaye itibarıyla bakıldığında yüzde 150'lere yakın bir karlılık oranı, özkaynaklara göre yüzde 30 karlılık oranı, aktif büyüklüğüne bakıldığında yine yüzde 20'ler civarında bir karlılık oranıdır. Özkaynakta dünyanın en karlı bankasından biri olan Citibank'ta bu oran yüzde 25'ler civarındadır, dolayısıyla Vakıfbank karlılık oranında da dünya sıralamasına adaydır. Bu senede dünyanın en karlı bankalarından biri belki de birincisidir. Vakıfbank karlılık oranı bakımından dünyanın birinci bankası olmaya adaydır.'' 
     
     YÖNETİM KURULU BAŞKANI 
     Vakıfbank Yönetim Kurulu Başkanı Yusuf Beyazıt da Banka'nın 2004 yılında vakıf eserlerine trilyon lira kaynak ayırarak asli görevini yerine getirdiğini söyledi. 
     Beyazıt, bankanın 2004 yılında karını yüzde 164, kredileri yüzde 71, mevduat hacmini yüzde 26, özkaynaklarını da yüzde 74 oranında artırdığını belirterek, ''banka 2004 yılında tamamen kendi kaynaklarıyla büyümüştür'' dedi. 
     
     BANKA VERİLERİ 
     Genel Müdür Kacar'ın verdiği bilgiye göre, Vakıfbank'ın şu anda 293 şubesi bulunuyor ancak 2005 yılı içinde bu rakam, 10'a yakını İstanbul'da açılmak üzere, 315'e yükseltilecek. 
     2004 yılı için 7 bin 150 olan personel sayısının bu yıl artırılması düşünülmüyor ancak emekli olan personel yerine yeni istihdam sağlanacak. 
     Bankanın kredi kartı sayısı 2004 itibarıyla 1 milyon 824 bin 71 adet, bu sayının bu yıl artırılması hedefleniyor, bankamot24 kartı ise 11 milyon 854 bin 384 adete ulaşmış durumda. 
     Bilanco büyüklüklerine bakıldığında ise banka, dünya en hızlı büyüyen 2. bankası konumunda bulunuyor. 
     Banka, aktif büyüklüğünü 24.2 katrilyon liraya çıkardı. Bu sene yine dünya sıralamasına ilk sıraya aday olduğu belirtiliyor. Banka organik büyümeyi tercih etti, 2005'de ilke olarak buna devam edecek. Bu çerçevede tüm faaliyetler büyümeye yönelik olarak devam edecek. 
     Geçen yıl bankanın kredi hacmi genişledi. Banka aynı zamanda en likit ikinci banka durumunda. Likitler, aktiflerin yüzde 13'üne yakın kısmını teşkil ediyor. 2002'de bu rakam yüzde 8 idi. Şu anda Vakıflar Bankası, hem para piyasalarında hem de uluslararası piyasalar da para satıcısı konumunda. Şu anda likit değerleri 13.1 katrilyon lira. 2003 yılına göre bu rakam yüzde 43.7 oranında arttı. 
     
     BİLANÇO BÜYÜKLÜKLERİ 
     Genel Müdür Kacar'ın verdiği bilgiye göre, Banka'nın menkul kıymet portföyü 2003 yılı içinde yüzde 33.7 artarken, 2004 yılı içinde 24.5 arttı. 
     8.5 katrilyon lira menkul kıymet portföyü bulunan bankanın artık faaliyet itibarıyla kamuyu fonlamaktan ziyade tüm kaynaklarını reel sektöre yönelttiği belirtiliyor. Menkul kıymet portföyünün toplam aktif içindeki payı 2003 yılında yüzde 40 iken, 2004'de bu rakam yüzde 35 olarak gerçekleşti. Verilen bilgiye göre bu, sektör ortalamasının altında bulunuyor. 
     Bankanın desteklediği KOBİ sayısı 100 bini geçti. Bankanın kredi hacmi 2002'de 3.3 katrilyon lira, bu rakam 2004 itibarıyla 8 katrilyon lira. Kredi artış oranının sektörün çok üzerinde olduğu ifade edilirken, kredi hacminin yüzde 71 oranında arttığı görülüyor. 
     Kredilerin büyük bölümü reel sektöre yönelik. 8 katrilyon liralık kredinin 6 katrilyon lirası kısa vadeli, 4.1 katrilyon lira ticari kredi. Bireysel krediler 2.5 katrilyon lira, orta vadeli kredi de 1.4 katrilyon lira cıvarında. 
     
     TAKİPTEKİ KREDİLER 
     Bankanın, 2002 yılı içinde takipteki kredileri 1 katrilyon liraya yakınken, bu krediler, yapılan yapılandırmalar ve tahsilatlar ile 795 trilyona düşürülmüş ve bunun tamamına da son iki yıldır yüzde 100 karşılık ayrılmış. Takipteki krediler şu anda bilançoda yüzde sıfır. Bankanın bundan sonra da karşılık politikasına devam edeceği belirtiliyor. 
     Yapılandırma kredilerinde de banka tahsilata devam ediyor. Bu konuda 2004 yılı içinde problemli kredilerden yaklaşık 150 trilyon liraya yakın tahsilat sağlandı, bunların 120 trilyon liraya yakın bölümü nakit, diğer bölümü gayrımenkul şeklinde tahsilat. 
     Bankanın 1 katrilyon lira düzeyinde maddi duran varlığı var. Bankanın aktif yapısı ise özel sektör bankalarına kıyas edebilecek düzeyde. Aktiflerin yüzde 74'lük bölümü mevduatlardan oluşmakta. Mevduat hacmi 2002'de 9.4 katrilyon lira iken 2003'de 12.7 katrilyon lira, 2004'de 17.5 katrilyon liraya ulaştı. 
     2004'de 2.5 katrilyon lira dış borçlanma sağlandı ve 2005'de de dış borçlanmaya devam edileceği ifade ediliyor. 
     Bankanın 2002 yılı içinde 759 trilyon lira olan özkaynakları, 2004 sonunda 2 katrilyon lira oldu. 2005'te de 2.8 katrilyon lira olarak öngörülmekte. 
     
     SERMAYE YETERLİLİK RASYOSU 
     Bankanın sermaye yeterlilik rasyosu 31 Aralık 2001'de yüzde 5.91 iken, TMSF'den aldığı sermaye benzeri kredi ile yüzde 8'ler seviyesine çıktı. 2002 sonunda yüzde 14.86 olan sermaye yeterlilik rasyosu, 2004 yılında yüzde 17.54'e yükseldi. 2005 yılı projesi yüzde 17.61. 
     Net işletme sermayesi ilk defa 2004 yılında pozitif değere geçerek yüzde 1.83 oldu. 
     
</TEXT>
</DOC>
