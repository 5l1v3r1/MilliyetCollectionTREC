<DOC>
<DOCNO> 347692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/spor/bbas.html </URL>
<DATE> 2005/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Emeğimiz çalınıyor' 
</HEADLINE>
<TEXT>



Basketbol Ligi final serisinin ilk maçında Efes Pilsen'e mağlup olarak 2 - 0 geriye düşen Beşiktaş'ın Şube Kaptanı Şenol Demirağ, maçın hakemlerine tepki gösterdi. Demirağ, hakemlerin emeklerine saygı duyması gerektiğini ifade ederek, "Kimsenin emeğimizi çalmaya hakkı yok. Final maçında hakem hataları tamamen bizim aleyhimizeydi, böyle olursa maç kazanmamız zor. Seri artık Akatlar Salonu'na taşınacak. Taraftarlarımızın bu maçlarda bizi centilmence ve sabırla desteklemelerini diliyorum" diye konuştu. Coach Burak Bıyıktay da hakemlerin basit hatalarla maçın kaderine etki ettiklerini belirterek, "Biz burada şampiyon olmak için mücadele ve emek harcıyoruz. Hakemler maçın kaderini özellikle ikinci yarıda değiştirdiler. Tüm oyuncularımı kutluyorum, çok iyi mücadele ettiler. Aynı mücadeleyi kalan maçlarda da göstereceklerine inanıyorum" dedi. 

Mahmuti temkinli 

Basketbol Ligi Play - Off final serisinde Beşiktaş'a karşı 2 - 0 öne geçen Efes Pilsen'in coachu Oktay Mahmuti, "Şampiyonluk için h l uzun bir yolumuz var. 2 - 0 bizim için çok büyük bir avantaj değil. Akatlar'da işimiz kolay olmayacak ama hedefimiz her zamanki gibi kazanmak" dedi. Bu arada, Efes Pilsen kulübünün Abdi İpekçi'deki ilk maçta Beşiktaş'a bilet vermediği yolunda çıkan haberlerin gerçeği yansıtmadığı, Efes'in bilet konusunda Siyah - Beyazlılar'a toleranslı davrandığı ortaya çıktı. 

Kadro açıklandı 

İspanya'da 24 Haziran - 3 Temmuz tarihleri arasında yapılacak Akdeniz Oyunları'na hazırlanacak olan A Milli Takım Aday Kadrosu açıklandı. Basketbol Milli Takım coachu Bogdan Tanjevic, 3 haziranda toplanacak olan aday kadroda şu isimlere yer verdi Ümit Türkoğlu, Banvit , Cevher Özer Darüşşafaka , Fırat Aydemir Erdemir , Reha Öz İTÜ , Ersan Özseven, Enes Yoldaş Oyak Renault , Volkan Çetintahra Tofaş , Barış Özcan, Hüseyin Demiral, Hakan Köseoğlu Tuborg Pilsener , Kerem Tunçeri, Kerem Gönlüm, Tutku Açık Ülkerspor , Hidayet Türkoğlu Orlando Magic , Mehmet Okur Utah Jazz , Derya Yannier NCAA , Ermal Kurtoğlu, Kaya Peker, Ender Arslan, Valentin Pastal Efes Pilsen , Mirsad Türkcan Dinamo Moskova , İbrahim Kutluay Panathinaikos . Takımlarında Play - Off oynayan oyuncular, Ermal Kurtoğlu, Kaya Peker, Ender Arslan, Valantin Pastal, Mirsad Türkcan ve İbrahim Kutluay ise Milli Takım kampına daha sonra katılacaklar. 


</TEXT>
</DOC>
