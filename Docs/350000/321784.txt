<DOC>
<DOCNO> 321784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sondun41.html </URL>
<DATE> 2005/03/08/ </DATE>
<TIME> 19.14 </TIME>
<AUTHOR>  </AUTHOR>
<HEADLINE>
Irak'ta İtalyan gazeteciye ateş açılması olayı inceleniyor 
</HEADLINE>
<TEXT>

     Irak'ta ABD önderliğindeki çokuluslu güçler, İtalyan Gazeteci Giuliana Sgrena'nın 4 Mart'ta serbest bırakıldıktan sonra Amerikan askerlerinin açtığı ateşte yaralandığı olayla ilgili olarak kovuşturma açılması talimatını verdi. 
     Irak Çokuluslu Gücü'nden yapılan açıklamada, Amerikalı Tuğgenaral Peter Vangjel başkanlığındaki bir ekibin olayla ilgili kovuşturmayı yürüteceği bildirildi. 
     İtalyan yetkililerinin de katılmaya davet edildiği kovuşturmanın 3-4 haftada tamamlanmasının beklendiği kaydedildi. 
     Iraklıların serbest bıraktığı İtalyan Gazeteci Sgrena'yı geçen cuma günü Bağdat Havaalanı'na götüren araca Amerikalılar tarafından ateş açılmış, açılan ateşte Sgrena yaralanırken, araçta bulunan İtalyan istihbarat servisi elemanı Nicola Calipari yaşamını yitirmişti. 
     
</TEXT>
</DOC>
