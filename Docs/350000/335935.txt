<DOC>
<DOCNO> 335935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sonspo01.html </URL>
<DATE> 2005/04/22/ </DATE>
<TIME> 02.16 </TIME>
<AUTHOR>  </AUTHOR>
<HEADLINE>
Ezeli rakipler 9 yıl sonra finalde... 
</HEADLINE>
<TEXT>

     Türkiye Kupası yarı finalinde rakiplerini eleyerek finale yükselen Fenerbahçe ile Galatasaray, 9 yıl sonra finalde birbirlerine rakip oldu. 
     Yarı finalde Trabzonspor'u eleyen Galatasaray ile Denizlispor'u saf dışı bırakan Fenerbahçe, kupada en son 1995-1996 sezonunda karşılaşmıştı. 
     Ezeli rakipler 11 Mayıs'ta İstanbul Atatürk Olimpiyat Stadı'nda oynanacak 43. Türkiye Kupası finalinde, 9 yıl sonra birbirlerinin rakibi olacak. 
     
     3 FİNALDE DE GALATASARAY GÜLDÜ 
     Galatasaray, ezeli rakibi Fenerbahçe ile Türkiye Kupası'nda şimdiye dek 3 kez finalde karşılaştı ve her üçünde de kupayı müzesine götürdü. 
     Ezeli rakiplerin, kupanın finalindeki maçları şöyle 
     
     
Sezon Kazanan Finalist 1.Maç 2.Maç 1962-63 Galatasaray Fenerbahçe 2 - 1 2 - 1 1964-65 Galatasaray Fenerbahçe 0 - 0 1 - 0 1995-96 Galatasaray Fenerbahçe 1 - 0 1 - 1 Uzatmada 
     
     GALATASARAY'IN 13, FENERBAHÇE'NİN 4 KUPASI VAR 
     Bu sezon 19. kez Türkiye Kupası'nda finale yükselen Galatasaray, daha önce kupayı müzesine 13 kez götürdü. 
     Sarı-kırmızılılar, kupayı en son 1999-2000 sezonunda Antalyaspor'u yenerek kazandı. 
     Fenerbahçe ise 10. kez finale çıktığı kupayı daha önce 4 kez kazanma başarısını gösterdi. 
     Sarı-lacivertliler, son kez 1982-1983 sezonunda kazandıkları kupada, en son 2000-2001 sezonunda final oynamış ve Gençlerbirliği'ne yitirmişti. 
     
</TEXT>
</DOC>
