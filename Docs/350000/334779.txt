<DOC>
<DOCNO> 334779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/soneko13.html </URL>
<DATE> 2005/04/19/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Özilhan ''Çırak''ta bayanlar daha başarılı 
</HEADLINE>
<TEXT>

     Anadolu Grubu İcra Başkanı Tuncay Özilhan, Coca-Cola Avrasya ve Ortadoğu Bölümü'ne Woodruff Kupası verilmesi dolayısıyla düzenlenen toplantı sırasında gazetecilerin sorularını yanıtladı. 
     Özilhan, Çırak programıyla ilgili bir soru üzerine programı başında yapmama yönünde düşünceleri olduğunu, fakat zaman geçtikçe ve konuya alıştıkça, doğru mesajlar verdiklerine inandıkça ekip olarak keyif almaya başladıklarını dile getirerek, kadınlar ile erkeklerin ayrı gruplarda yarışması konusunda, şöyle konuştu 
     ''Şu anda hanımlar daha ileride ve bana göre daha başarılı. Ayrılanlara baktığınız zaman, daha fazla ayrılanlar erkekler oluyor. İlk başta benim için önemli olan sermaye, makineydi. Ama insanın değerinin çok önemli olduğunu tecrübe edindikçe gördüm. Bu tecrübe içinde gördüm ki, hanımlar beylerden işlerine daha gönülden candan bağlı. Yani bayanların da çok başarılı olabildiğini gördüm.'' Özilhan, ''Bundan sonra işe alırken bayanları daha fazla tercih edecek misiniz '' sorusuna, ''Tercihim olursa bayanları tercih ederim'' yanıtını verdi. 
     Bir dönem Türk Sanayicileri ve İşadamları Derneği TÜSİAD Başkanlığı da yapan Özilhan, ''Başbakan Erdoğan ile TÜSİAD Başkanı Ömer Sabancı arasındaki kırgınlığı nasıl görüyorsunuz '' sorusunu da, ''Ben onu kırgınlık olarak görmüyorum. Muhakkak önümüzdeki dönemlerde bu kişisel ilişki yumuşayacaktır'' diye yanıtladı. 

     
</TEXT>
</DOC>
