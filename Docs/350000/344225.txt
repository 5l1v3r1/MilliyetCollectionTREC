<DOC>
<DOCNO> 344225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/soneko05.html </URL>
<DATE> 2005/05/20/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Bankacılık sektörü yeniden istihdam artırıyor 
</HEADLINE>
<TEXT>

     1999 yılından sonra yaşanan bankacılık krizi 
     sürecinde toplam istihdamı 50 bin kişi daralarak 173 bin kişiden 123 bin kişiye kadar gerileyen bankacılık sektöründe 2004 yılında başlayan istihdam artışı bu yıl da devam ediyor. Sektör istihdamını, 2004 yılındaki yaklaşık 4 bin kişilik artıştan sonra bu yılın ilk üç aylık döneminde de 1108 kişi artırak 128 bine çıkardı. Türkiye Bankalar Birliği’nin verilerine göre kamu sermayeli bankalarda 2001 krizinden sonra gündeme gelen yeniden yapılanmayla birlikte hızlanan istihdam daraltma politikası bu yıl da devam ediyor. Pamukbank’ın Halk Bankası’yla birleştirilmesi yüzünden 2004 yılı sonunda 39 bin 467’ye yükselen kamu bankalarında çalışanların sayısı bu yılın ilk üç ayında 2 kişi daha azaltılarak 39 bin 214’e indirildi. Bu kapsamda Ziraat Bankası’nda çalışanlar 119, Halk Bankası’nda çalışanlar ise 164 kişi azalırken, bu yıl sonuna kadar halka arzla özelleştirilmesi gündeme gelen Vakıfbank’ta çalışanların sayısı ise 30 kişi artırıldı ve 7 bin 180 kişiye çıkarıldı. Mart 2005 sonu itibariyle Ziraat Bankası’nda 21 bin 214, Halk Bankası’nda da 10 bin 981 bin kişi çalışıyor. Ziraat Bankası, Türkiye’de en fazla çalışanı bulunan banka konumunu sürdürürken, Halk bankası ise 16 bin 92 kişi istihdam eden İş Bankası’ndan sonra ikinci sırada bulunuyor. Bu yılın ocak-mart döneminde özel sermayeli mevduat bankalarında çalışanların sayısı ise 1329 kişi artarak 78 bin 279’a çıktı. Bu genişleme, büyük ölçüde istihdamını bu dönemde 355 kişi artıran Garanti Bankası, 287 kişi artıran Finansbank, 250 kişi artıran Koçbank, 138 kişi artıran Denizbank ve 122 kişi artıran Oyak Bank’tan kaynaklandı. Çok şubeli büyük bankalardan İş Bankası 37 kişilik istihdam artışına giderken, Akbank istihndamını 12 kişi, Yapı ve Kredi Bankası ise 114 kişi daralttı. Personehl sayısı açısından Halk Bankası’ndan sonra dördüncü sırada bulunan yapı ve Kredi Bankası’nda 10 bin 423 kişi, beşinci sıradaki Akbank’ta ise 10 bin 401 kişi çalışıyor. TMSF bünyesindeki Bayındırbank ise çalışan sayısını iki kişi artırarak 405’e çıkardı. Yabancı sermayeli bankaların istihdamında ise bu dönemde 59 kişilik bir büyüme kaydedilirken, alkınma ve Yatırım Bankaları’nda çalışanlarda ise İller Bankası’nın personel azalttma politikası yüzünden 29 kişilik azalma yaşandı. Türkiye’deki yabancı sermayeli bankalar toplam 5 bin 869 kişiye, kalkınma ve yatırım bankaları ise 4 bin 504 kişiye istihdam sağlıyor. Böylece sektörün 2004 yılında 127 bin 163 olan çalışyan sayısı bu yıl mart sonunda 128 bin 271 kişiye yükseldi. 
     
     KRİZ ÖNCESİNİN 45.7 BİN KİŞİ ALTINDA 
     Yaşanan bankacılık krizi sürecinde kapatılan bankalar, kamu bankalarındaki yeniden yapılanma ve sektördeki genel küçülme eğilimi nedeniyle bankacılık sektöründe çalışanların sayısında 1999-2003 yılları arasında 50 bin kişilik bir daralma yaşanmıştı. Sektörün 1999 yılı sonunda 173 bin 988 kişi olan istihdamı, 2003 yılı sonunda 123 bin 249 kişiye kadar geriledi. 2004 ve bu yılın ilk üç aylık döneminde sektörün toplam istihdamında 5 bin 22 kişilik bir büyüme yaşandı. 
     Bu büyümeye rağmen sektörde çalışanların Mart 2005 sonundaki düzeyi, 1999 sonundaki düzeyin 45 bin 717 kişi altında bulunuyor. 1999 sonrasında kapatılan bankalar nedeniyle sektörün istihdamında toplam 49 bin 410 kişilik daralma yaşanırken, halen faaliyetlerini sürdüren bankaların istihdamı ise 3 bin 693 kişi arttı. 
     
</TEXT>
</DOC>
