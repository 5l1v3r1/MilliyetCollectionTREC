<DOC>
<DOCNO> 300699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sontur52.html </URL>
<DATE> 2004/12/24/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Çarşı'da adam yaraladı, esnaftan zor kurtuldu 
</HEADLINE>
<TEXT>

     İzmir'in tarihi Kemeraltı Çarşısı'nda, tartıştığı işyeri sahibiyle yanında çalışan kişiyi bıçakla yaralayan genç, kendisini kapkaççı sanan çevre esnafının elinden zor kurtuldu. 
     Alınan bilgiye göre, askeri malzemeler satan bir işyerinden giyim eşyası alan Volkan K. 23 , bu eşyaları iade etmek istedi. Kaya ile işyeri sahibi Ali Şimşek 46 ve yanında çalışan akrabası Gökhan Tazegül 46 arasındaki tartışma, kavgaya dönüştü. Volkan K, kendisini dövdüklerini ileri sürdüğü Şimşek ve Tazegül'ü, yanında bıçakla hafif yaraladı. 
     Bağrışmalar üzerine olaya müdahale eden çevre esnafı, elinde bıçakla kaçmaya çalışan Volkan K'yı ''kapkaççı'' sanarak kovalamaya başladı. Volkan K, İZSU Genel Müdürlüğü binasına girerek, güvenlik görevlilerinden yardım istedi. 
     Görevliler, Volkan K'nın peşinden koşanları binaya almadı. 
     Olay yerine çağrılan polis, daha sonra genci Kemeraltı Karakolu'na götürdü. 
     Bıçakla ayaklarından hafif yaralanan Şimşek ve Tazegül de yapılan tedavilerinin ardından Kemeraltı Karakolu'na gitti. 
     Olayla ilgili soruşturmanın sürdüğü bildirildi. 
     
</TEXT>
</DOC>
