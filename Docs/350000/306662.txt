<DOC>
<DOCNO> 306662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/siyaset/axsiy01.html </URL>
<DATE> 2005/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarıgül Sizi ben bile kurtaramam 
</HEADLINE>
<TEXT>


Sarıgül, Baykal'a, İsmet İnönü'nün sözleriyle seslendi Namuslular güçlü olmalıdır sözleri dışında, bir sözü daha vardır Sizi ben bile kurtaramam 

TURGAY İPEK, ONUR SAĞSÖZ Erzurum DHA 


Mustafa Sarıgül, İsmet İnönü'nün sözleriyle seslendiği CHP Genel Başkan Deniz Baykal'a, "Sizi ben bile kurtaramam" dedi. Şişli Belediye Başkanı Sarıgül, Erzurum'da eksi 14 derece soğuğa rağmen büyük bir kalabalık tarafından sloganlarla karşılandı. 
Baykal ve arkadaşlarının, sadece kendilerini kurtarmak için mücadele ettiğini savunan Sarıgül, "Bizim mücadelemiz, koltuğa bağlı olanlarla, laik ve çağdaş Türkiye'ye bağlı olanların mücadelesidir" diye konuştu. 

'Halkın gücüyüm' 
Kendi topraklarında, hemşerileriyle bulunmaktan mutlu olduğunu vurgulayan Sarıgül, şunları söyledi 
"Kitabımda asla başarısızlık yazmaz. Rüzg rının sert, delikanlısının mert olduğu bu toprakların çocuğuyum. Bazı güçler, bazı noktalar bizim gibi Anadolu çocuklarını hakir görür, yükselmesini istemez. Benim gücüm halkın gücüdür." 

'Kurultaya gelin' 
Delegelere de seslenen Sarıgül, kurultaya son kuruşlarını harcayarak gelmelerini istedi. Genel Başkan Baykal'a, İsmet İnönü'nün bir sözünü hatırlatan Sarıgül, şöyle konuştu 
"Dedi ki, 'Namuslular, namussuzlar kadar güçlü olmazsa, ülkede adalet sağlanmaz.' Ama, İsmet Paşa'nın bir başka değerli sözü var. Onu da Baykal ve arkadaşlarına hatırlatmak istiyorum 'Sizi ben bile kurtaramam." 

Dönüş yolunda sis engeli 

Erzurum'da coşkulu bir kalabalık tarafından karşılanan Sarıgül, sis yüzünden uçağı kalkamayınca İstanbul'a dönemedi. Polat Renaissance Otel'e giden Sarıgül, "Aday olan herkese başarılar diliyorum" dedi. 


</TEXT>
</DOC>
