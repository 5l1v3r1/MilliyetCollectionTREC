<DOC>
<DOCNO> 329538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/siyaset/siy02.html </URL>
<DATE> 2005/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç'tan 'şeriat' sözüne sansür 
</HEADLINE>
<TEXT>


Meclis Başkanı Arınç, CHP'li Karademir'in verdiği soru önergesindeki şeriat sözüne itiraz etti 

SALİHA ÇOLAK Ankara 


AKP hükümetine yönelik eleştirilere yer verilen önergeleri içtüzüğe aykırı olduğu gerekçesiyle geri gönderen TBMM Başkanı Bülent Arınç, sakıncalı gördüğü soruları ayıklamaya başladı. 
CHP İzmir Milletvekili Erdal Karademir'in, İslam Özel Sektörünün Geliştirilmesi Kurumu'nun kurulmasına ilişkin anlaşmanın onaylanmasına dair tasarıyla ilgili soru önergesini geri gönderen Arınç, şeriata ilişkin ifadelerin bulunduğu 2 sorunun çıkarılması halinde önergenin kabul edilebileceğini bildirdi. 

Şeriat hassasiyeti 
8 sorudan Arınç'ın geri alınmasını istediği 2 soru şöyle 
Şeriat hükümlerinin ekonomide uygulanmasını öngören anlaşmanın, ithal edilecek sermayenin şeriat ideolojisinin güçlenmesine hizmet edeceği ve bunun cumhuriyetimizin geleceğine yönelik ciddi bir tehlike oluşturacağı görüşüne katılıyor musunuz Toplumsal yaşamımızın şeri esaslara göre oturtulmaya çalışıldığı iddialarına katılıyor musunuz 


</TEXT>
</DOC>
