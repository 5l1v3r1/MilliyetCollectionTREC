<DOC>
<DOCNO> 335778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/spor/spo19.html </URL>
<DATE> 2005/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ev sahipleri mutlak favori 
</HEADLINE>
<TEXT>


Rıdvan DİLMEN 


Süper Lig'de bu hafta banko maç fazla gibi gözüküyor. Fenerbahçe'nin Beşiktaş'a yenilmesinden sonra tekrar umutlanan Galatasaray, Diyarbakır önünde rahat bir galibiyet alacaktır. Banko 1. 
Lider Fenerbahçe, son haftaların formda takımı Ankaraspor önüne çıkacak. Sarı - Lacivertli ekip zor gözüken maçtan üç puanla ayrılarak geçtiğimiz haftayı telafi edecektir. 
Trabzonspor da Ankaragücü önünde çok şanslı. Bordo - Mavililer, üst üste ağır yenilgiler alan rakibini geçmekte zorlanmayacaktır. 
Gaziantepspor'u, Samsunspor, Malatyaspor'u da Sebatspor önünde favori görüyorum. Bu iki karşılaşmada da İddaacılar banko 1 oynayabilir. 
Ziya Doğan'ın göreve gelmesinden sonra büyük bir aşama kaydeden Gençlerbirliği, şiddetle puana ihtiyacı bulunan Kayserispor'u ağırlayacak. Başkent ekibininin bu karşılaşmayı da kazanacağını düşünüyorum. 

Sakarya favorim 
Konya deplasmanında hayal kırıklığı yaratan Sakaryaspor da, ligin rahat takımlarından Çaykur Rizespor önünde saha ve seyirci avantajını kullanarak üç puan hasretine son verecektir. 
İkinci Lig A Kategorisi'ne gelince Süper Lig vizesi almaya çalışan Kocaelispor'un evinde Elazığspor'a puan kaptıracağını sanmıyorum. Banko 1. 
İtalya'da Juventus'u yeniden yakalayan Milan evinde Parma'yı ağırlayacak. Ev sahibi için kolay bir maç olacaktır. 
Almanya'da da lider Bayern Münih, Bochum karşısında üç puanı alarak hedefine biraz daha yaklaşacaktır. 



</TEXT>
</DOC>
