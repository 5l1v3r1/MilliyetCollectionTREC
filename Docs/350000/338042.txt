<DOC>
<DOCNO> 338042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sondun09.html </URL>
<DATE> 2005/04/29/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Yakovu Türkiye ek protokolü mayısta imzalamalı 
</HEADLINE>
<TEXT>

     Oshan SABIRLI DHA 

      KIBRIS Rum Yönetimi Dışişleri Bakanı Yorgo Yakovu’nun, Ankara Anlaşması’nın tüm AB üyelerini kapsamasını öngören ek protokolün Türkiye tarafından mayıs ayında imzalanması gerektiğini iddia etti. 
     TAK ajansının Rum Kesimi’nde yayımlanan Haravgi gazetesine dayandırdığı habere göre Yakovu, "Türkiye uluslararası örneklere uygun davranmak istiyorsa ek protokolü onaylamalı ve uygulamaya konulması için gerekli olan her türlü adımı atmalıdır. Türkiye, protokolü 26 ya da 28 Haziran’dan önce sunmazsa Avrupa bundan memnun olmayacaktır. Çünkü müzakere belgesi taslağı, AB Dönem Başkanı Lüksemburg tarafından bu tarihlerde Bakanlar Konseyi’ne sunulacaktır" dedi. 
     
     ’LEOPOLD MAURER’İN ZİYARETİNİ DOĞAL KARŞILIYORUZ’ 
     Yakovu ayrıca, AB Komisyonu Genişlemeden Sorumlu Komiseri Olli Rehn’in Kıbrıs’a yapacağı ziyarete de değinerek, Rehn’e Lüksemburg’un Avrupa İşlerinden Sorumlu Bakanı Nicolas Smith’in eşlik edeceğini belirtti. Yakovu, KKTC’de temaslar gerçekleştiren AB Komisyonu Genişleme Genel Direktörlüğü Kıbrıs Türk Toplumu Çalışma Kolu Başkanı Leopold Maurer’in ziyareti konusunda da bilgi sahibi olduğunu ve bu ziyareti doğal karşıladığını ifade etti. 
     
</TEXT>
</DOC>
