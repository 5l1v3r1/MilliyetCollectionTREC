<DOC>
<DOCNO> 336943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sondun28.html </URL>
<DATE> 2005/04/26/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
İsrail X-ışını kullanınca Filistin Refah geçiş noktasını kapattı 
</HEADLINE>
<TEXT>

     Filistin Yönetimi, İsrail'in güvenlik kontrollerinde Filistinlilere X-ışını cihazı kullanmasını protesto etmek amacıyla Gazze ile Mısır arasındaki Refah kontrol noktasını kapattı. 
     Filistin sınır kapıları genel müdürü Selim Abu Safiye, Filistin Yönetimi'nin İsrail'den bu cihazı kullanmamasını defalarca istediğini, İsrail'in cihazı kaldırma sözü vermesine rağmen, sözünü tutmadığını söyledi. 
     Safiye, İsrail'in bu tutumu yüzünden, Gazze sakinlerini diğer bölgelere bağlayan tek geçiş noktası olan Refah kapısının Filistin yakasının birkaç saatliğine kapatıldığını belirtti. 
     İsrail Alan İdaresi sözcüsü Orly Maman ise 40 gün önce kurulan cihazı kullanmak için gerekli her türlü izni aldıklarını söyledi. 
     
</TEXT>
</DOC>
