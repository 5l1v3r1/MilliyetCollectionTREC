<DOC>
<DOCNO> 333209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/yasam/ayas.html </URL>
<DATE> 2005/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyonluk tesadüf değil 
</HEADLINE>
<TEXT>


Dünya Basketbol Şampiyonu olan Şehremini Lisesi'nin müdürü 'Herkesten destek aldık. Bu çocuklara 100 bin YTL harcadık...' 

Pınar Aktaş 

Polonya'daki Dünya Liselerarası Basketbol Şampiyonası'nda 1. olan Şehremini Lisesi'nin müdürü Ata Özer, hiçbir şeyin tesadüf olmadığını, okul için veliler ve işadamlarından destek sağladığını belirtti. 
2 bin 300 öğrencisi bulunan okulun müdürü Özer, okulun araç gereç ve mühimmat olarak 2.5 milyon YTL'lik bir yatırımı olduğunu belirterek, şöyle dedi "Her öğrenciye bir mikroskop düşer, laboratuvarlarda data show sistemi, sinevizyon vardır zümre başkanlarına laptop tedarik edilir. Burada her şey şeffaftır." 

Harçlıklar Topbaş'tan 
Bütün desteğinin, veliler ve çevresi olduğunu kaydeden Özer, şöyle devam etti 
"Saunaya gidiyorum, arkadaşlarım işadamları. Onların desteğiyle çocuklarıma 750'şer, hocama 5 bin YTL prim verdim. Onlara harcadığım para 100 bin YTL'yi geçti. Bu tesadüfi bir şampiyonluk değil. Kıyafetlerini Aydınlı mağazaları sahibi Mustafa Kavurmacı Topbaş'ın damadı sağladı. 200'er euro harçlıklarını Topbaş verdi. İnterli Emre Belözoğlu mezunumuz. Her geldiğinde fakir çocuklara 1000 - 1500 euro bırakır. Geçen yıl 10 bin euro verdi. Diğer süper lig oyuncusu öğrencilerim forma yaptırır, para verir. Şampiyon olduğumuzda Emre İtalya'dan aradı, 'Hocam ağlıyorum, isteğin var mı ' dedi. Araması yeter." 

Başkanla 30 yıllık dostluk 

Müdür Özer, İstanbul Büyükşehir Belediye Başkanı Kadir Topbaş'la dostluklarını anlattı "Kadir Bey, okul, asker ve sınıf arkadaşımdır. 1968'de üniversite son sınıfta devam mecburiyeti vardı.İkimiz de okula başkalarını gönderdik, sadece parmak kaldırsın diye." 


</TEXT>
</DOC>
