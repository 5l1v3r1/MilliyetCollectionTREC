<DOC>
<DOCNO> 339280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonspo21.html </URL>
<DATE> 2005/05/03/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Futbol'da en fazla kazanlar belli oldu... İşte liste... 
</HEADLINE>
<TEXT>

     Avrupa futbolunda bir yıl içinde en fazla gelir elde eden futbolcu ve antrenörler belli oldu. 
     France Football dergisinin yaptığı araştırmaya göre, geçen yıl transfer gelirleri, televizyon ve reklam ücretleri ve diğer gelirlerle birlikte en fazla kazanan futbolcunun David Beckham olduğu ortaya çıktı. 
     İspanya’nın Real Madrid kulübünde forma giyen, aynı zamanda İngiltere Milli Takımı kaptanlığını da yürüten Beckham, yıllık olarak kazandığı 25 milyon Avro ile en fazla gelir elde eden futbolcu olurken, yıllık en fazla kazanan teknik direktör ise FC Chelsea’yi çalıştıran Portekizli Jose Mourinho oldu. 
     6.4 milyon Avroluk transfer geliriyle Real Madrid’ten takım 
     arkadaşları Ronaldo ve Zinedine Zidane ile aynı ücrete sahip olan Beckham’ın, televizyon ve reklam gelirleriyle yıllık kazancını yaklaşık dörde katladığı bildirildi. 
     Yıllık olarak en fazla kazanan ikinci futbolcu ise 19.6 milyon Avro ile Real Madrid’in Brezilyalı yıldızı Ronaldo olurken, Fransız Zinedine Zidane 13 milyonla ancak üçüncü sırada yer bulabildi. France Football dergisinin teknik direktörler kategorisinde ise geçen yıl Porto’yu Şampiyonlar Ligi şampiyonu yaptıktan sonra İngiltere’nin Chelsea takımına gelen Mourinho 7.5 milyon Avroyla ilk sırada yer buldu. Roman Abramoviç’in sahibi olduğu mavi-beyazlı takımı 50 yıl sonra İngiltere Premier Ligi’nde şampiyonluğa ulaştıran Mourinho’nun yapacağı yeni sözleşmelerle bu miktarın çok üzerine çıkacağı tahmin ediliyor. Mourinho’nun ilk sırada yer aldığı listede, Manchester United menajeri Sir Alex Ferguson 6 milyon Avro’yla ikinci, İngiltere Milli Takımı Teknik Direktörü Sven Goran Eriksson 5.8 milyon Avro ile üçüncü, Arsenal’in çalıştırıcısı Arsene Wenger ise 4.4 milyonla dördüncü sırada yer aldı. 
     
     Dünyanın en fazla yıllık geliri olan futbolcu ve teknik direktörleri şöyle 

     

Futbolcu Takımı Geliri David Beckham Real Madrid 25 milyon Avro Ronaldo 19.9 Zinedine Zidane 13 Christian Vieri Inter 12 Alessandro Del Piero Juventus 9.5 Frank Lampard Chelsea 9.4      

Teknik Direktör Takımı Geliri Jose Mourinho Chelsea 7.5 milyon Avro Alex Ferguson Manchester United 6 Sven Goran Eriksson İngiltere 5.8 Arsene Wenger Arsenal 4.4      

     
</TEXT>
</DOC>
