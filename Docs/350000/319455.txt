<DOC>
<DOCNO> 319455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/ekonomi/eko12.html </URL>
<DATE> 2005/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadeniz fırtınası nisanda borsada 
</HEADLINE>
<TEXT>



Üç büyüklerden sonra Trabzonspor da borsaya geliyor. Trabzonspor Sportif'in yüzde 20 - 25'i Deniz Yatırım aracılığıyla halka açılıyor. 
Trabzonspor Sportif'in halka arzıyla ilgili yetkilendirme sözleşmesi, Trabzonspor Kulübü Başkanı Atay Aktuğ ile Deniz Yatırım Yönetim Kurulu Başkanı ve Denizbank Genel Müdürü Hakan Ateş tarafından düzenlenen basın toplantısının ardından imzalandı. Toplantıda konuşan Atay Aktuğ, halka açılarak kurumsallaşma alanında önemli adım attıklarını belirterek, halka arzla elde edilecek kaynaklarla gelir getirecek projelere yöneleceklerini ve bunlardan birinin de Trabzon Çimento'yu satın almak olduğunu söyledi. Trabzonspor Sportif, halka arzın ardından dağıtılabilir k rın tamamını dağıtmayı taahhüt ediyor. Ortak satış yöntemiyle yapılacak halka arzda, Trabzonspor Kulübü üyeleri, ayrılacak özel bir kontenjandan yararlanabilecekler. 


</TEXT>
</DOC>
