<DOC>
<DOCNO> 338524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sonyas04.html </URL>
<DATE> 2005/04/30/ </DATE>
<TIME> 01.45 </TIME>
<AUTHOR>  </AUTHOR>
<HEADLINE>
Türk yönetmen Özpetek'in filminin başrol oyuncusuna "İtalyan Oscar"ı 
</HEADLINE>
<TEXT>

     İtalyan Sineması'nın Oscarları olarak bilinen David di Donatello Ödülleri'nin 2005 yılındaki sahipleri belli oldu. 
     David di Donatello Ödülleri'nin bu yılki galibi ''Aşkın Uzantıları'' Le Conseguenze Dell'Amore adlı filmiyle Paolo Sorrentino oldu. 
     Sorrentino, tam 12'şer dalda ödüle aday gösterilmiş olan Türk yönetmen Ferzan Özpetek'in ''Kutsal Yürek'' Cuore Sacro adlı son filmi ile Giovanni Veronesi'nin ''Aşkın El Kitabı'' Manuale d'Amore adlı filmlerini sürpriz bir şekilde geride bırakarak, tam 5 dalda ödüle layık görüldü. 
     Favorilerden Özpetek'in ''Kutsal Yürek'' filmindeki Barbora Bobulova ''En İyi Kadın Başrol Oyuncusu'' ödülüne layık görülürken, Veronose'nin ''Aşkın El Kitabı'' filmindeki oyunculardan Carlo Verdone ''En İyi Yardımcı Erkek Oyuncu'', Margherita Buy ise ''En İyi Yardımcı Kadın Oyuncu'' ödülüyle taltif edildi. 
     ''Kutsal Yürek''in başrol oyuncusu Bobulova, ödülü alırken yaptığı kısa konuşmada, ''Bana bu fırsatı vermiş olan Ferzan Özpetek'e de teşekkür ediyorum'' dedi. 
     2005'in ''En İyi Yönetmeni'' ve ''En İyi Sahne Yönetmeni'' seçilen Sorrentino'nun, ''Aşkın Uzantıları'' adlı yapıtı, ''En İyi Film'' ödülünün de sahibi oldu. Sorrentino'nun filmi, Luca Bigazzi'nin ''En İyi Görüntü Yönetmeni'', Toni Servillo'nun ise ''En İyi Erkek Başrol Oyuncusu'' filmini kazanmasını da beraberinde getirdi. 
     Sunuculuğunu Mike Bonjorno ve Luisa Corna'nın üstlendiği ödül töreninde, Hollywood'un film yıldızlarından Tom Cruise ve Hilary Swank da hazır bulundu. 
     Roma'daki ödül töreninde, Clint Eastwood'un ''Milyon Dolarlık Bebek'' Million Dolar Baby filmi ''En İyi Yabancı Film'' seçilirken, Alejandro Amenebar'ın ''Deniz İçeri'' Mare Dentro adlı çalışması ise ''En İyi Avrupa Filmi'' ödülüne layık görüldü. 
     Andrea ve Antonio ''Kimi Çocuklar'' Certi bambini adlı filmleri, ''En İyi Prodüktör'' ve de ''En İyi Montaj'' Tony Renis'in ''Christmas in Love'' adlı parçası ''En İyi Özgün Şarkı'' Riz Ortolani, ''Ama Kızlar Ne Zaman Gelecek '' Ma Quando Arrivano Le Ragazze adlı film sayesinde ''En İyi Müzik Yönetmeni'' Daniela Ciancio ise ''Hiçten Arta Kalan'' Il Resto Di Niente filmi sayesinde ''En İyi Kostüm Yönetmeni'' ödülüne layık görüldüler. 
     ''İlk Filmini Yapan En İyi Yönetmen'' ödülünü ise ''Özel Şeyler'' Private adlı çalışmasıyla Saverio Costanzo aldı. 
     
     GÖZLER TOM CRUİSE VE NİŞANLISININ ÜZERİNDEYDİ 
     Conciliazione Oditoryumu'nda düzenlenen ödül töreninde sinemaseverlerin özleri daha ziyade Tom Cruise ve yeni nişanlısı Katie Holmes'in üzerindeydi. ABD'de gösterimde olan ''Dawson's Creek'' adlı diziyle adını duyuran genç sanatçı Holmes, güzelliğinin yanı sıra uzun ve kumral saçlarıyla da hayranlarını büyüledi. 1978 doğumlu Holmes, Amerikan sinemasının ünlü yıldızı Tom Cruise'nin yeni nişanlısı olarak biliniyor. 
     
     ADAYLAR İTALYA CUMHURBAŞKANI TARAFINDAN DA KABUL EDİLMİŞLERDİ 
     David di Donatello Ödülleri'ne bu yıl aday gösterilmiş adaylar, önceki gece Quirinale Sarayı'nda İtalya Cumhurbaşkanı Carlo Azeglio Ciampi tarafından da kabul edilmişlerdi. Adayların Ciampi tarafından kabulü öncesinde, Roberto Faenza'nın ''Gün Işığında'' Alla Luce Del Sole adlı filminin David Gençlik Ödülü'ne, Stefano Rulli'nin ''Özel Bir Sessizlik'' Un Silenzio Particolare adlı çalışmasının En İyi Uzun Metraj Belgesel Ödülü'ne, Claudio Noce'nin ''Hava'' Aria adlı çalışması ile Stefano Viali'nin ''Serbest Güreş'' Lotta Libera adlı çalışmasının En İyi Kısa Metraj Film Ödülü'ne layık görüldüğü açıklanmıştı. 
     Cumhurbaşkanı Ciampi'nin yanı sıra, Tom Cruise, Mario Monicelli ve Dino Risi ise David Özel Ödülü ile taltif edilmişlerdi. 
     
</TEXT>
</DOC>
