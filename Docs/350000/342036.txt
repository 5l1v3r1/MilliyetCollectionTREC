<DOC>
<DOCNO> 342036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/dunya/dun01.html </URL>
<DATE> 2005/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'den İran'a nükleer uyarı 
</HEADLINE>
<TEXT>


DIŞ HABERLER SERVİSİ 


Avrupa Birliği AB , nükleer faaliyetlerine yeniden başlama kararı aldığını açıklayan İran'ı, "Bu kararının sonuçlarına katlanacağı" yönünde uyardı. İran ise, "haklarını savunmak için tüm bedelleri ödemeye hazır" olduğunu bildirdi. 
İran Atom Enerjisi Kurumu Başkanı Gulamrıza Agazade'nin, dün ülkesinin uranyum dönüştürme faaliyetlerine yeniden başlamaya karar verdiğini açıklamasının ardından Avrupalı yetkililer tarafından İran'a iletilen mektupta, "konuyu BM Güvenlik Konseyi'ne götürme" uyarısı yapıldı. Mektupta, "Almanya, Fransa ve İngiltere'nin İran'a dörtlü görüşme önerisinde bulunduğu" belirtildi. Tahran ise, barışçıl amaçlarla nükleer teknoloji kullanmalarının engellenmesi durumunda, Nükleer Silahların Yayılmasını Önleme Antlaşması'na NPT uymama tehdidinde bulundu. 


</TEXT>
</DOC>
