<DOC>
<DOCNO> 334881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sonspo38.html </URL>
<DATE> 2005/04/19/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Kemal Ulusu Benim başkan olmamı engellemek için yasa değiştiriyorlar 
</HEADLINE>
<TEXT>

     Futbol Federasyonu Merkez Hakem Kurulu'nun MHK , yönetim kurulu tarafından atanmasına ilişkin yasa teklifi, TBMM Milli Eğitim Gençlik ve Spor Komisyonu tarafından kabul edilirken, eski Futbol Federasyonu Başkanı Kemal Ulusu'nun komisyona bilgi verme isteği kabul edilmedi. 
     Ulusu'nun, halen görev yapan MHK'da yasa gereği hiçbir spor adamı bulunmadığı gerekçesiyle seçimin iptali ve kayyum atanması için açtığı dava, yerel mahkemece lehine sonuçlanmış, Yargıtay da bu kararı onamıştı. 
     Futbol Federasyonu'nun Kuruluş Ve Görevleri Hakındaki 3813 sayılı yasada yapılacak değişikliklerle ilgili olarak bugün TBMM'de toplanan Milli Eğitim Gençlik ve Spor Komisyonu'na bilgi vermek istediğini bildiren Kemal Ulusu'nun bu isteği kabul edilmezken, Ulusu, ''Benim MHK başkanı olmamı engellemek için yasa çıkarılıyor'' dedi. 
     Ulusu, konuya çok hakim olduğunu ve herhangi bir eksiklik olmaması için bilgi vermek istediğini ifade ederek, ''Katkıda bulunayım, herhangi bir eksiklik olmasın diye bilgi vermek istedim. Ancak kabul etmediler'' diye konuştu. 
     
</TEXT>
</DOC>
