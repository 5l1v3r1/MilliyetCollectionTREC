<DOC>
<DOCNO> 304293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sondun23.html </URL>
<DATE> 2005/01/07/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Abbas, seçim kampanyasını iptal etti 
</HEADLINE>
<TEXT>

     Filistin'de pazar günü yapılacak devlet başkanlığı seçiminde favori aday Mahmud Abbas'ın Kudüs'te yapmayı planladığı seçim kampanyası iptal edildi. 
     Filistinli bir yetkili, Abbas'ın El Aksa Camii'nde namaz kılmak üzere Kudüs'e gitme, Eski Şehir'i gezme planının iptal edildiğini söyledi. Yetkili, İsrail'in fanatik Yahudilerin saldırabileceği endişesiyle Abbas için geniş güvenlik önlemleri almak istediği, Abbas'ın da İsrail güçlerinin halkını rahatsız edeceğini düşündüğünü belirtti. 
     Mahmud Abbas'ın bu nedenle seçim kampanyasını Kudüs'ün dış mahallelerinde bulunan Beyr Naballah adlı Filistin yerleşim biriminde sona erdirmeyi planladığı kaydedildi. 
     İsrail polisi ise Abbas'ın Kudüs'e girmek için bir talepte bulunmadığını belirtti. 
     Pazar günkü seçimlerde Abbas'ın karşısına çıkan diğer aday Mustafa Barguti, Eski Şehir'de kalma izni olmadığı gerekçesiyle İsrail polisince gözaltına alınmıştı. 
     
</TEXT>
</DOC>
