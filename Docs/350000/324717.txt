<DOC>
<DOCNO> 324717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sondun45.html </URL>
<DATE> 2005/03/18/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Irak'ta kaçırılan İsveçli serbest... 
</HEADLINE>
<TEXT>

     Irak'ta kaçırılarak bir aydan fazla süredir rehin tutulan Irak asıllı İsveçli Minas İbrahim El Yusufi'nin serbest bırakıldığı belirtildi. 
     İsveç polisi, ailesinin El Yusufi'nin serbest bırakıldığını bildirdiğini, ancak salıverilmesi karşılığında fidye ödenip ödenmediği konusunda bilgileri olmadığını kaydetti. 
     Saddam Hüseyin yönetiminden kaçmak için 20 yıl önce İsveç'ten sığınma talep eden ve 2 yıl önce Hıristiyan Demokrat Partisi'ni kurmak için Irak'a dönen 59 yaşındaki El Yusufi bir aydan fazla süredir rehin tutuluyordu. 
     Yayımladıkları video kayıtlarında kendilerini ''Irak İntikam Taburu-Şehid El İsavi Tugayı'' olarak tanıtan grubun, El Yusufi'nin serbest bırakılması karşılığında 4 milyon dolar fidyenin yanı sıra Amerikan birliklerinin ülkeden çekilerek yerlerini BM personeline bırakması için takvim talep ettikleri belirtilmişti. 
     
</TEXT>
</DOC>
