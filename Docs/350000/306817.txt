<DOC>
<DOCNO> 306817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sontur30.html </URL>
<DATE> 2005/01/15/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Komşularının evini soydukları iddia edildi... 
</HEADLINE>
<TEXT>

     Antalya'da iki kadın, aynı apartmandaki komşularının evini soyduğu iddiasıyla yakalandı. 
     AA muhabirinin aldığı bilgiye göre Meltem Mahallesi Vatan Sitesi'nin 3. katında oturan Muhassine Akın, işleri nedeniyle Finike İlçesi'ne gitti. İki ay sonra evine gelen Akın, evdeki tüm eşyalarının çalındığını görünce polise başvurdu. 
     Evde parmak izi alan ve araştırma başlatan polis ekipleri, Akın'ın evinden çalınan eşyaların bir kısmını kullanılmış ev eşyaları satan bir dükkanda buldu. Polis, dükkanın sahibi Ş.E'yi 42 gözaltına alırken, Ş.E.'nin ifadesi ve araştırmalar sonucunda hırsızlığın aynı apartmanın 1. katında oturan M.K 39 ve 3. katta oturan S.A 25 adlı kadınlar tarafından yapıldığını belirledi. Polis hırsızlığa karıştığı gerekçesiyle yaptığı soruşturma kapsamında Ü.Y 52 adlı kadını da gözaltına aldı. 
     Gözaltına alınan 3'ü kadın 4 zanlı, ifadeleri alındıktan sonra adliyeye sevk edildi. 
     
</TEXT>
</DOC>
