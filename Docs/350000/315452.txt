<DOC>
<DOCNO> 315452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sonsiy31.html </URL>
<DATE> 2005/02/15/ </DATE>
<TIME> 21.19 </TIME>
<AUTHOR>  </AUTHOR>
<HEADLINE>
Erdoğan, Mumcu'nun istifasıyla ilgili sorulara yanıt vermedi 
</HEADLINE>
<TEXT>

     Başbakan Recep Tayyip Erdoğan, Erkan Mumcu'nun bakanlık görevinden ve AK Parti'den istifasıyla ilgili sorulara yanıt vermedi. 
     Başbakan Erdoğan, ikamet ettiği Sheraton Oteli'ne gelişinde, gazetecilerin, Erkan Mumcu'nun istifasıyla ilgili bir açıklama yapıp, yapmayacağı yönündeki ısrarlı sorularını yanıtsız bıraktı. 
     Erdoğan, ''Bu konuda bir basın toplantısı düzenleyecek misiniz '' sorusuna, ''Buna yönelik bir toplantı yapmam'' yanıtını verdi. 
     
     ''ARKADAŞIMIZ KİŞİSEL TAKDİR YETKİSİNİ KULLANMIŞTIR, HAYIRLI OLSUN'' 

     Başbakan Recep Tayyip Erdoğan, Erkan Mumcu'nun bakanlık görevinden ve AK Parti'den istifasını, ''Arkadaşımız kişisel takdir yetkisini kullanmıştır, hayırlı olsun'' sözleriyle değerlendirdi. 
     Başbakan Erdoğan, ikamet ettiği Sheraton Oteli'nden ayrılırken gazetecilerin Mumcu'nun istifasını değerlendirmesini istemesi üzerine, ''Ben bu konuda detaya girecek değilim, arkadaşımız kişisel takdir yetkisini kullanmıştır, hayırlı olsun'' diye konuştu. 
     
</TEXT>
</DOC>
