<DOC>
<DOCNO> 308458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sonspo04.html </URL>
<DATE> 2005/01/22/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Anelka'nın menajeri Biz anlaştık... 
</HEADLINE>
<TEXT>

     Anelka’nın menaceri Dug, Fenerbahçe yönetimi ile her konuda anlaştıklarını belirterek, şimdi top kulüplerde ifadesini kullandı. 
     
     İş bitiyor 

     Nicolas Anelka transferinde sona doğru... Fransız yıldızın menaceri Dug, Fenerbahçe ile görüştüklerini ve her konuda anlaşma sağladıklarını ifade etti. Kendileriyle Fenerbahçe arasında sorunun bulunmadığını vurgulayan Fransız menacer, Anelka Manchester City’nin futbolcusu. Transferin gerçekleşmesi için Fenerbahçe ve İngiliz Kulübü’nün anlaşmaya varması gerekiyor. Bu problemin de transfer dönemeninin sonuna kadar çözüleceğini tahmin ediyorumö diye görüş bildirdi. 
     
     Bekle ve gör 

     Sarı-Lacivertli yönetim ise aceleci davranmıyor. Geniş bir kadroya sahip olan ve İngiliz Kulübü’ne Anelka transferine çok ihtiyacı olmadığı fikrini vermek isteyen Fenerbahçe, işi ağırdan alırken son güne kadar bekle ve gör politikası izleyecek. Borçları nedeniyle Fransız futbolcuyu satmak isteyen Manchester City Kulübü, Marsilya’nın da devreye girmesi nedeniyle indirime yanaşmazken, Fransız Kulübü’nün de Fenerbahçe’nin teklifine çıkamayacağı öğrenildi. 
     
</TEXT>
</DOC>
