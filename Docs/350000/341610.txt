<DOC>
<DOCNO> 341610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sontur02.html </URL>
<DATE> 2005/05/11/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
İzmir'de doktoru öldüren zanlı tutuklandı... 
</HEADLINE>
<TEXT>

     İzmir’in Karşıyaka İlçesi’nde, Dr. 
     Atilla Orhan’ı bıçaklayarak öldüren zanlı Hüseyin G. 30 , çıkarıldığı mahkemede tutuklandı. 
     Jinekolog Opr. Dr. Atilla Orhan 45 , Karşıyaka 1732. sokaktaki Şebnem Apartmanı’nda bulunan muayenehanesinde, Hüseyin G. tarafından kalbinden bıçaklanarak hayatını kaybetmişti. Cinayet Büro Amirliği ekipleri, olaydan kısa süre sonra eşgali belirlenen Hüseyin G.’yi, operasyonla yakalamıştı. Zanlının üzerinden doktora ait içinde kimliği, kredi kartları, 750 YTL ve 100 Dolar bulunan cüzdan da bulunmuştu. 
     Hüseyin G., alınan ifadesinde, bir fabrikada çalıştığını, 20 bin YTL kredi kartı borcunu ödemek için, 5 ay önce oğlunu dünyaya getiren doktordan borç istemek amacıyla muayenehaneye geldiğini, çıkan tartışmada doktoru bıçakladığını söylediği öğrenildi. 
     Doktorun ölümünden büyük üzüntü ve pişmanlık duyduğunu anlatan Hüseyin G., çıkarıldığı mahkemede "Gasp" ve "cinayet" suçundan tutuklanarak cezaevine gönderildi. 
     
</TEXT>
</DOC>
