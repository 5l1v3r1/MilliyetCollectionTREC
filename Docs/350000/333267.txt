<DOC>
<DOCNO> 333267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sondun26.html </URL>
<DATE> 2005/04/14/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
KKTC pazar günü cumhurbaşkanını seçecek... İşte adaylar... 
</HEADLINE>
<TEXT>

     Kuzey Kıbrıs Türk Cumhuriyeti KKTC halkı, yeni cumhurbaşkanını seçmek için hafta sonunda sandık başına gidecek. 
     Oy kullanma hakkına sahip 147 bin 823 kişi, pazar günü KKTC'nin ikinci cumhurbaşkanını belirleyecek. 
     Seçime sayılı günler kala, Yüksek Seçim Kurulu hazırlıklarını sürdürüyor, adaylar ise seçmenleri etkilemek için son çabalarını ortaya koyuyor. 
     Adaylar, televizyon ve radyo programlarıyla geniş kitleleri etkilemeye çalışıyor, ev, kahvehane ve işyeri ziyaretleriyle vatandaşlarla birebir iletişim kurarak oy istiyor. 
     Adaylardan biri, pazar günkü seçimde geçerli oyların salt çoğunluğunu alması halinde KKTC'nin yeni cumhurbaşkanı olacak. 
     Aksi takdirde seçim, en çok oy alan iki aday arasında 24 Nisan Pazar günü tekrarlanacak ve en çok oy alan aday 5 yıl süreyle KKTC'nin cumhurbaşkanlığı makamına oturacak. 
     Yüksek Seçim Kurulu Başkanı Taner Erginel, yarın basın toplantısı düzenleyerek, seçimle ilgili bilgileri, hazırlıkları, vatandaş ve seçmenlerin dikkat etmesi gereken hususları açıklayacak. 
     Seçime 3'ü bağımsız 9 aday katılıyor. 9 adayın oy pusulasındaki sıralaması şöyle 
     1. Zehra Cengiz Kıbrıs Sosyalist Partisi-KSP . 
     2. Mustafa Arabacıoğlu Demokrat Parti-DP . 
     3. Nuri Çevikel Yeni Parti-YP . 
     4. Mehmet Ali Talat Cumhuriyetçi Türk Partisi-CTP-Başbakan . 
     5. Derviş Eroğlu Ulusal Birlik Partisi-UBP . 
     6. Hüseyin Angolemli Toplumcu Kurtuluş Partisi-TKP . 
     7. Ayhan Kaymak bağımsız . 
     8. Arif Salih Kırdağ bağımsız . 
     9. Zeki Beşiktepeli bağımsız . 
     
</TEXT>
</DOC>
