<DOC>
<DOCNO> 341462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sondun08.html </URL>
<DATE> 2005/05/11/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Yunan liderlerden Papadopulos’a eleştiri 
</HEADLINE>
<TEXT>

     Sofia ANGELİDİS ATİNA, DHA 

      YUNANİSTAN’da muhalefet partisi PASOK’un lideri Yorgo Papandreu ve iktidardaki Yeni Demokrasi Partisi’nin Onursal Başkanı Kostas Miçotakis, Rum yönetimi lideri Tasos Papadopulos’un Kıbrıs sorunu konusundaki uzlaşmaz tutumunu sert bir şekilde eleştirdi. 
     Eski Kıbrıs Rum lideri Yorgo Vasiliu’nun Kıbrıs ve AB konulu kitabının tanıtımı için düzenlenen toplantıda konuşan Miçotakis, Papadopulos’un Annan Planı’na ’Hayır’ demiş olmasını anlayamadığını ifade ederek, "Nasıl olur da bir kişi Annan Planı’nı reddedip, sonra da ’Ne öneriyorsun ’ diye sorulduğunda ’Sırdır ve açıklamayacağım’ yanıtını verir. Bundan iki şey anlaşılabilir Maksimalist şeyler önerip kabul görmemesinden ya da mantıklı şeyler söyleyip sonunda Kıbrıs sorununun çözüleceğinden korkuyordur" dedi. 
     Geçen yıl yapılan referandumdan çıkan sonucun Türkiye’nin işine yaradığını ve Ada’da Türk askeri varlığının sürmesini sağladığını savunan Yorgo Papandreu ise, Tayvan modeline gönderme yaparak, "Ada’daki durumun kalıcı hale gelmesi ve bu durumun de facto olarak tanınmasını engellemeliyiz. Korkarım ki zaman alehimize işliyor" dedi. 
     
</TEXT>
</DOC>
