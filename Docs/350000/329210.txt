<DOC>
<DOCNO> 329210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sondun06.html </URL>
<DATE> 2005/04/01/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Kolombiya'da uyuşturucuyla mücadele ekibi, kokain kaçakçısı çıktı .. 
</HEADLINE>
<TEXT>

     Kolombiya'da, uyuşturucuyla mücadele biriminde görevli 5 Amerikan askeri, kokain kaçakçılığı yaptıkları gerekçesiyle gözaltına alındı. 
     Kolombiya Savunma Bakanlığı'ndan üst düzey bir yetkili, askeri uçakla Miami'ye 16 kilo kokain naklettikleri belirlenen askerlerin gözaltına alındığını söyledi. 
     Adını açıklamak istemeyen yetkili, askerlerin güneydeki Caqueta bölgesinde yer alan Larandia üssünde uyuşturucu kaçakçılığıyla mücadele biriminde görev yaptığını belirtti. Kolombiya istihbaratının askerleri bir süredir takip ettiği kaydedildi. 
     5 Amerikan askerinin gözaltına alındığı, Miami'deki ABD Ordusu Güney Komutanlığı tarafından da doğrulandı. 
     ABD, Kolombiya'da uyuşturucu kaçakçılığıyla mücadele için her yıl milyonlarca dolar harcıyor. 
     
</TEXT>
</DOC>
