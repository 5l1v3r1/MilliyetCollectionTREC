<DOC>
<DOCNO> 343709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonspo02.html </URL>
<DATE> 2005/05/18/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Mehmet Demirkol, derbi öncesi iki devi masaya yatırdı... 
</HEADLINE>
<TEXT>

     Mehmet Demirkol, derbi öncesi iki devi masaya yatırdı Fenerbahçe Türkiye’de geç çözüldüğü için belki şampiyon olacak ama Galatasaray’ı yenebilecek mi İşte bu sorunun cevabı, Galatasaray’ın krizden enerji çıkarabilmesi ve Saracoğlu atmosferiyle başa çıkabilmesinde saklıö Kulüpteki geleceği belli olmayan tecrübeli oyuncular kendilerini ispatlamak için bundan daha iyi bir fırsat bulamaz. Bu ülkede Saracoğlu’ndaki atmosferle mücadele edebilecek bir ekip varsa o da tecrübesiyle Galatasaray’dırö 
     
     Luciano büyük sorun 

     Daum’un Fenerbahçe’ye oynattığı tek santrforlu oyun eleştiriliyor. Ama öte yandan o 4-3-3’ün yapısı, Maurinho’nun Chelsea’ye puan rekoru kırdırdığı oyunun hemen hemen aynısı. Yani aslında mesele oyun yapısı değil, bu takımın üst düzey futbola yeterli olmayan kadro yapısından doğan gizli delikleri. Misal Fenerbahçe’nin gol silahı Tuncay’ın şut kalitesi, tıpkı Serhat gibi çok düşük. Ondan çok daha iyi şut kalitesine sahip Luciano ise savunmadaki en önemli delik. Galatasaray’ın kupada attığı ilk üç golün bir numaralı sorumlusu kolay alan kaybeden Brezilyalı. 
     
     Alex artık tutuluyor 

     Fenerbahçe’nin savuma dirliğini sağlayan Aurelio ise bir çapanın yapması gereken en önemli işi yapamıyor. Topu 4 kez dürtmeden ayağından çıkaramıyor. Sol bekte oynadığı için eleştirilen Ümit olmayınca Fenerbahçe hiç kanat bindirmesi yapamıyor ve bu Tuncay’ı da etkiliyor. Dikine oynamayı, adam geçmeyi hiç beceremeyen Nobre’yi savunmalar çözünce en iyi yaptığı iş olan gol vuruşu olanağını bulamamaya başladı. Alex ise Denizli maçı sonrası sıkı takiple nasıl etkisiz hale gelir, bunu herkes öğrendi. O hiçbir büyük maçta lider rolünü üstlenemediği gibi takımın savunmasını da kötü etkiliyor. 
     
     Hooijdonk da olmayınca... 

     Rüştü de büyük maç kurtarıcısı kimliğinden uzaklaşınca Sarı-Lacivertliler tamamen çözülmüş oldu. Daum’un kullandığı oyun yapısı aslında kötü değil. Ama şu ortaya çıktı ki kendisinin kurduğu kadro büyük oyunları kaldıracak seviyede değil. Van Hooijdonk’u da kullanmayınca takımda ciddi bir liderlik eksikliği de meydana geldi. Fenerbahçe Türkiye’de geç çözüldüğü için belki şampiyon olacak ama Galatasaray’ı yenebilecek mi İşte bu sorunun cevabı, Galatasaray’ın krizden enerji çıkarabilmesi ve Saracoğlu atmosferiyle başa çıkabilmesinde saklı. 
     
     Hagi de biliyor ki... 

     Galatasaray tarihinin en karışık dönemlerinden birini yaşıyor. Tecrübeli oyuncularla teknik direktör Hagi’nin bağları koptu. Hagi’yle yönetimin bağlantısı ise aylardır yok. Galatasaray’ın önümüzdeki sene yeni bir teknik direktörle çalışacağı, devre arasından bu yana kulislerde konuşuluyor. Bunu kuşkusuz Hagi de biliyor. Tüm bu olup bitenler ve kaybedilen şanslar sonrası içine girilen kaosta ortaya çıkan şu Tek suçlu Hagi. Öyle ki yönetimden hiç mutlu olmayan taraftar bile sinirle bakan gözlerini Rumen hocaya çevirdi. 
     
     Mutsuz bir kupa vermek 

     Devre arasında gözden çıkardığı oyuncularla bozulan ilişki, Ribery’ye gereken şansı tam olarak vermemesiyle iyice zayıflamıştı. Son olarak Hakan’ı oyundan çıkarmasıyla tamamen koptu. Artık öyle bir noktaya gelindi ki Hagi’yi isteyen tek bir önemli unsur kalmadı. Bu herhangi bir takım için büyük bir dezavantaj demektir. Ama Galatasaray’da durum farklı. Kulüpteki geleceği belli olmayan tecrübeli oyuncular kendilerini ispatlamak için bundan daha iyi bir fırsat bulamaz. Şampiyonluk kaçacak olsa bile Fenerbahçe’ye mutsuz bir kupa vermek onların geleceğini kurtarır. 
     
     Fener’den daha sertler 

     ..Ve bu ülkede Saracoğlu’ndaki atmosferle mücadele edebilecek bir ekip varsa o da tecrübesiyle Galatasaray’dır. Bu yılki derbi performansları da Galatasaray’ı öne çıkarıyor. Galatasaray’ın sıkı 4-4-2’sinin Fenerbahçe’ye oranla daha etkili ve iki yönlü bir kurgu olduğu ortada. Fenerbahçe’den daha sertler. Onlar için önemli olan ilk golü atıp rakibi bu maçı da alamayacağız’ sıkıntısına sokabilmek. Bunu yapabilirlerse oyun yapıları onları ayakta tutacaktır. Ve kimse onu istemese de bu yapıyı kuran adam Hagi’dir. Tarih onun hakkını verecek. 

     
</TEXT>
</DOC>
