<DOC>
<DOCNO> 302666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/18/son/sonyas02.html </URL>
<DATE> 2005/12/18/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Lotoyla gelen miras 
</HEADLINE>
<TEXT>

     BBC TÜRKÇE 

      Norveçli bir köylü, çiftliğini bırakacağı varisi olmadığından, mirasının sahibi, köyün gençleri arasında düzenlenen çekilişle belirlendi. Çiçeği burnunda varis dilinin tutulduğunu söyledi. 
     89 yaşındaki Gunnar Bergsrud, Norveç'in güneyinde Hedalen'deki çiftliğinde ölmeden önce vasiyetine mirasının yaşı 18 ile 35 arasında herhangi bir kişiye verilebileceğini ekletti. 
     Bunun üzerine Bergsrud'un ölümü ardından bir çekiliş düzenlendi ve katılan 30 kişi içinde talih kuşu 35 yaşındaki bir kadını vurdu. 
     Monica Aasli, çekilişten bir gün önce içinden gelen bir dürtü üzerine son dakikada çekilişe katılma kararı aldığını anlattı. 
     Aasli, eşine çekilişe girmeden önce çiftçilikle ilgilenip ilgilenmediğini dahi sormadığını belirtti. 
     Aasli, şimdi ailesiyle çiftliğe taşınıp taşınmamayı değerlendireceklerini söyledi. 
     Çiftliğin değeri bir milyon kron yani yaklaşık 200 milyar. 
     Ancak kurayla seçilen varis, bunun yüzde 16.5'unu vergi olarak ödemek durumunda kalabilir. 
     Associated Press'in aktardığına göre çiftlikte elektrik bulunmazken, su ve diğer altyapı sistemlerinin elden geçirilmesi gerekiyor. 
     Ancak Oslo'nun 220 km kuzeybatısında cennet gibi bir yerde bulunan çiftlik, 40 hektar ormanlık alanla çevrelenmiş durumda. 
     Köy sakinleri, Bergsrud'un çiftliğinde yaşamaktan zevk aldığını ve genç bir insanın çiftliğini alıp bundan gelir elde etmesini umduğunu anlattı. 
     Bergsrud ve erkek kardeşi Anders'in doğup büyüdükleri yeri de bir yerel müzeye bağışladıkları bildirildi. 
     
</TEXT>
</DOC>
