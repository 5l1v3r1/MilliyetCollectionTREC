<DOC>
<DOCNO> 336610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sondun17.html </URL>
<DATE> 2005/04/25/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
AKPM'de Ermeni 'soykırım' sergisine izin verilmedi 
</HEADLINE>
<TEXT>

     Avrupa Konseyi binasında sözde Ermeni soykırımına ilişkin bir sergi açılması talebinin reddedildiği bildirildi. 
     Avrupa Konseyi Parlamenterler Meclisi'ndeki AKPM Ermeni parlamenter heyetinin, bugün başlayan ve bir hafta sürecek toplantılar sırasında, sözde soykırıma ilişkin bir sergi açılması için girişimde bulunduğu öğrenildi. 
     Ermeni heyetinin girişimi başkanlık divanında reddedildi. 
     Ermeni heyetinin, öğleden sonra başlayacak genel kurul oturumunun açılışında da sözde Ermeni soykırımının kurbanları için bir dakikalık saygı duruşunda bulunulmasını talep ettiği, ancak bu önerinin de siyasi gruplar ve AKPM Başkanı Rene van der Linden tarafından kabul görmediği bildirildi. 
     Bununla birlikte, Ermeni parlamenterlerin, AKPM genel kurulunun açılışında gündem dışı söz alarak, bu konudaki taleplerini bir kez daha gündeme getirmeleri ve oylama yapılmasını isteyecekleri belirtildi. 
     
</TEXT>
</DOC>
