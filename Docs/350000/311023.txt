<DOC>
<DOCNO> 311023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonsiy08.html </URL>
<DATE> 2005/01/31/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Iraklı Türkmenler'e amblem oyunu 
</HEADLINE>
<TEXT>

     Uluslararası Göç Örgütü'nün IOM , Irak seçimleri için hazırladığı yurt dışı tanıtım kitapçıklarında, seçimlere katılan Irak Türkmenleri Cephesi'nin amblemine yer verilmediği belirlendi. 
     Irak Türkmen Cephesi Türkiye Temsilcisi Ahmet Muratlı, bunun "Irak'ın tarafsızlığını yitiren Kürt Dışişleri Bakanı'nın talimatıyla" gerçekleştiğini öne sürerek, seçimlerin iptaline yol açabilecek bu haksızlığı uluslar arası platformlarda dile getireceklerini açıkladı. 
     Ahmet Muratlı yaptığı açıklamada, yurt dışında yaşayan Irak vatandaşlarının bilgilendirilmesi için Ürdün'de basılan ve seçime katılan 111 kuruluşun adı, amblemi ve adaylarının yer aldığı tanıtım kitapçıklarında "Irak Türkmenleri Cephesi"nin amblemine yer verilmediğini bildirdi. 
     Muratlı, IOM'un Türkiye'de dağıttığı kitapçıklarında ise bu kusurun, "Irak Türkmenleri Cephesi"ni gösteren bir etiket iliştirilerek kapatılmaya çalışıldığını belirtti. 
     Hatanın basit bir kusur olmadığı ve özürle geçiştirilemeceğini vurgulayan Muratlı şöyle dendi 
     "Irak Türkmenleri Cephesi, bu konuda bir kasıt olduğunu ve bunun Irak'ın Kürt Dışişleri Bakanı'nın talimatıyla gerçekleştirildiğini belirlemiştir. Türkmenler'i hor gören ve hatta yok sayan bu davranış, dünyanın neresinde olursa olsun bir suçtur. Dergiyi basan IOM da bu suça ortak ortak olmuştur. Bu konu, demokratik ülkelerde seçim iptali nedenidir. Irak Türkmenleri Cephesi, bu haksızlığı, ulusal ve uluslar arası platformlarda dile getirecek ve ihmali görülenlerin de açıklanması ve cezalandırılmasını isteyecektir" 

     
</TEXT>
</DOC>
