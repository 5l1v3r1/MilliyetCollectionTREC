<DOC>
<DOCNO> 310401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/ekonomi/eko03.html </URL>
<DATE> 2005/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Kreş açanın vergisini indirin 
</HEADLINE>
<TEXT>


TOBB Başkanı Hisarcıklıoğlu, kreş, emzirme odası açan ve istihdam artıran işyerlerine vergi indirimi istedi 

ANKARA Milliyet 

Türkiye Odalar ve Borsalar Birliği TOBB Başkanı Rifat Hisarcıklıoğlu kreş ve emzirme odası açmaları gereken ve işyeri hekimi istihdam eden yerlere vergi indirimi istedi. 
Hisarcıklıoğlu, Başbakan Yardımcısı Abdüllatif Şener başkanlığında yapılan Ekonomi Koordinasyon Kurulu'nda EKK yaptığı konuşmada "Unutmamak gerekir ki işsizlik problemi müteşebbis sınıfının yeni yatırımlarla çözebileceği bir sorundur" dedi. Hisarcıklıoğlu, istihdamı artırmaya yönelik yeni öneriler gündeme getirdi. 

İstihdam sağlayana af 
Mevcut mevzuata göre işletmelerin yapmak zorunda oldukları bazı işler için de vergi kolaylığı istenen öneri lerin dikkat çekici kalemleri şöyle 
Gerçekleştirdikleri fazla istihdam nedeniyle spor tesisleri, ana okulu, kreş ve emzirme odası açmaları gereken, işyeri hekimi istihdam eden, mesleki eğitim faaliyetlerinde bulunan işyerlerine vergi indirimi, ekonomik ve teknik katkı sağlanmalı.Krizlerde işçi çıkarmayan işyerlerinin SSK prim ve cezaları affedilerek, Gelir ve Kurumlar Vergisi'nde indirim yapılmalı.Gelir ve Kurumlar Vergisi mükellefi işverenlerin 1 Ocak 2005'den itibaren işe aldığı her işçi için ödenmesi gereken gelir vergisi 2 yıl süre ile tahakkuk ettirilerek silinmeli. Bu işçilerin sigortaları ile işveren işsizlik sigortası fonu iki yıl Hazinece karşılanmalı.İstihdam arttıran girişimcilerin sigorta prim borçları ötelenmeli, devlet katkı vermeli. İş ve SSK kanunlarındaki ağır cezalar düşürülmeli.Kanun gereği işyerlerinde çalıştırılması gereken engelli ve eski hükümlü ile terörden zarar görenlerin yakınlarıyla ilgili cezai yaptırımlar yerine özendirici tedbirler alınmalı. Yeni İş Kanunu gereği yayınlanan, iş sağlığı ve güvenliği yönetmelikleri için geçiş süreleri verilmeli. 

</TEXT>
</DOC>
