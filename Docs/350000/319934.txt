<DOC>
<DOCNO> 319934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sondun40.html </URL>
<DATE> 2005/03/02/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Afganistan'da ilk kadın eyalet valisi 
</HEADLINE>
<TEXT>

     Afganistan'da ilk defa bir kadının eyalet valisi olarak atandığı bildirildi. 
     Resmi Kabil televizyonu, Habibe Sorabi'nin Bamiyan eyaleti valisi olduğunu duyurdu. 
     Önceki Hamid Karzai hükümetinde kadın işlerinden sorum bakan olarak görev yapan Sorabi, atanmasından sonraki açıklamasında, Bamiyan eyaletinde tarihi eserlerin restore edilmesine ve turizmin geliştirilmesine çalışacağını söyledi. 
     Bamiyan eyaletinde 1600 yıl önce yaptırılan ve dini hoşgörünün sembolü olarak görülen iki büyük Buda heykeli, Taliban yönetimi tarafından havaya uçurulmuştu. 
     Sorabi'nin atamasının, Taliban yönetiminin 2001 yılının sonunda iktidardan uzaklaştırılmasından sonra Afganistan'da önemli bir siyasi adım olarak yorumlanıyor. 
     Karzai'nin ekim ayında kurulan yeni hükümetinde halen 3 kadın bakan görev yapıyor. 
     Taliban yönetimi sırasında Afganistan'dan Pakistan'a kaçan Sorabi, Washington yönetiminin 11 Eylül terörist saldırılarından sorumlu tuttuğu Taliban'ı yıkmasından sonra ülkesine dönmüştü. 
     
</TEXT>
</DOC>
