<DOC>
<DOCNO> 305002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/spor/spo06.html </URL>
<DATE> 2005/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bıçakcı tatlı sert 
</HEADLINE>
<TEXT>



FUTBOL Federasyonu Başkanı Levent Bıçakcı hakemlere tatlı sert uyarılarda bulundu. Bıçakcı, hakemlerin geçmiş yıllara göre ilk yarıda başarılı bir performans çizdiğini, ancak disiplin uygulamalarında standardı tutturamadığını söyledi, "Bazı futbolcuların sizin üzerinizdeymiş gibi hava yaratmasına izin vermeyin. Sahada gerçek patronun kim olduğunu anlatın ve gösterin. Ancak bunu sertlikle yapmayın, bu tepki doğurur" dedi. 
TECRÜBELİ hakemlerin ilk yarıda genç hakemler gibi iyi bir performans sergileyemediğine dikkat çeken Levent Bıçakcı, "Artık istenmeyen hakem veya uğurlu gelen hakem tabirlerini tarihe gömün. MHK Başkanı, hakem notlarının açıklanmasının bazı zararlar doğurduğunu, düşük not alan hakemlerin konsantrasyonunun ve moralinin bozulduğunu söyledi ve kalkmasını istedi. Ancak şu an ben açıklanmasından yanayım" diye konuştu. 


</TEXT>
</DOC>
