<DOC>
<DOCNO> 337883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sontur44.html </URL>
<DATE> 2005/04/28/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Pompalı tüfek cinayeti çözüldü Kan davası 
</HEADLINE>
<TEXT>

     İzmir'in Karşıyaka İlçesi'nde pompalı tüfekle öldürülen Çetin Mengüç'ün 36 katil zanlısı yakalandı. 
     Alınan bilgiye göre, Bayraklı semti 1615 16 sokak ile 1620 12 sokağın kesiştiği köşede cesedi bulunan tekstil işçisi Mengüç ile ilgili soruşturmayı başlatan Asayiş Şube Müdürlüğü Cinayet Büro Amirliği ekipleri, ölenin özel yaşamını incelemeye aldı. 
     Eldeki bilgilerin değerlendirilmesi sonucu, Çetin Mengüç'ün, amcası Cağız Mengüç ile aynı semtte cesedin bulunduğu yerden 3 sokak ötede, Necati Zirek'in öldürülmesinin sanığı olduğu ve bir süre cezaevinde kaldığı belirlendi. 
     Geçmişteki olayın tahkikat dosyalarını da değerlendiren polis, cinayeti, ''kan davası'' sonucu işlenme olasılığı üzerinde durarak çözdü. 
     Yapılan operasyonda, 5 yıl önce öldürülen Necati Zirek'in kardeşi Recep Zirek 24 , katil zanlısı olarak Buca İlçesi'nde saklandığı evde, suç aleti pompalı tüfekle yakalanarak gözaltına alındı. Zanlının, ilk ifadesinde, cinayeti işlediğini itiraf ettiği öğrenildi. 
     Emniyet yetkilileri, zanlının, işlemlerinin ardından yarın adliyeye sevk edileceğini belirttiler. 
     
</TEXT>
</DOC>
