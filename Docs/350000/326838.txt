<DOC>
<DOCNO> 326838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/guncel/gun03.html </URL>
<DATE> 2005/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin'de 6 çocuk tutuklandı 
</HEADLINE>
<TEXT>



Mersin'deki nevruz kutlamalarında Türk bayrağını yere atıp yakmak isteyen 7 ve 6. sınıfa giden amca çocukları V.S. ve C.S.'nin ardından Türk bayrağına saldırıyla ilgili E.B. 18 ve yaşları 18'den küçük F.B., M.A.A. ve S.T. de gözaltına alındı.Emniyet Müdürlüğü Çocuk Şube Müdürlüğü'nde sorgulanan 6 zanlı, "Türk Bayrağı Kanunu'na muhalefet"ten savcılığa sevk edildi. C.S.'nin bayrağı yere vurduğu, V.S. ile M.A.A.'nın çiğnediği, F.B.'nin yırtmaya çalıştığı, E.B.'nin yakmaya kalkıştığı, S.T.'nin de sağa sola vurduğu belirlendi. 6'sı da tutuklanan zanlılardan V.S. ve C.S.'nin okulda haraç olaylarına karıştığı da belirlendi. Salı günü bayrağı yere attığı gerekçesiyle gözaltına alınan 15 yaşındaki R.T. de tutuksuz yargılanmak üzere serbest bırakıldı. 

8 kişi tutuklandı 
DEHAP'ın Ankara Abdi İpekçi Parkı'nda 20 Mart'ta düzenlenen "Nevruz Mitingi'nde, PKK'nin flamalarını taşıyan Aytaç Ayhan, Hasret Tusun, Burhan Aytaç, Behçet Güngör, Sinan Sümer, Dilek Karahan, Hatice Özüç ve Nihat Fırat tutuklandı. 


</TEXT>
</DOC>
