<DOC>
<DOCNO> 329587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/yasam/yas02.html </URL>
<DATE> 2005/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dostluğun mimarı Dracula'ya esin kaynağı 
</HEADLINE>
<TEXT>


LONDRA Milliyet 

Bram Stoker'in "Dracula" adlı eserine ilham kaynağı olan Macar Profesör Arminius Vambrey'in, İngiltere hesabına Osmanlı ve İran topraklarında casusluk faaliyeti yürüttüğü ve Rusların yayılmacı emellerini durdurmak için Londra'ya Osmanlılarla iyi ilişkiler geliştirmesini tavsiye ettiği ortaya çıktı. Açıklanan İngiliz arşiv belgelerine göre, İngiliz hayranı olan ve Ruslardan nefret eden renkli kişilikli, maceraperest Prof. Vambrey, uzmanı olduğu oryantal dilbilgisi sayesinde Osmanlı Sultanı ve İran Şahı ile yakın dost oldu. İslam kültürünü, görenekleri ve bölge etnografyasını da çok iyi bildiği için İngiliz devlet adamları ile diplomatları nezdinde büyük bir prestij kazanan Vamprey'in, 1913'teki ölümüne kadar 20 yıl İngilizlere casusluk yaptığı belirtiliyor. 


</TEXT>
</DOC>
