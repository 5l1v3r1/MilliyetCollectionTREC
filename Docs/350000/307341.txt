<DOC>
<DOCNO> 307341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/ekonomi/eko05.html </URL>
<DATE> 2005/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kredi kuruluşları artırım sırasına girdi 
</HEADLINE>
<TEXT>


EKONOMİ SERVİSİ 

Uluslararası kredi derecelendirme kuruluşu Fitch Ratings, Türkiye'nin uzun vadeli döviz ve TL cinsli notlarını B 'dan BB'ye yükseltmesinin ardından çeşitli Türk şirketlerinin uzun vadeli döviz notlarını da birer kademe yükseltti ve uzun vadeli TL cinsi notlarını teyit etti. Fitch'in açıklamasına göre, Anadolu Efes, Hürriyet Gazetecilik, Turkcell, Tüpraş ve Vestel Elektronik'in uzun vadeli döviz kredi notları B 'dan BB'ye yükseltilirken, görünümleri de pozitiften durağana çevrildi. 
Anadolu Efes ve Tüpraş dışındaki, şirketlerin uzun vadeli döviz cinsi kredi notları, kendi not seviyeleriyle tutarlı güçlü alanlar ve riskleri tam olarak yansıttıkları için bundan sonra ülke notuyla sınırlı olmayacak. Uzun vadeli TL cinsi kredi notları ise Anadolu Efes ve Tüpraş için BB , Hürriyet, Turkcell ve Vestel için BB olarak teyit edildi. Bu notların görünümleri de Anadolu Efes, Turkcell için durağan, Hürriyet için pozitif olarak bırakılırken, Tüpraş ise negatif izlemede kaldı. 

'Standby önemliydi' 
Japon Kredi derecelendirme kuruluşu JCR baş analisti Yoshihiko Tamura, Türkiye'nin notunun yükseltilmesini destekleyecek şartların oluşmaya başladığını söyledi. Gelişmeleri yakından görmek için İstanbul ve Ankara'da ziyaretlerde bulunduklarını belirten Tamura, IMF ile yapılan standby anlaşmasının ve AB'nin, uzun vadeli istikrar ve dolaylı doğrudan yatırımların artması açısından önem taşıdığını bildirdi. 


</TEXT>
</DOC>
