<DOC>
<DOCNO> 320707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sonsiy05.html </URL>
<DATE> 2005/03/04/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
İsmail Cem yurda döndü 
</HEADLINE>
<TEXT>

     CHP Genel Başkanlığı Başdanışmanı İsmail Cem, yurda döndü. 
     PASOK'un Kongresi'ne CHP'yi temsilen katılan Cem, Olympic Havayolları'na ait uçakla Atina'dan İstanbul'a geldi. 
     Cem, Atatürk Havalimanı VIP Salonu'nda basın mensuplarına yaptığı açıklamada, ''Çok güzel bir kongre oldu. Bana ve ülkeme gösterilen yakınlığa çok sevindim'' dedi. 
     PASOK Genel Başkanı Yorgo Papandreu ile özel bir görüşme yaptığını anlatan İsmail Cem, şunları kaydetti 
     ''Görüşmede, Türkiye-Yunanistan ilişkilerini gözden geçirdik. Olumlu yolda geliştiği izlenimini paylaştık. Ayrıca, PASOK ve CHP Sosyalist Enternasyonel'in üyesi olan 2 parti olarak, daha yakın bir ortak çalışma nasıl yapabiliriz, kendi deneyimimizi nasıl paylaşabiliriz, bu gibi konuları görüştük. 
     Önümüzdeki günlerde iki partiden küçük çalışma grupları oluşturacağız. Ziyaretim çok faydalı oldu. Umarım ilişkiler hep böyle iyi gitsin ve gelişsin.'' 
     
</TEXT>
</DOC>
