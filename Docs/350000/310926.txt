<DOC>
<DOCNO> 310926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sondun14.html </URL>
<DATE> 2005/01/31/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Rice 5 şubatta Türkiye'de... Rice Ankara'da 24 saatten az kalacak 
</HEADLINE>
<TEXT>

     Göreve başlamasının ardından çıktığı ilk yurtdışı gezisinde Türkiye'ye de uğrayacak olan ABD Dışişleri Bakanı Condoleezza Rice, 5 şubat cumartesi günü Ankara'ya gelecek. 
     Dışişleri Bakanlığı'ndan yapılan açıklamaya göre, Rice Ankara'da bir gece kalacak. 
     Cumhurbaşkanı Ahmet Necdet Sezer ve Başbakan Recep Tayyip Erdoğan tarafından kabul edilecek olan Rice, Dışişleri Bakanı Abdullah Gül'le de biraraya gelecek. 
     Görüşmelerde, Irak sorunu ve iki ülke ilişkilerinin yanında, Türkiye'nin İsrail-Filistin ihtilafındaki rolü de ele alınacak. 
     
     Türkiye, Rice'dan umutlu 
     George Bush yönetiminin ikinci döneminde Dışişleri Bakanı olan Condoleezza Rice, Türkiye'yi yakından tanıyan bir isim olarak, Türk diplomatik çevrelerinde memnuniyetle karşılanıyor. 
     
</TEXT>
</DOC>
