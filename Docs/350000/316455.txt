<DOC>
<DOCNO> 316455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sonsiy14.html </URL>
<DATE> 2005/02/18/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
CHP'li Koç AKP tekel yolsuzluğunda suçüstü yakalanmıştır 
</HEADLINE>
<TEXT>

     CHP Grup Başkanvekili Haluk Koç, Plan ve Bütçe Komisyonu'nda dün kabul edilen yasa tasarısında yer alan Tekel'e alınacak makinalarla ilgili maddenin, iktidarın gerçek yüzünü ortaya çıkardığını ileri sürerek, ''AKP Tekel yolsuzluğunda suçüstü yakalanmıştır, yasa çıkararak bu suçtan kurtulamazsınız'' dedi. 
     Koç, bazı CHP milletvekilleriyle birlikte TBMM'de basın toplantısı düzenledi. 
     Tekel'in, 10 Haziran 2004 tarihinde Tokat sigara fabrikasına sert paket kutulu sigara paketleme makinaları alımı için ihale şartnamesi yayınladığını ve şartnamede '' Makinaların kullanılmamış ve yeni olması '' koşulu bulunduğunu belirten Koç, yapılan ihaleyi ispanyol MTS firmasının kazandığını söyledi. 
     13 milyon 840 bin Avro'ya malolan makinaların uygunluk belgesi almak için Tekel Genel Müdürlüğü'nün Tütün Üst Kurulu'na başvuruda bulunduğunu ve üst kurul uzmanlarının yaptıkları incelemeler sonucunda verdikleri teknik değerlendirme raporunda, makinaların tam ve yeni teknoloji kullanılmamış makina ile ekipmanı beyanlarına uygun olmadığının saptandığını kaydeden Koç, Tütün Üst Kurulu'nun yetkisine dayanarak makinaların iade edilmesini kararlaştırdığını söyledi. Tekel Genel Müdürlüğü'nün bu kararı yerine getirmediğini ve İstanbul Sanayi Odasına başvurarak bilirkişi talebinde bulunduğunu belirten Koç, İSO uzmanlarının ilk incelemede verdikleri raporda makinaların ''kulllanılmamış ve yeni'' olduklarını kararlaştırdığını ifade etti. 
     Aynı kurul'un ilk raporunu iptal ederek ikinci bir rapor hazırladığını ve bu raporda '' Tamamen yeni ve çeşitli düzeylerde yenileştirilmiş makinalar üreten firmaların bulunduğu, bazı hallerde ikinci el kullanılmış makinaların çelik saç veya döküm gövdelerine kadar tüm aksam, parça ve donanımlarında arındırılarak'' diyerek makinaların yeni olmadığı tespitinde bulunduğunu vurgulayan Haluk Koç, şu soruların Maliye Bakanı Kemal Unakıtan ve diğer yetkililer tarafından yanıtlanmasını istedi 
     ''Türkiye'de sigara üretiminde yeni makinaların kullanılma zorunluluğunun bir gereği olarak Tütün Üst Kurulu'nun kararına niçin uyulmamıştır Tekel Genel Müdürlüğü'nün böyle bir yetkisi var mıdır, varsa bu yetki hangi yasadan kaynaklanmaktadır 
     Tekel'e tanesi 1.7 milyon Avro'ya satılan bu makinalar Beyaz Rusya'ya 570 bin Avro'ya satılmış mıdır 
     AKP hükümeti, devlet memurları ve Emekli Sandığı ile ilgili bir kanun görüşülürken hangi gerekçe ile Türkiye'ye sigara üretiminde kullanılmış makina ithalatına izin veren bir düzenlemeyi yapma ihtiyacı duymuştur 
     Bu makinalar yeni ise niçin böyle bir yasaya ihtiyaç duyulmuştur Eski ise AKP, ak Tekel yolsuzluğunda suçüstü yakalanmamış mıdır 
     Parlementodaki sayısal üstünlüğüne güvenen AKP, Türkiye Cumhuriyeti tarihinde ilk kez bir yolsuzluğu yasayla kapatma girişiminde bulunmaktadır. Parlamento'nun itibarıyla oynamak AKP'nin hakkı mıdır Yargı, bu makinaların eski olduğuna karar verirse bu yasa teklifini veren siyasiler ve bunun yasalaşmasına destek veren Maliye Bakanı Kemal Unakıtan bu sorumluluğun altından nasıl kalkacaktır Bu sorumluluğunun gereğini yerine getirip istifa edecek midir '' 
     
</TEXT>
</DOC>
