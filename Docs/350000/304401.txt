<DOC>
<DOCNO> 304401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sonspo28.html </URL>
<DATE> 2005/01/07/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Diyarbakırspor, Oğuz Çetin ve Niyazi ile yarın sözleşme imzalayacak 
</HEADLINE>
<TEXT>

     Diyarbakırspor, teknik direktör Oğuz Çetin ve yeni transfer edilen futbolcu Niyazi ile yarın resmi sözleşme imzalayacak. 
     Kulüp başkanı Ahmet Göksu, yaptığı açıklamada, Ümit Kayıhan'ın ayrılmasının ardından teknik direktör olarak Oğuz Çetin'in görev geldiğini hatırlatarak, Çetin'in, Antalya'daki kamp çalışmalarında kısa sürede futbolcularla kaynaşıtığını söyledi. 
     Ara transferde ilk olarak Ankaragücü'nden Niyazi'yi transfer ettiklerini ifade eden Göksu, ''Bugün Antalya'ya gideceğim. Yarın Antalya'daki Kremlin Palace Oteli'nde hem Oğuz Çetin hem de Niyazi ile resmi sözleşme imzalayacağız. Transfer çalışmalarımız sürüyor. Yarın Oğuz Çetin ile görüşmede transfer konusunu da ele alacağız'' dedi. 
     
     AZİZ YILDIRIM'DAN DESTEK 
     Göksu, Diyarbakır-Şanlıurfa karayolunun 15. kilometresindeki 100 dönümlük arazinin hayırsever bir işadamı tarafından Diyarbakırspor'a hibe edildiğini belirterek, ''Bu arazi üzerinde 3 çim saha, lojman ve sosyal tesis kurmak istiyoruz. Bunun için proje hazırlanıyor. Projeyi Fenerbahçe Kulübü Başkanı Aziz Yıldırım hazırlatıyor. Projeyi hazırlandıktan sonra Futbol Federasyonu'na sunacağız. Bu işe büyük önem veriyoruz. Kulübün geleceği açısından çok önemli'' dedi. 
     
</TEXT>
</DOC>
