<DOC>
<DOCNO> 303639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sondun45.html </URL>
<DATE> 2005/01/05/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
KKTC'deki kazılarda bugün bir bulguya rastlanmadı 
</HEADLINE>
<TEXT>

     KKTC Başbakanı Mehmet Ali Talat, kayıp mezarlarıyla ilgili bugün yapılan kazıda herhangi bir bulguya rastlandığını söyledi. 
     Başbakan Talat, Bakanlar Kurulu toplantısına girerken, gazetecilerin, kayıp mezarlarının tespiti amacıyla bugün Lefkoşa'da başlatılan çalışmayla ilgili sorusu üzerine, ''bugün yapılanın bir araştırma olduğunu, henüz mezar açma aşamasına gelinmediğini'' kaydetti. 
     ''Sadece kalıntı bulunup bulunmadığına bakıldığını'' ifade eden Talat, ''edindiği bilgiye göre, bugünkü kazıda herhangi bir kalıntıya rastlanmadığını'' belirtti. 
     Talat ayrıca, Bakanlar Kurulu'nun normal gündemli bir toplantı yapılacağını, ele alınacak konulardan birinin de Güneydoğu Asya'daki deprem ve tsunami felaketinden etkilenen insanlara yardım konusu olduğunu söyledi. 
     Devlet Piyangosu'nun bu amaçla özel bir çekiliş düzenlediğini hatırlatan Talat, çeşitli kişi ve kuruluşlardan da yardım arzusu geldiğini, bunları yönlendirmek için bugün bir karar alacaklarını bildirdi. 
     
</TEXT>
</DOC>
