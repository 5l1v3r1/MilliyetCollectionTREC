<DOC>
<DOCNO> 323867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/guncel/gun02.html </URL>
<DATE> 2005/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hata, yargı kurumlarında 
</HEADLINE>
<TEXT>


Mahkeme, bir davada yargının yargı organlarınca sürüncemede bırakıldığı kararını verdi 

GÖKÇER TAHİNCİOĞLU Ankara 

İnsan haklarına ilişkin davalarda sıkça görülen zamanaşımı, davaların yıllarca bitmemesi, sorumluların düşük ceza alması gibi sonuçların nedeni yargı kararıyla ortaya konuldu. Ankara Merkez Kapalı Cezaevi'ne Ulucanlar 1999'da düzenlenen operasyonda ağır yaralanan Nihat Konak, Adalet ve İçişleri bakanlıklarına aleyhine tazminat davası açtı. 
4. İdare Mahkemesi kararında insan hakları söz konusu olduğunda Türkiye'deki bazı kurumların "ağır çalıştığı" iddialarını doğrulayacak bir yorum yaptı. Kararda, "Davacının yaralanması nedeniyle, destekten yoksun kalma durumunun tespitinin yapılabilmesi amacıyla, ara kararlara rağmen gereğinin yerine getirilmeyerek yargılama sürecinin sürüncemede bırakıldığı görülmektedir" denildi. Konak, raporların gelmemesi, sorumlularının cezalandırılmaması nedeniyle 10 bin YTL manevi tazminattan sadece bin YTL alabileceğine karar verilmesiyle mağdur oldu. 


</TEXT>
</DOC>
