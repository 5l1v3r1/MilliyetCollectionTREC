<DOC>
<DOCNO> 324701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sondun29.html </URL>
<DATE> 2005/03/18/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Irak Savaşı'nın ikinci yılı... Kim ne kadar kayıp verdi 
</HEADLINE>
<TEXT>

     ABD önderliğindeki çok uluslu gücün, Irak'a 20 Mart 2003'te başlattığı savaşın yıldönümü yaklaşırken, resmi rakamlara göre koalisyondan bin 680 asker hayatını kaybetti. 
     İki yılda ölen Iraklı sivillerin sayısınınsa tahmin edilmesi çok daha zor. Çeşitli kaynaklara göre, bu rakam 17 bin ile 100 bin arasında değişiyor. 
     Irak savaşında ölen asker sayısı ülkelere göre şöyle 
     ABD ABD Savunma Bakanlığı'na göre, bin 44'ü çatışmalarda olmak üzere toplam bin 369 Amerikan askeri öldü. 
     İNGİLTERE 1 Mayıs 2003'ten bu yana 22'si saldırılarda olmak üzere toplam İngiliz askeri öldü. 30 Ocakta Bağdat yakınlarında, İngiliz Kraliyet Hava Kuvvetleri'ne ait C-130 Herkül tipi uçağın düşmesi sonucu biri Avustralyalı 10 asker öldü, olayla ilgili soruşturma sürüyor. 
     Bunun dışında 6'sı çatışmalarda, 7'si dost ateşinde, 17'si kazalarda, 2'si patlamalı olaylarda ve biri de hastalıktan olmak üzere 33 asker daha ekleniyor. 
     İTALYA 1 Mayıs 2003'ten bu yana toplam 21 İtalyan askeri öldü. Bunlardan 17'si Nasıriye'deki askeri üsse yönelik bir intihar saldırısında, 2'si devriye gezerken, 2'si de kazara öldü. 
     UKRAYNA Irak'a konuşlandırıldıkları Ağustos 2003'ten bu yana toplam 18 Ukraynalı asker öldü. 
     Bunlardan 8'i etkisiz hale getirmeye çalıştıkları bombanın patlaması sonucu öldü. 4 asker bir operasyon sırasında, 3 asker kazada ölürken, 2'si intihar etti, birinin de kalbi durdu. 
     POLONYA Irak'ta 11'i çatışmada olmak üzere toplam 17 Polonyalı asker öldü. Bunların 6'sı çeşitli kazalarda hayatını kaybetti. 
     İSPANYA 1 Mayıs 2003 ile Mayıs 2004 arasında Irak'ta 11 İspanyol asker öldü. 8'i gizli servis üyesi 10 asker saldırı kurbanı olurken, biri kazada öldü. 
     BULGARİSTAN Çatışmalarda 8 Bulgar öldü. Bunlardan biri 4 Mart 2005'te Amerikan askerlerinin dost ateşinde öldü. 
     SLOVAKYA 8 Haziran 2004'te bir saldırıda 3 Slovak askeri öldü. 
     ESTONYA Çatışmada 2 Estonyalı asker öldü. 
     TAYLAND Eylül 2004'te Irak'tan çekilen Tayland askerlerinden 2'si Aralık 2003'teki bir saldırıda öldü. 
     HOLLANDA 2 Hollandalı asker Irak'ın güneyinde 2 ayrı saldırıda öldü. 
     KAZAKİSTAN 9 Ocak 2005'te 8 Ukraynalı askerin öldüğü patlamada, 1 Kazak asker de öldü. 
     LETONYA Bağdat'ın güneyinde 2004'te düzenlenen bir saldırıda 1 Letonyalı öldü. 
     DANİMARKA Basra'da 2003'te dost ateşinde bir Danimarkalı öldü. 
     EL SALVADOR Nisan 2004'te Necef'te bir Salvadorlu asker öldü. 
     MACARİSTAN Haziran 2004'te bir saldırıda 1 Macar öldü. Macar birliği aralıkta çekildi. 
     AVUSTRALYA İngiliz Kraliyet Hava Kuvvetleri'nde hizmet veren 1 Avustralyalı, düşen C-130 tipi uçakta bulunuyordu. 
     IRAKLI KAYIPLAR 
     İngiliz akademisyenlerin verilerine göre, askeri harekatın başından bu yana ölen Iraklı sivillerin sayısı 17 bin ile 18 bin 670 arasında değişiyor. Bunlardan 7 bin 350'sinin 20 Mart ile 1 Mayıs 2003 arasında öldüğü sanılıyor. 
     Yetkililere göre, Saddam Hüseyin rejiminin devrilmesinden sonra bin 300 polis ya da asker öldü. 
     Buna karşılık, İngiliz tıp dergisi Lancet, Irak'ta 100 bin sivilin öldüğü tahmininde bulunuyor. 
     
</TEXT>
</DOC>
