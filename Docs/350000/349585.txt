<DOC>
<DOCNO> 349585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/yasam/axyas01.html </URL>
<DATE> 2005/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
MS, hayatınızı durdurmamalı 
</HEADLINE>
<TEXT>


Deneyimlerini anlatan 'multipl skleroz' MS hastaları, şu mesajı verdi MS'nin hayatınızı değiştirmesine izin vermeyin 

Ayşegül Aydoğan 

Beyin ve omurilikteki sinir kılıflarının bozulmasıyla ortaya çıkan multipl skleroz MS adlı hastalık, sıklıkla 20-40 yaş arasında görülüyor. Nedeni h l kesin olarak bilinmeyen, ancak virüsler, genetik bozukluklar ve Ekvator'dan uzak ülkelerde yaşamak gibi faktörlerin neden olduğu hastalık, kadınlarda daha fazla görülüyor. Ailesinde MS olanlarda ise risk, 3-5 kat artıyor. 

Yorgunluk, bulanık görme ve... 
Aşırı bitkinlik ya da yorgunluk, tek ya da iki gözde bulanık görme, bacaklarda güçsüzlük gibi tipik belirtilerle ortaya çıkan MS'nin, bugün dünyada ortalama 1-2,5 milyon kişiyi etkilediği tahmin ediliyor. Konuşma veya yürüme bozukluğuna, dengesizliğe, elde beceri kaybına yol açan MS, bazı hastaları tekerlekli sandalyeye mahk m edebiliyor. 
Ancak MS tedavisinde kat edilen önemli yol, artık hastaların yaşam kalitesini kaybetmeden hayatını sürdürmesini sağlıyor. Schering İlaç'ın Malta'da düzenlediği "MS'yle yaşamak" konulu seminerde de hastalığın düzenli tedaviyle kontrol altına alındığı vurgulandı, hastalar deneyimlerini anlattı. İşte, seminerde konuşan 3 MS hastasının yaşadıkları... 

İşte onların hik yeleri 
Fred Steinhaus 42 -Kanada "1987'de teşhis konulduğunda kariyerim bitmişti, geleceğe umutsuz bakıyordum. Tedavi benim için dönüm noktası oldu. 18 yıldır MS'yle yaşıyorum. Tekrar duş alabilmeye, dişlerimi fırçalamaya başladım. Şimdi bisiklet yarışlarına katılıyorum. 1998'de üniversiteye döndüm master yaptım." 
Dana Kominkova 33 -Çek Cumhuriyeti "22 yaşında MS'yle tanıştım ama hayatımı değiştirmesine izin vermedim. 2 kız kardeşimde de MS var. Çek Teknik Üniversitesi'ndeki dekanlık görevimi sürdürdüm. Artık paten, kano ve dalışla uğraşıyorum. MS, hayatı durdurmak için iyi bir neden değil." 
Wendy Verbruggen 29 -Hollanda "MS'le 10 yıl önce tanıştım. Önceleri doktorumun önerdiği tedaviyi kabul etmedim. Ancak tanıştığım erkek hemşire Henry, beni hayata bağladı. Önce arkadaş, sonra sevgili olduk. Şimdi ne istiyorsam yapabiliyorum. Her gün köpeklerimle yürüyüş yapıyorum, haftada 2 gün voleybol oynuyorum." 

Türkiye'de 40 bin MS hastası var 

Son araştırmaların, sigaranın MS'yi kötüleştirdiğini gösterdiğini anlatan Prof. Dr. Mefkure Eraksoy, çevresel etkenlerin de tetikleyici olabileceğini söyledi. Eraksoy, sigara, işlenmiş et ürünleri, katkı maddeleri gibi faktörlerin, hastalığa yatkın kişilerde olabileceğini ifade etti. MS hastası olduğunu belirten Prof. Eraksoy, hastalığın astım ve alerjik hastalıklara çok benzer belirtiler verebildiğini söyledi. 


</TEXT>
</DOC>
