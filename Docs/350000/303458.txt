<DOC>
<DOCNO> 303458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sontur14.html </URL>
<DATE> 2005/01/04/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Diskoya alınmayınca bomba ihbarı yaptı 
</HEADLINE>
<TEXT>

     Müzeyyen İLKER DHA 

      AYDIN'ın Sultanhisar İlçesi'nde, diskosuna alınmadığı otelde bomba konulduğu ihbarı yaptığı belirlenen Hakkı Uyaroğlu gözaltına alındı. 
     Cumartesi günü bir otelin Nysa Otel zemin katındaki diskoya yalnız gelen Hakkı Uyaroğlu 22 , aşırı alkollü ve yalnız olduğu için kapıdaki görevlilerce içeri alınmadı. Buna öfkelenen genç, 155 Polis İmdat' telefonunu arayarak, otelin diskosuna bomba konulduğu ihbarında bulundu. Tesislere giden polis ekipleri diskoda ve otelde yaptıkları arama ve incelemede bomba izine rastlayamadı. Telefon kayıtlarından iz süren polis Uyaroğlu'nu yakalayıp gözaltına aldı. 
     Aşırı alkollü olduğu doktor raporuyla da belirlenen Uyaroğlu, polise verdiği ifadede diskoya alınmadığı için asılsız bomba ihbarında bulunduğunu itiraf etti. Adliyeye çıkarılan Uyaroğlu, tutuksuz yargılanmak üzere serbest bırakıldı. 
     
</TEXT>
</DOC>
