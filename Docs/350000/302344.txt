<DOC>
<DOCNO> 302344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/magazin/mag01.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
"Anlamsız sözlerle beste yapıyorlar..." 
</HEADLINE>
<TEXT>

   Meslektaşlarını bu sözlerle eleştiren Yıldız Tilbe, başarısının sırrını açıkladı 
      DENİZ ALTUNTAŞ 
   
   2003'e damgasını vuran 'Yürü Anca Gidersin' albümüyle kariyerinin altın çağını yaşayan Yıldız Tilbe, duygularını bestelerine yansıtarak başarıyı yakaladığını söyledi. İnsanların müziği, gerçek duygularla dinlemek istiğini belirten Tilbe, şöyle konuştu "Pek çok şarkıcı, anlamsız sözleri yanyana getirip şarkı yapıyor. Müzik ruh işidir. Duyguyu ruhundan çıkarmazsan, karşı tarafın ruhuna geçmez. O zaman da anlaşılmazsınız" 
   
   'Aşk hüzündür' 
   Sevgilisi olmadığını belirten Tilbe, "Yeni yılda sevgilim olsa hiç fena olmaz" dedi. Tilbe, sözlerini şöyle sürdürdü "Yalnızlığa alıştım. Belki de şarkılarım ondan dolayı hüzünlü. Aşk zaten hüzündür. Mutluluğun içinde de hüzün vardır. Hüzün, insan mutluysa mutluluğu, mutsuzsa da mutsuzluğu çoğaltan bir duygu." 
   
   
</TEXT>
</DOC>
