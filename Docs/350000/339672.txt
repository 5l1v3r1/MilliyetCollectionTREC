<DOC>
<DOCNO> 339672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sontur36.html </URL>
<DATE> 2005/05/04/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
R.G Başka erkeklere satmalarına karşı çıktığım için burnumu kestiler 
</HEADLINE>
<TEXT>

     Diyarbakır’da tecavüze uğradığı kişiyle yaşamak zorunda kalan ve bu kişinin ailesince burnu kesilerek cezalandırıldığı iddia edilen R.G, "Beni başka erkeklere pazarlamalarına karşı çıktığım için burnumu kestiler" dedi. 
     R.G, Diyarbakır’ın Çınar İlçesi’nde AA muhabirine yaptığı açıklamada, daha önce Diyarbakır’ın Sur Beldesi’ndeki Kore Mahallesi’nde oturduğunu ve birlikte yaşadığı Sabahattin G. ile hem komşu hem de akraba olduklarını ifade etti. R.G, şunları anlattı 
     "12 yaşındayken bana tecavüz etti. Daha sonra benimle evlenmek istemedi. Ben de ona kaçtım. 2 yıl önce bir erkek çocuğuna tecavüzden dolayı cezaevine girdi. Kayınpederim Ekrem G, kayınbiraderlerim Turan G. ve Feyyat G. ile eşimin kuzeni M.G. beni başka erkeklere satmak istiyorlardı. Ben de bu duruma karşı çıkıyordum. Beni sürekli tehdit ediyorlardı. Beni bu yola sürüklemeyin diyordum. Beni dövüp aç bırakıyorlardı. Olay öncesinde oğlumu evden alıp kaçmak istedim. Beni bağlayıp 3 gün aç bıraktılar. Daha sonra kafama silah dayayıp sırayla bana tecavüz ettiler. Sonra Turan ile M. beni tuttu. Feyyat da burnumu kesti." 4 kişiden de şikayetçi olduğunu söyleyen R.G, 
     "Cezalandırılmalarını istiyorum. Beni öldürmelerinden korkuyorum" dedi. 
     R.G’nin babası Musa G. 45 ise 7’si kız toplam 10 çocuğu bulunduğunu belirterek, "Sonun kadar bu işin peşini bırakmayacağız. 
     Kızıma çektirdikleri acıların cezasını çekmelerini istiyoruz" diye konuştu. 
     
</TEXT>
</DOC>
