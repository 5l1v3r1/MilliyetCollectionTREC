<DOC>
<DOCNO> 346337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/soneko11.html </URL>
<DATE> 2005/05/27/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Metro'dan Türkiye'ye yatırım atağı... 
</HEADLINE>
<TEXT>

     Bünyamin Tokmak AA 

Dünyanın önde gelen üçüncü büyük perakende zinciri olan Metro AG, Türkiye’deki mağaza sayısını 8-10 yıl içinde 100’e çıkarmayı hedefliyor. 
     Ayrıca gelecek yıl 1’i Antalya, 3’ü İstanbul’a olmak üzere, 4 Real hipermarket açılacak. 
     Metro AG Türkiye Temsilcisi Nurdan Tümbek, AA muhabirine yaptığı açıklamada, Metro AG Başkanı ve Üst yöneticisi CEO Hans-Joachim Körber’in, Türkiye’ye çok önem verdiğini kaydetti. Metro’nun şu ana kadar Türkiye’ye toplam 880 milyon Avro tutarında yatırım yaptığını belirten Tümbek, Metro AG’nin 2007 yılına kadar Türkiye’ye 300 milyon Avro tutarında daha yatırım yapacağını bildirdi. 
     Tümbek, Metro AG’nin 8-10 yıl içerisinde Türkiye’deki mağaza sayısını 100’e çıkarmayı hedeflediğini vurgularken, "aslında 100 mağaza hedefine çok daha erken ulaşılabilir" dedi. 
     Tümbek, Antalya’nın Metro’nun çok önemsediği bir bölge olduğunu belirtirken, şunları söyledi 
     "Metro Grubu’nun Antalya’ya yönelik kuvvetli bir stratejisi var. 
     Yakın bir dönemde Antalya’da Real Hipermarket, arkasından da Praktiker mağazaları açılacak. Antalya Metro Gros Market’in de çok gecikeceğini zannetmiyorum. Antalya’da bir de Meyve-Sebze Platformu kurma çabamız var. AB standardında meyve ve sebzenin hem ülke içindeki mağazalarımıza dağıtımı, hem de gerektiğinde yurtdışına ihracat organizasyonunu gerçekleştireceğiz." 
     
     4 YENİ MAĞAZA VE DEV ALIŞVERİŞ MERKEZİ 
     Nurdan Tümbek, gelecek yıl Türkiye’de 1’i Antalya, diğerleri de İstanbul’da olmak üzere 4 yeni Real Hipermarket açacaklarını da açıkladı. Tümbek, şu bilgileri verdi 
     "Seneye 4 Real Hipermarket açılacak. 3’ü İstanbul, 1’i Antalya’da olacak. İlkinin temel atma töreni 2 Eylül’de, Sanayi ve Ticaret Bakanı Ali Coşkun ile Metro AG Dünya Başkanı Körber’in katılımıyla gerçekleştirilecek. İstanbul’da yeni açılan İkea’nın hemen yanındaki 140 bin metrekarelik araziye temeli atılacak alışveriş merkezinde, 
     Real Hipermarket yanında başka mağazalar da bulunacak. ğını kaydetti. 
     Tümbek, bu tesisin Türkiye’nin en büyük alışveriş merkezlerinden birisi olacağını vurguladı. 
     Tümbek bu alışveriş merkezinin projesinin yabancı mimarlarla birlikte Murat Tabanlıoğlu’nun çizdiğini ifade etti. 
     
     METRO YÖNETİM KURULU TÜRKİYE’DE TOPLANACAK 
     Nurdan Tümbek, Metro Grubu’nun Türkiye’yi çok önemsediğini ve ileriye yönelik stratejilerini buna göre belirlediğini de ifade etti. 
     Tümbek bu nedenle, Metro Grup Yönetim Kurulu toplantısının Eylül ayında İstanbul’da yapılacağını bildirdi. Toplantıda, Türkiye’deki yatırım ortamının da inceleneceğini vurgulayan Tümbek, şöyle devam etti 
     "Metro Grubu CEO’su Körber ve yönetim kurulu üyeleri Türkiye’de bir araya gelecekler. Bu neyi gösteriyor Buradaki yatırım ortamını inceleyecekler, genel müdürlerle toplantı yapacaklar. Hedefleri tekrar tartışacaklar. Bu çok önemli bir gösterge. Bu tamamen Körber’in Türkiye’ye çok inanmasından kaynaklanıyor. Körber Türkiye’ye çok inanıyor." Tümbek, 2-3 Haziran tarihlerinde de Metro AG’nin yatırımlardan sorumlu Yönetim Kurulu Başkan Yardımcısı Zygmunt Mierdorf’un Kocaeli’nde yapılacak toplantı için Türkiye’ye geleceğini de söyledi. 
     Tümbek bu toplantıda, Metro AG’nin Türkiye’de çalışan 150 üst düzey yöneticisine şirket içi iletişim konusunda bilgi verileceğini, toplantıda bir sinerji yaratılacağını ve bilgi alışverişinde bulunulacağını kaydetti. 
     Türkiye’de halen, Metro Grubu’na ait halen 9 Metro Grossmarket, 7 Real Hipermarket, 8 adet Praktiker mağazası bulunurken, bu mağazalarda 5 bin kişi çalışıyor. 
     
     HİPERMARKET YASASI 
     Öte yandan Tümbek, kamuoyunda "Hipermarket Yasası" olarak bilinen Büyük Mağazalar Yasa Taslağı’nın geri çekilmesi konusunu değerlendirirken, "biz istiyoruz ki, küçük marketler de, orta çaplılar da, büyükler de yaşasın. Hepsinin alanı farklı olsun. 
     Küçükler de artık, raf düzeni, kalite kontrol açısından kendilerini çağın gereken koşullarına adapte etmek, ihtisaslaşmak durumunda" şeklinde görüş bildirdi. 
     
</TEXT>
</DOC>
