<DOC>
<DOCNO> 337068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sonspo03.html </URL>
<DATE> 2005/04/26/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Fenerbahçeli kızlar, basketbolda finalde Beşiktaş'ın rakibi oldu 
</HEADLINE>
<TEXT>

     Salon Caferağa . 
     Hakemler Engin Kennerman xx, Ersan Ergüler x . 
     Fenerbahçe Nilay xx, Ferdinand 20 xxxx, Nalan xxx 8, Johnson xxx 14, Zanze xxx 12, Şaziye xxx 10, Esra x 5, Serap xx 2, Şükran . 
     Erdemirspor Aynur xxx 16, Betül xx 5, Gülizar x 3, Johnson xxx 17, Roberts xxx 14, Dilek xx 8, Mills xx 2, Ümmühan x, Elhan x 2, . 
     1. periyot 21-18 . 
     İlk yarı 36-32 . 
     3. periyot 51-50 . 
     5 faul alanlar Dk. 35.26 Johnson, Dk. 37.45 Gülizar Erdemirspor . 
     Türkiye Bayanlar Basketbol Ligi'nde, yarı final serisi 3. maçında Fenerbahçe, Erdemirspor'u 71-67 yenerek seride durumu 3-1 yaptı ve finale yükseldi. 
     İlk yarısı başa baş mücadele içinde giden maçın ilk periyodunu 21-18 önde geçen sarı-lacivertliler, ikinci periyotta zaman zaman rakibinin gerisine düşse de devreyi 36-32 önde kapatmasını bildi. 
     İkinci yarısı dengede giden karşılaşmanın üçüncü periyodunu, Fenerbahçe 51-50 önde geçti. 
     Çekişmeye sahne olan son bölümde rakibine 20-17'lik üstünlük kuran Fenerbahçe, sahadan 71-67 galip ayrılarak finale yükseldi ve Beşiktaş'ın rakibi oldu. 
     Sarı-lacivertli sporcular ve teknik heyet, maç sonrasında sahada ve soyunma odasında, finale yükselmeleri nedeniyle büyük sevinç yaşadı. 
     
     MAÇ ÖNCESİ GERGİNLİK 
     Maç öncesi, saha içinde bulunan Fenerbahçeli bir taraftar, Erdemirsporlu yönetici Ahmet Aktan'a saldırdı. 
     Yaşanan gerginlik, diğer yönetici ve yetkililerin araya girmesiyle önlendi. 
     Aktan, A.A muhabirine yaptığı açıklamada, saha içindeki kişinin yardımcı antrenörlere küfür ettiğini, tartışmanın bu nedenle yaşandığını ve taraftarın kendisine vurduğunu söyledi. 
     
     KORNA KRİZİ 
     Maç boyunca Fenerbahçeli taraftarların tribünde korna çalmaları, ilk yarıda maçın hakemlerini oldukça rahatsız etti. 
     Sarı-lacivertli taraftarlar, rakip takım atağa kalktığında da yüksek sesle korna çalarak oyuncuları rahatsız etmeye çalıştı. 
     
</TEXT>
</DOC>
