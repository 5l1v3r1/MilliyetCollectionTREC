<DOC>
<DOCNO> 318740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/siyaset/siy04.html </URL>
<DATE> 2005/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan kapkaç zirvesi 
</HEADLINE>
<TEXT>


'Kapkaç terörü'nün önlenmesi için mart başında güvenlik zirvesi yapılacak 

ABDULLAH KARAKUŞ Kızılcahamam 


Başbakan Recep Tayyip Erdoğan, Kızılcahamam'da dün yapılan "Yerel Yönetimler Başkanlığı Danışma Kurulu Toplantısı"'nda, başta İstanbul olmak üzere birçok büyük ilde yaşanan "kapkaç terörünü" önlemek için Mart ayı başında bir güvenlik zirvesi yapacaklarını söyledi. Konuyu İçişleri Bakanı Abdülkadir Aksu'yla değerlendirdiklerini anlatan Erdoğan, İstanbul'da yaşanan örnekleri inceledikten sonra "Bu konuyla ilgili acil çalışma yapılması gerekir. Bu sorunu biran önce çözmeliyiz. Gerekli çalışmaları hızlı bir şekilde yapmalız" talimatı verdi. Konuyla ilgili Erdoğan'ın emniyet ve jandarmayla ortak çalışma yaparak bu sorunu çözmek için harekete geçeceği ve devletin güvenlikle ilgili birimleriyle bu zirveyi gerçekleştireceği ifade edildi. 


</TEXT>
</DOC>
