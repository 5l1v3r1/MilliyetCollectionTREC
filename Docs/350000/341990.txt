<DOC>
<DOCNO> 341990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sontur30.html </URL>
<DATE> 2005/05/12/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Kandilli'den Reşadiye uyarısı Tedbirli olun 
</HEADLINE>
<TEXT>

     Boğaziçi Üniversitesi BÜ Kandilli Rasathanesi ve Deprem Araştırma Enstitüsü Ulusal Deprem İzleme Merkezi, Tokat’ın Reşadiye İlçesi’nde bugün meydana gelen 2 depreme ilişkin olarak, "bölgenin deprem riski yüksek olduğu göz önünde tutularak tedbirli olunmasında yarar bulunduğu"nu bildirdi. 
     Merkez’den Reşadiye’deki depremlerle ilgili olarak yapılan yazılı açıklamada, şunlar kaydedildi 
     "Yerel saat ile 12.00 ve 12.25’te meydana gelen depremlerin büyüklükleri, sırasıyla 4.7 ve 4.9 olarak hesaplanmıştır. Depremlerin dış merkezi, Tokat’ın Reşadiye İlçesi’nin yaklaşık 3-6 kilometre güneyinde bulunmaktadır ve can ile mal kaybına neden olacak büyüklükte değildir. Deprem, Tokat, Sivas, Amasya ve yakın yerleşim birimlerinde hissedilmiştir. Depremlerin dış merkezleri, Kuzey Anadolu Fay Zonu’nun üzerinde olup birinci derece deprem bölgesindedir. 
     Bölgenin deprem riski yüksek olduğu göz önünde tutularak, tedbirli olunmasında yarar vardır. 1900 yılı sonrası bölgede meydana gelmiş en büyük deprem, 20 Aralık 1942 Erbaa-Tokat 7.0 büyüklüğünde 
     depremidir." 
     
</TEXT>
</DOC>
