<DOC>
<DOCNO> 308765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/spor/bnba.html </URL>
<DATE> 2005/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Harikasınız çocuklar 
</HEADLINE>
<TEXT>


Orlando Magic'in, Philadelphia'yı 115-111 yendiği maçta Hidayet 22 sayıyla galibiyette önemli rol oynadı. Memphis Grizzlies önünde Mehmet Okur da 22 sayı buldu ancak Utah Jazz'ın mağlubiyetine engel olamadı 


İlk 5'te başladı 
NBA'DE Güneydoğu Grubu üçüncüsü Orlando Magic, sahasında Atlantik Grubu lideri Philadelphia 76ers'ı 115 - 111'lik skorla geçerken, rakibine 39. maçında 21. yenilgisini tattırdı. Magic'de, sahaya ilk 5'te çıkan Hidayet Türkoğlu, 35 dakika oyunda kaldı ve bu sürede 22 sayı, 4 ribaunt ve 2 asistle oynayarak takımının galibiyetinde en büyük paya sahip oldu. Türkoğlu, serbest atışlarda 8'de 4, 2 sayılık atışlarda 8'de 3 ve 3 sayılık atışlarda da 6'da 4 isabet buldu. 

Son sırada kaldı 
KUZEYBATI Grubu'nda son sıradan kurtulamayan Utah Jazz ise sahasında bir yenilgi de Memphis Grizzlies'den aldı. 110 - 94 sonuçlanan maçta Utah Jazz'da, sonradan oyuna giren ve sahada 25 dakika kalan Mehmet Okur, takımının en skoreri olurken, karşılaşmayı 22 sayı ve 5 ribauntla 3 hücum - 2 savunma tamamladı. Okur, serbest atışlarda 10'da 9, 2 sayılık atışlarda 9'da 5 ve 3 sayılık atışlarda da 1'de 1 isabet kaydetti. Memphis'de İspanyol pivot Pau Gasol 23 sayı attı. 

Diğer sonuçlar 
Atlanta - Boston 100 - 96 
Indiana - Washington 93 - 95 
Portland - Minnesota 83 - 91 
New Orleans - LA Clippers 88 - 85 
Golden State - Cleveland 87 - 105 
Detroit - Chicago 89 - 100 


</TEXT>
</DOC>
