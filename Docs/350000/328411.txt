<DOC>
<DOCNO> 328411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/yazar/akyol.html </URL>
<DATE> 2005/03/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Türkiye, Amerika, Irak 
</HEADLINE>
<TEXT>

ANKARA 

AMERİKA İncirlik üssünü daha fazla kullanmak istiyor. Ankara'da uzmanlardan aldığım bilgileri sizinle paylaşmak istiyorum. 
Halen İncirlik ve diğer üsler iki çerçevede kullanılıyor. 
Savunma ve Ekonomik İşbirliği Anlaşması ABD ile ittifak ilişkilerimizi düzenleyen bu temel anlaşmada hiçbir değişiklik söz konusu değil ABD'nin bu yönde bir talebi de yok. Çeyrek asırdır da revize edilmeden devam ediyor.BM kararları çerçevesinde lojistik kullanımı ABD bu çerçevede Irak ve Afganistan'a halen sınırlı bir lojistik sevkiyatı yapabiliyor. Şimdi bunun genişletilmesini istiyor. Fakat bu kadar basit değil... 
Ağır nakliye uçakları İncirlik'e ağır silahlar, külliyetli miktarda mühimmat ve asker getirecek, belli sürelerle yığınak yapacak, oradan küçük uçaklarla Irak ve Afganistan'a sevk edecek ABD'nin talebi bu... 
Böyle olursa İncirlik, "üs" olmasına ilaveten bir de "lojistik yönetim merkezi" haline gelecek fiilen. 
"ABD bu işlemleri Türkiye'nin bilgi ve izni çerçevesinde yapacak ve sadece Irak ile Afganistan'a yönelik olacak. Bunun dışındaki spekülasyonlar doğru değil." 

TEKNİK detaylar önemli, üzerinde çalışılıyor, pazarlık sürüyor tabii. Prensipte Ankara olumlu bakıyor. Ama 'iktidar'ı ve 'devlet'i rahatsız eden siyasi yönü, Türkiye'nin Ortadoğu'da "ABD yığınağının" ülkesi görüntüsünü verecek olması .. Bunu "siyaseten" dengelemek için 
ABD, Türkiye'nin Irak'a ilişkin kaygılarını gidermelidir...Türkiye, Ortadoğu ülkeleriyle ilişkilerini "Amerika'ya vek leten" değil, kendi "iyi komşuluk" politikası açısından geliştirmelidir, ABD buna karşı çıkmamalıdır. 
Benim aklıma gelen örnek, Suriye ve İran konusunda Türkiye'nin "uluslararası camia ile uyumlu", ama "iyi komşuluğun" nüanslarını ortaya koyan bir politika izliyor olması... 
ABD, hele de Neo-Con'lar denilen Amerikan milliyetçileri buna bile tahammül edemiyor Türkiye'yi baskı altına almak için adeta bir Amerikan sağı basın yoluyla "psikolojik harek t" yürütüyor Bu nitelemeyi Ankara'da duydum. 
Bu "psikolojik harek t" makaleleri Türkiye'yi bir Baas ülkesi, hatta "hasta adam" gibi göstermeye kadar varan çirkin boyutlara ulaşabiliyor ve elbette geri tepiyor, Ankara'da da halkta da rahatsızlık yaratıyor. 

IRAK konusunda ABD'nin tavrı derslerle dolu... 
İşte seçimlerin üzerinden iki ay geçti, h l hükümet kurulamıyor. Kurulsa bile 'patlayacı' sorunlar "anayasal süreç" dönemine ertelenecek, o kadar. 
1 Mart tezkeresi kabul edilseydi Türkiye savaşa girmeyecek, Irak'a asker göndermeyecek ama "denklemin içinde" yer alacaktı. Bu mümkün olmayınca, Amerika, Türkiye'nin ısrarlı uyarılarını kulak ardı etti ve 
"Mesela Kerkük'te etnik dengenin bozulmasına göz yumdu, hatta destek verdi Şimdi ABD'nin bu hatası yüzünden Irak'ta hükümet kurulması da anayasal sürecin işlemesi de çok büyük zorluklarla karşı karşıya..." 
ABD desteğiyle 'sahada' güçlenen Kürtler şimdi Kerkük, petrol ve peşmerge konularında uzlaşmaya yanaşmıyor, Şii ve Sünni Araplar da bu tavizleri veremiyor... Bu tabloyu ABD'nin hataları yarattı. 
ABD, Türkiye'nin uyarılarını dikkate alsaydı, Irak'ın yeniden inşası için daha uzlaşmalı bir zemin oluşacaktı. 'Çok bilmiş' Neo-Con'ların çok pahalıya mal olan bu tür hatalarını Newsweek'te Fareed Zakaria da yazdı. 
Hem Türk-Amerikan ilişkilerini güçlendirmek, hem bölgede istikrarı geliştirmek için genel bir siyasi mutabakat gerekiyor, İncirlik bunun çok önemli bir unsurudur. 



</TEXT>
</DOC>
