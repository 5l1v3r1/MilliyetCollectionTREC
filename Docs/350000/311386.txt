<DOC>
<DOCNO> 311386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonspo13.html </URL>
<DATE> 2005/02/01/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Hidayet 2 sayı attı, Magic yenildi... 
</HEADLINE>
<TEXT>

     ABD Profesyonel Basketbol Ligi'ne, bu sabaha karşı yapılan 6 maçla devam edildi. 
     Hidayet Türkoğlu'nun takımı Orlando Magic, deplasmanda Atlanta Hawks'a 80-79 yenilirken, Türk basketbolcu karşılaşmayı 2 sayı ve 1 asistle tamamladı. 
     18 dakika sahada kalan Hidayet, 2 kez denediği 3 sayılık atışlarda isabet bulamazken, 8 kez kullandığı 2 sayılık atışlarda 1 kez başarılı oldu. 
     Magic'de Steve Francis'in 24 sayı, 5 ribaunt ve 4 asisti ile Grant Hill'in 19 sayı, 8 ribaunt ve 3 asistlik performansları takımlarını yenilmekten kurtaramadı. 
     Atlanta Hawks'a ise galibiyeti getiren isimler, karşılaşmayı 17 sayı, 2 asist ve 2 ribauntla tamamlayan Tony Delk ile 16 sayı, 6 ribaunt ve 9 asistle oynayan Al Harrington oldu. 
     
     İBRAHİM'SİZ SUPERSONICS, SPURS'E 103-84 YENİLDİ 

     Batı Konferansı Kuzeybatı Grubu'nda yer alan Seattle Supersonics, deplasmanda San Antonio Spurs'e 103-84 yenildi. 
     İbrahim Kutluay'ın forma şansı bulamadığı maçta Supersonics'ten Sırp forvet Vladimir Radmanoviç'in 13 sayı, 3 ribaunt ve 2 asisti ile Antonio Daniels'in 13 sayı, 4 ribaunt ve 5 asisti takımlarına galibiyeti getirmeye yetmedi. 
     San Antonio Spurs'de ise karşılaşmayı 23 sayı, 7 asist ve 2 ribauntla tamamlayan Arjantinli Emanuel Ginobili, takımına galibiyeti getiren en önemli isim oldu. Spurs'da Tim Duncan, 21 sayı ve 10 ribaunt ile Tony Parker da 17 sayı, 10 ribaunt ve 6 asistle ''double-double'' yaparak galibiyete imzasını atan diğer oyuncular oldu. 
     
     Günün diğer maçlarında alınan sonuçlar şöyle 

     Boston Celtics-Houston Rockets 94-97. 
     Philadelphia 76'ers-Indiana Pacers 89-88. 
     Atlanta Hawks-Orlando Magic 80-79. 
     New Orleans Hornets-Memphis Grizzlies 91-98. 
     Seattle Supersonics-San Antonio Spurs 84-103. 
     New York Knicks-Los Angeles Clippers 89-96. 
     Lige, TSİ yarın sabaha karşı yapılacak 10 maçla devam edilecek. 
     
</TEXT>
</DOC>
