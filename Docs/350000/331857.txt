<DOC>
<DOCNO> 331857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/guncel/gun90.html </URL>
<DATE> 2005/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

O çırak olsaydı... 

No 1 Ekip lideri Süleyman Demirel 
1 Verilen görevin başarısız olması durumunda kendisinden başka herkesi suçlar, hiçbir şey olmamış gibi devam eder, 7 kere kovulduğu, çantayı alıp gittiği halde, 8 kere gelir, yine ekip lideri olurdu... 
2 Fötr ya da başka bir şapka takar, sürekli onu kaptırmamak için tuhaf bir çaba içerisinde olur, bütün parayı kaptırdığı şapkalara harcardı... 
3 Verilen görevi yapması için verilen sermayeyi batırır, ekibini 70 cent'e muhtaç eder, ekip dışarıdan büyük miktarda borç alarak verilen işi yapar, program bittikten 10 sene sonra bile borç ödemeye devam ederdi... 
4 Ekibin yaşadığı süitte hiçbir şey olmaz, yağ-sigara-yakıt olmadığı için süit yaşanmaz hale gelirdi... 
5 Ekip, araca benzin bulamayacağı için göreve çıkamaz, görev yerine sabah 5'te benzin kuyruğuna girerdi Bkz "Benzin vaadı da biz mi içtik " 

Şimdiye kadar soyadımın "Brothers" olmasından kaynaklanan karışıklığın, Matrix'le birlikte daha büyük bir marka haline getirileceğini nerden bilebilirdim ki. Ben tek kişiyim, ama bunu kaç kişi anlıyor 
Wachowski Brothers 

Ödüllü yarışma çeşitlemeleri... 

Televizyonlarda belirli dönemlerde bazı programlar öne çıkıverir. Bir dönem reality'ler, sonra diziler, filmler, yine reality'ler, sit-com'lar vs. Arada da yarışmalar olur. Ancak bunların izlenmesi için formatlarının sağlam olması yetmez. Verilen ödülün de sağlam olması gerekir. Bu açıdan bir inceleme yapmaya kalkarsak... 
1 Ödülü gösterip verenler... Ortaya bir ödül konur. Miktar yüksektir ancak almak zor olsa da imkansız değildir. Biraz bilgi, şans ve cesaretle o ödüle ulaşmak mümkündür... 
2 Ödülü gösterip vermeyenler... Bu türdeki yarışmalarda ödül muazzamdır. Dudak uçuklatır, ancak o ödül kimseye verilmez. Verilmeyeceği de herkes tarafından bilinir. Seyirci de 1-2 yarışmadan sonra o trilyon ya da altınlara ulaşılamayacağını anlar... 
3 Ödülü zorla verenler... Kanuna uymak için usulen en kolayından soru, şifre kelime veya rakam sorulan tüm inisiyatifin yarışmayı sunan kişide olduğu, istediğine hediyeleri dağıttığı, kıl olduğuna vermediği, eğlence ağırlıklı bir türdür... 
4 Ödülü uzun vadede verenler... Güzellik ve yetenek yarışmaları bu kategoriye girer. Kazanana milyarlar, evler, arabalar yerine bunlara giden yolları açan yarışmalardır. Eğitim, kültür ve bilgi gibi şeylere gerek yoktur. Adı üstünde, yetenek yeterlidir... 
5 Ödül vaat edip kaybettirenler... Bu da neyin nesi di mi Bu, adı sanı duyulmayan ünsüz insanların bir evde toplanıp Roma Arenalarındaki Gladyatörler misali kapıştırıldığı bir türdür. Biri Bizi Gözetliyor'la başlayan ve başka versiyonlarla devam eden bu yarışlarda yarışma değil ödüle giden yolda her şey mubahtır... Ev, araba, para kazanmak adına nelerin kaybedildiğini ise karışmıyoruz. Aşar bizi... 

Höh 
"Ben daha 2 yaşında konuşmadan Sabuha'yı söylüyormuşum..." b b 
</TEXT>
</DOC>
