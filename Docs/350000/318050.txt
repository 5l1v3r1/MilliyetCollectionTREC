<DOC>
<DOCNO> 318050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sonyas18.html </URL>
<DATE> 2005/02/23/ </DATE>
<TIME> 21.59 </TIME>
<AUTHOR>  </AUTHOR>
<HEADLINE>
HIV virüsünün sırrı çözülüyor... 
</HEADLINE>
<TEXT>

     AIDS hastalığına yol açan HIV'ın, hücrelere nasıl ''saldırdığına'' ilişkin kilit öneme sahip bir ipucu bulundu. 
     Amerikalı bilimadamları, Nature dergisinde yayınlanan araştırmada, dünyada 40 milyon kişinin taşıdığı AIDS virüsünün, hücreleri istila edecek değişikliklere yol açtığını ve mutasyona uğradığını ortaya koydu. 
     HIV'ın, bulaşmak istediği hücrelerdeki CD4 diye bilinen reseptörlere bağlanmadan ve biçim değiştirmeden önce, virüsün dış çeperinin parçası olan gp120 adlı proteinin üç boyutlu bir görüntüsünü çıkaran bilimadamları, gp120'nin nasıl değiştiğini bilmenin, AIDS hastalığının dizginlenmesi yönünde izlenecek yeni yolu belirleyeceğini belirttiler. 
     Bilimadamları, bulguların, HIV aşısı yapmanın neden bu kadar zor olduğunun anlaşılması ve aşı geliştirilmesine yönelik yeni yaklaşımlar konusunda strateji belirlenmesine yardımcı olacağını da kaydettiler. 
     AIDS salgınıyla mücadelede yeni aşı geliştirmeye yönelik çalışmalar, HIV'ın mutasyona uğrama gücü nedeniyle aksamıştı. Hastanın ömrünü uzatan ilaçlar da çok pahalı olmaları nedeniyle gelişmiş ülkelerdeki milyonlarca kişi tarafından kullanılamıyor. 
     
</TEXT>
</DOC>
