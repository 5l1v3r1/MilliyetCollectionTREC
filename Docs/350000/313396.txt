<DOC>
<DOCNO> 313396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sondun14.html </URL>
<DATE> 2005/02/08/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Kadın bombacı askerlik şubesini kana buladı 21 ölü 
</HEADLINE>
<TEXT>

     Irak'ın başkenti Bağdat'ta bir askerlik şubesi yanında meydana gelen patlamada ölenlerin sayısı 21'e yükseldi.. 
     Hastane kaynakları, patlamada 11 kişinin de yaralandığını kaydetti. 
     Kaynaklar, patlamada ölenlerin çoğunun gençler olduğunun tahmin edildiğini belirtti. 
     
     İNTİHAR BOMBACISI KADIN 

     Askerlik şubesi yanında meydana gelen patlamanın intihar saldırısı olduğu bildirildi. 
     Bir polis kaynağı, bombanın, kullanılmayan bir havaalanında bulunan şubeye kayıt olacakları taşıyan kamyonun yanında patlatıldığını söyledi. 
     Bir Amerikalı askeri sözcü de intihar bombacısının yayan olduğunu belirtti. 
     Irak'ın Musul ve Bakuba kentlerinde dün düzenlenen saldırılarda 27 kişi ölmüştü. 
     Irak'ın başkenti Bağdat'ta bir askerlik şubesi yanında meydana gelen patlamada 3 kişinin öldüğü bildirildi. 
     
     POLİTİKACIYA SUİKAST... 2 OĞLU ÖLDÜ 

     Irak'ın başkenti Bağdat'ın batısında, bir Iraklı politikacının uğradığı silahlı saldırıdan kurtulduğu bildirildi. 
     Polis açıklamasına göre, silahlı kişilerce düzenlenen saldırıda politikacının iki oğlu öldürüldü. 
     Irak Ulusal Demokratik Partisi Genel Sekreteri Mithat El Alusi'nin konvoyunun Bağdat'ın batısında silahlı kişilerce pusuya düşürüldüğünü belirten polis, saldırıda Alusi'nin kurtulduğunu, iki oğlunun ise öldürüldüğünü kaydetti. Polis başka ayrıntı vermedi. 
     
</TEXT>
</DOC>
