<DOC>
<DOCNO> 312207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/guncel/gun08.html </URL>
<DATE> 2005/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
TTK, pornocu doçentin kitabını basmış 
</HEADLINE>
<TEXT>


ANKARA ANKA 

Öğrencisinin çıplak fotoğraflarını çekip dağıttığı için YÖK tarafından üniversiteden ikinci kez atılan Süleyman Demirel Üniversitesi Öğretim Üyesi Yrd. Doç. Dr. Ahmet Halaçoğlu'nun kitabının, kardeşi Yusuf Halaçoğlu'nun başında bulunduğu Türk Tarih Kurumu TTK tarafından basıldığı belirlendi. Halaçoğlu hakkındaki soruşturma geçen hafta sonuçlandı ve doçent bir daha üniversiteye dönmemek ve Ünvanını hiçbir şekilde kullanmamak koşuluyla kamu görevinden atıldı. Ahmet Halaçoğlu, 1998'de yayımladığı "Türk İnkilabı Tarihi ve Atatürk İlkeleri" kitabında "31 Mart'ı askeri bir ayaklanma" olarak nitelediği için açılan soruşturma sonucunda üniversiteden atılmış, daha sonra çıkarılan afla üniversiteye geri dönmüştü. Ahmet Halaçoğlu'nun TTK Yayınları'ndan kitaplarının çıktığı belirlendi. TTK, Ahmet Halaçoğlu'nun "İngiliz Konsolosu Longworth'a Göre, Trabzon Vilayeti 1892-1898" adlı kitabını bastı. 


</TEXT>
</DOC>
