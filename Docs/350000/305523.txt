<DOC>
<DOCNO> 305523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonspo46.html </URL>
<DATE> 2005/01/11/ </DATE>
<TIME> 22.21 </TIME>
<AUTHOR>  </AUTHOR>
<HEADLINE>
Beşiktaş 2 - Malmö 2 
</HEADLINE>
<TEXT>

     Efes Pilsen Cup-4 Futbol Turnuvası A Grubu maçında Beşiktaş, İsveç'in Malmö takımıyla normal süresi 2-2 sona eren maçta, penaltı atışları sonucunda rakibine 6-4 yenilerek finale çıkma şansını yitirdi. 
     Stat Atatürk Hakemler Berkant Mercanlı xx, Aydın Toksoy xx, Köksal Varol xx Beşiktaş Murat xx, Fatih xx, Mustafa xxx, Çağdaş xx, İbrahim Üzülmez xx, Ali xxx Dk. 72 Ahmed Hassan xx , Okan xxx Dk. 87 İbrahim Toraman , Ahmet Yıldırım xx Dk. 59 Tayfur xx , İbrahim Akın xx, Berkant xx Dk. 66 Juanfran xx , Carew xx Dk. 66 Veysel xxx 
     Malmö Asper xx, Persson xx, Abelsson xx, Olsson x Dk. 46 Joakin Nilsson xx , Mattisson x Dk. 87 Pode , Elanga x, Skoog xx, Chanko xx, Osmanovski xx, Rosenberg xx, Andresson xx Goller Dk. 59 Rosenberg, Dk. 63 İbrahim Akın, Dk. 83 Veysel, Dk. 90 Skoog penaltıdan 
     Sarı Kart Dk. 32 Andersson Malmö 
     Kırmızı Kart Dk. 90 İbrahim Toraman Beşiktaş 
     7. dakikada Olsson'un ceza yayı üzerinden sert şutunda kaleci Murat son anda uzanarak, topu kornere çeldi. 
     37. dakikada İbrahim Akın'ın arapasında ceza alanının sol çaprazında kaleci Asper ile karşı karşıya kalan Carew topu kaleciye nişanlayınca, takımını mutlak bir golden etti. 
     52. dakikada Carew yine mutlak bir gol pozisyonundan yararlanamadı. Ali'nin uzun pasında kaleci Asper ile karşı karşıya kalan Carew, kötü bir vuruşla meşin yuvarlağı yine Asper'in üstüne vurunca, Beşiktaş bir golden daha oldu. 
     59. dakikada Skoog'un arapasında topla ceza alanının sağ çaprazında buluşan Rosenberg, yerden bir vuruşla meşin yuvarlağı ağlara göndererek, Malmö'yü 1-0 öne geçirdi. 
     63. dakikada sağdan şık çalımlarla ceza alanına giren Ali'nin ortasında, topla penaltı noktası üzerinde buluşan İbrahim Akın'ın sert şutunda meşin yuvarlak ağlara gitti ve Beşiktaş eşitliği sağladı 1-1. 
     83. dakikada Ahmet Hassan'ın sağdan ortasında topu altıpas içinde kontrol eden Veysel, dönerek yaptığı vuruşta meşin yuvarlağı ağlara göndererek, Beşiktaş'ı 2-1 öne geçirdi. 
     90. dakikada İbrahim Toraman kaleye giden topu eliyle kesince, hakem penaltı noktasını gösterdi ve bu oyuncuyu kırmızı kartla oyun dışında bıraktı. Penaltı atışını kullanan Skoog meşin yuvarlağı ağlara göndererek, skoru 2-2 yaptı. 
     Maçın normal süresi bu skorla sona erince seri penaltı atışlarına geçildi. Beşiktaş'ta, Ahmet Hassan ve Juanfran penaltı atışlarını gole çevirirken, Mustafa Doğan ve Çağdaş atışlardan yararlanamadı. İsveç ekibi Malmö de ise Chanko, Osmanovski, Rosenberg ve Andresson penaltı atışlarını gole çevirip, takımlarını finale taşıdı. 
     
</TEXT>
</DOC>
