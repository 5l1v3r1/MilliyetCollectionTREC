<DOC>
<DOCNO> 304475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sontur53.html </URL>
<DATE> 2005/01/07/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Buzdolabı getiren kamyon yoldan çıktı, buzdolapları çevreye yayıldı 
</HEADLINE>
<TEXT>

     İzmir-Manisa karayolunun Sabuncubeli mevkiinde, freni patlayan kamyon yoldan çıkarak ağaçların arasına daldı. Kamyonun parçalandığı kazada sürücü yaralandı, bir firmanın güvenlik kamerası kazayı an an kaydetti. 
     Alınan bilgiye göre, İzmir'e buzdolabı getiren Ruhi Çimen 54 yönetimindeki 45 VT 980 plakalı kamyon, Sabuncubeli rampasından inerken freni patladı. Durumu fark eden sürücü Çimen, yokuş indiği için giderek hızlanan kamyonunu, şehir girişine az bir mesafe kala yoldan çıkararak ağaçların üzerine sürdü. Önce toprak yığınına, ardından da ağaçlara çarpan kamyon parçalanırken, taşıdığı buzdolapları çevreye yayıldı. 
     Kazada yaralanan sürücü Çimen, Ege Üniversitesi Hastanesi'ne kaldırıldı. Çimen'in sağlık durumunun iyi olduğu bildirildi. 
     
     HER ANI GÖRÜNTÜLENDİ 
     Olayın meydana geldiği yolda bulunan bir firmanın güvenlik kamerası, kazanın oluşunu görüntüledi. Kamera, virajda kendi şeridini terk eden kamyonun, karşı yönden gelen otomobilin birkaç metre önünden ağaçların arasına dalarak parçalanışının her anını görüntüledi. 
     
</TEXT>
</DOC>
