<DOC>
<DOCNO> 307249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sontur12.html </URL>
<DATE> 2005/01/17/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Lisede otoriteyi sağlayamayan müdür ve 5 yardımcısı görevden alındı 
</HEADLINE>
<TEXT>

     Diyarbakır'da okul güvenliğini sağlayamayan idareciler görevden alındı. 
     Vali Yardımcısı Cumali Attila AA muhabirine yaptığı açıklamada, bir süre önce Diyarbakır Atatürk Lisesi'nde bir öğretmenin bıçaklı saldırıya uğradığını belirterek, bu okulda zaman zaman da öğrenci kavgalarının meydana geldiğini söyledi. 
     Okullarının düzeninden ve işleyişinden idarecilerin sorumlu olduğunu, söz konusu okulda ise idarecilerin bunu sağlayamadığını ifade eden Attila, şöyle konuştu 
     ''Okul müdürü ve 5 yardımcısının, yapılan inceleme sonucunda okulda etkili yönetim sergileyemediklerini tespit ettik. Okulun içinde bir öğretmen bıçaklı saldırıya uğruyor. Öğrenciler arasında kavga oluyor ve yöneticiler otorite sağlayamıyor. İdarecilerin burada zafiyeti olduğunu gördük. Bu nedenle bunları görevden alarak, başka okullara sevk ettik. Yerlerine de başkalarını görevlendirdik. Diyarbakır'da okulda düzeni sağlayamayan idareciler görevden alınacaktır.'' 
     
</TEXT>
</DOC>
