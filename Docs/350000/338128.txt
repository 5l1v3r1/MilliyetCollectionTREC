<DOC>
<DOCNO> 338128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/soneko60.html </URL>
<DATE> 2005/04/29/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
CEO'lar Türk ekonomisinin ilerlemesinden memnun 
</HEADLINE>
<TEXT>

     Dünyanın önde gelen firmalarının katılımıyla düzenlenen 2'inci Yatırım Danışma Konseyi Toplantısı sonuçlandı. 
     Yatırım Danışma Konseyi toplantısının ardından yayınlanan sonuç bildirgesinde Türkiye’nin bu konuda yaptığı çalışmalardan övgüyle söz edilirken, Türkiye’nin yerine getirmesi gereken ev ödevleri de 9 başlık altında toplandı. 
     Yatırım Danışma Konseyi toplantısının ardından düzenlenen basın tonlantısında sonuç bildirisini BNP Paribas Danışmanı Jacques de Larosiere açıkladı. Larosiere, "Türkiye hakikaten 1 yıllık dönemde önemli mesafe katetti. En önemlileri, Avrupa Konseyi 17 Aralık 2004’te Türkiye’yle müzakerelerin başlatma kararı. Bu, ülkenin gelecek kalkınması için bir kilometre taşı" dedi. Geçen yıl siyasi ve ekonomik istikrarı temel bir faktör olarak belirlediklerini anımsatan Larosiere, "Başbakan’ın çabaları sayesinde bu faktörler geniş ölçüde dikkate alındı" diye konuştu. 
     Hükümetin kararlılığının doğrudan dış yatırımın gelecek yıl artmasına neden olacağını belirten Larosiere, geçen yıl saptanan 13 temel alanın bütününde ilerlemeler kaydedildiğini söyledi. 
     Larosiere, geçen yıl içinde Hükümetin imza attığı önemli başarıları şöyle sıraladı 
     "-Şirket kaydı için gerekli işlem sayısının azaltılması ve madencilik gibi sektörlerde prosedürlerin basitleştirilmesi örneklerinde görleceği gibi yatırımların önündeki engellerin ortadan kaldırılması. 
     -Teknoloji geliştirme bölgeleri kurarak, Ar-Ge teşvikleri vererek ve bu faaliyetlere ayrılan skamu kaynaklarını önemli ölçüde artırarak saraştırma ve geliştirme faaliyetlerinin özendirilmesi. 
     -KOBİ destek mekanizmalarının çeşitlendirilmesi ve bunlara erişimin kolaylaştırılması yoluyla KOBİ tedarik zincirinin geliştirilmesi. 
     -Eğitime ve insan kaynaklarına yatırım yapılması, bütçeden en büyük payın bu önceliklere tahsis edilmesi. 
     -Türkiye’de fikri mülkiyet haklarınınkorunması konusunda gerek mevzuat gerek uygulama alanlarında somut adımlar atılması." "Önümüzdeki yıl da geçen yılki bildiride değindiğimiz hususlarda kaydedilecek ilerlemenin takibini sürdürmeyi arzuluyoruz" diyen Larosiere, bu ana alanların iyileştirilmesinin sürekli ve uzun dönemli çabalar gerektirdiğine işaret etti. Larosiere, "Bu alanların geliştirilmesinin, hükemetin özel sektör yatırımlarının artırılması hususundaki stratejisindeki öncelikli yerini korumasını tavsiye ediyoruz" diye konuştu. 
     Bunların yanı sıra AB ile başlatılacak olan katılım müzakerelerinin Türkiye’ye yönelik Doğrudan Yabancı Yatarımların artması açısından önemli bir rol oynayacağı inancında olduklarını açıklayan Larosiere, "Varılan bu aşama, Türkiye’yi yatırım akışlarında gerçekleşmesi beklenen artışlara hazırlanmaya yönelik olarak yapılması gereken işlere ek bir aciliyet kazandırmaktadır" dedi. 
     
     YENİ EV ÖDEVİ 

     Larosiere, yapılması gerekenlerin şöyle açıkladı 
     "-Daha basit ve istikrarlı ve AB normlarına uygun bir vergi rejimine yönelik vergi politikası reformları oluşturulması ve uygulanması. 
     -Global rekabet güçlerini artırmak, yerli ve yabancı firmalar arasındaki çift taraflı etkileşimi sağlamak üzere Türkiye’deki firmalarda kurumsal yönetişimin güçlendirilmesi. 
     -Yatırımların önündeki idari ve bürokratik engellerin, yabancı personel çalışma izinlerine ilişkin sorunları da kapsayacak şekilde, ortadan kaldırılmasına yönelik çalışmaların sürdürülmesi. 
     -Mevcut sözleşme programının kararlılıkla uygulanmasına devam edilmesi. 
     -Yargı sürecinin süratlendirilerek etkinliğinin artırılması. 
     -Enerji sektörünün serbestleştirilmesi programına devam edilmesi. 
     -Sosyal güvenlik sistemi reformuna hız kazandırılması. 
     -Ar-Ge yatırımlarına devam edilmesi. 
     -Ülkenin ’cazip bir yatırım yeri’ olarak tanıtımına yönelik çabaların artırılması yoluyla yatırımcıların Türkiye’deki yatırım ortamının yeni gerçeklerini daha iyi algılamasının sağlanması." Larosiere, "Bu konularda kaydedilecek gelişmelerin gelecek yıl özel sektör yatırımlarını daha da artıracağına eminiz" dedi. 
     Larosiere, "Sayın Başbakanın siyasi ve ekonomik reformları sürdürme ve kalıcı kılma kararını destekliyoruz. 
     Türkiye’nin Sayın Başbakanın liderliğinde doğrudan yabancı yatırım için öngörülebilir ve güvenli bir ülke konumuna erişme yönünde attığı adımlara güvenimizi tazeliyoruz" diye konuştu. 
     
</TEXT>
</DOC>
