<DOC>
<DOCNO> 342048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/guncel/agun.html </URL>
<DATE> 2005/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükanıt, ABD'li diplomatı yalanladı 
</HEADLINE>
<TEXT>


Orgeneral Büyükanıt, "Türk ordusu Kandil'e girememişti" iddiasına yanıt verdi Kandil 1997'de lojistik üstü. Hiç oraya gitme teşebbüsümüz olmadı 

FERİT ASLAN DHA 

ABD Büyükelçiliği Politika Danışmanı John W. Kunstadter'in 9 Mayıs'ta Çankaya Üniversitesi'ndeki panelde sarf ettiği ve Milliyet'te de yayımlanan "Bazıları Kandil Dağı'na çıkmadığımız için hüsrana uğradı. Sanırım 1997'de sizin ordunuz da Kandil'e girmeye çalıştı ama başaramadı" sözlerine yanıt, Kara Kuvvetleri Komutanı Orgeneral Yaşar Büyükanıt'tan geldi "O tarihte bir teşebbüs olmadı." 

Hatırlatma yaptı 
Irak sınırında incelemelerini sürdüren Büyükanıt, dün Malatya'da yaptığı açıklamada ABD'li diplomatın Kandil'e yönelik sözlerinin gerçeği yansıtmadığını söyledi. Büyükanıt, o tarihlerde bölgede görevli olduğunu ve birliğiyle Kuzey Irak'taki 'Çekiç Harek tı'nda görev yaptığını hatırlatarak şunları söyledi "1997 yılında Kandil'de şimdiki gibi bir PKK varlığı yoktu. Bir lojistik üs olarak kullanılıyordu. Dolayısıyla Türk Ordusu Kandil Dağı'na gitme gibi bir teşebbüsü olmadı ki başarısız olsun. Çünkü o tarihlerde gerek de yoktu. Hakurk, Gare ve Beyaz Dağı hatında tertiplenmişti. " 

Büyükanıt'tan C-4 uyarısı 
Kuzey Irak'tan Türkiye'ye geçen teröristlerin beraberlerinde tahrip gücü yüksek C-4 tipi patlayıcı getirdiğini hatırlatarak, Kunstadter'i bu konuda da uyaran Büyükanıt, şunları söyledi "O şahsa şunu önerebilirim Şu anda Kuzey Irak'tan Türkiye'ye çok fazla C-4 ve C-3 patlayıcı madde giriyor. Artık C- 4, teröristlerin sırt çantasının değişmez malzemesi oldu. Bu tür beyanatlarla uğraşacağına bu patlayıcılar Irak'tan nasıl Türkiye'ye giriyor, onlarla ilgilensin." 


</TEXT>
</DOC>
