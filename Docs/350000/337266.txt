<DOC>
<DOCNO> 337266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/yasam/yas06.html </URL>
<DATE> 2005/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Basket aşkı canını aldı 
</HEADLINE>
<TEXT>


Doğuştan kalbi delik olan 12 yaşındaki Yılmaz, basket oynarken kalp krizi geçirdi 

İzmİr DHA 

İzmir'in Güzelyalı semtinde Mehmet Akif Ersoy İlköğretim Okulu 6. sınıf öğrencisi Yılmaz Şençeliker, önceki gün okulun bahçesinde basketbol oynarken aniden yere yığıldı. Derhal Dokuz Eylül Üniversitesi Hastanesi'ne kaldırılan ve doğuştan kalbinin delik olduğu öğrenilen Şençeliker'in 12 kalp krizi geçirdiği belirlendi. Ancak Şençeliker kurtarılamadı. Anne Gül ve baba Oktay Şençeliker de, acı haberi, oğullarının maçını izlemeye giderken aldı. 

Ameliyat geçirmişti 
Yılmaz Şençeliker'in, 1 yaşında geçirdiği ameliyatla sağlık durumunun düzeldiği ve her yıl düzenli olarak kontrollerine devam edildiği belirtildi. 
Yılmaz'ın bir gün Fenerbahçe Futbol takımında oynamak istediği, sünnet olmayı bile yüzünü Sarı-Lacivert renklere boyattıktan sonra kabul ettiği ifade edildi. Yılmaz'ın ölümü yakınlarını gözyaşlarına boğdu. 



</TEXT>
</DOC>
