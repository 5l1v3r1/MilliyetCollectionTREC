<DOC>
<DOCNO> 308190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/yazar/sazak.html </URL>
<DATE> 2005/01/21/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Harika fırsat 
</HEADLINE>
<TEXT>


Güney Asya'daki deprem ve tsunami felaketinde insanlığın iyi bir sınav verdiği söylenemez. 
Endonezya hükümetinin Aceh bölgesinde kayıp olan 50 bin kişinin öldüğünü açıklamasıyla, tsunami kurbanlarının sayısı 226 bini geçti. 500 bin kişinin evsiz kaldığı, 1 milyondan fazla kişinin işsizlik ve yoksulluğa mahk m olduğu bildiriliyor. Yüzyılın belki de en büyük yıkımı karşısında, Güney Asya'da yaraların sarılması konusunda sergilenen tutumun pek de etkili olduğu söylenemez. 
Yardım ve dayanışmanın 'dili' bile anlaşılmaz ve gaflarla dolu. ABD'nin yeni Dışişleri Bakanı Condoleezza Rice, Kongre'de bir soruyu yanıtlarken, 'Tsunaminin, Amerikan hükümeti ve halkının kalbini göstermek için harika bir fırsat olduğunu' söylemiş. 
Harika bir fırsat 
226 bin kişinin öldüğü bir felaketten sonra, sözde yardım adına en son akla gelecek sözcük, 'fırsat' olmalı Beyaz Saray'da ikinci dönemine başlayan Bush yönetiminin dünya barışı açısından 'tsunamiden beter' bir tehdit oluşturduğu ortadayken, insanlık adına bu kadroya nasıl 'güven duyulacağı' sorusuna iyimser yanıt bulmak giderek zorlaşıyor. 
BBC Dünya Servisi'nin 21 ülkede yaptığı ankete göre, Türklerin yüzde 82'si George W. Bush'un ABD başkanlığına yeniden seçilmesini küresel güvenlik açısından olumsuz buluyormuş. Bush yönetimi, Asya felaketinden fırsat çıkarmak yerine, insanlığı neden böyle karşısına aldığını sorgulamalı. 
Kitle imha silahı yalanıyla Irak'ı işgalden sonra, 'nükleer tehdit'i önleme adına 'İran'ı vurma' hazırlığı, dünyayı tedirgin etmeye yetiyor. Saddam'ı devirme ve 'Irak'ı demokratikleştirme' stratejisi ABD açısından giderek bir 'k bus senaryosu'na dönüşmüş durumdayken, yeni savaşlar açma ve işgali yayma girişimleri, Bush'un 'ikinci dönemi'yle ilgili kuşkuları artırıyor. İngiliz kararg hından sızan yeni işkence fotoğrafları da 'utancı' belgeliyor. 
Bu görüntüler ortadayken, ABD ve işgalci güçlerin Irak'ta olup bitenler nedeniyle insanların gönlünü kazanmaları mümkün değildir. Türkiye'de hükümet, İran'a saldırı tuzağına düşmemelidir. 
Olası destek istekleri, 1 Mart tezkeresinde olduğu gibi Meclis'te reddedilmelidir. 
Bayram nedeniyle, Türkiye bölgesel mazlumiyet duygularının harekete geçirilmesinde etkili olabilir. Ancak, Güney Asya felaketi karşısında yeterince duyarlı davranamadık. Yardım miktarı 15 milyon doları zor buldu. Marmara depremini yaşamış bir ülkedeki 'dayanışma'nın parasal değeri bu kadar az olmamalıydı. Yardımı örgütlemede, sivil toplumun yanı sıra, siyasi iktidar ve medya da etkisiz kaldı. 
Yardım için h l geç değil. 
Güney Asya kurbanlarını unutmayalım. 



</TEXT>
</DOC>
