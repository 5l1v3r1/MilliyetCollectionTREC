<DOC>
<DOCNO> 334087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/guncel/gun04.html </URL>
<DATE> 2005/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Parmak izi' hukuka uysun 
</HEADLINE>
<TEXT>


Bazı kuruluşlardaki parmak basma uygulamasının, "özel hayatı ihlal ettiği" gerekçesiyle hukuka uygun hale getirilmesi istendi 

ŞÜKRAN PAKKAN İstanbul 

Mesai saatlerini kontrol altına almak isteyen bazı kamu kuruluşları, imza ve kart okutma sisteminin suiistimal edildiği gerekçesiyle, personeline "parmak bastırmaya" başladı. Bahçelievler ve Kartal belediyeleriyle Dr. Siyami Ersek Göğüs, Kalp ve Damar Cerrahisi Eğitim ve Araştırma Hastanesi çalışanları, sistemin insan haklarına aykırı olduğu gerekçesiyle valiliğe şik yette bulununca, uygulamanın yasal olmadığı belirtildi. 
Anayasanın "özel hayatın gizliliği" ilkesini ihlal eden uygulamanın, hukuka uygun hale getirilmesine veya kaldırılmasına karar verildi. Yöntem, Tüm Belediye ve Yerel Yönetim Hizmetleri Emekçileri Sendikası'nın şik yetiyle ortaya çıktı. 

Valiliğin kararı 
İnsan Hakları İl Kurulu'na başvuran sendika avukatları Metin İriz ve Bülent Aşa, Anayasa'nın kişinin dokunulmazlığı, maddi ve manevi varlığı başlıklı maddenin ihlal edildiğini öne sürdü. Valilik, kararını 1 Nisan'da bildirdi. Vali Yardımcısı Mehmet Seyman'ın yazısında, hukukta parmak iziyle mesaiye devam kontrolü yapılmasına izin veren bir hüküm bulunmadığına dikkat çekilerek, "Uygulamanın gözden geçirilerek, hukuka uygun hale getirilmesi veya kaldırılması konusunda gereğini rica ederim" dedi. 

Nasıl uygulanıyor 

Personelin kimlik kartı barkot ve parmağındaki 7 referans noktası bilgisayara işleniyor. Personel, 4 optik okuyucudan birisine baş parmağını basıyor. Parmak, personel ile ilgili cihaza daha önce tanımlanan değerler ile örtüşüyorsa, giriş kabul ediliyor. 


</TEXT>
</DOC>
