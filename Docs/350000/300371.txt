<DOC>
<DOCNO> 300371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sonyas16.html </URL>
<DATE> 2004/12/23/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Yılbaşı sepetleri vitrinlerde... 
</HEADLINE>
<TEXT>

     İstanbul'da yeni yılı karşılamaya hazırlananlar için sunulan çok çeşitli hizmetler arasında yer alan yılbaşı sepetleri, 2 milyar 50 milyon liraya ulaşan değişik fiyatlarla satışa çıktı. 
     Yılbaşı için hazırlanan özel sepetlerde, alkollü ve alkolsüz içecekten kuruyemişe, çikolatadan çeşitli hediyeye, gömlekten masa örtüsüne, eşarptan kravata kadar çeşitli ürünler yer alıyor. 
     A.A muhabirinin edindiği bilgiye göre, Vakko mağazası, yılbaşı için farklı alternatiflerden oluşan yılbaşı sepetleri hazırladı. 
     Vakko'nun, gömlek, kravat, erkek için kumaş, cüzdan ve kemerden oluşan 2'li deri takım, ipek kaşkol, ipek eşarp, Katia parfüm seti, 2'li tablet çikolata, tayyörlük, ipek masa örtüsü, 6'lı desenli içki bardak sesi, özel armağan kutusundan oluşan yılbaşı sepeti, 2 milyar 50 milyon liradan satışa sunuldu. 
     Mağazanın hazırladığı ve içerisinde özel amblemli 2'li kahve fincanı, 400 gram pralin çikolata, Vakko dokuma kravat, masa örtüsü, bayan çanta, ipek şal, bayan eldiven, çay örtüsü, 2'li pirinç ayaklı bardak ve özel armağan kutusundan oluşan set de, 1 milyar 33 milyon liraya satılıyor. 
     Vakko'nun 510 milyon 500 bin liradan satışa çıkan yılbaşı sepetinde ise püsküllü kutu, 6'lı desenli viski, viski ve kadife şişe kılıfı, pirinç çanak, pralin çikolata ve metal altlıklı mum bulunuyor. 
     
     CAFE MARMARA'NIN SEPETLERİ... 
     Cafe Marmara da, yılbaşı için sepet hazırlayanlar arasında yer alıyor. 
     ''İstanbul I'' adı verilen ve içerisinde bakır gemici feneri, oval kutuda pralin çikolata, fıstıklı lokum, Madlen çikolata, yılbaşı mumu, Absolut votka, JW Red Label viski olan sepet, 480 milyon liradan satışa sunuldu. 
     Barok yılbaşı kutusu, pralin çikolata, Madlen çikolata, şampanya kadehi içerisinde yılbaşı mumu, yılbaşı süsü ve JW Red Label viski bulunan ''Bodrum'' adlı sepet 390 milyon, bakır gemici feneri, değişik çikolatalar, yılbaşı süsü ve JW Red Label viskiden oluşan ''İstanbul II'' adlı sepet de, 370 milyon liradan satılıyor. 
     Cafe Marmara, çeşitli alternatiflerle hazırladığı diğer yılbaşı sepetlerini ise 180 ile 525 milyon lira arasında değişen fiyatlarla piyasaya sundu. 
     
     DiVAN'DAN ÖZEL YILBAŞI SEPETLERİ 
     Yeni yılda sevdiklerine birbirinden keyifli ve özel hediyeleri bir arada sunmak isteyenler, Divan Pastaneleri'nin ayrıcalık yaşatan yılbaşı sepetlerini de tercih edebilir. 
     Divan, bu yıl yılbaşı sepetlerini her zevke hitap eden 13 farklı hediye kombinasyonuyla sundu. 
     Divan'ın sepetlerinde, Madlen, fıstıklı lokum, pralin, prenses badem, zeytinyağları, reçeller, aromalı çaylar ve birbirinden lezzetli aromalı kahveler yer alıyor. 
     175 milyon ile 675 milyon lira arasında değişen fiyatlarla satılan sepetlerde, yılbaşını temsil eden şamdan, mum, Noel bebekleri gibi özel süsler de bulunuyor. 
     
     ''PASSAGE MARKİZ'' İMZALI SEPETLER... 
     Sevdiklerine yılbaşı sepeti göndermek isteyenler, ''Passage Markiz'' imzalı yılbaşı sepetlerini de tercih edebilir. 
     Markiz klasiğini günümüz çizgilerine uyarlayan Mon Markiz hediyelikleri ve çikolatasından oluşan ''Mon Markiz Yılbaşı Hediye Sepetleri'', başta ''Art Nouveau'' ve ''Nostalgia'' olmak üzere 5 değişik alternatif sunuyor. 
     Her biri farklı konseptlerde hazırlanan sepetler, 200 milyon liradan başlayan fiyatlarla satışa sunuldu. 
     
     MİGROS, BOYNER VE BEYMEN'DEN... 
     Migros da, yeni yıl için hediye sepetleri hazırladı. 
     Migros'un ''Prestij Yılbaşı Sepeti'' adını verdiği ve içerisinde JB viski, Smirnoff votka, kuruyemiş, çikolata, Doğadan çay ve zeytinyağının bulunduğu sepet, 89 milyon liradan satılıyor. 
     Migros'un hazırladığı diğer sepetler de, 59 milyon ve 39 milyon liradan satışa çıktı. 
     Boyner mağazaları da, yılbaşı için çeşitli hediye seçenekleri hazırlandı. Fiyatları 10 milyon liradan başlayan birbirinden şık hediye alternatifleri, müşterilerin beğenisine sunuldu. 
     Boyner mağazaları, kadın, erkek, çocuk ve genç aktif spor giyim, ayakkabı, ev ve kozmetik reyonlarında alternatif hediye paketleri de hazırladı. 
     Beymen mağazası da, yılbaşında hediye alışverişi için çeşitli seçenekler hazırladı. 
     Beymen kadın, erkek, home, kozmetik ve aksesuvar koleksiyonlarından özel alternatiflerin yer aldığı hediyeler arasında, parfümden gömleğe, eşarptan vazoya, broştan kol düğmesine, havludan yatak örtüsüne kadar pek çok seçenek mevcut. 
     Beymen'in yılbaşı için hazırladığı hediyelikler, 15 milyon liradan başlayan fiyatlarla satışa sunuldu. 
     
</TEXT>
</DOC>
