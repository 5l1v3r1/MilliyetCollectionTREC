<DOC>
<DOCNO> 307911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonyas05.html </URL>
<DATE> 2005/01/19/ </DATE>
<TIME> 02.22 </TIME>
<AUTHOR>  </AUTHOR>
<HEADLINE>
Şeker hastalarına asprin önerisi 
</HEADLINE>
<TEXT>

     Metin FERAH DHA 

      BOLU Abant İzzet Baysal Üniversitesi Tıp Fakültesi Dekanı Prof. Dr. Cihangir Uyan, şeker hastalarının büyük bölümünün kalp- damar hastalığının belirtisi olan göğüs ağrısı duymadan kalp krizi geçirdiğini söyledi. 
     Prof. Dr. Cihangir Uyan, şeker hastalığının vücuttaki bütün damarları bozduğunu ifade etti. Şeker hastalarında ağrı yükseldiği zaman doğal ağrı kesici hormon endorfinlerin salgısının arttığı ve bunların da sinir kökü iltihabından dolayı ağrı hissetme özelliğini azalttığını kaydeden Prof. Dr. Uyan, "Bu nedenle şeker hastalarının yüzde 35'inde, kalp- damar hastalığının belirtisi olan göğüs ağrıları duyulmaz'' dedi. 
     Şeker hastalarında kalp- damar riskini azaltmanın son derece önemli olduğunu söyleyen Prof. Dr. Uyan, şöyle devam etti 
     "Tüm erişkin şeker hastaları günde 75- 326 miligram aspirin kullanmalı. Şeker hastaları kesinlikle sigara içmemeli, içenler de sigarayı bırakmalıdır. Diyabetli hastalarda kalp hastalıkları 30 ve 40'lı yaş gruplarında başladığından, bu grupta olupta şikayeti olmayan şeker hastalarının da düzenli kalp kontrolleri ve koroner anjiyografi yaptırmalıdırlar.'' 
     
</TEXT>
</DOC>
