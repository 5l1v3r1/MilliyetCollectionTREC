<DOC>
<DOCNO> 311529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/guncel/gun04.html </URL>
<DATE> 2005/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Alışveriş merkezinin altında LPG'li tehlike 
</HEADLINE>
<TEXT>


Patlama tehlikesi taşıyan LPG'li araçların, kapalı otoparka girmesi yasak. Alışveriş merkezlerinde ise kimse kontrol etmiyor 

SERHAT OĞUZ İstanbul 

Büyük alışveriş merkezlerinin kapalı otoparklarına, son dönemde yangın ve patlamalarla gündeme gelen LPG'li araçların girmesi yasak. Ancak cezası olmayan bu yasağa, birçok kapalı otoparkta uyan yok. 
Sanayi ve Ticaret Bakanlığı'nın 1998'de yürürlüğe giren yönetmeliğine göre, LPG'li araçlar kapalı garajlarda park edemez. İstanbul'daki çok sayıda alışveriş merkezinin kapalı otoparklarını inceledik ve bu uyarınının tabeleda kaldığını gördük. 
Mecidiyeköy'deki Profilo Alışveriş Merkezi, Fulya'daki Polat Towerside Alışveriş Merkezi ve Kadıköy'deki Tepe Nautilius Alışveriş Merkezi'nde hiçbir güvenlik görevlisi, aracın LPG'li olduğuna dikkat etmedi. 

Patlarsa ceza verilir 
Makine Mühendisleri Odası İstanbul Şube Müdürü Faruk Sevim, yönetmeliğin yasak içerdiğini, ceza içermediğini söyledi. Bir patlama olması halinde, "tedbirsizlik ve ihmalk rlık" suçlamasıyla dava açılabileceğini belirten Sevim, "Böyle bir araç kapalı garajda gaz sızdırırsa, patlama kaçınılmaz olur. Girişlerde ciddi kontroller yapılmalı" dedi. Sevim, İstanbul'da 100 bine yakın LPG'li aracın bulunduğunu, bunların her yıl kontrole gelmeleri gerekirken geçen yıl sadece 23 bininin kontrole geldiğini, 10 yıllık kullanım süresi dolan birçok LPG tankının trafikte olduğunu da hatırlattı. 




</TEXT>
</DOC>
