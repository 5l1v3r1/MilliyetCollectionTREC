<DOC>
<DOCNO> 319684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sonspo25.html </URL>
<DATE> 2005/03/01/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Başkent derbisine doğru... Ali Tandoğan Önce dostluk kazansın... 
</HEADLINE>
<TEXT>

     Birinci Süper Futbol Ligi'nde bu hafta yapılacak Gençlerbirliği-Ankaragücü maçı öncesinde, kırmızı-siyahlı futbolcular dostluk mesajları verdi. 
     Beştepe İlhan Cavcav Tesisleri'nde basın toplantısı düzenleyen Gençlerbirliği'nin orta alan oyuncusu Ali Tandoğan, geçen hafta Diyarbakırspor maçında oynadıkları iyi futbolla çok ihtiyaçları olan 3 puanı aldıklarını belirterek, Ankaragücü maçını da kazanarak galibiyet serisi yakalamak istediklerini söyledi. 
     Gençlerbirliği ve Ankaragücü'nün iki kardeş takım olduğunu ifade eden Tandoğan, ''Geçmişte yaşanan olayları artık unutmak gerekiyor. Tartışmasız, kavgasız ve güzel bir maç olmasını diliyorum. Her iki takımın da puana ihtiyacı var, ama önce dostluk kazansın'' dedi. 
     Kırmızı-siyahlı takımın savunma oyuncusu İsmail Güldüren ise iyi mücadele eden tarafın kazanmasını dileyerek, ligde daha iyi bir konumda olmak istediklerini ve çıkış trendine girmek için bu maçta galibiyete gereksinimleri olduğunu kaydetti. 
     
</TEXT>
</DOC>
