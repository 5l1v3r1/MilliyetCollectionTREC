<DOC>
<DOCNO> 323815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sonyas01.html </URL>
<DATE> 2005/03/14/ </DATE>
<TIME> 02.02 </TIME>
<AUTHOR>  </AUTHOR>
<HEADLINE>
İklim alarmı... Buzulların erimesiyle yüzmilyonlar su altında kalabilir 
</HEADLINE>
<TEXT>

     Yüz milyonlarca Çinli ve Hintlinin, iklimin ısınması nedeniyle Himalaya dağlarındaki buzulların erime hızının artmasıyla ciddi sorunlarla karşı karşıya olduğu bildirildi. 
     Doğal Hayatı Koruma Vakfı tarafından Cenevre'de yayınlanan raporda Hindistan, Çin ve Nepal'in yüksek bölgelerindeki buzul tabakalarının iklimin ısınması sonucu eriyerek artık yılda 10-15 metre alçaldığı belirtildi. 
     Rapora göre, iklimin daha da ısınması ve Himalaya buzullarının hızla erimesi halinde, akarsu ve nehirlerin rejimleri bozulacak ve her yeri sular basacak. 30-40 yıl sonra su seviyesi normale dönecek olsa da, bütün bunlar Çin'in batısı, Nepal ve Hindistan'ın kuzeyinde devasa ekonomik ve çevresel sorunların ortaya çıkmasına yol açacak. 
     33 bin km2'lik alanı kaplayan Himalaya buzulları, 7 büyük nehri besliyor, bu nehirler, dünyanın en kalabalık nüfuslarına sahip bölgelerden geçiyor. 
     Bölgede son 30 yılda ortalama sıcaklık bir derece artmış bulunuyor. 
     
</TEXT>
</DOC>
