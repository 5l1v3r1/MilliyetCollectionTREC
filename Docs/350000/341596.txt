<DOC>
<DOCNO> 341596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonspo25.html </URL>
<DATE> 2005/05/11/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Sakaryaspor'a il çapında prim kampanyası başlatıldı... 
</HEADLINE>
<TEXT>

     Sakarya Valiliği’nce, Sakaryaspor’un ligde kalmasını desteklemek amacıyla il çapında prim kampanyası başlatıldı. 
     Sakarya Valisi Nuri Okutan, yaptığı yazılı açıklamada, ilin ekonomik ve toplumsal yaşamında önemli bir yer tutan Sakaryaspor’un ligde kalması durumunda futbolculara prim verileceği belirtildi. 
     Ligde kalan son 3 maçın Sakaryaspor için hayati önem taşıdığını vurgulayan Okutan, takımın ligde kalmasını desteklemek amacıyla il çapında kampanya başlattıklarını bildirdi. 
     Okutan, açıklamasında şunları kaydetti 
     "Bütün spor dallarında olduğu gibi futbolda da moral, motivasyon ve teşvik çok önemli. Bu nedenle ilçe kaymakamlıkları ilçelerine bağlı belediye ve belde belediye başkanlarıyla, Adapazarı Büyükşehir Belediye Başkanı, Merkez belediye başkanları, kamu kurum ve kuruluşları, oda ve sendika başkanları ile sanayi ve basın kuruluşlarımızın üst en düzey yöneticilerini, yapacakları maddi katkıyı belirleyerek, ya da Sakarya Valiliği’nce Sakaryaspor’a destek amacıyla açılan hesaba yatırarak 13.05.2005 gün valilik toplantı salonunda bulunmalarını önemle rica ederim." Sakaryaspor’a destek maddi destek vermek isteyenler için Ziraat Bankası Adapazarı Şubesi’nde 295094-5001 numaralı hesap açıldı. 
     Kampanyada 500 bin YTL prim toplanması hedeflendiği, toplanan tutarın, Kayserispor maçı öncesinde futbolculara verileceği öğrenildi. 
     
</TEXT>
</DOC>
