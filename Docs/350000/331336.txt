<DOC>
<DOCNO> 331336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/yasam/yas15.html </URL>
<DATE> 2005/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



MISIR 

Çarşıdaki turistlere saldırı 
DIŞ HABERLER SERVİSİ 
Mısır'ın başkenti Kahire'de, turistlerin uğrak yeri El Ezher Camisi yakınındaki Muski Çarşısı'na dün düzenlenen bombalı saldırıda, 1'i Amerikalı, 1'i Fransız 2 kişi öldü. Motosikletli bir kişinin fırlattığı bombanın infilakı sonucunda ayrıca, 2 Türk, 10 Mısırlı, 2 Amerikalı, 2 İtalyan, 2 Fransız ve 1 İngiliz, toplam 19 kişi de yaralandı. Bölgeye çok sayıda ambulans sevk edildi. Saldırı, Kahire'de 7 yıl aradan sonra turistlerin hedef alındığı ilk eylem olarak değerlendiriliyor. 

ÇAD 

En eski 'atamız' 7 milyon yaşında 
Afrika ülkesi Çad'da 3 yıl önce bulunan 7 milyon yaşındaki kafatasının, insanoğlunun ilk üyelerinden birine ait olduğu anlaşıldı. Fransa'daki Poitiers Üniversitesi'nden Michel Brunet ve ekibinin bulup 'Toumai' adını verdiği kafatasının, bazı bilim adamları 'Maymun ailesine ait bir fosil' dese de, modern insanın atası olduğu belirtildi. Brunet, diş, çene ve kafatasının bilgisayarda ekillendirilmesi sonucu, 'Toumai'nin insana benzediğini ifade etti. 

AVUSTRALYA 

Bunamaya karşı seks 
Avustralya'da yapılan araştırmaya göre, seks yapmak, bulmaca çözmek ve egzersiz bunamadan koruyor. Zihinsel ve fiziksel egzersiz, beyindeki sinir hücrelerini besleyip Alzheimer gibi hastalıklara yakalanma riskini azaltıyor. Seks sırasında beyinde yeni sinir hücreleri oluşturan 'prolactin' adlı kimyasalın seviyesi artırıyor. 


</TEXT>
</DOC>
