<DOC>
<DOCNO> 313633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/ekonomi/eko07.html </URL>
<DATE> 2005/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bono, eurobond ne varsa koy sepete 
</HEADLINE>
<TEXT>



Faizlerin daha da düşeceği ve AB ile 3 Ekim'de müzakerelerin başlatılacak olmasının olumlu etkisiyle yabancıların uzun vadeli tahvillere olan ilgisinin sürdüğü görülüyor. Bu ilgide yabancıların dün itibariyle uzun vadeli tahvil ihracıyla 1.8 katrilyona ulaşan müşteri satışından elde ettikleri kaynağın da etkisi vardı. 
Hazine ihalesine ilgi gösteren yabancılar 1 milyar euro tutarında satışın hedeflendiği 12 yıl vadeli euro cinsinden tahvil ihracına da yoğun bir ilgi gösterdi. 12 yıl vadeli euro cinsinden tahvil ihracına 4 milyar euro civarında teklif geldiği tahmin ediliyor. 

4 milyar euro talep 
Hazine bu vadede 1 milyar euro satış yaptı. Hazine 2005 yılı dış borçlanma hedefi çerçevesinde önceki gün Deutsche Bank ve UBS'ye ortak lider olarak yetki vermişti. Bu yılın dış borçlanma hedefi 5.5 milyar dolar olarak belirlenmişti. Ocak ayında da Hazine eurotahvil ile 2 milyar dolar borçlanmış bu ihraca 13 milyar dolar teklif gelmişti. 12 yıl vadeli eurobond getirisinin ise yüzde 5.5 olması bekleniyor. 


</TEXT>
</DOC>
