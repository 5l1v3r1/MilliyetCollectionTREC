<DOC>
<DOCNO> 309317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sontur48.html </URL>
<DATE> 2005/01/25/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Oğlunu önce vurdu, sonra kan verdi 
</HEADLINE>
<TEXT>

     Zonguldak'ta, sinirlenerek tabancayla ateş ederek yaraladığı oğluna, daha sonra tedavi edildiği hastanede kan verdi. 
     Alınan bilgiye göre, Fevkani Köprüsü'nde minibüsüyle giden Yusuf K. , aracın ön tarafında oturan ve alkollü olduğu iddia edilen oğlu Mehmet K. ile davranışlarını düzeltmesi konusunda tartışmaya başladı. 
     Kavgaya dönüşen tartışma sırasında araçtan inen oğluna, üzerinde taşıdığı tabancayla ateş eden Yusuf K, oğlunu göğsünden yaralayarak kaçtı. 
     Çevredeki vatandaşlar tarafından A Tıp Merkezi'ne kaldırılarak ilk müdahalesi yapılan Mehmet K, daha sonra devlet hastanesinde ameliyata alındı. 
     Emniyet ekiplerince kısa sürede yakalanan Yusuf K, sorgusu yapıldığı sırada oğlunun acilen 0 Rh negatif kana ihtiyacı olduğunun duyurulması üzerine polis nezaretinde devlet hastanesine gitti. 
     Oğlu için kan veren baba, bir anlık öfkeye kapıldığını ve pişman olduğunu belirtti. 
     
</TEXT>
</DOC>
