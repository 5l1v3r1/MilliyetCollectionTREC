<DOC>
<DOCNO> 327959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/ekonomi/eko03.html </URL>
<DATE> 2005/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ücrette, kamu özele fark attı 
</HEADLINE>
<TEXT>


İmalat sanayinde büyük işletmede çalışan küçüğe, kamuda çalışan özele göre yüksek kazanç sağlıyor 

EKONOMİ SERVİSİ 

Brüt ücretlerde kamuda çalışanlar özele, büyük işletmelerde çalışanlar küçük işletmelere, sendikalılar sendikasızlara fark arttı. Özel sektörde ortalama brüt kazanç bin 142 YTL olurken kamuda 2 bin 151 YTL'ye ulaştı. 
DİE'nin imalat sanayinde 2004 dördüncü çeyrek ücret - kazanç verilerine göre, kişi başı aylık ortalama brüt ücretler, 2004'ün son çeyreğinde 2003'ün aynı dönemine göre yüzde 9.4, bir önceki döneme göre ise yüzde 4.7 artarak bin 83 YTL oldu. Çıplak brüt ücrete, ücret niteliğindeki ödemeler ve mesai ücretleri eklenerek bulunan brüt ücret, geçen yıl aynı döneme göre kamuda yüzde 13.8 özelde ise yüzde 10.7 arttı. 
Brüt ücrete ikramiye, prim ve sosyal yardımlar eklenmesiyle oluşan brüt kazanç, kamuda yıllık yüzde 9.4 artarak 2 bin 151 YTL'ye, özelde ise yüzde 8.8 artarak bin 142 YTL'ye ulaştı. 10 - 49 arası işçi çalıştıran işyerlerinde ortalama kazanç 835 YTL olurken 500'den fazla işçi çalıştıranlarda bin 460 YTL'ye çıktı. Toplu iş sözleşmesi kapsamındaki işyerlerinde kişi başına brüt ücret de kapsam dışı işyerlerine göre daha yüksek oluştu. En yüksek aylık ortalama brüt kazancı 3 bin 162 YTL ile 'kok kömürü ve rafine petrol ürünleri' sektöründe çalışanlar elde etti. 

Kamu çalışanı özel sektördekinin çok üzerinde kazanıyor YTL Kamu Özel Toplam Çıplak brüt ücret 1.399 845 893 Faz. mesai - diğer öd. 369 172 190 Brüt ücret 1.768 1.017 1.083 İkr. ve sosyal yard. 383 125 148 Brüt kazanç 2.151 1.142 1.231 Haf. çalışma süresi 45,0 46,7 46,6 Saat ücreti 7,7 4,5 4,8 

Sendikalı sendikasızdan 766 YTL fazla alıyor Dönem Sendikalı Sendikasız Fark 2003 4.Ç. 1.541 810 731 2004 1.Ç. 1.505 848 657 2004 2.Ç. 1.485 838 647 2004 3.Ç. 1.523 872 651 2004 4.Ç. 1.665 899 766 


</TEXT>
</DOC>
