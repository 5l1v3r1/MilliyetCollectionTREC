<DOC>
<DOCNO> 341604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonspo33.html </URL>
<DATE> 2005/05/11/ </DATE>
<TIME> 21.40 </TIME>
<AUTHOR>  </AUTHOR>
<HEADLINE>
Beşiktaş 91 - Tuborg Pilsener 85 
</HEADLINE>
<TEXT>

     Türkiye Basketbol Ligi play-off çeyrek final turu ikinci maçında Beşiktaş, Tuborg Pilsener’i 91-85 yenerek seride 2-0 öne geçti. 
     Maç karşılıklı basketlerle başladı. Konuk Tuborg Pilsener, Asım ve Jensen’in basketleriyle öne geçmesine rağmen, Beşiktaş, periyodun sonlarına doğru Bekir ve Varda’nın sayılarıyla rakibini yakaladı ve ilk periyot 16-16 berabere tamamlandı. 
     İkinci periyoda hızlı başlayan Beşiktaş, pota altında Varda, dış atışlarda Bekir ve Maher’in sayılarıyla farkı 15. dakikada 11 sayıya 37-26 çıkardı. Konuk ekip, Barış ve Hakan’ın skorer oyunuyla farkı kapatırken, Beşiktaş ilk yarıyı 42-41 önde kapadı. 
     Beşiktaş ikinci yarıya da hızlı başladı. Siyah-beyazlılar, Varda ve El Amin’in basketleriyle rakibi karşısında üstünlüğünü sürdürürken, konuk ekip Cizmic’le etkili olmaya çalıştı. 3. periyodu 66-60 Beşiktaş önde geçti. 
     Oldukça çekişmeli geçen son periyotta iki takım da savunma hatalarıyla birbirlerine sayı şansı tanıdı. Tuborg Pilsener son 2 dakikaya girerken farkı 2 sayıya 79-77 indirdi. Bu dakikadan sonra Varda, El Amin ve Bekir’in sayılarıyla farkı açan Beşiktaş, maçtan 91-85 galip ayrıldı ve seride durumu 2-0 yaparak büyük avantaj 
     yakaladı. 
     Serinin 3. maçı 13 Mayıs Cuma günü İzmir’de oynanacak. 
     
     KÜNYE 
     
     

</TEXT>
</DOC>
