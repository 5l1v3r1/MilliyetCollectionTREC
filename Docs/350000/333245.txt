<DOC>
<DOCNO> 333245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sondun04.html </URL>
<DATE> 2005/04/14/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Rice "İtalya'dan daha iyi dostumuz yok" 
</HEADLINE>
<TEXT>

     ABD Dışişleri Bakanı Condoleezza Rice ve İtalya Dışişleri Bakanı Gianfranco Fini ABD Dışişleri Bakanı Condoleezza Rice, ''Washington'un İtalya'dan daha iyi dostu bulunmadığını'' söyledi. 
     Rice, Washington'da İtalya Dışişleri Bakanı Gianfranco Fini ile görüşmesinden sonra, Fini ile "iki ülkenin özgürlüğün ve demokrasinin yayılmasına ilişkin ortak hedeflerini" konuştuklarını kaydetti. 
     ABD Dışişleri Bakanı, görüşmede ayrıca Irak, ABD Başkanı George Bush'un İsrail Başbakanı Ariel Şaron ile en son yaptığı görüşme ve Ortadoğu'nun diğer bölgelerindeki durum hakkında konuştuklarını anlattı. 
     
     Irak ilişkileri etkilemedi 
     Fini de yaptığı açıklamada, İtalya'nın ABD ile ilişkilerinin her zamankinden daha iyi olduğunu söyledi. 
     İtalya ve ABD dışişleri bakanlarının kullandığı karşılıklı sıcak ifadeler, "Roma'nın geçen ay Irak'taki askerlerini çekmeyi planladığı yönündeki açıklamasından iki ülke ilişkilerinin etkilenmediğinin işareti" olarak yorumlandı. 
     
</TEXT>
</DOC>
