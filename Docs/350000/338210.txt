<DOC>
<DOCNO> 338210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sontur11.html </URL>
<DATE> 2005/04/29/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Kendisiyle ilgilenmediği için birlikte yaşadığı kuyumcuyu öldürdü 
</HEADLINE>
<TEXT>

     Ali Talat ÖZEFE DHA 

      KONYA’da 33 yaşındaki Ayşe Koçhan, kendisiyle yeterince ilgilenmediği için tartıştığı, birlikte yaşadığı kendisiyle aynı yaştaki kuyumcu Ayhan Başar Çelik’i bıçaklayarak öldürdü. 
     Olay, Selçuklu İlçesi Süleyman Çelebi Mahallesi Uyum Sokak 11 numaralı evde meydana geldi. Evli ve 2 çocuk babası Ayhan Başar Çelik ile birlikte yaşayan ve ondan 1.5 yaşında bir çocuğu olan Ayşe Koçhan arasında tartışma çıktı. Yaklaşık 3 yıldır birlikte yaşadığı Çelik’e kendisiyle fazla ilgilenmediği ve evine az geldiği için kızan Ayşe Koçhan, sevgilisinin çocuğunu da alıp evi terk etmek istemesi üzerine mutfaktan ekmek bıçağını alarak saldırdı. Ayşe Koçhan'ın bacağından ve sırtından bıçakladığı Ayhan Başar Çelik, ağır yaralandı. 
     Gürültüyü duyup eve gelen komşuların çağırdığı ambulansla Konya Numune Hastanesi’ne kaldırılan Ayhan Başar Çelik, hastanede yaşamını yitirdi. Ayşe Çelik ise evinde göz altına alındı. 
     
     TUTUKLANDI 
     Gözaltına alınan Ayşe Koçhan, geniş güvenlik önlemleri altında adliyeye getirildi. Koçhan, kendisini görüntüleyen basın mensuplarına Bana soru sormayın, susma hakkımı kullanıyorum’ dedi. Koçhan, Cumhuriyet Savcılığı'na verdiği ifadenin ardından sevk edildiği mahkeme tarafından tutuklanarak Konya E Tipi Kapalı Cezaevi'ne gönderildi. 
     Koçhan'ın ifadesinde, Eşim benimle fazla ilgilenmiyordu. Resmi nikah yapmasını istedim ama kabul etmedi. Tartışmaya başladık. Sinirlerime hakim olamadım ve onu öldürdümö dediği öğrenildi. 
     Ayhan Başer Çelik'in, Karatay İlçesi'ndeki Elmasunlular Kuyumculuk’un sahibi olduğu, Ayşe Koçhan’ın ise 3 kez evlendiği ve ilk evliliğinden de 13 yaşında bir oğlu olduğu öğrenildi. 
     
</TEXT>
</DOC>
