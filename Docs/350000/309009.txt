<DOC>
<DOCNO> 309009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sonyas15.html </URL>
<DATE> 2005/01/24/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Artroza karşı parasetamol 
</HEADLINE>
<TEXT>

     Ağrı kesici parasetamolün, halk arasında kireçlenme olarak bilinen artroza da iyi geldiği bildirildi. 
     Avustralya'daki Queensland Üniversitesi araştırmacıları, 188 hasta üzerinde yaptıkları deneyler sonucunda, parasetamolün piyasadaki pahalı artroz ilaçlarından daha yararlı olduğunu belirledi. 
     Araştırma ekibinden Michael Yelland, parasetamolün, Celebrex gibi yeni ilaçlardan da Aspirin'den de daha iyi sonuç verdiğini, yan etkilerinin de daha az olduğunu kaydetti. 
     Amerikalı uzmanlar, geçen eylülde Vioxx adlı artroz ilacının kalp sorunlarına yol açtığını açıklayınca ilaç piyasadan toplatılmıştı. Avustralyalı araştırmacılar da bunun üzerine Celebrex ilacı üzerinde çalışmaya başlamışlardı. 
     Artrozda, eklemler şişerek ağrıyor ve fonksiyon bozukluğu ortaya çıkıyor. 
     
</TEXT>
</DOC>
