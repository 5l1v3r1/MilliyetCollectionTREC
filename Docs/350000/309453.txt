<DOC>
<DOCNO> 309453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sondun05.html </URL>
<DATE> 2005/01/26/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Bush, Auschwitz toplama kampı kurbanlarının unutulmamasını istedi 
</HEADLINE>
<TEXT>

     ABD Başkanı George Bush, Amerikan halkından Auschwitz toplama kampının kurbanlarını unutmamasını istedi. 
     İkinci dünya savaşında Nazilerin kurduğu Auschwitz toplama kampına kapatılan insanların kurtuluşunun 60. yıldönümü dolayısıyla yazılı açıklama yapan Bush, ''Kurbanlar unutulmamalı. Yahudi soykırımı, cehennemle birlikte umudun da var olduğunu göstermiştir'' ifadesini kullandı. 
     ''Bu, kötülüğün gücü ve insanların buna direnmesi hakkında bizleri düşündürmesi gereken bir yıldönümü'' diyen Bush, perşembe günkü yıldönümünde bütün Amerikalıların soykırım ve Auschwitz kurbanlarını anmalarını istedi. 
     Naziler, büyük savaşta yaklaşık 6 milyon Yahudi'yi katletti. Polonya'da 1940'da kurulan Auschwitz kampında bir milyondan fazla Yahudi öldürüldü. Kamp, 27 Ocak 1945'de Sovyet ordusunca ele geçirildi ve kamptaki insanlar özgürlüklerine kavuştu. 
     
</TEXT>
</DOC>
