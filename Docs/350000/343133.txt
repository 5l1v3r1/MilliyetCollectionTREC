<DOC>
<DOCNO> 343133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/dunya/axdun02.html </URL>
<DATE> 2005/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Özbekistan'da isyan yayılıyor 
</HEADLINE>
<TEXT>


Pahtaabad'da halkın üzerine ateş açan ordu birliklerinin 200 kişiyi öldürdüğü öne sürüldü 

CENK BAŞLAMIŞ Moskova 


Özbekistan'ın Andican kentinde sert şekilde bastırılan halk isyanı yayılmaya başladı ve çıkan yeni çatışmalarda çok sayıda kişi hayatını kaybetti. 
Rus haber ajansları, Andican'a 30 kilometre uzaklıktaki Pahtaabad kasabasında halkla ordu birlikleri arasında çıkan çatışmalarda 200 kişinin öldüğünü duyurdu, ancak ayrıntılı bilgi vermedi. Haber diğer kaynaklarca doğrulanmadı. Eho Moskvı Radyosu ise, Andican'da çatışmaların yer yer devam ettiğini bildirdi. Özbek yönetimi, h l ordu birliklerinin kuşatmasında bulunan kente bugünden itibaren yabancı diplomatların girişine izin verileceğini açıkladı. 
Özbek - Kırgız sınırındaki Karasu kasabasından da halkın isyan ederek resmi binaları ve araçları yaktığı haberleri alınıyor. Yine aynı bölgede Kırgızistan'a geçmek isteyenlerle güvenlik kuvvetleri arasında çıkan çatışmada 8'i sınır muhafızı toplam 11 kişi hayatını kaybetti. 


</TEXT>
</DOC>
