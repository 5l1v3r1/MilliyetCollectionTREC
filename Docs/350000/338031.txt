<DOC>
<DOCNO> 338031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/yazar/uras.html </URL>
<DATE> 2005/04/29/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Halkımızın 307 milyar YTL tasarrufu var 
</HEADLINE>
<TEXT>


Halkımızın 307 milyar YTL eski para ile 307 katrilyon TL tasarrufu var. Tasarruflarının yüzde 72.1'ini Türk lirası olarak tutuyor. Yüzde 27.9'unu dövize bağlamış durumda. ANKA'nın Merkez Bankası, BDDK, SPK ve Takasbank verilerinden yaptığı hesaplamalara göre, "Türkiye'de yerleşiklerin" tasarruflarının yüzde 58.3'ü mevduat olarak bankalarda muhafaza ediliyor. 
Halkımızın mevduatının, 106 milyar YTL'lik bölümü TL mevduatı, cari döviz kuru ile, Türk parasına dönüştürüldüğünde 72 milyar YTL'lik mevduatı döviz mevduatı. Halkımızın bankalardaki mevduat hesaplarında TL tasarruflar döviz tasarruflarından daha fazla da... Özel finans kurumlarında faizsiz bankacılık yapan kurumlarda tersi bir durum var. Bu kurumlara para yatıranların YTL tasarrufları 2.5 milyar, döviz tasarrufları 3.5 milyar YTL dolayında. 
Halkımızın tasarruflarının banka mevduatından sonra en fazla yöneldiği yatırım alanı şimdilerde devletin çıkardığı tahvil ve bonolar olmuş. Tasarrufların yüzde 21'i 66 milyar YTL tahvil ve bonoya bağlanmış. Hisse senedi ve bonoları bir havuza toplayarak bu havuzun katılım belgesini satan Yatırım Fonları'ndan 27 milyar YTL'lik katılım belgesi satın alınmış... 
Döviz ile satılan devlet tahvil ve bonolarına 4.1 milyar YTL, yurtdışı piyasalar için çıkarılan döviz bonosuna Eurobond'lara 5.7 milyar YTL yatırılmış. Şimdi geliyoruz borsaya... Son yıllarda "varsa - yoksa borsa"... Rüzgar esse borsa dalgalanıyor... Herkes, "Borsadaki yatırımcıyı ürkütmekten korkuyor"... Borsada fiyatlar çıkınca mutluluk artıyor, fiyatlar düşünce kıyamet kopuyor... 
Acaba bu borsada ne kadar para var Türkiye'de yerleşiklerin halkımızın tasarruflarının ne kadarı borsada Borsadaki tasarruflar hisse senetlerine bağlanan para toplam tasarrufların sadece yüzde 5'i büyüklüğünde ve de 16 milyar YTL. 
Bu tablodan çıkan sonuç nedir, diyerek sorarsanız şunlar söylenebilir 1 Borsaya akan para toplam tasarrufların çok çok küçük bölümü. 2 Halkın tasarruflarının büyük bölümü banka mevduatında ve bonoda. 3 Bu nedenle halk borsadaki dalgalanmadan çok mevduat ve bono faizleriyle ilgileniyor. 

Halkımız tasarruflarını nereye yatırıyor 5 Mart 2005 durumu Milyar Yüzde YTL YTL TASARRUFLAR 221.618.7 72.1 - Mevduat 106.943.2 34.8 - Tahvil - bono 66.186.6 21.5 - Yatırım fonu 27.235.9 8.9 - Repo 1.702.0 0.6 - ÖFK'lardaki hesap 2.524.0 0.8 - Hisse senetleri 16.239.6 5.3 - Emeklilik yat. fon. 435.9 0.1 - Yatırım ortaklıkları 351.5 0.1 YABANCI PARA TASAR. 85.817.6 27.9 - Mevduat 72.319.6 23.5 - Tahvil - bono 4.180.6 1.4 - Eurobond 5.718.0 1.9 - ÖFK'lardaki hesap. 3.599.4 1.2 TOPLAM TASARRUFLAR 307.436.3 100.0 


</TEXT>
</DOC>
