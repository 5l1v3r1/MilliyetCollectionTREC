<DOC>
<DOCNO> 312513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sontur56.html </URL>
<DATE> 2005/02/04/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Öğretmenin öğrenciyle porno CD iddiası... 
</HEADLINE>
<TEXT>

     Zonguldak'ta, bir öğretmenle porno CD'de görüntüleri yer alan kadın, ayağından tabancayla vuruldu. Genç kadının, kendisini amcasının vurduğunu iddia ettiği öğrenildi. 
     Edinilen bilgiye göre, vatandaşların Devlet Hastanesi yolunda yaralı bir kadın olduğu yönündeki ihbarları üzerine buraya giden emniyet güçleri, kadını Devrek Devlet Hastanesi'ne kaldırdılar. 
     Tedavi altına alınan genç kadının, özel bir dershanede öğretmenlik yapan N.Ş. ile porno CD'de görüntüleri yer aldığı iddiasıyla savcılıkça dün sorgulanan ve serbest bırakılan A.D. olduğu belirlendi. 
     A.D'nin hastanede polise verdiği ilk ifadede, amcası B.D'nin kendisini gezmek amacıyla Ankara'ya götürmek istediğini, bu amaçla da ticari bir taksi tutarak birlikte yola çıktıklarını söylediği öğrenildi. 
     A.D'nin Devrek'e geldiklerinde amcasının, hastanede yatan bir arkadaşını ziyaret edeceğini bildirerek, kendisini araçtan indirdiğini ve taksiyi geri gönderdiğini, ilçe merkezine yaya olarak yürüdükleri sırada da üzerinde taşıdığı tabancayla ayağına ateş ettiğini söylediği belirtildi. 
     Polisin olay yerinde yaptığı incelemede 1'i boş 2'si dolu 3 adet kovan bulundu. Olaydan sonra kaçan B.D'yi arama çalışmaları sürdürülüyor. 
     
</TEXT>
</DOC>
