<DOC>
<DOCNO> 339959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sontur25.html </URL>
<DATE> 2005/05/05/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Tebrik’ ziyaretine geldiği evden 10 günlük bebeği kaçırdı 
</HEADLINE>
<TEXT>

     Hüseyin TÜCCAR-Bülent CİVANOĞLU BURSA, DHA 

BURSA’da 10 gün önce Emirhan adı verilen erkek bebek dünyaya getiren 29 yaşındaki Mukadder Saka'ya tebrik’ ziyaretine gelen Habibe Bezirgan, beşikteki bebeği çalıp, dışarıda bekleyen arkadaşı Zehra Şen'e vererek kaçtı. Polis kaçırılan bebeği 3 saat süren operasyonla bulurken, olaya karışan 2 kadın gözaltına alındı. Kendisini terkeden kocasının 5 yıl önce 1 yaşındaki oğlunu da götürmesi üzerine bunalıma girdiğini söyleyen Habibe Bezirgan, çocuk özlemiyle bebeği kaçırdığını söyledi. 
     Kadınların bebeği satmak için çaldıklarını söyledikleri öne sürüldü. 
     Merkez Osmangazi İlçesi’ne bağlı Alacahırka Mahallesi Elmasbahçe Sokak’ta oturan Mukadder Saka, geçen yıl 32 yaşındaki Fatih Saka ile evlendi. Çiftin, 10 gün önce Zübeyde Hanım Doğumevi'nde bebekleri oldu. Mukadder Saka taburcu edilirken, akraba ve komşuları evine tebrik’ ziyaretlerine başladı. Matbaacılık yapan Fatih Saka, sabah saatlerinde işyerine giderken, kayınvalidesi Mümine Saka ve kayınpederi Hasan Saka ile evde kalan Mukadder Saka, loğusa yatağına uzandı. Emirhan’ adını verdikleri bebeğini beşikte uyutan Mukadder Saka, daha sonra uykuya daldı. Sabah saatlerinde Saka ailesinin uzaktan akrabası, soyadını bilmedikleri Saime ve bu kadının arkadaşı Habibe Bezirgan bebeği görmeye geldi. 
     Mümine-Hasan Saka çifti, Bezirgan’ın getirdiği börekleri yiyip, bir süre sohbet etti. Böreği yedikten sonra rehavete kapıldığını söyleyen Hasan Saka, duş almak için banyoya girdi. Mümine Saka’nın, birlikte geldiği Saime adlı kadınla mutfağa geçmesini fırsat bilen Habibe Bezirgan, beşikteki bebeği alıp, evden ayrıldı. Bezirgan, bir sokak ileride bebeği arkadaşı Zehra Şen’e verdi. Zehra Şen taksi ile ayrılırken, Bezirgan ise, yaya olarak uzaklaşmaya başladı. Bir süre sonra uyanan anne Mukadder Saka, bebeğinin beşikte olmadığını görünce, kayınvalidesine seslendi. Aile fertleri şok geçirirken, duştan çıkan Hasan Saka, polise haber verirken, oğluna da acele eve gelmesini söyledi. 
     Eve gelen polisler, verilen eşkal üzerine Habibe Bezirgan’ı Alacahırka Mahallesi’nde gözaltına aldı. Sorgulanan Bezirgan, bebeği kaçırdığını itiraf edip, bebeği teslim ettiği Zehra Şen ile Atatürk Caddesi üzerinde buluşacaklarını söyledi. Bunun üzerine anne Mukadder Saka ve Habibe Bezirgan’ı araca alan polis, çevrede arama yaptı. 
     Bebek hırsızlığı ile ilişkinin olmadığını öne süren, Zehra Şen’in ruhsal bunalımda olduğunu söyleyen Habibe Bezirgan, bu kadının bebeği evine veya çevredeki parklara getirmiş olabileceğini söyledi. Bu ifadelerden sonra çevredeki çocuk parklarında arama yapan polis, bir süre sonra anne Mukadder Saka'yı karakola bıraktı. Aramalara Habibe Bezirgan ile devam etti. 
     Aramalar sırasında bebeğin kaçırıldığı evden yaklaşık 3 kilometre uzaklıktaki Elmasbahçeler Mahallesi’ndeki çocuk parkında, kucağında kaçırılan bebekle Zehra Şen'i otururken görüldü. Bebeği alan polis, Zehra Şen'i de gözaltına aldı. Karakolda bebeklerinin bulunmasını endişe içerisinde bekleyen Saka çifti, zaman zaman birbirlerine sarılıp sakinleşmeye çalışırken, bebeklerinin bulunması üzerine sevinçten gözyaşlarını tutamadı. 
     Çarşı Polis Karakolu’na getirilirken bebeğin babası Fatih Saka, Oğluma ne yaptınız ö diyerek Habibe Bezirgan’a saldırdı. Polis, öfkeli babayı güçlükle sakinleştirdi. Kaçırılan bebeklerine kavuşan çift, Emirhan’ı uzun süre öpüp, kokladı. Polis, bebek kaçıran kadını ve arkadaşını sorgulamaya devam ederken, bu kadınların bebeği, satmak için kaçırdıklarını söyledikleri belirtildi. 
     
     SUÇUNU İTİRAF ETTİ 

     Emniyette ifadisi alınan Habibe Bezirgan, suçunu itiraf etti. Olayda Zehra Şen'in kendisine yardımcı olduğunu söyleyen Habibe Bezirgan, 5 yıl önce kocam 1 yaşındaki oğlumu da alıp evi terketti. Çocuk özlemi çekiyordum. Bu nedenle sevmek için bebeği evden çıkardım. Arkadaşım Zehra'ya da Bebeğin annesi gezmeye gitti. Birkaç saat bak. Ben senden alacağım’ diyerek verdim. Bebeği Zehra'dan aldıktan sonra bir süre sevip geri getirecektimö dedi. 
     
</TEXT>
</DOC>
