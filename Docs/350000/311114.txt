<DOC>
<DOCNO> 311114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sontur19.html </URL>
<DATE> 2005/01/31/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
10 yaşındaki çocuk kazayla babasını vurdu 
</HEADLINE>
<TEXT>

     Tarık ARSLAN MUDANYA Bursa , DHA 

BURSA'da 1.5 metre yüksekteki bahçe duvarından çıkabilmesi için, tutunsun diye dipçiğini uzattığı av tüfeğinin tetiğine yanlışlıkla basan 10 yaşındaki Y.K., 35 yaşındaki babası Özkan K.'yı vurarak öldürdü. 
     Mudanya İlçesi'nde bir nakliye şirketinde şoför Özcan K. önceki öğlen saatlerinde oğlu Y.K.'yı da yanına alarak ava çıktı. Güzelyalı Beldesi'ne bağlı Aydınpınar Köyü Yukarıdere Mevkii'ne gelen Özcan K., tarla yolundan 1,5 metre yüksekteki zeytinliğe çıktı. 
     Oğlunun yukarıya çıkmakta zorlandığını gören Özcan K., tutunsun diye elindeki av tüfğenin dipçiğini uzattı. Tüfeğin namlusundan tutan Özcan K., oğlu Y.K.'nın yanlışlıkla tetiğine basması sonucu sağ koltuk altından vuruldu. Kanlar içinde yere yığılan Özcan K. olay yerinde can verdi. 
     Y.K.'nın haber verdiği köylüler Özcan K.'nın öldüğünü gördü. İhbar üzerine olay yerine gelen jandarma, kan kaybından öldüğü sanılan Özcan K.'nın cesedini, kesin ölüm nedinin saptanabilmesi için otopsi yapılmak üzere Bursa Adli Tıp Kurumu morguna götürdü. 
     Y.K. hakkında yaşının küçük olması nedeniyle herhangibir işlem yapılmazken, olayla ilgili soruşturmanın sürdürüldüğü bildirildi. 
     

     
</TEXT>
</DOC>
