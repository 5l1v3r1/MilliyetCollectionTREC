<DOC>
<DOCNO> 335380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/siyaset/siy02.html </URL>
<DATE> 2005/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Peki, Kemal ne zaman ' 
</HEADLINE>
<TEXT>


CHP'li Koç, "Cemal Kaya tamam da, Kemal Maliye Bakanı Unakıtan ne zaman diye adama sorarlar" dedi 

ANKARA Milliyet 


CHP Grup Başkan Vekili Haluk Koç, enerji yolsuzluğuna ilişkin iddianamede adı geçen ve hakkında fezleke hazırlanan Ağrı Milletvekili Cemal Kaya'yı AKP'nin öne iterek ucuz kahramanlık yaptığını belirtti. Koç, dün düzenlediği basın toplantısında, Başbakan Erdoğan'ın yakın çevresinde "Kemal Abi" dediği Maliye Bakanı Kemal Unakıtan, Enerji ve Tabii Kaynaklar Bakanı Hilmi Güler ve AKP Genel Sekreteri İdris Naim Şahin hakkında yolsuzluk iddiaları bulunduğunu, fezlekelerin iddialarla dolu olduğunu vurguladı. Koç, Kaya'nın milletvekilliğinden istifasına da değinirken şöyle konuştu 
"Adama sorarlar, 'Cemal tamam da, Kemal ne zaman ' diye. Kemal bulamıyor mu bu onurlu yolu Fezlekeler ortada. Satrançta en kolay piyonlar verilir ama onların ardından atlar, kaleler, vezir ve en son şaha sıra gelir. Şah-mat diye biter. Sayın Başbakan, Cemal - Kemal derken sıra hepinize gelecek. Sahte alkışlara kanmayın. Bu girdaptan kurtulamazsınız." 



</TEXT>
</DOC>
