<DOC>
<DOCNO> 344617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sonspo30.html </URL>
<DATE> 2005/05/21/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Gaziantepspor 4 - Malatyaspor 3 maç bitti 
</HEADLINE>
<TEXT>

     Süper Futbol Ligi'nde Gaziantepspor, Malatyaspor'u 4-3 yendi. 
     Karşılaşmaya hızlı başlayan Gaziantepspor, organize ataklarla Malatyaspor ceza alanında etkili oldu. Evsahibi ekip, girdiği gol pozisyonlarından 2’sini değerlendirerek ilk yarı sonunda soyunma odasına önde girmeyi başardı. Atak ve açık bir futbolu tercih eden Malatyaspor ise ilk yarıda kalesinde gördüğü 2 gole 1 golle karşılık verdi. 
     2. dakikada Saidou’nun kafasıyla dokunduğu top, Gaziantepspor ceza 
     alanında İbrahim’in önünde kaldı. Bu futbolcunun sert şutunda, kaleci Kaya meşin yuvarlağı ayağıyla dokunarak ceza sahasının dışına çıkardı. 6. dakikada Lazarov’un ceza alanına ortaladığı topa Gökhan Güleç kafasıyla vurdu. Savunma oyuncularına çarpıp yön değiştiren meşin yuvarlak, Malatyaspor ağlarıyla buluştu 1-0 10. dakikada Osterc, Murat Erdoğan’dan aldığı topu ceza yayı önünden sert bir şutla Gaziantepspor kalesine gönderdi ve meşin yuvarlak Kaya’nın solundan geçerek ağlara gitti 1-1. 28. dakikada Gaziantepspor yeniden öne geçti. Topla birlikte ceza sahasına giren Jaziri, Eren’in müdahelesiyle yerde kaldı. Hakem pozisyonu penaltı olarak değerlendirdi. Penaltı atışını kullanan Lazarov, Gaziantepspor’u yeniden öne geçirdi 2-1 31. dakikada Murat Erdoğan’ın köşe atışından Gaziantepspor ceza alanına havadan gönderdiği topa iyi yükselip Serkan kafasıyla vurdu. Ancak meşin yuvarlak auta çıktı. 44. dakikada Murat Erdoğan’ın sol kanattan ceza alanına gönderdiği topu Schuman Bah Gaziantepspor kalesine yönlendirdi. İyi yer tutan Kaya gole izin vermedi ve ilk yarı 2-1 Gaziantepspor’un üstünlüğüyle bitti. 
     
     İKİNCİ YARI 

     İkinci yarıya hızlı başlayan Malatyaspor'da 48. dakikada Osterc'in topla buluşturduğu Mehmet Albayrak, Gaziantepspor ceza sahası içinden düzgün bir vuruşla kaleci Kaya'yı mağlup etti 2-2 54. dakikada, Malatyaspor savunma oyuncularından seken topu İlhan kontrol etti ve Erdal'a verdi. Erdal'ın ceza sahası içinden sert şutunda meşin yuvarlak iyi yer tutan Fevzi'nin ellerinde kaldı. 
     55. dakikada, Jaziri'nin topla buluşturduğu Erdal, Malatyaspor savunma oyuncularından sıyrılıp ceza sahasına girdi ve daha uygun durumdaki Gökhan Güleç'i meşin yuvarlakla buluşturdu. Bu futbolcu plase bir vuruşla takımını yeniden öne geçirdi 3-2 
     88. dakikada, İlhan ceza sahası içinde Güngör'ü düşürünce Malatyaspor penaltı kazandı. Atışı kullanan Murat Erdoğan düzgün bir vuruşla meşin yuvarlağı filelerle buluşturarak bir kez daha skoru eşitledi 3-3. 
     90. dakikada, Serkan ceza sahası içinde Lazarov'u düşürünce hakem Özgüç Türkalp birkez daha penaltı noktasını gösterdi. Lazarov'un gole çevirdiği atışı, futbolcuların ceza sahasına erken girdikleri gerekçesiyle hakem iptal etti. Lazarov ikinci kez kullandığı penaltıda düzgün bir vuruşla meşin yuvarlağı filelerle buluşturdu 4-3 
     Karşılaşma 4-3 Gaziantepspor'un üstünlüğüyle sona erdi. 
     
     KÜNYE 

     

Stat Kamil Ocak. Hakemler Özgüç Türkalp xxx, İsmail Şencan xxx, Atilla Gökbilgin xxx. Gaziantepspor Kaya xx, Bouazizi xx, Gökhan Zan xxx, Erhan Namlı xx Dk. 81 Murat Ceylan x , Barış xx, Erdal xxx, İlhan xx, Devran x Dk. Hasan Yurt xx , Gökhan Güleç xxx, Jaziri xx Dk. 74 Mehmet Çoğum x , Lazarov xxx. Malatyaspor Fevzi xx, Serkan xx, Schuman Bah x, Mehmet Albayrak xx, Mehmet Budak x, Saidou xx, Eren x Dk. 63 Güngör x , Murat Erdoğan xx, İbrahim x Dk. 46 Mkalele xx , Hakan Söyler x, Osterc xx Dk. 71 Bilal x . Goller Dk. 6 ve 55 Gökhan Güleç, Dk. 10 Osterc, Dk. 28 Lazarov, Dk. 48 Mehmet Albayrak, Dk. 88 Murat Erdoğan penaltıdan , Dk. 90 Lazarov penaltıdan . Sarı kartlar Dk. 36 Hakan Söyler, Dk. 52 Mehmet Budak Malatyaspor .      
</TEXT>
</DOC>
