<DOC>
<DOCNO> 308330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/ekonomi/eko04.html </URL>
<DATE> 2005/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, IMF'ye 2005'te 8.7 milyar dolar ödeyecek 
</HEADLINE>
<TEXT>


ANKARA ANKA 

Yeni bir üç yıllık standby anlaşması imzalamak üzere mutabakata varılan IMF'ye Türkiye bu yıl faiz ve anapara olarak toplam 8.7 milyar dolarlık geri ödeme yapacak. Anlaşma imzalanırsa IMF'den 4.2 milyar dolar alacak olan Türkiye, net 4.5 milyar dolarlık geri ödeme yapmış olacak. 

Üç büyük ödeme 
IMF'nin verilerine göre, Türkiye önceki yıllarda kullandığı borçların anapara ve faiz ödemelerinde bu yılla birlikte yoğun bir döneme giriyor. 2004'te IMF'ye 5.6 milyar dolarlık anapara ve faiz ödemesi yapan Türkiye, bu yıl ise toplam 8 milyar 736 milyon dolarlık ödeme gerçekleştirecek. Bu rakamın 161 milyon doları ocak içinde ödendi. Kalan 11 aylık dönemde ise toplam 8 milyar 575 milyon dolar ödenecek. 
Verilere göre ödemeler ağırlıklı olarak mayıs, ağustos ve kasımda gerçekleştirilecek. Mayısta 2 milyar 85 milyon dolarla yılın en yüksek aylık ödemesi yapacak olan Türkiye, ağustosta 1 milyar 726 milyon dolar, kasımda 1 milyar 808 milyon dolara çıkacak. 
Hükümetin bankacılık, sosyal güvenlik ve vergi idaresi reformlarında henüz bir adım atmaması nedeniyle imzalanması geciken yeni anlaşmayla birlikte yürürlüğe girecek olan ödeme planı 2005 yılı ödemelerini etkilemiyor. Sadece 2006 yılında yapılması gereken ödemenin 3.7 milyar dolarını sonraki yıllara bırakıyor. 

En yüklü ödeme mayısta Milyon dolar Aylar Ödeme Ocak 161 Şubat 752 Mart 347 Nisan 161 Mayıs 2.085 Haziran 347 Temmuz 326 Ağustos 1.726 Eylül 512 Ekim 165 Kasım 1.808 Aralık 347 Toplam 8.736 

</TEXT>
</DOC>
