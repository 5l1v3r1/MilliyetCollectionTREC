<DOC>
<DOCNO> 330693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sondun37.html </URL>
<DATE> 2005/04/06/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Hollanda'dan Türkiye'ye Reformlar yavaşladı 
</HEADLINE>
<TEXT>

     Avrupa Parlamentosu Türkiye raportörü Hollandalı parlamenter Camiel Eurlings, ''Türkiye'nin tam üyelik görüşmeleri öncesinde reform çalışmalarını önemli ölçüde yavaşlattığını'' öne sürdü. 
     Camiel Eurlings, Hollanda Haber Ajansı ANP'ye yaptığı açıklamada, ''Türkiye'nin yanlış yönde ilerlediğini, son aylarda insan hakları savunucuları hakkında daha çok soruşturma başlattığını ve AB'nin istediği ceza yasasının yürürlüğe konulmasını ertelediğini'' iddia etti. 
     ''Türkiye'nin Kıbrıs'ı tanımamak için yeni koşullar da öne sürdüğünü'' iddia eden Camiel Eurlings, ''Türkiye'nin kısa süre içinde başarılı adımlar atmadığı takdirde, 3 Ekim'de başlaması gereken görüşmelerin önünde büyük bir engel oluşacağını'' söyledi. 
     Camiel Eurlings, ''Avrupa Komisyonu'nun da Türkiye'yi kuvvetli bir şekilde uyarması zamanının geldiğini'' savundu. 
     
</TEXT>
</DOC>
