<DOC>
<DOCNO> 301401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sontur49.html </URL>
<DATE> 2004/12/27/ </DATE>
<TIME> 22.36 </TIME>
<AUTHOR>  </AUTHOR>
<HEADLINE>
AB'den Toroslar belediyesi'ne 140 bin Euro hibe... 
</HEADLINE>
<TEXT>

     Mersin'in altbirim Toroslar Belediyesi'nce hazırlanan iki projeye, AB'nin 140 Bin euro hibede bulunacağı bildirildi. 
     Toroslar Belediye Başkanı Hamit Tuna, yazılı açıklamasında, bir süre önce İŞKUR'a bağlı ''Aktif İşgücü'' programı kapsamında meslek edindirmeye amaçlı hazırladıkları ''aşçılık ve iklimlendirme'' konulu iki projenin, onaylandığını belirtti. 
     Tuna, onaylanan projeye AB'den 140 euro hibe sağlanacağını ifade ederek şunları kaydetti 
     ''İşsizliğin giderek arttığı Türkiye'de, gençlere meslek edindirmek ve çağın gereklerine uygun olarak işsizlikle mücadele için proje hazırladık. İlimiz ve bölgemizin, sosyal, ekonomik ve turizm yönünü dikkate alarak hazırladığımız projelerin onaylanması ve hibe sağlanması, bizi mutlu etti.'' Tuna, proje kapsamında Mersin Üniversitesi MEÜ işbirliğiyle uygulama amaçlı toplantıların ardından toplam 120 kişi kapasiteli meslek edindirme kursları açacaklarını bildirdi. 
     Toroslar Belediyesi'nin, Türkiye'de 760 kurum arasında projesi onaylanan ve hibe almaya hak kazanan 10 belediyeden birisi olduğu kaydedildi. 
     
</TEXT>
</DOC>
