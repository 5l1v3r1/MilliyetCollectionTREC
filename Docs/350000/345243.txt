<DOC>
<DOCNO> 345243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/spor/spo11.html </URL>
<DATE> 2005/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Golsüzlük bozulmaz 
</HEADLINE>
<TEXT>


Inter Turku ligde ilk 450 dakikada kalesinde sadece 1 gol gördü. Tampere'nin de son 3 maçta attığı gol sayısı 1. Zirveden uzaklaşmak istemeyen iki ekip için de beraberlik kötü sonuç sayılmaz 


Ligin üç namağlup takımından biri olan Inter Turku, iç sahadaki gollü galibiyetlerinde gösterdiği performansı deplasmanlara yansıtamıyor. Tampere'nin 3 galibiyetini aldığı Lahti, Jaro ve TP-47 ligin dibindeler. Birer puan iki takımı da üzmez. 

Lahti-Jaro 
Jaro üst üste üç iç saha maçından beraberlikle ayrıldı. Lahti de üst üste iki deplasmandan puan çıkaramadı. Kümede kalma mücadelesi verecek iki takım için beraberlik iyi sonuç. Sonra Lahti galibiyeti. 

İsveç 1.Ligi 
Göteborg-Orgryte 
Perşembe akşamı Royal Lig finali oynayacak bir takımın Salı günü lig maçı olması hayret verici. Göteborg, normal şartlarda kazanacağı bu maça as kadrosu ile çıkmayabilir. Önce beraberlik. 

İsviçre Ligi 
Neuchatel-Grasshoppers 
Neuchatel'in son 13 haftada tek galibiyeti var. Grasshoppers ise üçüncülük için ne kadar iddialı olduğunu Basel'i farklı geçerek gösterdi. Favori Grasshoppers. 

Rusya Kupası 
CSKA Moskova-Zenit 
Lige iyi başlayan Zenit, aynı performansı sürdüremedi. Hafta sonu Spartak'ı deplasmanda geçen UEFA şampiyonu CSKA, Rusya Kupası'nın da favorisi. 

Belçika Play-Off 
S.Liege-Genk 
Ligi aynı puanda tamamlayan iki ekipten UEFA Kupası'na katılma hakkını kazanacak takım aralarında oynayacakları play-off maçlarının ardından belli olacak. İlk maç Liege'de. Ligde rakibini evinde tek golle geçen Standard, bu maçın da favorisi. 


</TEXT>
</DOC>
