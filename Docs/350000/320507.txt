<DOC>
<DOCNO> 320507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sonyas02.html </URL>
<DATE> 2005/03/03/ </DATE>
<TIME> 02.18 </TIME>
<AUTHOR>  </AUTHOR>
<HEADLINE>
Almanya'da bebek maması şişelerinde kanser endişesi .. 
</HEADLINE>
<TEXT>

     Almanya'da, bazı bebek maması şişelerinde, kanserojen etkisi bulunan semikarbazid maddesine rastlandı. 
     Alman tüketiciyi koruma derneği tarafından yapılan araştırmada, bebek mamalarının üzerindeki metal kapakların sıkıştırılmasında kullanılan plastiğin kabarmasıyla kanserojen maddenin açığa çıktığı belirtildi. 
     Tehlikeli maddenin özellikle biyolojik ve sağlıklı ürünleriyle bilinen ''Martin Evers Naturkost'' firmasının, ''Gemüsereis mit Pute'' Hindili sebzeli pilav maması ve ''Milder Blattspinat mit Kartoffelln'' Patatesli ıspanak mamasında yüksek oranda bulunduğu açıklandı. 
     Bu arada, Hür Demokrat Parti'den FDP beslenme uzmanı Hans Michael Goldmann, Tarım ve Tüketiciyi Koruma Bakanı Renate Künast'ın konuyu derhal açıklığa kavuşturması gerektiğini söyledi. 
     
</TEXT>
</DOC>
