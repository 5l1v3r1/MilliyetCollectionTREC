<DOC>
<DOCNO> 349376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sonsiy11.html </URL>
<DATE> 2005/06/06/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Diplomasız doktorlara ağır ceza... 
</HEADLINE>
<TEXT>

     AK Parti Trabzon Milletvekili Cevdet Erdöl, diploması olmadığı halde hasta tedavi eden veya doktor unvanı takınan ve diş hekimliği yapan kişilere, 2 yıldan 5 yıla kadar hapis cezası verilmesi amacıyla yasa teklifi hazırladı. 
     TBMM Başkanlığı’na sunulan teklif, Tababet ve Şuabatı Sanatlarının Tarzı İcrasına Dair Kanun’da değişiklik öngörüyor. Teklife göre, diplomasız olarak diş hekimliği yapan, aynı şekilde diploması olmadığı halde hasta tedavi eden veya doktor unvanını takınan kişilere 2 yıldan 5 yıla kadar hapis ve bin güne kadar adli para cezası verilecek. 
     Teklifle, diş protez teknisyenleri için "1 milyar bin YTL 
     liradan 3 milyar 3 bin YTL liraya kadar ağır para cezası" olarak öngörülen ceza da TCK’ya uyumlu hale getirilerek adli para cezasına dönüştürülüyor. 
     
</TEXT>
</DOC>
