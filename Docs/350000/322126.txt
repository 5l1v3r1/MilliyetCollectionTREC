<DOC>
<DOCNO> 322126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sondun22.html </URL>
<DATE> 2005/03/09/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Saddam'ın avukatı 10 saatten fazla sorgulandı 
</HEADLINE>
<TEXT>

     Irak'ın devrik lideri Saddam Hüseyin'in Iraklı avukatı Halil Dulayimi'nin geçen cumartesi Amerikan askerlerince 10 saatten fazla sorgulandığı bildirildi. 
     Saddam Hüseyin'i savunacak avukatlar grubunda yer alan Andre Chamy, Dulayimi'nin Irak'ın güneyindeki Anbar'da bir askeri barikatta ''kimliğini doğrulamak bahanesiyle'' 10 saatten fazla Amerikan askerleri tarafından sorgulandığı belirtti. 
     Chamy, ailesini görmeye giden avukatın, askeri barikatta Saddam Hüseyin'in avukatı olduğunu söylediğini, askerlerle Bağdat'taki Amerikan Büyükelçiliği arasında irtibat sağlanana kadar bekletildiğini, bu ek baskının Irak'ın devrik liderinin savunmasına ilişkin en temel haklarından mahrum edildiğinin bir göstergesi olduğunu belirtti. 
     Andre Chamy, Iraklı avukatın Suriye ve Ürdün'den birçok vizesi bulunduğu gerekçesiyle sorgulandığını kaydetti. 
     Avukatlar grubu, 24 Ocak'ta açıklama yaparak, Dulayimi'nin ölüm tehditleri aldığını duyurmuştu. 
     
</TEXT>
</DOC>
