<DOC>
<DOCNO> 335636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sontur24.html </URL>
<DATE> 2005/04/21/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
4 yaşındaki çocuk yangında öldü 
</HEADLINE>
<TEXT>

     Balıkesir'de sabaha karşı bir evde çıkan yangında, 3 kişi vatandaşlar tarafından yaralı olarak kurtarıldı, 4 yaşındaki çocuk yanarak öldü. 
     Alınan bilgiye göre, Kasaplar Mahallesi Şeref Sokak'ta Fatma Aşık'ın 27 evinde, saat 03.00 sıralarında henüz belirlenemeyen nedenle yangın çıktı. 
     Evde uyudukları sırada çıkan yangını geç fark eden Fatma Aşık 27 ile Aşık'ın akrabaları Mustafa 28 ve Yahya Aşık 20 , bağırışlarını duyan vatandaşlar tarafından yaralı olarak evden çıkarıldı. 
     İhbar üzerine olay yerine giderek yangına müdahale eden itfaiye ekipleri, yangının söndürülmesinin ardından büyük bölümü yanan eve girince, Fatma Aşık'ın 4 yaşındaki kızı Esra Aşık'ın yanmış cesediyle karşılaştı. 
     Balıkesir Belediyesi İtfaiye Müdürlüğü yetkilileri, evin büyük bölümünün ve eşyaların kısmen yandığı yangının çıkış nedeninin araştırıldığını bildirdiler. 
     Evde bulunanların pencerelerde demir parmaklık bulunması nedeniyle evden zamanında çıkamadıklarının, panik sırasında küçük Esra'yı yatağında unuttuklarının belirlendiğini kaydeden yetkililer, ''Yangın erken fark edilseydi, pencereler demir parmaklıklı olmasaydı ev halkı yara almadan kurtulurdu'' dediler. 
     Bu arada, Balıkesir Devlet Hastanesi'ne kaldırılan yaralılardan Mustafa ve Yahya Aşık'ın sağlık durumlarının ciddiyetini koruduğu bildirildi. 
     
</TEXT>
</DOC>
