<DOC>
<DOCNO> 318247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sonsiy16.html </URL>
<DATE> 2005/02/24/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
CHP'li Koç, Şahin'e teşvik priminin suç olup olmadığını sordu 
</HEADLINE>
<TEXT>

     CHP Yozgat Milletvekili Emin Koç, spordan sorumlu Devlet Bakanı ve Başbakan Yardımcısı Mehmet Ali Şahin'e, futbol takımlarına ''teşvik primi'' verilmesinin suç olup olmadığını sordu ve ''Eğer teşvik primi suçsa, iddialara adı karışan Galatasaray, Ankaragücü ve Fenerbahçe futbol takımlarını küme düşürmeyi düşünüyor musunuz '' dedi. 
     Emin Koç, TBMM Başkanlığı'na sunduğu yazılı soru önergesinde, son günlerde kamuoyunda yoğun olarak tartışılan, teşvik primi konusunu gündeme getirdi. ''Teşvik primi suçsa alan mı, veren mi suçludur '' diye soran Koç, bu konuda yasal bir düzenleme yapılıp yapılmayacağı sorusuna da yanıt istedi. Koç, Şahin'e ayrıca şu soruları yöneltti 
     ''2000-2001 futbol sezonunda Galatasaray-Ankaragücü maçında teşvik primi verildiğini iddia eden Cafer Aydın'ın iddialarını ciddiye aldınız mı 
     Futbol Federasyonu Başkanı Levent Bıçakçı, konunun üstüne gideceklerini, en kısa zamanda sonuçlandıracaklarını, suçluların da cezalandırılacağını açıkladı. Olaya adı karışan Galatasaray, Ankaragücü ve Fenerbahçe futbol takımlarını suçlu bulursanız nasıl bir uygulama yapacaksınız Bu üç takımı küme düşürmeyi düşünüyor musunuz 
     Olaya adı karışan Cafer Aydın başta olmak üzere bu kişiler olay sonuçlanmadan baskı görmeye başladı. Olay sonuçlanmadan sanki örtbas etmeye yönelik bu girişimleri durdurmayı düşünüyor musunuz 
     Futbolda şike ve teşvik gibi şaibeleri ortadan kaldırmak için nasıl bir uygulama getirmeyi düşünüyorsunuz '' 
     
</TEXT>
</DOC>
