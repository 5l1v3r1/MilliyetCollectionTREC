<DOC>
<DOCNO> 309050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/guncel/gun90.html </URL>
<DATE> 2005/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Neyin korkusu 

Çillerler'in yalısına giren hırsız, ya ilginç bir arkadaş ya da bir bildiği var. Yalıdan kaldırdıklarıyla birlikte kaçtıktan sonra, malların sahibini öğrenen hırsız, akıllara ziyan bir yöntemle suç işleyerek kendisini hapse attırmış. Sebebi korku "Yakalanma ve hapse girme" korkusu değil bu korku, "öldürülme" korkusu... İnsanı aklına acayip şeyler geliyor. Arkadaşa birkaç şey hatırlatmakta fayda var... 
Tansu Çiller, bizim bildiğimiz eski bir başbakan...Kocası da mafya babası değil...Üstelik, kendisi yaptığı gaflarla, belki ekonomik açıdan değil ama kahkaha açısından ülkenin yüzünü güldürmeyi başarmış, sempatik sayılabilecek birisi... Normal bir vatandaşın evinden bir şey çalmakla, Çillerler'in yalısından bir şey çalmak arasında kanunlar önünde bir fark yok... Bu suçun cezası da "ölüm" ya da "ölüm korkusu" değil... Ya da biz öyle sanıyoruz ama arkadaş sanmıyor, hatta emin Konu enteresan, Sayın Çiller'in bir açıklama yapması şart bizce... 

Tiplemeler... 

Bar tiplemeleri... 
1 Kederliler... Ellerindeki sigara hiç sönmez, önlerindeki içki bardağı hiç boşalmaz. Şarkılara eşlik etmez öylece otururlar yerlerinde.Yalnızdırlar genelde. Teselli edilesidirler... 
2 Buldozerler... Belli ki eğlenmek için gelmişler oraya fakat bu seke seke, zıplaya zıplaya dans edip milletin ayağını ezmeleri için yeterli bir neden midir Ayrıca ellerinde sigarayla dans eden türleri de mevcuttur, bunlar ezmekle kalmaz her an bir uzvunuzu yakabilirler. İçtikleri tek içki enerji içeceğidir. Tut ki ezemedi ya da yakamadı, fakat ter kokularıyla mutlaka bayıltırlar. Yanlarına yaklaşılmayasıdırlar... 
3 Muhabbetçiler... Ne müzik ne dans umurlarında değildir. Tek dertleri beraber geldikleri arkadaş gruplarıyla geyiğin dibine vurmaktır. Muhabbet için neden böyle gürültülü bir ortamı tercih ettikleri üzerine birçok araştırma yapılmakla beraber tatmin edici bir sonuca varılamamıştır. Birbirleriyle bağıra bağıra iletişim kurmak zorunda kalırlar ve genelde birbirlerini anlamayıp anlamış gibi yaptıkları gözlenir. Gülünesidirler... 
4 Ezberciler... Tiziano Ferro'nun Perdono'su dışındaki şarkıların hepsini kelimesi kelimesine ezbere bilirler. Şarkılara eşlik edeyim derken dans etmeyi unutabilirler. Şarkıların sadece nakaratını bilip geri kalanına playback yapan taklitlerine de rastlanmıştır. O yüzden taklitlerinden sakınılasıdırlar... 
5 Yazıcılar... Genelde erkektirler. Turistik bölgelerde sayıları inanılmaz rakamlara ulaşır. Garip aksesuarları vardır dövmeli, bandanalı, piercinglidirler. Saçları boyalı türleri de mevcuttur. Tuhaf ama ellerinde içkiyle dans edince daha çekici olduklarına inanırlar. O zifiri karanlığa güneş gözlüğüyle gelenleri bile vardır. Müzik ve dans pek umurlarında değildir, tek amaçları uygun bir kız bulmaktır. Dans figürleri tekdüze ve periyodiktir. Turistik yerlerde kız örneklerine de rastlanır, bunların işi kolaydır, ama ötekilerin vay haline. Acınasıdırlar... 

Hüner sayacı 
"Eveeet, konuğumuzun on parmağında kaç marifet var acaba " b b b b 
</TEXT>
</DOC>
