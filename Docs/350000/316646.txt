<DOC>
<DOCNO> 316646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/yasam/yas01.html </URL>
<DATE> 2005/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Madem sustun tecavüze katlan' 
</HEADLINE>
<TEXT>


Bursa'da 2 çocuk babası sanık, 13 yaşındaki erkek çocuğa tecavüzden 13 yıl 9 ay ağır hapse mahk m edildi. Ama ceza, 'kurban yardım istemedi' diye 'kuşa' döndü 

GÖKÇER TAHİNCİOĞLU Ankara 

Bursa Başsavcılığı, 2002'de, F.H. 37 adlı sanık hakkında, 13 yaşındaki S.Y.I.'yı zorla alıkoyarak tecavüz ettiği gerekçesiyle dava açtı. 5. Ağır Ceza Mahkemesi de, 19 Mart 2004'te sanığı 13 yıl 9 ay ağır hapse mahk m etti. 
Sanığın temyizi üzerine dosya Yargıtay'a geldi. 5. Ceza Dairesi, çocuğun kendisine yönelik eylemlerin, hamam, cami tuvaleti gibi umumi yerlerde yapılmasına rağmen kimseden yardım istemediğine dikkat çekerek, S.Y.I.'nın her seferinde sanıkla bu tür yerlere gittiğini kaydetti. Daire, uzun süre durumu kimseye söylemeyen çocuğun, annesinin ısrarı ve tehdidi ile, isteği dışında sanığın bu eylemleri gerçekleştirdiğini öne sürmeye başladığını vurguladı. 

Tahliye edildi 
Çocuğun kendisini haklı göstermek düşüncesiyle bu tarz anlatımda bulunduğunun kabul edilmesi gerektiğini kaydeden daire, sanığa verilen cezayı 30 Eylül 2004'te oybirliğiyle bozdu. Daire, atılı suçun rızaya dayalı işlendiği ve sanığın buna göre cezalandırılmasını istedi. 
Yerel mahkeme de sanığı '15 yaşından küçüklerin ırzına geçenlerin tehdit ve benzeri yöntemler kullanmamışlarsa, 5 yıldan aşağı olmamak üzere hapisle cezalandırılmasını öngören' TCK maddesi gereği 4 yıl 10 ay 10 günü ağır olmak üzere toplam 5 yıl 4 ay 5 gün hapisle cezalandırdı. 2002'den bu yana tutuklu bulunan sanık da yattığı süre aldığı cezayı karşıladığından tahliye edildi. 





</TEXT>
</DOC>
