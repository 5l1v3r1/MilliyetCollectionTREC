<DOC>
<DOCNO> 324384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/soneko15.html </URL>
<DATE> 2005/03/17/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Petkim'in reklam yüzü Kenan Işık... 
</HEADLINE>
<TEXT>

     Petkim'in halka arzı için başlayacak reklamlarda sanatçı Kenan Işık oynayacak. 
     Alınan bilgiye göre, hafta başından itibaren yazılı ve görsel basında halka arz için reklam kampanyasına başlanılması öngörülüyor. 
     Petkim reklamlarında sanatçı Kenan Işık'ın oynayacağı belirtilirken, reklamlarda ''Kim'' temasının önde tutulacağı kaydediliyor. 
     Reklamlarda, ''Kendi kaynaklarıyla 330 milyon dolar yatırım yapan kim '', ''22 fabrikası, barajı ve limanıyla sanayinin devi kim '', ''Üretimden satışa 5 kat katma değer yaratan kim '', ''Nerede üretim, orada Petkim'' gibi sloganların kullanılması planlanıyor. 
     
     HALKA ARZ TAKVİMİ 
     Bu arada, Petkim'in yüzde 30'luk bölümü için gerçekleştirilecek halka arzda takvim de netleşmeye başladı. 
     Halka arzda 30 Mart-5 Nisan tarihleri arasında ön talep toplanması, 13-14-15 Nisan tarihlerinde ise kesin taleplerin alınması öngörülüyor. 
     Halka arza ilişkin kesin takvimin Sermaye Piyasası Kurulu'nun SPK onayından sonra netleşeceği ifade ediliyor. 
     
</TEXT>
</DOC>
