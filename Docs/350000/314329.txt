<DOC>
<DOCNO> 314329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/yasam/axyas02.html </URL>
<DATE> 2005/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sonunda evleniyorlar 
</HEADLINE>
<TEXT>


İngiltere tahtının veliahtı Prens Charles, uzatmalı sevgilisi Camilla Parker Bowles ile 8 Nisan'da muradına erecek... 

NEVSAL ELEVLİ Londra 

Prens Charles ile eski eşi Diana'dan ayrılmasına neden olduğu iddia edilen Camilla Parker Bowles sonunda evleniyor. 
Evlilik haberini duyuran İngiliz SKY TV, Kraliçe II. Elizabeth'in evliliği onaylamadan önce Başbakan Tony Blair'in de görüşlerine başvurduğunu bildirdi. Kraliçe, düğün tarihinin resmen açıklanmasının ardından, oğlunun evliliğinden büyük mutluluk duyacağını söyledi. Blair, hükümeti adına, Prens Charles 56 ile Bowles'a 57 mutluluk diledi. 
Böylece Camilla Bowles, çok uzun yıllardır beklediği muradına erecek. 

Kraliçe olamayacak 
Ancak Bowles, hiçbir zaman 'kraliçe' unvanı alamayacak. Düğünden sonra Kraliçe, Bowles'a "Cornwall Düşesi" unvanı verecek. Charles tahta çıktığında "Kral'ın eşi" şeklinde anılacağı belirtilen Bowles, "kraliyeti temsil görevi" üstlenmeyecek. Bu kararın alınmasında, Camilla Parker Bowles'un Prenses Diana'nın aksine halk tarafından sevilmemesinin etkili olduğu belirtildi. 




</TEXT>
</DOC>
