<DOC>
<DOCNO> 307983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/yasam/yas01.html </URL>
<DATE> 2005/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hazey Türk' marşa bastı 
</HEADLINE>
<TEXT>


El yapımı, 3 tekerli Türk motosikletinin ilk seferinde Bakan Ali Coşkun zor anlar yaşadı 

ANKARA Milliyet 

Türk girişimcilerin kendi olanaklarıyla ürettikleri el yapımı 'Hazey Türk' adlı motorsikletin tanıtımı dün gerçekleşti. Ankara Ticaret Odası'ndaki ATO törene katılan Sanayi ve Ticaret Bakanı Ali Coşkun, Türk ekonomisinin itici gücünün sanayi olduğuna değinerek, "Sanayinin gelişmesinde ve rekabet gücünün yücelmesinde motorsikleti üreten bu eli nasırlı ve yağlı, yüzü ak pak insanlara ihtiyacımız var" diye konuştu. 
ATO Başkanı Sinan Aygün de, yüzde 80'i yerli üretim olan 'Hazey Türk'ün seri üretiminin amaçlandığını kaydetti. Törenin ardından Coşkun ve Aygün, test sürüşü yaptı. Ehliyeti olmayan Coşkun, motosikleti kullanırken zorlandı. 

İsmi, aileden 

Motorsikleti, Muharrem ve Uğur Ruhoğlu kardeşler Ostim Sanayi Tesisi'nde üretti. Ruhoğlu kardeşler 'Hazey' ismini, anne ve babalarının isimleri Hasan ve Zeynep'in ilk hecelerini birleştirerek oluşturdu. 'Hazey Türk'ün satış fiyatının 8 - 9 bin dolar yaklaşık 10 - 12 bin YTL olması planlanıyor. 4 ileri ve 1 geri vitesli, saatte 180 km. hız yapabilen, 60 beygir gücündeki 'Hazey Türk', 100 kilometrede 5.5 litre benzin yakıyor. 


</TEXT>
</DOC>
