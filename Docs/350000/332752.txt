<DOC>
<DOCNO> 332752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonyas22.html </URL>
<DATE> 2005/04/12/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Karaib cazının dünyadaki önemli isimlerinden Camilo, İş Sanat'ta... 
</HEADLINE>
<TEXT>

     İş Sanat, iki senelik bir aradan sonra, piyano sihirbazı Michel Camilo’yu 21 Nisan Perşembe akşamı saat 20 00’de müzikseverlerle tekrar buluşturuyor. Sadece caz dünyasını değil çok geniş yelpazedeki müzikseverleri kendine hayran bırakan Camilo, konserde, son albümü Solo" ile cazseverlerle buluşacak. 
     Latin müzik çevrelerinin en çok tanınan piyanistlerinden biri olan Michel Camilo başlıbaşına bir başarı öyküsü kahramanı. Kendi ülkesi olan Dominik Cumhuriyeti'nde müzik eğitimi alan ve 16 yaşındayken Ulusal Senfoni Orkestrası'na kabul edilen Camilo, 1976'ta New York'a taşınarak müzik çalışmalarını sürdürdü. Burada kendisini göstermesi de uzun sürmedi ve Latin müziğinin büyük ustası Paquito D'Rivera bir albümünde açılış parçası olarak Camilo'nun Why not " isimli bestesini seçmesinin ardından Manhattan Transfer da aynı parçanın vokal versiyonuyla 1983'te Grammy Ödülü kazandığında, Camilo, artık müzik çevrelerinin kabul ettiği bir isim olmuştu. 
     Camilo’nun çıkardığı her albüm büyük bir başarı grafiği yakaladı. İlk albümleri Why not " ve Suntan In Trio" isimli albümlerinin ardından çıkardığı Michel Camilo", 8 hafta listelerin üst sıralarında kaldı On Fire" Bilboard'un Yılın En İyi Üç Albümü seçkisine girdi 1990'da çıkardığı On the Other Hand" ise En iyi On Caz Albümü sıralamasında kendine yer buldu. 2000'de Gitarist Tomatito'yla çıkardığı Spain" albümü ise 2000 yılında Latin Grammy Ödülleri'nde En İyi Latin Caz Albümü Ödülü"nü kazandı. 
     Caz'da olduğu kadar klasik müzikte de yetkin bir piyanist olan Michel Camilo'nun, birçok eseri BBC Senfoni Orkestrası'yla tarafından kaydedildi ve 2001'de albüm olarak yayınlandı. Bugüne kadar birçok film müziği de besteleyen sanatçı, aralarında New York Üniversitesi, Berklee Müzik Koleji, MIT, William Peterson Koleji ve Porto Rico Konservatuvarı gibi birçok okulda dersler de veriyor. 
     Michel Camilo, geçtiğimiz Ocak ayında çıkardığı ve Brezilya müziklerine, caz ve orijinal bestelerine yer verdiği Solo" isimli yeni albümüyle iki sene aradan sonra cazseverlerle... 
     
     DİĞER PROGRAMLAR... 

     Cuma günü türkü ziyafeti 
ODTÜ Türk Halk Bilimleri Topluluğu Fosiller Korosu, 22 Nisan Cuma akşamı, şef İsmail Işık yönetiminde, Oyalı da Yazma Başında" adlı programlarıyla, İş Sanat izleyicilerine iz bırakacak bir türkü ziyafeti sunacak. 

Parlayan Yıldızlar" serisi aryalarla devam ediyor 
Üstün yetenekli ve gelecek vaat eden genç müzisyenlerin geçidi, 20 Nisan Çarşamba akşamı, soprano Çiğdem Soyarslan ve koloratur soprano Nazlı Deniz Boran’ın konserleri ile devam ediyor. 

İş Sanat Gişe 316 10 83-84 
     
</TEXT>
</DOC>
