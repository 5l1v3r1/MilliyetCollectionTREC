<DOC>
<DOCNO> 341699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/ekonomi/eko08.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Toprak'ın malikanesi 50 milyon sterlin 
</HEADLINE>
<TEXT>


NEVSAL ELEVLİ Londra Milliyet 

Evening Standard Gazetesi Halis Toprak'ın Londra'daki malikanesini satışa çıkardığını bildirdi. Gazete malikanenin 30 milyon sterline satışa çıktığını hatırlatarak , "diğer mülklerden farklı olarak, malikanenin fiyatı tırmanmaya devam etti, 38 milyon, şimdi de 50 milyon sterline alıcı bekliyor" dedi. Evening Standard, bu fiyatla Halis Toprak'ın malikanesinin İngiltere'de satışa arz edilen en pahalı ev haline geldiğini bildirdi. 
Londra'nın en ünlü caddelerinden biri olan ve zenginlerin malikanelerinin yer aldığı Bishops Avenue'deki malikanenin 67 yaşındaki Türk işadamı Halis Toprak'ın sahibi olduğunu kaydeden Evening Standard neo klasik tarz ile inşa edilen bu evi Toprak'ın kendi özel isteklerine göre yaptırdığını ve yapımının 5 yıl sürdüğünü de hatırlattı. 
Evening Standard gazetesi 2001 de Toprakbank'ın Türkiye'nin 20'ci büyük bankası olduğu ve borçları yüzünden bankaya Türk devletinin el koyduğunu söyledi. Gazete, Toprak'ın Londra'daki malikanesinin 3 bin metre kare olduğunu anlattı. Tam sayfa ayrılan haberde malikanenin fotoğraflarının yanı sıra Halis Toprak'ın fotoğrafı da yayınlandı. 


</TEXT>
</DOC>
