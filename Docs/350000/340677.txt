<DOC>
<DOCNO> 340677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/soneko15.html </URL>
<DATE> 2005/05/08/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Hisarcıklıoğlu TOBB başkanlığına yeniden seçildi... 
</HEADLINE>
<TEXT>

     Türkiye Odalar ve Borsalar Birliği’nin TOBB 60. Genel Kurulu’nda Rifat Hisarcıklıoğlu, yeniden başkanlığa seçildi Hisarcıklıoğlu, Genel Kurul’da başkanlık seçimlerinde kullanılan bin 265 oydan geçerli olan bin 257 oyun tamamını aldı. 
     TOBB’un Akyurt’taki Büyük Anadolu Oteli’nde gerçekleştirilen 60. 
     seçimli Olağan Genel Kurulu’nda önce TOBB başkanlığı seçimlerine gidildi. 
     Yapılan seçimler sonucunda kayıtlı bin 351 delegenin bin 265’i oy kullandı. TOBB Başkanı Hisarcıklıoğlu geçerli bin 257 oyun tamamını alarak başkanlığa yeniden seçilirken, 8 oy ise geçersiz sayıldı. 
     Daha önce bin 360 olarak açıklanan kayıtlı delege sayısı, bazı odaların seçimlerini tamamlayamamaları nedeni ile bin 351’de kaldı TOBB Başkanı Hisarcıklıoğlu’nun yeniden başkanlığa seçilmesi nedeni ile Genel Kurul’da bir konuşma yapması bekleniyor. 
     Öte yandan, Büyük Anadolu Oteli Mustafa Özbek Kongre ve Spor Merkezi’ndeki spor salonunda gerçekleştirilen seçimlerin 2. bölümünde birlik yönetim kurulu, konseyler, yüksek disiplin kurulu asil ve yedek üyeleri, genel kurul komisyonları seçimleri gerçekleştiriliyor. 
     
</TEXT>
</DOC>
