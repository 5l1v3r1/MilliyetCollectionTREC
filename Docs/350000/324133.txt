<DOC>
<DOCNO> 324133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sontur16.html </URL>
<DATE> 2005/03/16/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Öğrencilere elle tacize tutuklama... 
</HEADLINE>
<TEXT>

     KÜTAHYA, DHA 

      KÜTAHYA'nın Tavşanlı İlçesi'nde ilköğretim okulu öğrencilerine elle tacizde bulundukları öne sürülen iki kişiden biri tutuklandı. 
     Hanımçeşme İlköğretim Okulu'nda okuyan kız öğrenciler 12 yaşındaki Ş.M. ve aynı yaştaki M.K. okuldan eve dönerken, bir kişinin kendilerine elle cinsel tacizde bulunduğunu ailelerine söyledi. Ailelerinin durumu polise bildirmesinden sonra yapılan araştırmada çocuklara tacizde bulunduğu öne sürülen 25 yaşındaki D.G. yakalanarak gözaltına alındı. Çocuklar tarafından teşhis edilen D.G. hakkındaki suçlamaları kabul etmedi. D.G. çıkarıldığı mahkemece tutuklanarak cezaevine gönderildi. 
     Milli Eğemenlik ilköğretim Okulu'nda okuyan kız öğrenciler 13 yaşındaki M.Ö., 14 yaşındaki M.M. ve yine 14 yaşındaki B.A. okula giderken kendilerine 19 yaşındaki İ.S.'nin elle tacizde bulunduğunu iddia ederek şikayetçi oldu. Polisin gözaltına aldığı İ.S. de suçlamaları kabul etmedi. Hakkındaki yasal işlemlerin andından adliyeye sevk edilen İ.S., nöbetçi mahkeme tarafından tutuksuz yargılanmak üzere serbest bırakıldı. 
     
</TEXT>
</DOC>
