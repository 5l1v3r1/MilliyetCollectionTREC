<DOC>
<DOCNO> 312253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/yasam/yas08.html </URL>
<DATE> 2005/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğa ana ve müthiş tablosu 
</HEADLINE>
<TEXT>


DIŞ HABERLER SERVİSİ 

Muhteşem bir tabloyu andıran, Associated Press Ajansı'nın dün geçtiği bu fotoğrafta, Hawaii'deki Kilauea Volkanı'nın lavları, Büyük Okyanus'la birleşirken görülüyor. Yanardağın önceki gün faaliyete geçmesiyle ilk anda korkuya kapılan ada sakinleri, şimdi bu manzaranın tadını çıkarıyor. 

Küresel facia senaryosu 

DIŞ HABERLER SERVİSİ 
İngiltere'deki Uluslararası İklim Konferansı'na sunulan raporda, geri dönülmez noktaya yaklaşan küresel ısınmada 1 - 3 derecelik ısı artışlarının gelecek 100 yıl içindeki etkileri şöyle sıralandı 
2025'e kadar Avustralya ve Güney Afrika tropikal ormanları yok olacak, Akdeniz'de orman yangınları artacak, gıda üretimi ve su kaynakları azalacak.2050'de Avustralya'daki mercan resifleri yok olacak. Alpler'deki bitki ve hayvan türleri azalacak, Çin'in büyük ormanları hızla ölecek. Suların yükselmesiyle verimsiz ve kurak hale gelen topraklardan kaçacak insan sayısı 150 milyona ulaşacak.2070'te Kuzey Buz Denizi tüm canlıları ile yok olacak, Amazon Ormanları'nda zarar geri dönülemez noktaya ulaşacak, 5.5 milyar insan gıda sıkıntısı çekecek. 



</TEXT>
</DOC>
