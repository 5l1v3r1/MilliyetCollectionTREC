<DOC>
<DOCNO> 333235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/yazar/pulur.html </URL>
<DATE> 2005/04/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ufak tefek sorunlar, konular... 
</HEADLINE>
<TEXT>


BU memleketin büyük sorunları gazete manşetlerinde, gazete köşelerinde, sütunlarında, televizyonlarda... 
Oysa bu memleketin insanlarının başka sorunları da var, onlar küçük sorunlar olduğu için kimse fazla ilgilenmez. 

ÖRNEĞİN işsizlik. Bir görüşe göre nüfusun yüzde 10'u işsiz, bir başka görüşe göre de 12 milyon işsiz var, bir o kadar da açlık sınırında sürünen... 
Dış borcun 250 milyar dolara ulaşmasının ne demeye geldiğini çok kişi bilmiyor, bilen birkaç kişi de nasıl anlatacağını bilemiyor. 
Enflasyon düşmüş, büyüme hızı 9.9'u bulmuş... 
İyi güzel de, bunların çarşıya pazara yansıması ne 
Fiyatlar mı düştü, hayat mı ucuzladı 

BAŞKA sorunlar da var... 
Mesela yılların tiyatro yazarı, gazeteci ağabeyimiz Recep Bilginer'in sorunu... 
Üç yıl önce TRT onlara bir dizi ısmarladı, Ermeni soykırımı iddialarının geçersiz olduğunu anlatan bir dizi... Recep Bilginer ve kızı Tülay Bilginer, gerekli araştırmaları yaptıktan sonra "Kör Öfke" adlı dizinin projesini 110 sayfalık bir "tredman"la TRT'ye verdiler. TRT diziyi kabul etti, onlar da dört bölümü eksiksiz teslim ettiler. Ama sonra ne olduysa oldu, olumlu bilirkişi raporuna rağmen, dizi yayına konmadı. 
Neden 
Güya Dışişleri Bakanı Abdullah Gül "Biz Ermenilerle barış havasına girdik. Hem eski iktidar döneminde hazırlatılan bu diziyi biz niye yayımlayalım " demişmiş... 
Recep Bilginer, şimdi bu konuda Sayın Gül'den cevap bekliyor, böyle demiş mi, dememiş mi 

İSTANBUL dilinde bir deyim vardır 
"Ne ka küfte, o ka ekmek " 
Karikatürcü Erdoğan Bozuk, bu deyimin yanlış kullanılmasından şik yetçi, hele bir bakanın televizyonda "Ne kadar ekmek, o kadar köfte " dediğini duyunca dayanamamış... 
Doğrusu, yazdığımız gibi "Ne ka küfte, o ka ekmek " miş... 
Peki, bu deyim nereden geliyor 
İkinci Cihan Savaşı yılları, ekmek karneyle satılıyor, köfteciler, ekmek ve köfte dengesini iyi ayarlamak zorundalar. 
Rumeli köftecisi müşterilerini uyarıyor 
"Ne ka küfte, o ka ekmek " 
Yediğin köfte kadar ekmek, bir porsiyon köfte yersen, çeyrek ekmek, bir buçuk yersen, yarım ekmek... 

EĞER Kastamonu Lisesi İstanbul'da olsaydı, Anadolu'da açılan ilk lise olsaydı, kuruluşunun 120. yılı kutlanacak olsaydı... 
Siz o zaman görürdünüz kutlamayı... 
Kastamonu Lisesi sadrazam Abdurrahman Nurettin Paşa'nın valiliği sırasında 20 Nisan 1885'te kurulmuş, temeline 1000 altın, binaya da 8500 altın harcanmış, bugüne kadar 10 bin mezun vermiştir. Birinci Dünya ve Kurtuluş savaşlarında, eli tüfek tutan öğrenciler sınıflarından alınarak cepheye gönderilmiş ve vatan için savaşmışlardır, 
Lisenin kuruluş yıldönümü 30 Nisan-1 Mayıs 2005 tarihlerinde kutlanacak. 

TÜRKİYE'de böyle şeyler de oluyor, böyle olaylar da konuşuluyor. 
Duyuralım dedik. 



</TEXT>
</DOC>
