<DOC>
<DOCNO> 333357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sonsiy06.html </URL>
<DATE> 2005/04/14/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Yılmaz ve Taner'in yargılanması... Yarın tanıklar dinlenecek... 
</HEADLINE>
<TEXT>

     Eski Başbakan Mesut Yılmaz ve eski Devlet Bakanı Güneş Taner'in Yüce Divan'da yargılandıkları davada, yarın tanıkların dinlenilmesine devam edilecek. 
     Davanın yarın saat 10.00'da başlayacak duruşmasında, işadamları Mehmet Emin Karamehmet ve Erdoğan Demirören, eski Emniyet Genel Müdürü Necati Bilican, Emniyet Genel Müdürlüğü İstihbarat Daire Başkanı Sabri Uzun, eski Emniyet Genel Müdürlüğü İstihbarat Daire Başkanı, halen Emniyet Genel Müdür Yardımcısı Emin Aslan, eski İstanbul Emniyet Müdür Yardımcısı Niyazi Palabıyık, eski İstanbul Emniyet Müdürü Hasan Özdemir ve Aslan Tekin Önel, tanık olarak dinlenilecek. 
     Yüce Divan'a sevk kararında, Mesut Yılmaz ve Güneş Taner'in ''Türkbank ihalesi sürecinde ihalenin yapımında ve fiyat oluşumunda fesat karıştırmak suretiyle güdümünde bir medya düzeni kurmak için tüm organizasyonları gerçekleştirdiği, böylece siyasi rant amaçladığı, ayrıca Türkbank ihalesi ile doğrudan ilişkisi bulunmayan üçüncü şahıs konumundaki Kamuran Çörtük'e ihalede üstlendiği aracılık misyonunun karşılığı olarak Genç TV'nin bedelsiz olarak verilmesini sağladığı'' öne sürülüyor. 
     Kararda, Yılmaz ve Taner'in bu eylemlerine uyan Türk Ceza Kanunu'nun 64. maddesinin birinci fıkrası delaletiyle ''devlet alım-satımına fesat karıştırmak'' suçunu düzenleyen 205 10 yıldan aşağı olmamak üzere hapis , ceza artırımı ve memuriyetten men cezası öngören 219 1-4 ve 33. maddeleri uyarınca cezalandırılmaları isteniyor. 
     
</TEXT>
</DOC>
