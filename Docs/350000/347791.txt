<DOC>
<DOCNO> 347791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sondun54.html </URL>
<DATE> 2005/06/01/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Rusya'da yoksulluk çocukları tehtit ediyor... 
</HEADLINE>
<TEXT>

     Rusya İçişleri Bakanı Raşid Nurgaliyev, yoksulluğun ülkede çocukları suça ve uyuşturucuya ittiğini, durumun savaş dönemlerindeki kadar kötü olduğunu söyledi. 
     Rusya’da yaklaşık 700 bin öksüz çocuk olduğunu, yaklaşık 2 milyon gencin okuma yazma bilmediğini kaydeden Nurgaliyev, iç savaş ve II. 
     Dünya Savaşı’nın ardından, çocuk yoksulluğunun ülkede üçüncü kez doruğa ulaştığını söyledi. 
     Nurgaliyev, gençler ve çocuklar arasında uyuşturucuyla ilgili ölümlerin 80’li yıllardan beri 42 kat arttığını belirterek, devlet kurumlarının ve sivil kuruluşların bu sorunu çözmek için ortak çaba harcaması gerektiğini kaydetti. 
     Ülkede, yaklaşık 4 milyon gencin uyuşturucu kullandığı, bunların 1 milyonunun bağımlı olduğunu belirten Nurgaliyev, uyuşturucuya başlama yaşının 11’e kadar düştüğüne dikkat çekti. 
     Bakan Nurgaliyev, çocukların, zor sosyal koşullar ve ilgisizlik nedeniyle baş başa kaldıkları sorunları, suça yönelerek ve şiddete başvurarak çözmeye çalıştıklarını söyledi. 
     
</TEXT>
</DOC>
