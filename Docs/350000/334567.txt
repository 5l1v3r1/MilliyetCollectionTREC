<DOC>
<DOCNO> 334567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sontur30.html </URL>
<DATE> 2005/04/18/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Elektrikler kesildi, kadınlar sokağa döküldü .. 
</HEADLINE>
<TEXT>

     Diyarbakır'da elektriklerinin kesik olduğunu iddia eden bir grup kadın, yolu trafiğe kapattı. 
     Bağlar Beldesi Koşuyolu Caddesi Koşu Sokak'ta oturanlar kadınlar çocuklarıyla birlikte 5 gündür elektrikleri olmadığı gerekçesiyle Koşuyolu Caddesi'nde bir süre yolu trafiğe kapattı. 
     Polisin uyarısıyla yol tekrar trafiğe açıldı. Yolu trafiğe kapatan kadınlar, 5 gündür elektriklerinin olmadığını, elektrik olmadığı için suyun da gelmediğini belirterek, şöyle konuştular 
     ''Ne suyumuz ne de elektriğimiz var. Perişan olduk. TEDAŞ'a başvurduk. Bize Kaçak elektrik kullanıldığı için düşük voltajlı elektrik veriliyor. Bu nedenle elektrik yok diyorlar. Elektriğin verilmesi için imza topladık. Valiliğe bile başvurduk. Yeter artık. Evlerimiz, çocuklarımız kirden geçilmiyor. Abdest alacak suyumuz bile yok. Her yıl bu rezilliği çekiyoruz. Bu sorunumuza çözüm bulunmasını istiyoruz.'' TEDAŞ yetkilileri, konuyla ilgili açıklama yapmayacaklarını söyledi. 
     
</TEXT>
</DOC>
