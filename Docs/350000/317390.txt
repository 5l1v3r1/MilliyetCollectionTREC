<DOC>
<DOCNO> 317390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/dunya/dun03.html </URL>
<DATE> 2005/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhurbaşkanlığı sinyali 
</HEADLINE>
<TEXT>



Mehmet Ali Talat, Denktaş'ın kendi tercihinin tarafsız bir cumhurbaşkanı olduğu şeklindeki sözlerini, "Keşke gerçek durum Sayın Cumhurbaşkanı'nın söylediği gibi olsaydı, belki Denktaş'tan sonra ilk defa tarafsız, bütünleştirici bir cumhurbaşkanı seçebilirdik. Ancak, dünyanın algılayışı o değil. Toplum lideri genel oyla seçilmiş kişidir, bu da genel oyla seçilen cumhurbaşkanıdır. BM örneğin, toplum liderini muhatap alıyor. İlla cumhurbaşkanı olmalıyım demiyorum, ama bir bürokrat, herkesin kabul edeceği birisi değil. Tuttuğunu koparan, dişli, sağlam, siyasi bir cumhurbaşkanına ihtiyaç var, çünkü görüşmelerin muhatabı o olacak" diye yanıtladı. 


</TEXT>
</DOC>
