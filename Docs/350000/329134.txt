<DOC>
<DOCNO> 329134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/guncel/gun90.html </URL>
<DATE> 2005/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 
Dikkat 1 Nisan .. 

Geçmiş yıllarda dünyanın çeşitli ülkelerinde yapılmış olan ilginç 1 Nisan şakaları her yıl yazılır çizilir. Biz ise daha önce hiç bir yerde yayımlanmamış şakaları araştırdık ve 3 tane bulduk... Buyurun aşağıda... 
1 1 Nisan 1963'te Almanya-Holstein'de Werner Man adlı bir radyo spikeri şöyle bir anons yapıyor "Göl kenarında şu anda beni pille çalışan el radyosu ile dinleyen birileri varsa radyoyu gölün içine soksunlar. Çünkü birazdan yapacağım yüksek frekanslı ses yayını ile gölde 500 metre alan içinde yüzen herkesi korkutacaksınız .." Göl kenarında bulunan onlarca insan el radyolarını göle atıyor ve radyoları doğal olarak bozuluyor. Fakat işin acı yanı, o sırada küvette yıkanan ve elektrikli radyosunu dinleyen Heinrich Dichter adlı bir Alman vatandaş da bu anonstan sonra -sırf meraktan- radyoyu küvetin içine sokuyor ve maalesef 220 volt elektriğe maruz kalıp hayata veda ediyor... Olay sonrasında onlarca kişi telef olan radyolarının paralarını almak için spiker Werner Man'a dava açıyor. Ve davayı kazanıyorlar... 220 volt elektriğe maruz kalıp hayata veda eden Heinrich Dichter'in ailesinin açtığı dava ise spiker Werner Man lehine sonuçlanıyor... 
2 1 Nisan 1976'de Avustralya'nın Melbourne kentinde sokaktan geçenlere çuvalla para dağıtan 1 Nisan şakacısı bir televizyon programcısı, paraların hepsini dağıttıktan sonra, herkesin etrafında toplanmasını ve kendilerine önemli bir açıklama yapacağını söylüyor. Yüzlerce kişi şakacının etrafında toplanıyor. Ve şakacı televizyoncu, "az önce dağıttığım paraların hepsi sahteydi, fakat hepiniz televizyona çıktınız 1 Nisan .." deyip üzerlerinde çalıştığı televizyonun logosu basılı olan ve şakazedelere hediye amaçlı yapılmış bumerangları kalabalığa dağıtıyor. Yüzlerce şakazede sinirlenip bumerangları kameramana doğru fırlatıyor ve kameraman çok ağır şekilde yaralanıyor... Kamera içindeki kaset kurtarılıyor ve o akşam televizyonda yayınlanıyor. Program reyting rekoru kırıyor... 
3 1 Nisan 2004'te Milliyet'te "SerinDuruş" adlı köşede daha önce hiçbir yerde yayımlanmamış, "geçmiş yıllarda dünyada yapılan ilginç 1 Nisan şakaları" konulu bir yazı yayımlanıyor ve ilk 2 maddeyi "SerinDuruş" okurlarının bir çoğu ne yazık ki yiyor .. 
Bu 3 maddeden de anlaşılacağı üzere bugün hayal gücümüz yerinde. 1 Nisan .. 

1 Nisan olayı varlığıma, ruhuma, kişiliğime ters... 
Dr. İsmet Salu 

1 Nisan şakaları 

Caner'e Koçum gözün aydın, Tülin aradı, "yarın gelsin beni babamdan istesin" diyor. Tülin'e Güzelim, gözün aydın O şimdi asker Haberlerde, Caner'in asker kaçaklığından gözaltına alındığını Tülin'in seyretmediği varsayılarak. Fatih Karaca'ya RTÜK Başkanı Başkanım, dün yayınlanan belgesel, reytingleri altüst etmiş, tüm kategorilerde birinci olmuş...TV Genel Yayın Yönetmeni'ne Efendim, dünkü gelin-kaynana programını kimse izlememiş, ilk 100 program arasına dahi girememiş...Erman Toroğlu'na Tavukçular açtığı davayı kazanmış, 7 trilyon tazminat ödemeniz gerekiyormuş...Hıncal Uluç'a Bankadan arıyorlar, sizin sweetheart, kredi kartınızı göçertmiş, "iptal edelim mi " diye soruyorlar...Tarkan'a İngilizce'den sonra İtalyanca ve Fransızca albüm için anlaşma yaptık, hayırlı olsun...Petek Dinçöz'e 81 ilde vereceğiniz konserlerin tümünün biletleri bitti, karaborsada bile bulunmuyor, birer konser daha vermeniz isteniyor...Cem Uzan'a Hayır, maalesef hepsi gerçek ..İbrahim Tatlıses'e Ağbi aynı Asena, yemin ederim ikizi gibi, hatta daha iyi oynuyor, üstelik ağzı var dili yok ..Tayyip Erdoğan'a Maaşınız, Avrupa Birliğince, AB'deki başbakanların maaşına eşitlenmiş... 

İnsanoğlu ve aptallık üzerine söylemler Top10 

1 "İnsanlar bilgisiz doğar, aptal değil, eğitilerek aptal olurlar..." 
</TEXT>
</DOC>
