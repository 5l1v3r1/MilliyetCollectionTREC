<DOC>
<DOCNO> 316783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sontur26.html </URL>
<DATE> 2005/02/19/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Katil zanlısı, babasının cenazesine gidince yakalandı 
</HEADLINE>
<TEXT>

     Bursa'nın İnegöl İlçesi'nde, yaklaşık 6 ay önce 13 yaşındaki yeğenini öldürdüğü iddiasıyla aranan kişi, babasının cenazesine gidince yakalandı. 
     Alınan bilgiye göre, 23 Ağustos 2005 tarihinde tartıştığı ağabeyi Hikmet K'nın evine pompalı tüfekle ateş ederek, evde bulunan ablasının oğlu Fevzi Özay'ın ölümüne, yengesi Fadime K'nın yaralanmasına neden olduğu iddiasıyla aranan Ercan K'nın, babası İmdat K'nın vefat ettiğini öğrenen polis, zanlının babasının cenaze törenine katılabileceğini gözönünde bulundurarak cenaze evinin çevresinde önlem aldı. 
     Hakkında gıyabi tutuklama kararı bulunduğu öğrenilen Ercan K, cenaze törenine katılmak üzere babasının evine gidince gözaltına alındı. 
     Zanlının sorgulamasının tamamlanmasının ardından adliyeye sevk edildiği bildirildi. 
     
</TEXT>
</DOC>
