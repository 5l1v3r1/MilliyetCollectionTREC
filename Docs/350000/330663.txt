<DOC>
<DOCNO> 330663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sondun07.html </URL>
<DATE> 2005/04/06/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Monaco Prensi Rainier öldü 
</HEADLINE>
<TEXT>

     Monaco Prensi Rainier, hayata veda etti. Sağlık durumu kötüleşen Prens Rainier, uzun süredir hastanede bulunuyordu. 
     Dünyanın en uzun süre tahtta kalan hükümdarı Monaco Prensi Rainier'in doktorları, 28 martta yaptıkları açıklamada, prensin böbrekleri için diyaliz makinesine bağlanması gibi tedavilerin etkisiyle hayati organlardaki kötüye gidişin durdurulduğunu, ancak Rainer'in halen solunum cihazına bağlı olduğunu açıklamıştı. 
     Kalp ve böbrek yetmezliğinin yanı sıra akciğerlerinde enfeksiyon bulunan 81 yaşındaki Prens Rainier, yoğun bakımda tutuluyordu. 
     1956'da ABD'li film yıldızı Grace Kelly ile evlenen Prens Rainier, bu evlilikle dünyanın gözlerini ülkesine çevirmişti. Kelly, 1982 yılında bir trafik kazasında hayatını kaybetmişti. 
     
     ükümdar Prens Albert 

     Monaco Sarayı, 1 nisanda yaptığı açıklamada, Kraliyet Konseyi'nin Prens Rainier'nin sağlık durumunun görevlerini yerine getirmesini çok zorlaştırdığı kanısına vardığı belirterek, tahtın sorumlulukları Prens Albert'e devredildi. 47 yaşındaki Prens Albert renkli yaşamı ve aşk hayatıyla tanınıyor. 
     Bugüne kadar yaptıkları magazin basınından takip edilen Albert'in nasıl bir hükümdar olacağı merak konusu. 47 yaşındaki Prens Albert bugüne kadar hiç evlenmedi. 
     Dünya jet sosyetesinin gözde ismi Albert'in hayatından Hollywood yıldızları Broke Shields ve Gwyneth Paltrow'dan top modeller Claudia Schiffer ve Naomi Campbell'a kadar birçok isim geçti. 
     Ancak Prens Albert, evlenip kendisine varis olacak bir çocuk yapmazsa, 1918'de yapılan anlaşma gereği ülke, Fransa idaresine geçebilir. 
     
</TEXT>
</DOC>
