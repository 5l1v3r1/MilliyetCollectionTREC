<DOC>
<DOCNO> 320200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/siyaset/axsiy02.html </URL>
<DATE> 2005/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
AB de orduya güveniyor 
</HEADLINE>
<TEXT>


Avrupa Birliği'nin hazırlattığı rapora göre, Avrupalıların da en güvendiği kurumların başında orduları geliyor. AB Komisyonu üyesi Kretschmer, sonuca şaşırıp kontrol etti 

BARKIN ŞIK Ankara 


Avrupa Birliği'nin AB kamuoyundan sorumlu Eurobarometre'nin Türkiye için ilk kez hazırlanan raporunda, ordu, Avrupa'da ve Türkiye'de en güvenilir kurumlar arasında birinci sırada yer aldı. 
Raporun sonuçlarını açıklayan AB Komisyonu'nun Türkiye Delegasyonu Başkanı Hansjörg Kretschmer, Türkiye'nin 17 Aralık'tan sonra siyasi reformlarda, özellikle de bu reformların uygulanmasında önemli bir ilerleme kaydetmediğini söyledi. Kretschmer, AB'de en güvenilir kurumun yüzde 69 oranı ile silahlı kuvvetler çıkmasına şaşırdığını ve bu sonucu kontrol ettirdiğini söyledi. 
Kretschmer, AB'de silahlı kuvvetlerin hiçbir zaman politik rol oynamamasına karşın, Türkiye'de politik aktör olduğuna dikkat çekti. 

Rapordan satırbaşları... 
Türkler geleceğe iyimser bakıyor yüzde 43 . AB'de başka hiçbir ülke geleceğe dair Türkiye'den daha yüksek beklentiler taşımıyor.Avrupalıların AB kurumları dışında en fazla güvendikleri kurumu ise Türkiye'de olduğu gibi ordu. Türkiye'de ordu yüzde 89 en güvenilen kurum olurken, AB içinde bu oran yüzde 69 oldu. Türkiye'de ikinci güvenilir kurum hükümet yüzde 80 olurken, AB'de bu oran yüzde 34 daha düşük kaldı.Türkler, yüzde 96 milliyetinden gurur duyduğunu belirtirken, AB ülkelerinde bu oran yüzde 86'da kaldı.Avrupalı olmaktan en az gurur duyan ülke yüzde 48 Türkiye oldu. Türk vatandaşlarının yaklaşık üçte ikisi, ülkelerinin gelecekte AB üyesi olmasından yanayken, sadece yüzde 12'si üyeliğin kötü bir şey olacağını düşünüyor. 

</TEXT>
</DOC>
