<DOC>
<DOCNO> 321767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sondun22.html </URL>
<DATE> 2005/03/08/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Washington Times'dan çizmeyi aşan yorum... 
</HEADLINE>
<TEXT>

     Türkiye'de, 1990'lı yıllar boyunca hakim olan ABD taraftarı havanın, "Başbakan Recep Tayyip Erdoğan ve onun İslamcı eğilimli partisi" iktidara gelince bozulmaya başladığı öne sürülürken, Türk basınında ABD aleyhtarı yazılar kaleme alan bazı yazarlar ad ad değerlendirildi. 
     
     'ESKİ MÜTTEFİK' TÜRKİYE 

     ABD yönetimine yakınlığıyla bilinen The Washington Times gazetesinde Arnaud de Borchgrave imzasıyla yer alan haberde, "Eski müttefik Türkiye'nin son zamanlarda küresel anti-Amerikancılık yarışında altın madalyayı ele geçirdiğini kimse fark etmedi" denildi. 
     Yazıda, "Türk medyası tarafından yayınlanan uzun yalanlar listesini ve çarpıtmaları okuyunca, altın madalya pek de sürpriz değil" ifadesi kullanılırken, "Usame bin Ladin'in 11 Eylül 2001'den bu yana 19 ses ve görüntü bandında söyledikleriyle bazı Türk yazarların yazdıkları arasındaki farkı ayırt etmek çok zor" denildi. 

     
</TEXT>
</DOC>
