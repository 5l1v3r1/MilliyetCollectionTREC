<DOC>
<DOCNO> 322730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/siyaset/axsiy01.html </URL>
<DATE> 2005/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan haksız 
</HEADLINE>
<TEXT>


Medyayı suçlayan Erdoğan'a tepki gösteren Türkiye Gazeteciler Cemiyeti Başkanı Erinç, "Basına haksızlık yapıyor" derken, Basın Konseyi Başkanı Ekşi, "Başbakana yakışmıyor" diye konuştu 

İSTANBUL Milliyet 


Başbakan Recep Tayyip Erdoğan'ın önceki gün yaptığı, "Medyamız Türkiye'yi Avrupa'ya ihbar etti" açıklamasına tepki gösteren Türkiye Gazeteciler Cemiyeti Başkanı Orhan Erinç, "Kendi emrinde olan güvenlik güçlerini korumaya çalışırken, bağımsızlıklarına önem veren yayın kuruluşlarına ve gazetecilere haksızlık yapıyor" dedi. Basın Konseyi Başkanı Oktay Ekşi de Erdoğan'ın, çok ucuz, kolay ve demokratik hukuk devleti başbakanına yakışmayacak sözler söylediğini kaydetti. 
Yazılı açıklamasında Erinç, "Türk televizyonları vermesin' demek, dünya ölçeğinde gizlemeyi gerçekleştirmeyi de bu bakımdan olanaksız kılıyor" diye konuştu. Erinç, 11 Eylül saldırıları sonrası demokratikliği kağıt üzerinde kalan ABD'deki televizyonları örnek göstermenin de doğru olmadığını belirtti. Geçen yıl çıkarılan Spor Müsabakalarında Şiddetin ve Düzensizliğin Önlenmesi Hakkında Yasa'nın şiddet olaylarının birden fazla yayınlanmasını yasakladığını kaydeden Erinç, "Şiddet önlenemese de haberleştirilmesi engellenebilir" dedi. Erdoğan'ın, Türk basınını Avrupa'ya hizmet sunmakla suçladığını vurgulayan Oktay Ekşi de şunları söyledi "Bu bir suçsa, Avrupa'ya hizmet sunma yarışında kimse Başbakan'ı geçemez. Ve bizce bu bir suç değildir. Olamaz da. Olayları duyurmak medyanın temel görevidir." 

Gazeteciler de tepkili 
Öte yandan CNN Türk'te Mehmet Ali Birand'ın sunduğu Manşet programına katılan 5 büyük gazetenin genel yayın yönetmeni, Erdoğan'ın eleştirilerine tepki gösterdi. 

'Avrupalıya servis yapılıyor' 

Erdoğan, Türk medyasının, 6 Mart olaylarını çok abarttığını söyledi. AB'nin tepkilerini değerlendiren Erdoğan, "Sanki Avrupalı'ya buradan servis yapılıyor. 6 Mart'ta açıklanan bu bildiri neyle alakalıydı Eğer Dünya Kadınlar Günü ile ilgiliyse, günü 8 Mart'tı. 'Niye 8 Mart'ta bu açıklamalar yapılmadı da 6 Mart'ta yapıldı' diye benim basınım niye düşünmüyor " diye konuştu. Türkiye - AB troykasının 7 Mart'ta toplandığını anımsatan Erdoğan, "Toplantıdan önce adeta bu olay provoke ediliyor, bir yerlere servis yapılıyordu" dedi. Erdoğan, "Peki batıda bunlar olmuyor mu Niye acaba bizim yazılı ve görsel medyamız batıda olanları ve dünyanın değişik yerlerinde olan olayları anlatmıyor" diye konuştu. 

Teknoloji kuruluna katıldı 

Fotoğraf Altan Burgucu 

Erdoğan, TÜBİTAK'ta yapılan Bilim Teknoloji Yüksek Kurulu toplantısına başkanlık etti. Erdoğan, "Biz mümbit AR - GE tarlasından Allah'ın izniyle çok iyi bir mahsul bekliyoruz" dedi. 


</TEXT>
</DOC>
