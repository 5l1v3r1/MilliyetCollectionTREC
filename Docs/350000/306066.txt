<DOC>
<DOCNO> 306066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sondun18.html </URL>
<DATE> 2005/01/13/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Rum Kesimi'nde ABD tesisine saldırı olacak istihbaratı 
</HEADLINE>
<TEXT>

     Kıbrıs Rum Yönetimi Adalet Bakanı Doros Theodoru, ABD'nin Lefkoşa'daki bir tesisine saldırı olabileceği istihbaratına sahip olduğunu, ancak saldırı olasılığının bulunmadığını söyledi. 
     Theodoru, söz konusu hedefin Lefkoşa'daki bir Amerikan dinleme istasyonu, saldırıda bulunacağı şüphelenilen kişinin de 17 Kasım terör örgütü yandaşı olduğu öne sürülen bir Yunanlı olduğunu açıkladı. 
     Saldırı olasılığını safdışı eden Rum Bakan, Amerikan elçiliğinden geçen Cumartesi günü gelen uyarıda hedefin Amerikan istasyonu olduğunun belirtildiğini kaydetti. 
     Lefkoşa'da geçen ay Rusya elçiliğine roket saldırısı olabileceği gerekçesiyle güvenlik alarmı verilmiş, istihbaratın doğru olmadığı ortaya çıkmıştı. 
     
</TEXT>
</DOC>
