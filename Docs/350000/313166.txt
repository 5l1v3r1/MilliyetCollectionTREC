<DOC>
<DOCNO> 313166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sonspo05.html </URL>
<DATE> 2005/02/07/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Tümer'den Müftüoğlu'na Bahis mi oynadın 
</HEADLINE>
<TEXT>

     Tümer Metin, soyunma odası koridorlarında Kuddusi Müftüoğlu'nu duvara dayadı, "Bahis mi oynadın " dedi. 
     
     Futbolcular çıldırdı 

     Trabzon maçında çaldığı yanlış düdüklerle Beşiktaş’ı isyan ettiren hakem Kuddusi Müftüoğlu, dün de Siyah-Beyazlılar’ı çıldırttı. 90 dakika boyunca tribünler ve futbolcular hakemin hemen hemen her kararına itiraz ederken, tartışmalar soyunma odası koridorlarına da taşındı. Tümer Metin, bir anda hakem Kuddusi Müftüoğlu’nu iterek duvara dayadı ve, Bahis mi oynadın Nasıl böyle bir maç yönetebiliyorsun" diyerek tepkisini gösterdi. 
     
     Çalımbay görmezden geldi 

     Beşiktaşlı bir futbolcu da koridorlarda, Hoca Trabzon’dan sonra yine ağzımıza s..tın" diye bağırdı. Kuddusi Müftüoğlu, bu hakareti duymazdan gelip, soyunma odasının yolunu tuttu. Bu sırada Okan Buruk ve Çağdaş Atan da hakemin üzerine yürüdü. Orada bulunan bazı güvenlikçiler de, olaya müdahele etmeyip futbolcuların yanında yer aldı. Teknik Direktör Rıza Çalımbay da, tartışmalara şahit olmasına rağmen, kızgın olduğu için futbolcularına müdahele etmedi. 
     
     Tandoğan onayladı 

     Cordoba ise pozisyonu şöyle değerlendirdi Hakem önce frikiğin atılması için düdük çaldı. Ardından top baraja çarpmadan bir düdük daha çaldı. Herkes durdu. Atışın tekrarlanacağını sandım o nedenle topa bakmadım bile. Ben ikinci düdüğü çok net duydum" dedi. Gençlerbirliği futbolcusu Ali Tandoğan da, Topa vurduktan sonra bir düdük duyduk. Hakem galiba öne çıkan bir oyuncuyu gördü. Gol olunca avantaja bıraktı" diye görüş bildirdi. 
     
     BRAVO CORDOBA 

     Eline fırçayı alan Cordoba, ceza alanı içinde kar nedeniyle görünmeyen çizgileri silerken tribünlerden büyük alkış aldı. 
     Hakem Kuddusi Müftüoğlu, karşılaşmanın 78. dakikasında düdüğünü çalıp, kar nedeniyle yokolan çizgilerin yeniden görülür hale getirilmesini istedi. Saha personelinin imdadına Oscar Cordoba yetişti. Eline fırçayı alan Kolombiyalı file bekçisi, ceza alanı içindeki çizgileri silerken tribünlerden büyük alkış aldı. Bu esnada Gençler kalecisi Ömer de aynı işlemi kendi alanında yaptı. 
     
</TEXT>
</DOC>
