<DOC>
<DOCNO> 336039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sonyas11.html </URL>
<DATE> 2005/04/22/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
İlahi elektronik posta... 'Papa'nın e-mail adresi' açık artırmada 
</HEADLINE>
<TEXT>

     BBC 

Londra'da gazetecilik öğrenimi gören bir İrlandalı, okul parasının bir bölümünü, yeni Papa 16. Benediktus için oluşturduğu elektronik posta adresini satarak karşılamayı umuyor. 
     27 yaşındaki İrlandalı Vincent Flood, Kardinal Joseph Ratzinger'in Papa seçildiğini ve 16. Benediktus adını aldığını öğrenir öğrenmez harekete geçmiş. 
     Flood, popebenedictxvi hotmail.it adıyla bir elektronik posta adresi oluşturmuş ve internet üzerinden açık artırmaların yapıldığı eBay sitesinde açık arttırmaya çıkarmış. 
     Amerika Birleşik Devletleri'nde yaşayan bir kişi, bu elektronik posta adresi için 80 sterlin teklif etti. 
     Ancak zamanla, Flood'un bu yaratıcı girişimde yalnız olmadığı ortaya çıktı. 
     Kanadalı bir kişi, oluşturduğu popebenedictxvi.com internet adresi için tam 100 bin dolar istedi. 
     Vincent Flood kendisininse, internette bir alan adı oluşturacak düzeyde bilgisayar bilgisine sahip olmadığını söylüyor. 
     

İLAH ELEKTRONİK POSTA benedictxvi vatican.va benedictoxvi vatican.va benediktxvi vatican.va benoitxvi vatican.va benedettoxvi vatican.va bentoxvi vatican.va      
Flood BBC'ye yaptığı açıklamada, "Ben bu işi sadece eğlenmek amacıyla yapmıştım. Doğrusu işi fazla ciddiye almadım." dedi. 
     
     'Tamamen ilahi elektronik posta' 

     Vincent Flood, herhangi bir yasal soruna yönelik olarak kaygısının bulunmadığını söylüyor ve ekliyor "Sadece adresi satın alacak kişiye şifresini vereceğim ve gerisine karışmayacağım." eBay sitesinde, oluşturulan elektronik posta adresi "Arkadaşlarla iletişimi sürdürmenin tamamen ilahi bir yolu olan kutsal Hotmail adresi" olarak nitelendirildi. 
     Açık arttırma sitesi üzerinden satışa çıkarılan internet adresleri arasındaysa Popebenedict.de, popebenedict16th.de ve www.popebenedict-16.com da var. 
     Elbette Vatikan'ın, www.vatican.va adresinde resmi bir internet sitesi bulunuyor. 
     Yeni Papa'ya gönderilecek kutlama mesajlları için çok sayıda elekronik posta adresi oluşturulduğu biliniyor. 
     Bu mesajların İngilizce olanları, benedictxvi vatican.va adresine gönderilebiliyor. 
     Diğer dillerdeki mesajlar için hazırlanan elektronik posta adresleriyse benedictoxvi vatican.va, benediktxvi vatican.va, benoitxvi vatican.va, benedettoxvi vatican.va ve bentoxvi vatican.va. 
     Ölen eski Papa 2. Jean Paul ağır hastalandığında, Vatikan yine çeşitli dillerde kendisine iletilecek geçmiş olsun mesajları için farklı elektronik posta adresleri oluşturmuştu. 
     
</TEXT>
</DOC>
