<DOC>
<DOCNO> 341530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/soneko37.html </URL>
<DATE> 2005/05/11/ </DATE>
<TIME> 23.45 </TIME>
<AUTHOR>  </AUTHOR>
<HEADLINE>
IMF İcra Direktörleri Kurulu Türkiye'nin niyet mektubunu onayladı... 
</HEADLINE>
<TEXT>

     Uluslararası Para Fonu IMF İcra Direktörleri Kurulu, Türkiye’nin orta vadeli ekonomik programı çerçevesinde, IMF ile Aralık ayında üzerinde mutabık kalınan yeni stand-by düzenlemesine yönelik niyet mektubunu onayladı. 
     Hazine Müsteşarlığı tarafından yapılan açıklamaya göre, yeni düzenlemenin kabul edilmesiyle önümüzdeki üç yıllık dönemde IMF’den sağlanacak 6.662 milyar SDR yaklaşık 10 milyar ABD Doları tutarında kaynağın 12 eşit dilimde kullanılması öngörülüyor. 
     Bu kapsamda, söz konusu tutarın 555.17 milyon SDR yaklaşık 837.5 milyon ABD Doları tutarındaki ilk dilimi derhal kullanılmak üzere serbest bırakıldı. 
     
     GERİ ÖDEME PLANI... 
     Yeni stand-by düzenlemesi kapsamında ayrıca, 2006 yılına ilişkin 2.52 milyar SDR tutarındaki yaklaşık 3.80 milyar ABD Doları geri 
     ödeme planı erken ödeme yerine normal ödeme takvimine alınarak 2007 yılına kaydırıldı. 
     
</TEXT>
</DOC>
