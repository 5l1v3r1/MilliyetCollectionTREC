<DOC>
<DOCNO> 338825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sondun26.html </URL>
<DATE> 2005/05/02/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Japonya'dan AB'ye Çin'e silah ambargosunu kaldırmayın 
</HEADLINE>
<TEXT>

     Japonya Başbakanı Juniçiro Koizumi, AB’den Çin’e uygulanan silah ambargosunu kaldırmamasını istedi. 
     AB-Japonya zirvesi için Lüksemburg’da bulunan Koizumi, düzenlenen ortak basın toplantısında, Çin’e ambargonun kaldırılması konusundan duydukları endişeyi dile getirdiğini, bu endişelerine karşılık da Japonya’nın bu kaygısının çok iyi anlaşıldığı yanıtını aldığını söyledi. 
     Koizumi, AB’nin Japonya’nın endişelerini tamamen anlamasına rağmen, bu konuyu sorunlara yol açmayacak şekilde ele almayı istediğini belirtti. 
     AB Dönem Başkanı Lüksemburg’un Başbakanı Jean Claude Juncker ise Koizumi’ye "AB’nin Çin’e 1989’dan bu yana uygulanan silah ambargosunu kaldırmaya karar verdiğini, ancak Çin’e silah ihracatını Asya’da güvenliği tehdit edecek şekilde artırma niyetleri olmadığını ifade ettiğini" söyledi. 
     Koizumi, AB yetkilileriyle ekonomik ve siyasi konuları ele almak üzere Lüksemburg’a dün gelmişti. 
     
</TEXT>
</DOC>
