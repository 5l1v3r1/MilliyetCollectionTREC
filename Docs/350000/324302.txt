<DOC>
<DOCNO> 324302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/yazar/pulur.html </URL>
<DATE> 2005/03/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Müşkülleriniz için kime başvuracaksınız 
</HEADLINE>
<TEXT>


FIRSAT ayağımıza kadar gelmiş, farkında değiliz. H l "Sorunları nasıl çözeceğiz, biz çözdükçe, yeni sorunlar çıkarsa " diye düşünüp duruyoruz. 
Biz de sorun biter mi 
Asla bitmez 
Herkes mal üretir, meta üretir, gazoz üretir, çatal üretir, biz sorun üretiriz, dert üretiriz. 
Açın gazeteleri bakın, dünkü sorunlara, bugün ne sorunlar eklenmiş, diye. 

OYSA fırsat ayağımızda, bize yol gösteren, ne yapmamız gerektiğini bildiren biri aramızda yaşıyor 
Haşmetlu Amerikan imparatorluğunun Sefir-i Kebir-i Mr. Edelman hazretleri 
Başımızın derde gireceğini anlayınca hemen uyarıyor 
"Cumhurbaşkanınız Suriye'ye gitmesin " 
Tabii, adam, neticede diplomat, bunu böyle söylemeyip, aba altında sopa gösteriyor 
"BM kararı gereği Suriye, Lübnan'dan çıkmalı, Avrupa Birliği de böyle düşünüyor. Uluslararası camiaya uyup uymamak Türkiyenin kararı." 
Bu cümlenin arkası "Sonra biz karışmayız haaa " diye gider. 

İŞTE fırsat dediğimiz bu, hani Atatürk'ün "Müşküllerinizin halli için İsmet Paşa'ya başvurun " diye bir sözü olduğu söylenir ya, bunun gibi bir şey 
Sorunlarınızın çözümü için Mr. Edelman hazretlerine başvurun 

DEDİK ya, sorun çok 
İşte bir sorun daha 
"Anayasa Mahkemesi, yabancılara tarla, arsa, kat, daire, villa, köşk gibi taşınmaz malların satışını sağlayan kanunu iptal etti." 
Kime sordu 
"Kime soracak, Anayasa Mahkemesi bu, en yüksek mahkeme 
Olmaz efendim olmaz, bu memlekette Edelman gibi bir muhterem varken böyle bir kanun, ona sormadan iptal edilir mi 

GELELİM Türk Ceza Yasası'na... 
Kime soruldu da bu yasa çıkarıldı 
Şu kadar kişiye sorulmuş da, şu kadar kişiden cevap alınmış, ya da alınmamış da... 
Hele bizim Türkiye Gazeteciler Cemiyeti Başkanı Orhan Erinç'e bakın, biz bu yasanın sakıncalarını kaç kez hükümete anlattık, diyor. 
Yeter mi 
Yetmezzz 
Haşmetlu Amerikan imparatorluğunun Türkiye Sefir-i Kebir-i Edelman hazretlerinin huzuruna varıp derdini anlatabildiniz mi 
"Hayır " değil mi 
Hem ayağınıza kadar gelen bu fırsatı kaçıracaksınız, hem de arkadan yakınacaksınız 

NE demiştik 
"Müşküllerinizin hallinde Mr. Edelman'a başvurun " demedik mi 
Fırsat bu fırsat 



</TEXT>
</DOC>
