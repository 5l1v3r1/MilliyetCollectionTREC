<DOC>
<DOCNO> 327544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/son/sondun11.html </URL>
<DATE> 2005/03/27/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Fransa'da 'Hayır'cıların oranı yüzde 55'e çıktı 
</HEADLINE>
<TEXT>

     PARİS DHA 

      FRANSA'da 29 Mayıs'taki Avrupa Birliği Anayasası ile ilgili referandum öncesi yapılan anketlerde 'hayır' oyları artmaya devam ediyor. 
     CSA araştırma enstitüsü tarafından haftalık Marianne dergisi için yapılan son ankete göre 'Hayır'cıların oranı yüzde 55'i buldu. Anket 'Hayır'cıların sayısının hem sağ hem de sol kesimde artışının sürdüğünü de ortaya koydu. 856 kişinin katıldığı ankette öne çıkan bir diğer sonuç ise Fransızların yarısına yakınının referanduma katılmayacağını söylemesi oldu. Daha önce Ipsos araştırma şirketi tarafından yapılan ve 19 Mart'ta Le Figaro gazetesinde yer alan sonuçlara göre 'Hayır' oyları yüzde 51'lik oranla ilk kez 'Evet'i geride bırakmıştı. 
     
     'HAYIR'IN İLK NEDENİ TÜRKİYE 
     'Hayır' oyu verenler arasından yüzde 31'inin gerekçesi Türkiye'nin AB üyeliğini engellemek. Anayasaya sıcak bakmayanların yüzde 29'u ise daha sosyal bir Avrupa için 'Hayır' oyu kullanacağını belirtti. Cumhurbaşkanı Jaques Chirac ve Başbakan Jean-Pierre Raffarin'e tepki göstermek için 'Hayır' oyu kullanacağını söyleyenler ise yüzde 20 ile üçüncü sırada yer aldı. 
     
</TEXT>
</DOC>
