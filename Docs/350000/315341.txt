<DOC>
<DOCNO> 315341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sondun20.html </URL>
<DATE> 2005/02/15/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Afganistan'de ilk kadın eyalet valisi atanıyor... 
</HEADLINE>
<TEXT>

     Afganistan Devlet Başkanı Hamid Karzai'nin yakında ülkenin ilk kadın eyalet valisini atayacağı bildirildi. 
     Karzai'nin sözcüsü Cavid Ludin, Devlet Başkanı'nın elinde Bamyan eyalet valiliği için, tamamı kadınlardan oluşan bir aday listesi olduğunu söyledi. 
     Adaylar arasında eski Kadın Sorunları Bakanı Habibe Sarobi'nin de bulunduğunu belirten Ludin, ''Yasalarımız, bir kadının valilik işini yapabilecekse atanabileceğini öngörüyor'' dedi. 
     Kadınların tek başına dışarı çıkmalarını bile yasaklayan Taliban rejiminin 2001 sonunda devrilmesinden sonra hukuk önünde eşitlik yeniden tanınca, milyonlarca kadın yeniden sosyal yaşamda yerini aldı. 
     Sarobi ise Karzai'nin kendisini büyükelçi olarak atama önerisini reddetmesinden sonra valilik konusunu görüştüğünü belirterek, ''Ben ülkemde kalarak halkıma hizmet etmek istiyorum'' dedi. 
     Habibe Sarobi, daha muhafazakar olan güney, güneydoğu ve güneybatı eyaletlerinde vali olarak kabul görmesinin mümkün olmadığını, Bamyan halkının kendisini iyi karşılayacağını belirtti. 
     Nüfusunun çoğunluğunu kadınlara karşı daha ılımlı olan Şii Hazaraların oluşturduğu Bamyan eyaleti kadın bir vali için uygun bir yer olarak görülüyor. 
     
</TEXT>
</DOC>
