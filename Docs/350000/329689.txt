<DOC>
<DOCNO> 329689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sonspo10.html </URL>
<DATE> 2005/04/02/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Mehmet Okur 14 sayı attı, Utah yenildi... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 13 maçla devam edildi. 
     Utah Jazz, sahasında Golden State Warriors'a 108-91 yenilirken, Mehmet Okur 28 dakika sahada kaldı. 
     Okur, 8 ribaunt ve 2 asistinin yanı sıra 2 sayılık atışlarda 12'de 5 isabet bulurken, 4 kere denediği serbest atışları da sayıya çevirerek karşılaşmayı 14 sayıyla tamamladı. 
     Jazz'da Hırvat forvet Gordon Giricek'in 17 sayı, 7 asit ve 4 ribauntluk performansı takımına galibiyeti getirmeye yetmezken, 13 sayı ve 11 ribauntla oynayan Matt Harpring takımının yenilgisine engel olamadı. 
     Golden State Warriors'a galibiyeti getiren en önemli isim ise karşılaşmayı 19 sayı ve 3 ribauntla tamamlayan Derek Fisher oldu. Warriors'da 18 sayı, 4 ribaunt ve 3 asistle oynayan Jason Richardson ile 15 sayı, 4 ribauntla maçı tamamlayan Mickael Pietrus, gecenin dikkati çeken diğer isimleri oldu. 
     
     HİDAYETSİZ MAGIC YENİK 
     Hidayet Türkoğlu'nun forma giymediği karşılaşmada Orlando Magic, sahasında Washington Wizards'a 111-102 yenildi. 
     Wizards'ı galibiyeti 2 isim taşıdı. Karşılaşmayı 31 sayı, 4 ribaunt ve 4 asistle tamamlayan Gilbert Arenas ile 30 sayı, 9 ribaunt ve 5 asistle oynayan Larry Hughes, gecenin yıldızları oldu. 10 sayı ve 10 ribauntla maçı tamamlayan Etan Thomas da takımının galibiyetinde önemli rol oynadı. 
     Orlando Magic'de ise gecenin en başarılı ismi, karşılaşmayı 22 sayı, 11 ribaunt ve 4 asistle tamamlayan Dwight Howard'dı. Steve Francis'in 21 sayı, 10 ribaunt ve 5 asist, Grant Hill'in de 17 sayı, 4 ribaunt ve 4 asistlik performansları takımlarını yenilmekten kurtaramadı. 
     
     Ligde alınan sonuçlar şöyle 
     Charlotte Bobcats 107 - Toronto Raptors 119. 
     Orlando Magic 102 - Washington Wizards 111. 
     Philadelphia 76'ers 83 - Dallas Mavericks 100. 
     Atlanta Hawks 100 - Boston Celtics 116. 
     Detroit Pistons 97 - Los Angeles Clippers 84. 
     New York Knicks 91 - New Jersey Nets 93. 
     Cleveland Cavaliers 109 - Sacramento Kings 128. 
     Milwaukee Bucks 82 - Memphis Grizlies 93. 
     Houston Rockets 73 - New Orleans Hornets 76. 
     Utah Jazz 91 - Golden State Warriors 108. 
     Phoenix Suns 107 - Minnesota Timberwolves 98. 
     Seattle Supersonics 89 - Portland Trail Blazers 87. 
     Denver Nuggets 102 - San Antonio Spurs 84. 
     
</TEXT>
</DOC>
