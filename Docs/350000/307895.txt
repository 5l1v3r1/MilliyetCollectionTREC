<DOC>
<DOCNO> 307895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sontur34.html </URL>
<DATE> 2005/01/19/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Şişli'de masaj salonu adı altında fuhuş yaptırılan yere baskın .. 
</HEADLINE>
<TEXT>

     Şişli'de ''masaj salonu'' adı altında fuhuş yaptırılan yerin sahibi ile burada çalışan 10 kadın gözaltına alındı. 
     İstanbul Asayiş Şube Müdürlüğü Ahlak Büro Amirliği'nden alınan bilgiye göre, bir ihbar üzerine fuhuş yaptırıldığı belirlenen Nişantaşı'ndaki ''Nadide Masaj Salonu''na müşteri gibi davranarak giren 2 polis memuru, 70'er YTL ödeyerek masaj yaptırdıkları Zehra Y. 33 ve Tunus asıllı Türk vatandaşı Alia G'ye 43 ilişki kurmayı teklif ettiler. 
     Yapılan pazarlık sonucu 100'er YTL'ye anlaşma sağlanması üzerine polis olduklarını açıklayarak operasyona başlayan görevliler, salonun işletmecisi Yeşim G. 39 ile salonda ''masöz'' olarak çalışan, ancak hepsi ''fuhuş yapmak''tan dolayı sabıkalı olan 10 kadını gözaltına aldılar. 
     Türk vatandaşlığına geçen Tunus asıllı Alia G'nin, tıp eğitimi almak için 1966 yılında Türkiye'ye geldiği, ancak İÜ Cerrahpaşa Tıp Fakültesi'ni bitiremeden okuldan ayrıldığı öğrenildi. 
     Polisteki işlemleri tamamlanan 11 kadın, daha sonra Şişli Adliyesi'ne sevk edildi. 
     
</TEXT>
</DOC>
