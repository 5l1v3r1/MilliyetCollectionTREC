<DOC>
<DOCNO> 309694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sontur68.html </URL>
<DATE> 2005/01/26/ </DATE>
<TIME> 22.24 </TIME>
<AUTHOR>  </AUTHOR>
<HEADLINE>
Eskişehir'de simit fırınında patlama... 
</HEADLINE>
<TEXT>

     Eskişehir'de bir simit fırınında doğalgaz kaçağından kaynaklanan patlamada, 7 kişi yaralandı. 
     Atatürk Caddesi'nde faaliyet gösteren Rumeli Simit Fırını'nda doğalgaz kaçağı nedeniyle patlama oldu. Bu sırada yoldan geçen ve henüz sürücüleri belirlenemeyen 26 AY 266, 26 KV 291 ve 26 KE 222 plakalı araçların içindekiler ve caddeden geçen toplam 7 kişi yaralandı. 
     Patlamanın etkisiyle civarda bulunan çok sayıdaki ev ve işyerinin camı kırıldı. Yaralılar bölgedeki hastanelere kaldırıldı. 
     Patlamanın sesini duyup olay yerine gelen Vali Kadir Çalışıcı, emniyet ve itfaiye ekiplerinin konuya hakim olduklarını belirterek, yaralıların hemen hastanelere kaldırıldığını söyledi. 
     Çalışıcı, itfaiye ekiplerinin soğutma işlemlerini sürdürdüğünü, Eskişehir Doğalgaz Dağıtım A.Ş. ESGAZ ekiplerinin de kaçağı bulup bölgede önlem aldığını kaydetti. 
     Patlama nedeniyle Atatürk Caddesi trafiğe kapatıldı. 
     
</TEXT>
</DOC>
