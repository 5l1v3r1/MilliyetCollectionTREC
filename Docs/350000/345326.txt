<DOC>
<DOCNO> 345326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/soneko13.html </URL>
<DATE> 2005/05/24/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
İkinci el, havaların ısınmasıyla hareketlendi... İşte fiyatlar... 
</HEADLINE>
<TEXT>

     Sıfır otomobillerdeki kampanyalı cazip fiyatlar yüzünden büyük darbe yediği belirtilen "ikinci el" otomobil piyasasının, yaz aylarının yaklaşmasıyla birlikte hareketlenmeye başladığı bildirildi. 
     Bursa Oto-Koop Başkanı Rasim Hazar, "ikinci el" piyasasında son günlerde bir kıpırdanma yaşandığını, ancak sıfır otomobillerle "ikinci el" otomobiller arasındaki fiyat farkının azalmasından dolayı geçmiş yıllardaki hareketliliğin çok uzağında olduklarını söyledi. 
     Hazar, geçmişte bahar aylarıyla birlikte Oto-Koop’un dolup taştığını anımsatırken, oysa bu kez, ziyaretçi sayısının birkaç ay öncesine göre sadece yüzde 30 dolayında arttığını vurguladı. 
     Sıfır otomobillerdeki kampanyalı cazip fiyatlar nedeniyle piyasanın doyduğunu, müşterinin de tercihini bu yönde kullandığını ifade eden Hazar, bu durumun ikinci el otomobil satışlarına büyük darbe vurduğunu kaydetti. 
     Hazar, "İkinci el"de "Doğan", "Şahin", "Kartal", "Broadway" gibi modeli düşük otomobillerin, fiyat avantajı açısından daha çok alıcı bulduğuna işaret ederek, "Yaza otomobille girmek isteyen vatandaşlar, piyasaya biraz canlılık getirdi. Yüksek modelli araçlarda geçen yıla göre 2-3 bin YTL düşüş var. Buna rağmen, eski satışları arıyoruz" dedi. 
     Bursa Oto-Koop’ta, bazı modellerde ikinci el otomobil fiyatları ise şöyle 
     
     
Marka Model En düşük 
YTL En yüksek 
YTL Doğan 2001 12.000 13.000 Şahin 2001 11.000 12.000 Palio 1.2 2001 12.000 13.000 Renault Clio Symbol RNA 2001 13.000 14.000 Renault Clio HB 2001 14.000 15.000 Renault 1.4 RNA 2001 12.000 13.000 Renault Megan RTX 2000 17.000 18.000 Ford Focus Ambiente 2001 17.000 18.000 Opel Astra CD 2000 17.500 18.500 Opel Corsa 1.2 2001 15.000 16.000 Honda Civic 1.6 2001 17.000 18.000 Hyundai 1.3 2001 11.500 12.000 Hyundai 1.3 lx 2001 12.000 12.500 Toyota Corolla Terra 2001 15.000 16.000 Volkswagen Bora 2001 22.000 23.000 Passat Trendline 2001 24.000 25.000 
     
</TEXT>
</DOC>
