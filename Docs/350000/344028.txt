<DOC>
<DOCNO> 344028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sontur01.html </URL>
<DATE> 2005/05/19/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Çanakkale Savaşında şehit düşen tıbbiyeliler ve liseliler anıldı... 
</HEADLINE>
<TEXT>

     Çanakkale Savaşlarında şehit düşen tıbbiyeli ve liseliler, Gelibolu Yarımadası Tarihi Milli Parkı’nda düzenlenen törenle anıldı. 
     İstanbul Üniversitesi İÜ ile Atatürkçü Düşünce Derneği ADD 
     Çanakkale Şubesi’nin organize ettiği ve bu yıl 8’ncisi düzenlenen törende konuşan İÜ Cerrahpaşa Tıp Fakültesi Nöroşirurji Ana Bilim adamı Başkanı Prof. Dr. Cengiz Kuday, 90 yıl önce tıp fakültelerindeki öğrenimlerini yarıda bırakan ve bunlara İstanbul Erkek Lisesi’nden öğrencilerin de katılımıyla vatan savunması için 2 tümen halinde Gelibolu’ya gelen tıbbiyeli ve liselilerin, 18 Mayıs’ı 19 Mayıs’a bağlayan gece şehit olduklarını hatırlattı. 
     Çanakkale Savaşlarında yitirilen çoğu eğitimli gençlerin sayısı ve niteliklerinin bugün hala tam olarak bilinmediğini belirten Prof. Dr. 
     Kuday, "Bizim görevimiz bu noktaları gün ışığına çıkartmaktır. Bu, savaşların araştırılması gereken belki de en önemli yönüdür ve henüz ödenmemiş bir vefa borcudur. Çanakkale’de doğan ve milli mücadeleyi tetikleyen bu ruha bugün de ihtiyacımız vardır, gelecekte de ihtiyacımızın olacağı kesindir" diye konuştu. 
     İstanbul Erkek Liseliler Vakfı Başkanı Dr. Semra Günay da atalarıyla övünerek, onlara layık olmaya çalıştıklarını belirtti. 
     Günay, "Vatanı onlar kurtardı, koruyacak ve yükseltecek olan bizleriz" dedi. 
     ADD Çanakkale Şube Başkanı Dr. Zafer Doğan ise "90 yıl önce bu topraklarda şehit olan gönüllülerimiz ve askerlerin bizlere miras olarak bıraktıkları topraklar ve kavramlar, her zaman en iyi şekilde anılmayı hak ediyor" diye konuştu. 
     İstanbul Üniversitesi öğretim üyeleri, İstanbul Erkek Lisesi Vakfı üyeleri ile vatandaşların katıldığı törende, 2. Kolordu Komutanlığı Bandosu ile Çanakkale’yi Kalkındırma Derneği ÇAKADER Türk Halk Müziği Korusu, birer konser verdi. 
     
</TEXT>
</DOC>
