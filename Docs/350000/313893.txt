<DOC>
<DOCNO> 313893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sontur09.html </URL>
<DATE> 2005/02/09/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Şartajcı sevgiliye 2.5 yıl hapis 
</HEADLINE>
<TEXT>

     Burcu İNAL- Kerem KURUL EDİRNE, DHA 
     

EDİRNE'de giyim mağazası sahibi 27 yaşındaki Akif Cülfük yanında çalıştırdığı tezgahtar 23 yaşındaki İ.Y. ile yaşadığı aşk sahnelerini kamerayla kaydederek, şantaj ve tehditte bulunmak suçundan 2.5 yıl hapis cezasına çarptırıldı. 
     Edirne 1'inci Ağır Ceza Mahkemesi'nde ırza geçmek, şantaj ve tehdit suçlarından toplam 7 yıl hapis istemi ile tutuklu olarak yargılanan sanık Akif Cülfük, karar duruşmasında hakim karşısına çıktı. Akif Cülfük'ün avukatı Teoman Özdöl'ün isteği üzerine basına kapalı olarak görülen davada, İ.Y.'nin annesi N.Y. tanık olarak dinlendi. Duruşmanın karar aşaması basına açık olarak yapıldı. 
     Mahkeme heyeti Akif Cülküf'ü tehdit ve şantaj suçundan 2.5 yıl hapis cezasına çarptırırken, ırza geçmek suçundan suçsuz buldu. Heyet sanığın tutuklu kaldığı süreyi dikkate alarak davanın yargıtay aşaması sonuçlanıncaya kadar tahliyesine karar verdi. 
     Duruşma boyunca mahkeme kapısında bekleyen Akif Cülfük'ün ağabeyi Adem Cülfük, "Babam gazetelerde kardeşimi gördüğü gün beyin kanaması geçirdi. Ele güne rezil olduk. Babamızı kaybettik daha ne olsun'' dedi. Kardeşinin tutuklu bulunduğu süre içinde İ.Y.'nin kendisine sürekli mesaj gönderdiğini söyleyen Adem Cülfük, "İ.Y., kardeşim tutukluyken bana mesaj gönderdi. Abi avukata danış, nikah yapınca dışarıya çıkabiliyorsa nikah yapalım' dedi. İ.Y.'nin annesinin baskısı ile tüm bunları yaptı. Kamera görüntülerinde ikisinin birbirini çektiği anlar var. Hatta İ.Y. bazı yerlerde Akif'e sürekli oramı da çek, buramı da çek' diyor. Bu mesajlar elimde delildir'' dedi. 
     Edirne'de 4 ay önce giyim mağazası işleten Akif Cülfük yanında tezgahtar olarak çalışan İ.Y. ile ilişkiye girmişti. Cülfük yaşadıkları aşk sahnelerini kasete çekmiş daha sonra da bunları CD'ye kaydederek, internet üzerinde yayınlayacağını söyleyerekİ.Y.'ye şantaj yapınca tutuklanmıştı. 
     
</TEXT>
</DOC>
