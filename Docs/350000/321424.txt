<DOC>
<DOCNO> 321424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sondun08.html </URL>
<DATE> 2005/03/07/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
Bolivya Cumhurbaşkanı, istifa edeceğini açıkladı... 
</HEADLINE>
<TEXT>

     Bolivya Cumhurbaşkanı Carlos Mesa, görevinden istifa edeceğini açıkladı. 
     Mesa ulusa hitaben yaptığı açıklamada ''Bugün, meclisin karar alabilmesine olanak tanımak amacıyla istifamı meclis başkanına sunacağım'' diye konuştu. 
     Konuşmasında, son haftalarda ülke çapında düzenlenen sokak gösterileri ve yollara barikatlar kurularak hükümetin prostesto edilmesi olaylarına değinen Mesa, çeşitli siyasi ve sosyal örgütlerce düzenlenen son gösterilerin ülkenin önünü tıkadığını ifade etti. 
     Mesa, eski cumhurbaşkanı Gonzalo Sanchez De Lozada'nın, 56 kişinin ölümüyle sonuçlanan kanlı sokak gösterilerinin ardından istifaya zorlanmasından sonra Ekim 2003'te Bolivya cumhurbaşkanlığı görevine gelmişti. 
     
</TEXT>
</DOC>
