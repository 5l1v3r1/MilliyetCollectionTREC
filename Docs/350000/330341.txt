<DOC>
<DOCNO> 330341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sondun24.html </URL>
<DATE> 2005/04/05/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Bulgaristan'da film gibi soygun 
</HEADLINE>
<TEXT>

     Bulgaristan'nın başkenti Sofya'dan Pernik kasabasına hurda metal taşıyan bir yük treni, kimliği henüz tespit edilemeyen kişiler tarafından soyuldu. 
     Bulgaristan Devlet Demiryolları'ndan BDJ yapılan açıklamaya göre, toplam 37 vagondan oluşan yük trenine Tsaleva Kruşa köyü yakınlarında bindiği tahmin edilen hırsızlar, arkadaki 13 vagonu büyük bir ustalıkla trenden ayırmayı başardı. 
     Tren makinisti, 13 vagonun eksik olduğunu ancak Pernik garına girdiğinde fark edebildi. Ulaştırma polisinin yaptığı araştırma sonunda, hırsızların trenden ayırdığı vagonlar Tsavela Kruşa köyü bölgesinde bulundu. 
     Hırsızların hurda metal yüklü vagonlardan ikisini tamamen boşalttığı, diğer 11 vagonu ise açmaya fırsat bulamadığı anlaşıldı. 
     Olayla ilgili geniş çaplı soruşturma başlatılırken, faillerin yakalanması için hurda metal satışı yapan depolara baskınlar düzenlendiği bildirildi. 
     Bu arada, Dupnitsa bölgesinde askeri hurda stokların bulunduğu bir depo da soyuldu. Dupnitsa emniyet müdürlüğü ve askeri polis deponun hurdalık bölümündeki tüm metallerin çalındığını açıkladı. 
     
</TEXT>
</DOC>
