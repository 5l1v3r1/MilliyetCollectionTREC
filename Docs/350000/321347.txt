<DOC>
<DOCNO> 321347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/guncel/gun02.html </URL>
<DATE> 2005/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Evrak çetesine darbe 
</HEADLINE>
<TEXT>


Gebze ve İstanbul'daki operasyonda, sahte diploma, nüfus cüzdanı, sürücü belgesi ve mühür hazırlayan 13 kişi yakalandı 

DHA 

Sahte rakı şebekesinden sonra, şimdi de üniversite diplomasından sürücü belgesine kadar binlerce sahte evrak düzenleyen 23 kişilik şebeke ortaya çıkarıldı. 13 kişi gözaltına alınırken, 10 kişi aranıyor. 
Güzeller Mahallesi'nde cep telefonu satış mağazası gibi gösterilen bir işyerini basan polis, sahte üniversite, lise, meslek lisesi diplomaları, ustalık belgeleri, ikinci kademe okur yazar belgeleri ve sürücü belgeleri ele geçirdi. Gözaltına alınan işyeri sahibi Salih Okur ve Salim Özalp'ın ifadeleri doğrultusunda Gebze ve İstanbul'da operasyonlar düzenledi. İstanbul'da bir matbaaya yapılan baskında Engin Doğan ve Bülent Özşengül de gözaltına alındı. Sahte diploma bastığı belirlenen bu kişilerin ifadeleri üzerine Gebze ve İstanbul'da 11 kişi daha yakalandı. Doğan ve Özşengül'ün hazırladığı sahte diploma ve belgelerin Okur ve Özalp aracılığıyla Gebze, İstanbul, Ankara, Tekirdağ ve Adapazarı'nda satıldığı ortaya çıktı. 

Ele geçen belgeler 

3 milyonluk sahte posta pulu.2266 lise diploması ile ustalık belgesi.Sakarya Üniversitesi lisans ve önlisans diplomaları.964 boş sürücü adayı sağlık raporu.66 sahte motorlu araç sınavına giriş belgesi.11 sahte nüfus cüzdanı. 15 sahte sürücü adayı sağlık raporu.Sahte mühür ve kaşeler.17 boş ikametg h belgesi.10 hazır diploma.13 çeşitli firmalara ait boş fatura koçanı.1 soğuk mühür baskı makinesi. 1 özel kursa ait motorlu taşıt sertifikası. 


</TEXT>
</DOC>
