<DOC>
<DOCNO> 345063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sonspo05.html </URL>
<DATE> 2005/05/23/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
Azerbaycan'da FB-GS derbi kavgası 
</HEADLINE>
<TEXT>

     DHA 

      AZERBAYCAN’nın beşkenti Bükü'de, Fenerbahçe ile Galatasaray arasında oynanan derbi maçtan sonra taraftarlar arasında kavga çıktı. Olaya müdahale eden polis, taraftarları dağıttı. 
     Azeri taraftarlar İstanbul'da oynan derbi maçı evlerinde ve kafelerde izledi. Kafeleri ve kebapçıları tıka basa dolduran Azeri taraftarlar, maç boyunca kırşılıklı olarak takımları lehine tezahürat yaptı. Kafelerde yer bulamayan bazı taraftar ise çıktıkları ağaçlardan ve sokaktan maçı izlemeye çalıştı. 
     Maç boyunca takımları lehine bayraklarla tezahürat yapan Azeri gençler, karşılaşmadan sonra da sokaklarda karşılıklı atıştı. Taraftarlar arasında başlayan laf atmalar, küfürleşmeye dönüşünce yumruklu kavga başladı. Dakikalarca süren kavgaya müdahale eden polis, Azeri gençleri dağıttı. 
     
     Kosova'da derbi heyecanı 
     İSTANBUL'da oynanan Fenerbahçe- Galatasaray maçı Kosova'da ilgiyle izlendi. 
     Türkiye Süper Ligi'ni yakından takip eden Kosovalılar, dün akşam oynanan Fenerbahçe- Galatasaray maçını kahvehanelerde izledi. 
     Kosavalılar, tıklım tıklım doldurdukları kahvehanelerde takımları lehine tezahürat yaptı. Ellerinde takımlarının bayraklarıyla maç seyreden Kosovalı Fenerbahçe taraftarları, maç bitiminde sokaklara döküldü. Derbi maçı Kosova'da görev yapan Türk taburunda da ilgiyle izlendi. 
     
</TEXT>
</DOC>
