<DOC>
<DOCNO> 317038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sonyas09.html </URL>
<DATE> 2005/02/20/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Samanyolu'nda en büyük patlama 
</HEADLINE>
<TEXT>

     BBC 

Dünya yörüngesinde bulunan Hubble teleskopunun siyah beyaz elektronik imgeler halinde yeryüzüne yolladığı uzay fotoğrafları, gökbilimcilerin sanat çalışmasıyla birer tabloya dönüşüyor. 
     Amerikalı sanat uzmanı Elizabeth Kessler, teleskoptan gelen görüntülerin, 19. yüzyıl romantik akım manzara resimlerinin bir uzantısı gibi renklendirildiğini, sanat ve gerçekliği dengeli biçimde birleştirdiğini söyledi. Hubble'ın yolladığı görüntüleri anlamlandırma sürecinde astronomlar, her biri farklı ışık dalga boyunda kayıtlar içeren üç Hubble filtresini değerlendirerek birleştiriyor, anlamlandırıyor, renklendiriyor, sorunlu kısımları atıp son görsel imgeyi oluşturuyor. 
     
     Samanyolu'nda en büyük patlama 

     Diğer taraftan 50 bin ışık yılı uzaklıktaki bir yıldızda meydana gelen patlamanın kuvveti gökbilimcileri şaşırttı. Uzmanlar yıldızın 10 ışık yılı uzaklıkta olması durumunda Dünya'nın tamamen yok olacağını, patlamanın Samanyolu galaksisi içinde şimdiye kadar belirlenen en büyük patlama olduğunu söyledi. 
     
</TEXT>
</DOC>
