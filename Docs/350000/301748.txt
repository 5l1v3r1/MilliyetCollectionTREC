<DOC>
<DOCNO> 301748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/guncel/axgun02.html </URL>
<DATE> 2004/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
30 milyona dansöz şovu 
</HEADLINE>
<TEXT>


Varoşlar da yılbaşı gecesine hazırlanıyor. 30 milyon liralık mönülerin yanında, buralarda patlatmak için 2 milyon liraya 'havalı şampanya' bile bulunuyor... 

ŞAKİR AYDIN, GÜRKAN AKGÜNEŞ İstanbul 

Evde meyve ve kuruyemiş eşliğinde televizyon izlemeye alternatif yılbaşı eğlenceleri sunan varoşlardaki eğlence mek nları yeni yıla hazırlanıyor. K ğıthane'deki Bizim Ora Müzikhol'ün 30 milyon liralık yılbaşı mönüsünde bira, ızgara, çerez ve mezeler bulunuyor. Eğlencede, çekilişle bazı müşterilere elektronik eşyalar verilecek. 
Esenyurt Balıkevi ve Eylül Türkü Evi, müşterilerine türkü ziyafeti vaat ediyor. Duvarlarına tebeşirle 'Mutlu Yıllar' ve '2005' yazılan mek nda gecenin solistleri Hasan Sağlam ve Murteza Sezgin. 

Dansözlü kanatçı 
Esenyurt'taki Kanatçı Ova da özel yılbaşı hazırlıkları yapan mek nlardan biri. Konuklarına türkü eşliğinde yılbaşı programı hazırlayan İsmet Yaşar, sabaha kadar sürecek eğlencenin semt sakinlerine pahalı geldiğini söylüyor. 5 türkücü ve bir dansözün sahne alacağı Kanatçı Ova'da gecenin maliyeti 60 milyon lira. 
Sefaköy'deki Öğüt Pastanesi, yeni yıla özel sepetle hazırlanıyor. Oyuncaklar, süs eşyaları, çikolata, kuruyemiş ve milli piyango bileti bulunan sepetlerin fiyatı 100-150 milyon lira. Pastane, gece için perili ev ve Noel Baba pastası yapıyor. 


</TEXT>
</DOC>
