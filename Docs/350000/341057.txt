<DOC>
<DOCNO> 341057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/ekonomi/eko01.html </URL>
<DATE> 2005/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sivasspor'un 1. lige çıkması, Sivas Kongresi kadar önemli' 
</HEADLINE>
<TEXT>


Sivasspor'un 1. lige çıkmasının önemini vurgulayan Başbakan Yardımcısı Şener, "Beşiktaş Teknik Direktörü, Sivaslı Rıza Çalımbay milletvekilliğine adaylığını koyarsa ne yaparsınız " sorusunu, "Siyaseti bırakırım" diye yanıtladı 

Ahmet Erhan Çelik - Ankara 

BDDK, TMSF ve DPT gibi kritik ekonomi birimlerinden sorumlu Devlet Bakanı Abdüllatif Şener, memleketi Sivas'ın futbol takımı olan Sivasspor'un birinci lige çıkmasından dolayı bugünlerde çok mutlu. Şener, takımın başarısını espriyle değerlendirerek, "Bu Sivas açısından Sivas Kongresi'nden sonraki ikinci önemli olaydır" diyor ve hemen ekliyor, "Bunu teşbih kabul edin" 
Şener'in sorularımıza yanıtları şöyle 

Sivasspor tarihinde önemli yer tutan "Naci olayı" nedir 1972-73 sezonu Sivasspor'un -bu sene hariç- süper lige en yakın olduğu sezondur. Ligden düşeceği kesinleşmiş olan Karşıyaka ile maç yapılacak ve Sivas averaj düzeltmek için sahaya çıkıyor. Bir türlü gol gelmiyor. Sivas maçın sonunda bir penaltı kazanıyor. Penaltıyı takımın kaptanı ve dönemin en iyi futbolcusu olan Naci varken başkası atar mı Hayır. Naci vuruyor ve top dışarı gidiyor. Vuruş, o vuruş. Naci penaltıyı kaçırınca Sivas'ta hakkında olumsuz hava oluşuyor. Emniyet'ten de herhalde "Sen ortalarda görünme" demişler. Naci hem futbolu bırakıyor, hem de kenti terkediyor. Yıllarca kendisinden haber alınamadı. İşin garibi o sezon Naci gol kralı oldu. 

Atmosfer artık rahat 
Naci'ye kimse ulaşamadı mı Altı ay kadar önce katıldığım bir televizyon programında bu olaydan söz ettim ve "Naci'yi bulursanız haber verin" dedim. Naci'yi buldular, bana telefonunu verdiler. İzmit'te işçi olarak yaşıyormuş, SSK'dan emekli olmuş. İzmit'e gittiğimde kendisiyle bir araya geldik. Olayın psikolojisini halen taşıdığını gördüm. O'na "Naci sen şimdi ortaya çıkma, şampiyonluk kesinleşsin kutlamalarda ortaya çıkarsın" dedim. 

Naci benzeri bir futbolcu bugün aynı şekilde penaltı kaçırırsa ne olur Sivas'ta şimdi çok rahat bir atmosfer var. Ben bu sene Sivas maçlarını izledim, seyirci oyuna ve oyunculara büyük nezaket gösteriyor. Mesela hiç küfür duymuyorsunuz. 

Yakın çevrenizde "Sivasspor'un birinci lige çıkması Sivas Kongresi kadar önemli" diyormuşsunuz. Sizce iki olay arasında ilk sırada yer alan hangisidir Sivas'ın süper lige geçişi çok önemli bir hadise. Sivas Kongresi, Sivas açısından tarihinde ikinci önemli hadisedir. Daha doğrusu ikinci dereceden önemli hadiselerden biridir. Çünkü kongre bütün Türkiye'yi ilgilendiriyordu. Ama bu olay sadece Sivas'ı ilgilendiren bir olaydır. İlla da ikisini karşılaştırırsak Sivas Kongresi birinci sırada yer alır. Bu söyledikleri teşbih olarak kabul edin. 

Ali Sami Yen'i doldurdu 
Sivasspor'un birinci lige çıkması sosyo-ekonomik açıdan ne ifade ediyor Birincisi, Sivas Türkiye'nin gündeminde olacak, Sivasspor Beşiktaş'la Galatasaray'la, Fenerbahçe'yle maç yapacak. İkincisi, Sivas'ın ekonomik hayatı gelişecek. Şu anda Sivas'ta 5 yıldızlı otel yok. Hava trafiği artacak, konaklama tesisleri modern hale gelecek. Üçüncüsü, Sivas'ın kültürel hayatı dışarıya açılacak. Bu etkileşim Sivaslının dünyayı, Türkiye'yi anlamasını etkileyecek. 

Sivasspor'un başarısı geçmişteki Trabzonspor vakasına benzetilebilir mi Seyirci profili açısından bu benzetmeyi yapabilirsiniz. Trabzonspor, İstanbul'daki maçlarda bile büyük seyirciye sahiptir Sivas da böyle. Sivasspor İstanbul'da Ali Sami Yen Stadı'nda bir maç yaptı, stad tamamen doluydu, seyircinin tamamı da Sivaslıydı. Olimpiyat stadında maç yapıldı, 25 - 30 bin kişi geldi. Bu kitleyi sadece İstanbul'da değil, İzmit'te Bursa'da, İzmir'de, Antalya'da, Mersin'de, Adana'da, Kayseri'de, Samsun'da ve başka bir çok kentte bulabilirsiniz. 

Sivasspor birinci lig mücadelesini finanse edebilecek durumda mı Sivasspor'un pahalı futbolcusu yoktu, çok büyük finansman ihtiyacı da duymadı. Bu yıl Sivasspor'a bahislerden büyük gelir kaldı. Finansman için toplantılar yapıldı ben de birkaçına katıldım. Bir toplantıda "Önümüzdeki sezon finans sorunumuzu nasıl çözeceğiz " dediler. Şunu önerdim 600'e yakın Sivaslı derneği, 400 kadar da maddi katkıda bulunabilecek kurum ve kişi var. Her dernek, kurum ya da kişi "yılda bin YTL verecek" deseniz, maddi katkı sağlanacak kaynak sayısı 5 bin olur. Bu rakamı bin YTL ile çarpın 5 milyon YTL yapar. Reklam ve bahis gelirleri filan derken bu rakam 10 milyon YTL'ye çıkar. Bu para da Sivasspor'a birinci ligde yeter. 

Beşiktaş Teknik Direktörü Rıza Çalımbay'la sık sık görüştüğünüzü biliyoruz. Bu yakınlık nereden geliyor Ben Rıza'yı Beşiktaş'ta futbol oynamaya başladığı yıllardan beri izlerim. Rıza'yla ben aynı ilçeden, Yıldızeli'nden geliyoruz. Günün birinde randevu falan da almamışlardı, "Rıza geldi" dediler. Yanında Sivasspor başkan yardımcısı vardı. Oturduk Beşiktaş üzerine sohbet ettik. O günden beri de her fırsatta görüşüyoruz. 

'Siyaseti bırakırım' 
Rıza Sivas'tan milletvekili adayı olarak karşınıza çıksa ne yaparsınız Gülerek yanıt veriyor O zaman ben siyaseti bırakırım. Sivas Rıza'yı bilir. Bu arada Sivas belediye başkanını ve meclis üyelerini tebrik ediyorum. Rıza'nın oturduğu sokağa "Rıza Çalımbay" adını verdiler. 

Başbakan Tayyip Erdoğan'ın Beşiktaş - Fenerbahçe maçında açılan "Rıza efendi"li pankart üzerine Rıza'yla görüşmenizde etkiniz oldu mu Sayın Başbakan'ın kendisi düşünmüş. O'nunla görüşmesi çok önemliydi. 

Şener, takımın ilk 11'ini sayamadı "Sivasspor'un ilk 11'ini sayabilir misiniz " diye sorunca Başbakan Yardımcısı Abdüllatif Şener, "Bunu sakın yazma. Şunu itiraf edeyim, ben futbola hiçbir zaman çok yakın durmadım" yanıtını verdi. Şener, Sivasspor karşılaşmalarıyla ilk olarak küçüklüğünde tepside simit sattığı stadda tanıştığını söyledi. Şener, futbol karşılaşmalarının siyaseten anlamını ise "Ben 1991'de milletvekili mazbatamı aldım. Mazbatayı cebimize koyduk nefes nefese stada yetiştik" diye anlattı. 

'Hem Alevi'nin hem Sünni'nin...' Başbakan Yardımcısı Abdüllatif Şener, Madımak Oteli'nin kundaklanması olayından sonra Sivas'ta yaşanan kırılmanın hatırlatılması ve Sivasspor'un başarısının halk arasında uzlaştırıcı olup olamayacağına ilişkin soru üzerine şöyle konuştu "Aklı selim ve makulü gözeten kişiler bu kırılmaların aşılması gerektiğini düşünüyorlar. Sivasspor'la ilgili toplantılara da her kesimden insanın katıldığını gördüm. Bu toplantılara tüm ilçelerden, farklı mezheplerden, mesleklerden insanlar katılıyor. Sivasspor hem Alevilerin hem de Sünnilerin takımıdır. Ayrım yapmak mümkün değil. Sivasspor ifade ettiğiniz Sivaslılık ruhunu pekiştirecek insanları kaynaştıracak güce sahip olabilir." 

'Beşiktaşlıyım ama Sivasspor kazansın' Başbakan Yardımcısı Abdüllatif Şener, "Siz Beşiktaş taraftarısınız. Bugünkü Sivasspor - Beşiktaş özel maçında hangi takımı destekleyeceksiniz " sorusuna şu yanıtı verdi "Ne kadar zor sorular soruyorsunuz. Ama bu maçta Sivassporluyum. Maça bütün Sivassporluların gelmesi lazım. Çünkü takım ilk defa üç büyük kulüpten biriyle maç yapıyor. Maçta da hem iyi oynamak hem de kazanmak isteriz." 


</TEXT>
</DOC>
