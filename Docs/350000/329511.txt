<DOC>
<DOCNO> 329511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/guncel/agun.html </URL>
<DATE> 2005/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kurtlar' polisi gerdi 
</HEADLINE>
<TEXT>


Polis Akademisi'nin dergisine açıklamasında, Emniyet'in kendini daha iyi anlatması gerektiğini savunan Emniyet İstihbarat Şube Müdürü Güven, "Siz anlatamazsanız çeşitli vadilerde anlatırlar" dedi 

ANKARA Milliyet 

Polis Akademisi'nce yayımlanan "Akademik Bakış" adlı dergiye konuşan Emniyet Genel Müdürlüğü İstihbarat Şube Müdürü Recep Güven, bazı televizyon dizilerinin emniyet tarafından hazırlandığı imasında bulundu. Operasyonlarla ilgili "sanatsal duyurular"ın etkili olabileceğini dile getiren Güven, "Siz anlatamazsanız çeşitli 'vadilerde' anlatırlar, insanları etkilerler" dedi. 
Derginin "Yeraltında kesişen yollar - Derin Mafya" kapağıyla çıkan ocak sayısında, Güven'le yapılan röportaja yer verildi. Güven, "Medyayla İletişim" başlığıyla verilen sözlerinde, her operasyondan sonra propaganda veya psikolojik harek t anlamındaki duyuruların "bir yöntem" olabileceğini, bu konuda sanat yönü ağır basan duyuruların etkili kullanılabileceğini vurguladı. 

Nerede yanlış yaptık 
Güven, bu duyuruların nasıl yapıldığını da şöyle anlattı 
"Bileşik Kaplar Kuralı Siz anlatamazsanız çeşitli vadilerde anlatırlar, insanları etkilerler. Devletin, mafyanın içine sızmış, fakat aynı zamanda mafyacı gibi görünen, belki de alternatif mafyalar üreten, çok derinlerde, çukurlarda bir yerlerde bir yapı olarak algılanmasını sağlayan bir sürü şey var ortalıkta. Buna alternatifiniz yok mu Var aslında..." 
Özeleştiri de yapan Güven, organize suç örgütleriyle mücadelede başarılı olamadıklarını belirtti. 
"Acaba nerede yanlış yaptık' diye düşünmeden edemiyorum" diyen Güven, emirle operasyon yapılamayacağını da söyledi. Güven, istihbarat örgütlerine ilişkin konuşulanların, aslında devlet ciddiyetinden uzaklaşmış bireylerin kontrolsüzlükleri olduğunu dile getirdi. 

MİT'i kızdıran yazı 

Dergideki bir başka yazı, Alaattin Çakıcı'nın yakalanmasının ardından yaşanan MİT - Emniyet gerginliğini ortaya koydu. Komiser Yardımcısı İsmet Kaplan, MİT'i kızdıran şu sözlere yer verdi "'Kaçıcı' tekrar yakalanmış, bir MİT'çi tahliye, bir MİT'çi tevkif olmuş... İt izinin at izine karıştığı bir kumpas. İti ite kırdırayım derken, MİT'i mi MİT'e düşürdüler acaba " 

Artık yayımlanmıyor 

Dergide, Kaçakçılık ve Organize Suçlarla Mücadele Daire Başkanı Hanefi Avcı'yla yapılan röportajdaki, "Çetelerin içinde resmi görevlilere rastlanıyor" sözleri tepki yarattı. 23 Mart'ta bir emir yayımlayan Aydıner, çok sayıda dergide teşkilatın diğer kurumlarla arasını bozacak yazılar çıktığını belirtti, Emniyet Genel Müdürlüğü'nün Polis ve Polis Bilimleri dergileri dışındaki süreli yayınların yasaklandığını bildirdi. 


</TEXT>
</DOC>
