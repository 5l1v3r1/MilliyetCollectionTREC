<DOC>
<DOCNO> 323571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/yasam/axyas02.html </URL>
<DATE> 2005/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektrikten tasarrufun sırrı beyaz boya 
</HEADLINE>
<TEXT>


Elektrik faturanızı hafifletmek için duvarlarınızı beyaza boyayın, yatak odanıza 50 watt'lık ampul takın... 

ANKARA Milliyet 

Elektrik İşleri Etüt İdaresi Genel Müdürlüğü, enerji tasarrufu sağlamak için ev duvarlarının açık renge boyanmasını ve açık renk mobilyalar kullanılmasını önerdi. Genel Müdürlüğün "Binalarda Elektrik Enerjisinin Verimli Kullanımı" kitabında, ev aletlerinden en düşük enerjiyle en fazla faydayı elde etmenin yolları da anlatıldı. İşte tavsiyelerden birkaçı 
Yatak odasına 50, banyo ve oturma odasına 100 watt'lık ampul takın.Düşük güçlü çok sayıda lamba yerine, yüksek güçlü tek lamba kullanın.Yaz aylarında bulaşık makinesini, ısı ve nemi azaltmak için sabah ve akşam saatlerinde kullanın.Mutlaka akıllı sayaç kullanın. Çünkü akıllı sayaçlar, elektrik tüketimini indirimli ücret uygulanan zaman dilimlerine kaydırarak, aynı miktarda elektrik için daha az ücret ödenmesini sağlar. Bilgisayarı kapattıktan sonra fişini de çekin.Elektrik süpürgenizin torbasını sık boşaltın. Pişirme esnasında fırın kapağını her açışınız yüzde 20 oranında ısı kaybına yol açar. Bu nedenle fırın kapağını pişirme bitene kadar açmamanızda fayda var. 


</TEXT>
</DOC>
