<DOC>
<DOCNO> 318633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sontur21.html </URL>
<DATE> 2005/02/25/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Emniyet plakaya ceza yazılamaz kararına itiraz edecek 
</HEADLINE>
<TEXT>

     Emniyet Genel Müdür Yardımcısı Ramazan Er, fahri trafik müfettişlerinin hazırladığı trafik ceza tutanaklarının sürücü imzası bulunmadığı gerekçesiyle iptali yönündeki İstanbul 3'üncü Sulh Ceza Mahkemesi kararına itiraz edeceklerini açıkladı. 
     Emniyet Genel Müdür Yardımcısı Ramazan Er, haftalık değerlendirme toplantısında "Trafik ceza tutanağının araç plakasına göre ve sürücünün gıyabında düzenlediği ve dolayısıyla tutanakta sürücü imzasının bulunmadığı gerekçesiyle" İstanbul 3'üncü Sulh Mahkemesi tarafından iptal edilmesi kararına itiraz edeceklerini açıkladı. 
     Er, fahri trafik müfettişlerinin 2918 sayılı Karayolları Trafik Kanunu'nun suç saydığı fiiller kapsamında trafik suçlarını belirlediğini açıkladı. Er, fahri trafik müfettişlerine "ışık, ses veya görevlilerin ikazına rağmen tartı sistemine girmeden seyrine devam eden ve sürücüsü tespit edilemeyen araçlara, tescil plakalarına göre ceza ve suç tutanağı düzenleme" yetkisi verildiğini kaydetti. 
     Basında yer alan sürücüsü tespit edilemeyen araçların tescil plakalarına ceza uygulanamayacağı yönündeki haberlerin gerçeği yansıtmadığını ifade eden Er, konuyla ilgili mahkemenin kararına da itiraz edeceklerini kaydetti. 
     
</TEXT>
</DOC>
