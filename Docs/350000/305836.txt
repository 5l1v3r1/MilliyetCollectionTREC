<DOC>
<DOCNO> 305836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonspo16.html </URL>
<DATE> 2005/01/12/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Avustralya Açık Tenis Turnuvası'nda ABD'li bayan raket Capriati de yok 
</HEADLINE>
<TEXT>

     Avustralya Açık Tenis Turnuvası'nın başlamasına az bir süre kala ünlü tenisçiler birer birer yılın ilk ''Grand Slam'' mücadelesine katılmayacaklarını açıklıyorlar. 
     Geçen yıl bu turnuvada finale kalan 2 Belçikalı raket Kim Clijsters ve Justine Henin-Hardenne'in ardından 2001 ve 2002 yılında Melbourne'de kupanın sahibi olan ABD'li Jennifer Capriati'nin de mücadelede yer alamayacağı bildirildi. 
     17-30 Ocak tarihleri arasnda düzenlenecek Avustralya Açık'ın organizatörleri, Capriati'nin turnuvaya, sağ omuzundaki sakatlığının yeniden nüksetmesi nedeniyle katılamayacağını belirtirken, Henin-Hardenne, diz kapağı sorunu, Clijsters ise bileğindeki sakatlığın tekrar etmesi üzerine bu turnuvaya katılamıyor. 
     Henin-Hardenne ve Capriati, sakatlıkları nedeniyle bu hafta yapılan 1 milyon dolar ödüllü Medibank Sydney Uluslararası Tenis Turnuvası'ndan da çekilmek zorunda kalmışlardı. 
     
</TEXT>
</DOC>
