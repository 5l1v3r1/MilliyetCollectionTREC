<DOC>
<DOCNO> 312316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sondun39.html </URL>
<DATE> 2005/02/04/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Guantanamo tutsaklarında ömür boyu sürecek semptomlar olabilir 
</HEADLINE>
<TEXT>

     BM insan hakları uzmanları, Guantanamo'daki tutsaklarda, geri dönüşü olmayan psikiyatrik semptomlar olabileceğinden kaygı duyduklarını söyledi. 
     Uzmanlar yayımladıkları bildiride, başta hücre cezasındakiler olmak üzere, ABD'nin Guantanamo üssündeki koşulların tutsakları önemli psikiyatrik rahatsızlık riski içine soktuğunu, tutsaklarda geri dönüşü olmayan psikiyatrik semptomlar geliştirmenin de söz konusu olabileceğini belirtti. 
     Çeşitli ülkelerden uzmanlar, hapiste üçüncü yılın dolduran çoğu tutsağın, yasal yardım almadığına ve daha ne kadar burada tutulacağını bilmeden yaşadığına dikkat çekti. 
     Afganistan ve Irak'ta çatışmaların bir yıldan fazla bir süre önce sona ermesine karşın, tutsakların Üçüncü Cenevre Sözleşmesi'ne aykırı biçimde hala alıkonulduğu da uzmanların raporunda belirtildi. 
     Tutsakların tam sayısının ve adlarının hala bilinmediğine dikkat çeken uzmanlar, tutsakların statüsü konusunda yasal açıklık olmamasının, bu kişilerin daha ne kadar burada tutulacağı konusunda da belirsizliğe yol açtığını kaydetti. 
     
</TEXT>
</DOC>
