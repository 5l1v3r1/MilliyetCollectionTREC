<DOC>
<DOCNO> 344316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sonspo09.html </URL>
<DATE> 2005/05/20/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Çalımbay Sergen bu haliyle zor... 
</HEADLINE>
<TEXT>

     Beşiktaş'ın hocası Rıza Çalımbay, Sergen'i bu haliyle takımda tutmasının mümkün olmadığını söyledi. Genç hoca, kendisiyle bir görüşme yaptığını belirterek, "Sergen'le problemim yok. Ama onu bu haliyle oynatmam. Sergen'den kendisine yakışır gibi çalışmasını ve idmanlara katılmasını bekliyorum" dedi. Çalımbay, şöyle devam etti 
     "İki sene önceki gibi Sergen'i isterim. Sergen'in bende özel bir yeri var. O, takımına şampiyonluklar kazandırmış bir arkadaşımız. Kendisi, yeni sezonda bambaşka bir Sergen olacağı konusunda söz verdi." Çalımbay, 'Beşiktaş'ı Rize gibi düşünüyor' biçimindeki eleştirilerin hatırlatılması üzerine, "Yapılan eleştiriler hikaye" dedi. Koray'ı aldıklarında da eleştirildiğini, hatta 'Çalımbay'ın bonusu' dediklerini hatırlatan genç hoca, şunları söyledi "Beşiktaş'ın hedeflerini benden başka kimse bilemez. O eleştirilerin hepsi hik ye, bizim bulduğumuz oyuncuları kimse bulamaz. Dengeyi bozmadan, hedeflere taşıyacak oyuncular alacağız." 
     
</TEXT>
</DOC>
