<DOC>
<DOCNO> 348643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sonspo19.html </URL>
<DATE> 2005/06/03/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Dolmabahçe'de milli maç heyecanı... 
</HEADLINE>
<TEXT>

     A Milli Futbol Takımı, yarınki Yunanistan maçını yapacağı İstanbul BJK İnönü Stadı'nda daha önce 61 kez sahaya çıktı. 
     Milliler geride kalan maçlarda Dolmabahçe'de 26 galibiyet alırken, 22 kez yenildi, 13 maçta da eşitliği bozamadı. 
     BJK İnönü Stadı'nda rakip fileleri toplam 77 kez havalandıran ay-yıldızlı ekip, kalesinde ise 83 gol gördü. 
     Türkiye, BJK İnönü Stadı'nda ilk maçını 30 Mayıs 1948'de Avusturya ile yaptı ve özel karşılaşmayı 1-0 kaybetti. 
     Millilerin, Dolmabahçe'deki son randevusunda ise 26 Mart 2005'te Arnavutluk'u 2-0 mağlup etti. 
     A Milli Futbol Takımı, BJK İnönü Stadı'nda en farklı skorlu galibiyetini 28 Mayıs 1950'de özel maçta İran'ı 6-1 yenerek alırken, en farklı skorlu yenilgisini ise 14 Kasım 1984'te Dünya Kupası elemelerinde 8-0 ile İngiltere'ye karşı yaşadı. 
     Türkiye, BJK İnönü Stadı'nda son 13 yılda yaptığı 7 resmi maçın 6'sını kazanırken, 1'inde berabere kaldı, hiç yenilmedi. 
     Dolmabahçe'de resmi maçlarda son yenilgisini 16 Aralık 1992 tarihinde Hollanda karşısında 3-1'lik skorla alan milliler, bu statta daha sonra yaptıkları resmi maçlarda Polonya ve İsveç'i 2-1, Macaristan ve Arnavutluk'u 2-0, Azerbaycan'ı 3-0, Makedonya'yı 3-2 yendi, Letonya ile 2-2 berabere kaldı. 
     
</TEXT>
</DOC>
