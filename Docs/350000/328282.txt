<DOC>
<DOCNO> 328282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sontur53.html </URL>
<DATE> 2005/03/29/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Telekomünikasyon Kurumu Başkanı Arasıl görevinden ayrıldı 
</HEADLINE>
<TEXT>

     Telekomünikasyon Kurumu Başkanı Ömer Arasıl, süresinin dolması nedeniyle görevinden ayrıldı. 
     Bakanlar Kurulu tarafından 2 Ağustos 2002'de, önceki başkan Fatih Yurdal'ın istifası üzerine göreve atanan Arasıl, yaklaşık 2 yıl 8 ay görev yaptı. 
     Geçen hafta sektörü izleyen gazetecilerle veda toplantısı düzenleyen Arasıl, bugün de kurum personeliyle vedalaştı. 
     Telekomünikasyon Kurumu, Ömer Arasıl'ın başkanlığı döneminde Türk Telekom'un tekel haklarının sona ermesiyle birlikte uzak mesafe telefon hizmetlerinin yasal altyapısını oluşturdu ve lisanlarını vermeye başladı. Bu dönemde, e-imza, karasal hatlar üzerinden veri iletimi, uydu platform işletmeciliği düzenlemeleri, Aycell-Aria birleşmesi ve GSM operatörlerinin tahkim süreçleri sektöre damgasını vuran olaylar arasında yer aldı. 
     
</TEXT>
</DOC>
