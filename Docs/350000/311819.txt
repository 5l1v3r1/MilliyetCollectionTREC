<DOC>
<DOCNO> 311819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sonyas01.html </URL>
<DATE> 2005/02/02/ </DATE>
<TIME> 01.45 </TIME>
<AUTHOR>  </AUTHOR>
<HEADLINE>
Michael Jackson'un duruşması ertelendi 
</HEADLINE>
<TEXT>

     Çocuklara cinsel tacizle suçlanan Amerikalı şarkıcı Michael Jackson'ın Pazartesi gününe ertelendi. 
     Yargıç Rodney Melville, dün California eyaletinde başlayan duruşmaya Pazartesi günü devam edileceğini bildirdi. 
     Jüri seçiminin Çarşamba'ya kadar sürmesi bekleniyor. Bu seçimin ilk safhasının öngörülenden erken tamamlandığı, 250 jüri üyesi adayının gelecek hafta sorgulanacağı ve Jackson hakkında karar verecek 12 üyenin belirleneceği kaydedildi. 
     Ünlü pop yıldızı Jackson, Pazar günü hayranları tarafından yayınlanan bir internet sitesine verdiği demeçte, ''Gerçek ortaya çıktığında ben aklanacağım'' diyerek, adil bir yargılanma talebinde bulunmuştu. 
     Davanın 6 ay kadar sürmesi bekleniyor. 10 ayrı suçlamayla karşı karşıya bulunan Jackson, suçlu bulunursa 20 yıla kadar ağır hapisle cezalandırılabilecek. 
     
</TEXT>
</DOC>
