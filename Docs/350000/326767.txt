<DOC>
<DOCNO> 326767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sontur32.html </URL>
<DATE> 2005/03/24/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Öğretmen öğrencilere çarptı 
</HEADLINE>
<TEXT>

     Osmaniye'de bir öğretmen, yeni satın aldığı otomobiliyle okul bahçesine girerken 4 öğrenciye çarptı. Yaralanan öğrenciler hastaneye kaldırıldı, öğretmen de gözaltına alındı. 
     Emniyet Müdürlüğü yetkililerinden alınan bilgiye göre, Mehmet Akif Ersoy Mahallesi'ndeki Mehmet Akif Ersoy Lisesi bahçesinde, öğretmen Yurdal B 31 , yeni satın aldığı 33 AN 726 plakalı otomobiliyle önce refüje çarptı. Bunun üzerine panikleyerek fren yerine gaza basan Yurdal B, daha sonra okulun bahçesinde bulunan öğrencilerin arasına daldı. 
     Kazada, 11. sınıf öğrencileri Meryem Baki 17 , Ayşe Çetin 17 , Eylül Göroğlu 17 ile Tuğba Karaçar 17 yaralandı. Yaralı öğrenciler, Osmaniye Devlet Hastanesi'ne kaldırıldı. Ayşe Çetin'in ayağında kırık, diğerlerinin de çeşitli yerlerinde zedelenme olduğu bildirildi. 
     Kazada yaralanan öğrencileri, öğretmen ve arkadaşları teselli etmeye çalıştı. 
     Bu arada, gözaltındaki öğretmenin ifadesinin alındığı, ehliyetinin bulunduğu, ancak otomobil kullanma konusunda tecrübe eksikliği olduğu belirtildi. 
     
</TEXT>
</DOC>
