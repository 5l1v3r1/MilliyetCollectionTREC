<DOC>
<DOCNO> 345661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/soneko35.html </URL>
<DATE> 2005/05/25/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Dışbank'ın yeni sahibi Fortis'in karı tahminleri aştı... 
</HEADLINE>
<TEXT>

     Doğan Grubu ile Dışbank’ı satın alma konusunda anlaşan Belçika-Hollanda sermayeli Fortis, yılın ilk çeyreğinde tahminlerin üstünde kar etti. 
     Avrupa’nın önde gelen finans gruplarından olan ve piyasa değeri 37 milyar doları bulan Fortis’in, söz konusu dönemdeki net karının, bir önceki döneme göre yüzde 26 oranında artarak 1.32 milyar dolar gerçekleştiği bildirildi. 
     Bu arada, Fortis’in baş operasyon yetkilisi Herman Verwilst, Dışbank’ı Fortis bünyesine entegre etme konusuna odaklandıklarına kaydetti. 
     Bu yıl faaliyetlerini artırarak 15 kadar Avrupa ülkesinde, birleşme ve banka satın alma yollarıyla genişlemeyi amaçlayan Fortis’in grup stratejisinin, 24 Haziran’da açıklanması bekleniyor. 
     Fortis’in, Hollanda’daki bankalardan NIB Capital’i satın alma konusuyla da ilgilendiği belirtiliyor. 
     
</TEXT>
</DOC>
