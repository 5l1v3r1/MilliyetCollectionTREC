<DOC>
<DOCNO> 335876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/soneko25.html </URL>
<DATE> 2005/04/22/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
THY, Ocak-Mart döneminde yüzde 68.9 yolcu doluluk oranına ulaştı 
</HEADLINE>
<TEXT>

     Türk Hava Yolları A.O. THY , 2005 yılı Ocak-Mart dönemi trafik faaliyetleri sonuçlarını açıkladı. 
     THY'den İMKB'ye gönderilen yazıda, THY'nin Ocak-Mart 2005 dönemine ilişkin trafik faaliyetlerinin sonuçlandığı belirtilerek, havacılıkta düşük sezon olarak nitelendirilen Ocak-Mart döneminde şirketin tarihinde ilk defa 2005 yılının ilk çeyreğinde yüzde 68.9 seviyesinde yolcu doluluk oranına ulaştığı bildirildi. 
     Açıklamada, şu görüşlere yer verildi 
     ''Bu oran 2004 yılında aynı dönemde yüzde 64.6 idi. Yolcu sayısı ise 2004 yılının Ocak-Mart dönemine göre son 10 yılın en yüksek artış oranı olan yüzde 22.6 artarak 2 milyon 416 bin yolcudan Ortaklığımız tarihinde ilk defa 2 milyon 961 bin yolcuya yükselmiş ve ilk çeyrek sonuçları açısından yolcu sayısında yeni bir rekor kırmıştır. Konma sayısı 2004 yılının Ocak-Mart döneminde 23.7 binden 2005 yılının aynı döneminde yüzde 14.5 artışla 27.1 bin konmaya yükselmiştir.'' Açıklamada, 2004 yılının Ocak-Mart döneminde 27.9 bin ton olan taşınan kargo postanın 2005 yılının aynı döneminde yüzde 7 artışla 29.9 bin tona çıktığı kaydedildi. 
     
</TEXT>
</DOC>
