<DOC>
<DOCNO> 300613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sonspo05.html </URL>
<DATE> 2004/12/24/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Beşiktaş'ta ilk hedef Ersen Martin sonra Ümit Karan 
</HEADLINE>
<TEXT>

     İkinci yarıya mutlaka yeni bir santrforla girmeyi hedefleyen Beşiktaş Yönetimi, listenin başına eski futbolcuları Ersen Martin’i aldı 
     
     Veysel’le takas 
     Denizlispor’a Ersen Martin-Veysel Cihan takası için teklifte bulunan Siyah-Beyazlılar, halen yanıt bekliyor. Yeşil-Siyahlılar takasa yanaşmaz ve Ersen’i bırakmayacağını açıklarsa, rota hemen Ümit Karan’a çevrilecek. Hagi ile büyük sorunlar yaşayan Ümit, Galatasaray Yönetimi’ne daha önce ayrılmak istediğini bildirmişti. 
     
     Basinas beklentisi 
     Hagi’nin önceki gün yaptığı açıklamaların ardından Ümit’in Cim Bom defterini bir daha açılmamak üzere kapattığı da iddia edildi. Teknik direktör Vicente Del Bosque’nin ısrarla istediği 10 numara’ konusunda da Komşu’dan haber bekleniyor. Inter’de Emre Belözoğlu ile birlikte forma giyen Karagounis’in transferi için pek umutlu olmayan Kara Kartallar, Panathinaikos’un orta sahadaki yıldızı Basinas için bastırıyor. 
     
</TEXT>
</DOC>
