<DOC>
<DOCNO> 303953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sondun09.html </URL>
<DATE> 2005/01/06/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Kangren ve salgın tehlikesi 
</HEADLINE>
<TEXT>

     Güney Asya ülkelerini 10 gün önce vuran 9 büyüklüğündeki depremin yarattığı tsunami dalgasından yaklaşık 150 bin ölünün verildiği bölgede en büyük zararı çeken merkez üssüne yakın Endonezya-Sumatra adasındaki sağlık önlemleri hızla sürdürülüyor. 
     Sumatra'nın batı ucunda Banda Aceh kenti ve bölge sığınma kamplarını denetleyen BM Dünya Sağlık Örgütü'nün DSÖ Koreli Başkanı Dr. Li Jong-vook ile BM Çocuklara Yardım Fonu'nun UNICEF Amerikalı Başkanı Carol Bellamy, çocuklar arasında kızamık ve diğer salgın hastalıkları tehlikesi bulunmasına rağmen, durumun beklenenden iyi olduğunu bildirdiler. 
     Sumatra'da sığınma kamplarının 150'şer kişilik olması salgın hastalık tehlikesini frenliyor. Yetkililer, Sudan-Darfur'da 150 bin kişilik korkunç büyüklükte mülteci kampları bulunduğuna dikkat çekerek, bu çaptaki kampların salgın hastalık tehlikesini çok büyüttüğünü hatırlatıyor. 
     Sumatra'da, halihazırda 150 bin insanın kangren ve salgın hastalık tehlikesi içinde yaşamaya çalışıyor. 
     Zatürree, bilhassa çocuklar içinde en çok korkulan hastalıkların başında geliyor. Sumatra'nın tifo, tifüs ve dizanteri salgınlarına mahkum olmaması için sıkı çalışma yapılıyor. 
     Temiz su ihtiyacı karşılanabiliyor, ancak tuvalet olanakları son derece yetersiz. 
     DSÖ Başkanı Li, tüm Sumatra halkının elbirliğiyle bilinçli enkaz kaldırma çalışmasından etkilendiğini aktardı. 
     
</TEXT>
</DOC>
