<DOC>
<DOCNO> 305671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/yasam/ayas.html </URL>
<DATE> 2005/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Koca Türkiye, bir Schumi etmedi .. 
</HEADLINE>
<TEXT>


Türkiye, felaketzedelere 5 milyon dolar ek yardım kararı aldı. Ama h l , Formula 1 yıldızının verdiği 10 milyon dolar yardıma yetişemedi 

ANKARA Milliyet 

Güney Asya'daki deprem ve tsunami felaketi sonrası Türkiye'de hükümetin bölgeye yardımının, 5 milyon dolara tamamlanması kararlaştırıldı. Türkiye, Endonezya, Sri Lanka, Tayland, Maldivler, Malezya, Somali ve Seyşeller'e toplam 1 milyon 280 bin dolar yardım yaptı. Ancak, yetersiz kaldığı düşünülerek, toplam miktarın 5 milyon dolara çıkarılması kararlaştırıldı. Kızılay Genel Müdürü Ömer Taşçı da, kuruma bugüne dek 20 bin kişinin 3.3 milyon YTL bağışta bulunduğunu, 70 bin kişinin de SMS yoluyla bağış ilettiğini bildirdi. Taşçı, Kızılay'ın 1.5 milyon, Türkiye İhracatçılar Meclisi'nin 1 milyon YTL yardım yapacağını söyledi. Böylece Türkiye'nin felaketzedelere resmi ve sivil yardımı 9 milyon dolara ulaşacak, ancak Türkiye tek başına 10 milyon dolar gönderen Formula 1 pilotu Michael Schumacher'i yine de yakalayamayacak. 

Gül Uyarıyı yaptık 
Dünkü AKP grup toplantısında konuşan Dışişleri Bakanı Gül, felaketin büyüklüğü konusunda uyarı yaptıklarını, ancak basının olaya Avrupa'daki saygı duruşlarından sonra yeterince yer verdiğini iddia etti. Gül, halkı ve sivil toplum örgütlerini yardım toplamaya çağırdı. 
Kuveyt Emiri Şeyh Cabir El Ahmed El Sabah bölge halkına 5 milyon dolar, Veliaht Prens Şeyh Saad El Abdullah El Sabah 2 milyon dolar, Başbakan Şeyh Sabah El Ahmed El Sabah da 1 milyon dolar bağışta bulundu. Hükümet olarak da bölgeye 100 milyon dolar tutarında yardım sözü verdi. 
Almanya'da ise Mercedes Mueller adlı genelev patronu, giriş ücretinin 5 eurosunu felaketzedelere yardım için ayırıyor. 


</TEXT>
</DOC>
