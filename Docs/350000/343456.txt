<DOC>
<DOCNO> 343456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonyas05.html </URL>
<DATE> 2005/05/17/ </DATE>
<TIME> 03.10 </TIME>
<AUTHOR>  </AUTHOR>
<HEADLINE>
Son Star Wars filmi Bush'un siyaseti ile kıyaslanıyor... 
</HEADLINE>
<TEXT>

     George Lucas’ın Cannes Film Festivali’nde ilk gösterimi yapılan son "Star Wars" filmi "Episode Three-Revenge of the Sith", ABD’nin bugünkü politikasıyla kıyaslanıyor. 
     Cannes Film Festivali’nde filmi izleyenler, Anakin Skywalker’ın karanlık tarafa düşmesi ve savaş kışkırtıcısı imparatorun yükseliş hikayesini Başkan George W. Bush’un terörizmle savaş ve Irak’ın işgali siyasetini anımsattığını belirttiler. 
     Filmde Anakin’in eski akıl hocası Obi-Wan Kenobi’ye "Eğer benimle değilsen, düşmanımsın" demesi, Başkan Bush’un 11 Eylül saldırılarından sonra "Bizimle değilseniz, teröristlerle birliktesiniz" ifadesini anımsatmasından ötürü Avrupalı izleyenin özellikle dikkatini çekti. 
     Lucas ise filmi Irak savaşından çok önce yarattığını savundu. 
     
</TEXT>
</DOC>
