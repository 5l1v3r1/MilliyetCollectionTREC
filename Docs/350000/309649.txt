<DOC>
<DOCNO> 309649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sontur23.html </URL>
<DATE> 2005/01/26/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Sara hastasının acı sonu... Kriz geçirip balçıkta boğuldu 
</HEADLINE>
<TEXT>

     Eskişehir'in Mahmudiye İlçesi'nde sara nöbeti geçirdiği sırada yere düşen kişi, yağış nedeniyle balçık haline gelen arazide boğularak can verdi. 
     Alınan bilgiye göre, Yeşilyurt Köyü'nde yaşayan, sara hastası Yusuf Şahin'in 56 , uzun süre eve dönmemesinden şüphelenen ailesi, olayı jandarmaya bildirip arama çalışmalarına başladı. 
     Psikolojik tedavi gördüğü öğrenilen Yusuf Şahin, evinin yakınlarında balçık haline gelen arazide ölü olarak bulundu. 
     Jandarma ekipleri ve belediye sağlık görevlisinin Yusuf Şahin'in cesedi üzerinde yaptığı ilk incelemede, darp ve cebir izine rastlanmadı. Şahin'in sara krizi sonucu düştüğü balçık alanda boğularak yaşamını yitirdiği anlaşıldı. 
     Yusuf Şahin'in cesedi, kesin ölüm nedeninin belirlenmesi amacıyla otopsi için Osmangazi Üniversitesi Tıp Fakültesi Hastanesi morguna gönderildi. 
     
</TEXT>
</DOC>
