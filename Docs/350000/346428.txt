<DOC>
<DOCNO> 346428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonspo18.html </URL>
<DATE> 2005/05/27/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İspanyol basını Benitez'in öğrencileri İstanbul'da tarih yazdı 
</HEADLINE>
<TEXT>

     MEHMET ÇİFTÇİ İspanya DHA 

      ATATÜRK Olimpiyat Stadı’nda oynanan Şampiyonlar Ligi finalinde, Liverpool’un 3-0 geriden geldiği maçı penaltılarla kazanarak kupayı müzesine götürmesi İspanyol basınında da geniş yer buldu. 
     İspanyol Benitez’in çalıştırdığı Liverpool’un Milan karşısında inanılmazı başardığını belirten gazeteler, tarihi maçı şu başlıklarla yer verdi 
     La Vanguardia Avrupa’nın yeni sultanı Liverpool. Liverpool’un hocası Benitez, İstanbul Kapalı Çarşı’dan hayatının en büyük mücevherini kazandı. 
     La Rioja Tanrı seni korusun Benitez. Liverpool İstanbul’dan tacı giyerek dönüyor. UEFA’nın 50. finalinde İstanbul’da herşey vardı. Heyacan, gol, beklenmedik sonuçlar ve beklenmedik şampiyon. Son 50 yılın en iyi finalinden birine şahit olduk. 
     El Periodico Zafer senin Liverpool. Ne Liverpool beklenene cevap verdi, ne de Milan. Beklentiler Milan’dı, beklenmeyen Liverpool, işte futbolun güzelliği de burada. Yaşasın Liverpool. 
     Sport Avrupa’nın yeni kralı Liverpool. Milan, cebindeki şampiyonluğu Liverpool’a hediye etti. İlk yarı 3-0’dan maçı vermek, Milan gibi bir Avrupa devine yakışmadı. 
     La Razon Liverpool şanlı tarihine İstanbul’da geri döndü. Maçın kahramanı kaleci Dudek’ti. Liverpool, İspanyol teknik adam Benitez ile Liverpool’un kaybolan şahsiyetini yeniden kazandı. 
     Marca İnanılmaz Liverpool. Benitez’in öğrencileri İstanbul’da inanılmazı başardı. Maçı 3-0 yenilirken, penaltılarla kazanarak Türkiye’de tarih yazdılar. 
     El Mundo Liverpool İstanbul da mucizeyi gerçekleştirdi. Müzesine 5. kupayı götüren Liverpool, İstanbul’da bilimkurgu oyununu andıran bir taktikle Milan’ı safdışı etti. 
     
</TEXT>
</DOC>
