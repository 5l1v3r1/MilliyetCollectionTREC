<DOC>
<DOCNO> 330126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/soneko41.html </URL>
<DATE> 2005/04/04/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
TÜFE İstanbul'da 0.20, Ankara'da yüzde 0.57 arttı... 
</HEADLINE>
<TEXT>

     Devlet İstatistik Enstitüsü DİE , Mart ayında Tüketici Fiyatları Endeksi'nin TÜFE İstanbul'da yüzde 0.20, İzmir'de yüzde 0.44, Ankara'da ise yüzde 0.57 arttığını bildirdi. 
     DİE'nin açıkladığı istatistiki bölgeler düzey 2 verilerine göre, Türkiye bazında yüzde 0.26 olarak gerçekleşen TÜFE artışı, Tekirdağ, Edirne, Kırklareli bölgesinde yüzde 0.65, Manisa, Afyon, Kütahya, Uşak bölgesinde ve Kocaeli, Sakarya, Düzce, Bolu, Yalova bölgelerinde yüzde 0.52, Samsun, Tokat, Çorum, Amasya bölgesinde yüzde 0.51, Antalya, Isparta, Burdur bölgesinde yüzde 0.46, Trabzon, Ordu, Giresun, Rize, Artvin, Gümüşhane bölgesinde yüzde 0.37, Adana, Mersin bölgesinde yüzde 0.34 oldu. 
     Fiyatların gerileme görüldüğü bölgeler Van, Muş, Bitlis, Hakkari bölgesinde ve Kastamonu, Çankırı, Sinop bölgesinde yüzde 0.30, Hatay, Kahramanmaraş, Osmaniye bölgesinde yüzde 0.23, Mardin, Batman, Şırnak, Siirt bölgesinde yüzde 0.22, Ağrı, Kars, Iğdır, Ardahan bölgesinde yüzde 0.19, Erzurum, Erzincan, Bayburt bölgesinde yüzde 0.17, Konya, Karaman bölgesinde yüzde 0.12 olarak gerçekleşti. 
     
     YILLIK ENFLASYON 
     Yıllık bazda TÜFE enlasyonu yüzde 7.94 olarak belirlenirken, bölge bazında en yüksek artış yüzde 10.07 ile İzmir'de görüldü. 
     Aynı dönemde, TÜFE Ankara'da yüzde 9.69, İstanbul'da yüzde 9.24 oranında artış kaydetti. 
     Yıllık TÜFE enflasyon, Bursa, Eskişehir ve Bilecik bölgesinde yüzde 9.31, Tekirdağ, Edirne, Kırklareli bölgesinde yüzde 9.09, Balıkesir, Çanakkale bölgesinde yüzde 8.72, Aydın, Denizli, Muğla bölgesinde yüzde 8.70, Antalya, Isparta, Burdur bölgesinde yüzde 8.64 oldu. 
     
</TEXT>
</DOC>
