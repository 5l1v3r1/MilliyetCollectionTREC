<DOC>
<DOCNO> 322429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/yazar/uras.html </URL>
<DATE> 2005/03/10/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Türkiye doları konuşuyor 
</HEADLINE>
<TEXT>
Mr. John yüzde 36, Ayşe Teyzem binde 8 kazandı 
Mr. John bin dolar 'sıcak para' getirip 15 ay vadeli bono aldı. 'Allah bereket versin' diyerek sattı. 1.363 dolar aldı, yüzde 36 kazandı. 'Dolar artacak' diye TL'sini bozdurup bin dolar alan Ayşe Teyzem'in kazancı ise yüzde değil binde 8 oldu 

Ayşe Hanım Teyzem, "Dolar fiyatı artacak" diyenlere inanarak geçen şubat ayında TL tasarrufuyla 1.000 dolar satın almış. Bu dolarları bankaya 6 ay vadeli döviz hesabına yatırmış. Vadesi bitince vadeyi yenilemiş. Bu şubatta bankadaki memur hanıma, "Kızım bir yılda doların fiyatı değişti. Banka faizi düştü. Bir hesapla bakalım. Türk lirası olarak benim yıllık kazancım ne kadar " diye sormuş. Banka memuresi hesaplamış. Ayşe Hanım Teyzem'in yıllık kazancı yüzde değil binde 8 imiş. Tabii Ayşe Hanım Teyzem "üzüm üzüm" üzülmüş. 
Ofisime geldi. "Hani yabancılar döviz getiriyordu da çok kazanıyordu Benim dövizim neden kazandırmıyor " diyerek ağladı. Ben de ona ANKA Haber Bülteni'ni hazırlayan iktisatçı arkadaşlarımın hesabına dayalı olarak, Türkiye'ye geçen şubat 1.000 dolar getiren Mr. John'un 'sıcak parası'nın bir yılda nasıl yüzde 36 kazandırdığını anlattım. 
Geçen yıl şubatta dolar 1.3213 YTL idi. Bu yıl yüzde 3.3 değer kaybetti. 1.2785 YTL'ye düştü. Geçen şubat Mr. John Türkiye'ye 1.000 dolar getirdi. Bozdurdu. Eline geçen 1.321 YTL'yi 15 ay vadeli Hazine bonosuna yatırdı. Bu yılın şubat ayında Mr. John'un parası 1.742 YTL'ye yükseldi.Mr. John, 1.742 YTL ile 1.2785'ten satılan döviz aldı. Eline 1.363 dolar geçti.Bir yıl önce 1.000 dolar getirmişti. Bu şubatta "Allah bin bereket versin" diyerek 1.363 dolar aldı. Götürdü. Yıllık kazancı dolar üzerinden yüzde 36 oldu.Tabii ki ben Mr. John'un, en, en, en k rlı yatırımından söz ettim. Mr. John, 6 ay vadeli bono alsaydı net kazancı yüzde 27.8, 9 ay vadeli bono alsaydı yüzde 30.4, 12 ay vadeli bono alsaydı yüzde 31 olacaktı... Ama görüyorsunuz ki, hepsi de inanılmaz kazanç... 
Bunları anlattım. Sonra da sordum "Şimdi anlayabildiniz mi Ayşe Hanım Teyzeciğim... Yabancıların bıyıksızı ve kara bıyıklısı neden Türkiye'ye döviz getirip, Hazine bonosu satın alıyor " Ayşe Hanım Teyzem şaşırdı. "İyi de Mr. John'a bu faizi kim ödüyor " diye sordu. "Kim ödeyecek Ayşe Hanım Teyzeciğim. Siz ödüyorsunuz..." dedim. 
Ayşe Hanım Teyzem'e, geçen şubat ayında 1.000 dolarını bozdurarak TL'ye geçenlerin, bir yılda YTL olarak ne kazandıklarını gösteren rakamları da özetledim. Geçen şubat 1.000 dolarını bozdurarak ellerine geçen 1.321 YTL'sini bir ay vadeli hesapta tutanlar dolar bazında yüzde 24.4, bir yıl vadeli mevduat hesabında tutanlar dolar bazında yüzde 26.9 dolayında kazanç elde etti. 
Ayşe Hanım Teyzem, "Durup dururken kaybettim ama bu sayede, sıcak para ne imiş, Mr. John Türkiye'ye neden döviz getiriyormuş. Mr. John'a bu fakir halk durup dururken nasıl çok çok yüksek faiz ödüyormuş onları öğrendim" diyerek uzaklaştı. 

1.000 dolar son bir yılda ne oldu Şubat 2005 Getiri YTL Dolar YTL Dolar YTL MEVDUAT Bir ay vadeli 1.589.9 1.244 20.3 24.4 Üç ay vadeli 1.608.9 1.258 21.8 25.8 Altı ay vadeli 1.609.1 1.259 21.8 25.9 Bir yıl vadeli 1.622.3 1.269 22.8 26.9 HAZİNE BONOSU 6 ay vadeli 1.634.3 1.278 23.7 27.8 9 ay vadeli 1.667.5 1.304 26.2 30.4 12 ay vadeli 1.674.6 1.310 26.7 31.0 15 ay vadeli 1.742.5 1.363 31.9 36.3 Şubat 2005 Getiri YTL Dolar YTL Dolar DÖVİZ MEVDUATI Bir ay vadeli 1.031 1.318 3.1 -0.2 Üç ay vadeli 1.035 1.323 3.5 0.1 Altı ay vadeli 1.037 1.326 3.7 0.3 Bir yıl vadeli 1.042 1.332 4.2 0.8 
Şubat 20004'te 1.000 doların YTL karşılığı 1321.3 YTL düzeyinde bulunuyordu. 



</TEXT>
</DOC>
