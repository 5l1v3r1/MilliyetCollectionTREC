<DOC>
<DOCNO> 330881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sonyas10.html </URL>
<DATE> 2005/04/06/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Beckham 'en kötü giyinen erkek' 
</HEADLINE>
<TEXT>

     Nafiz ALBAYRAK BOSTON, DHA 

      İNGİLTERE'de son üç yıldır en iyi giyinen erkek' seçilen sahaların ünlü yıldızı David Beckham, futboluyla olduğu kadar, giyim tarzıyla da kendisine özenenleri düş kırıklığına uğrattı. 
     David Beckham, GQ dergisi tarafından, en kötü giyinen erkek' seçildi. İyi giyinme konusunda, Beckham'ın tahtına, Manchester United'tan takım arkadaşı ve bugüne kadar giyiminden çok saç stili ile kendinden sözettiren Rio Ferdinand oturdu. Ananova Sitesi'nin haberine göre, modacılar, eski Baharat Kızlar'dan Victoria Beckham Spice Girls ile evli olan David Beckham'ın, giyim tarzındaki özel dokunuşu' artık yitirdiğini öne sürdü. Kötü giyinen erkekler listesinde, Prens Harry, Prens William, ünlü şarkıcı Robbie Williams da Beckham'ı yalnız bırakmazken, aktör Jude Law ise en iyi giyinenler' sıralamasında ilk 10'a girmeyi başardı. GQ dergisinin en iyi ve en kötü giyinen erkekler listesi şöyle 
     En iyi giyinenler Rio Ferdinand, Jose Mourinho, Jude Law, Clive Owen, David Walliams, Daniel Craig, Alex Kapranos, Tom Ford, Pete Doherty, David Furnish. 
     En kötü giyinenler David Beckham, Jonathan Ross, Jeremy Clarkson, Prince Harry, John McCririck, Prince William, Simon Cowell, Robbie Williams, John Prescott, Graham Norton. 
     
</TEXT>
</DOC>
