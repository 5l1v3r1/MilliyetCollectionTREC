<DOC>
<DOCNO> 319932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sondun38.html </URL>
<DATE> 2005/03/02/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Kraliçe II. Elizabeth'den gaf üstüne gaf... 
</HEADLINE>
<TEXT>

     İngiltere Kraliçesi II. Elizabeth, İngiliz müzik endüstrisi onuruna Buckingham Sarayı'nda verdiği, İngiliz rock ve pop müziğinin efsanevi isimlerinin katıldığı resepsiyonda gaf üstüne gaf yaptı. 
     Kraliçe, önce ünlü İngiliz gitaristler Eric Clapton ve Jeff Beck, Led Zeppelin grubundan Jimmy Page ve Queen grubundan Brian May'e ''Ne işle uğraşıyorsunuz '' diye sordu. 
     Brian May, Kraliçe'nin taç giymesinin 50. yıldönümünde 2002 yılında Buckingham Sarayı'nın çatısında ''God save the Queen'' parçasını çalanın kendisi olduğunu hatırlatması üzerine, ''Siz miydiniz '' dedi. 
     Eric Clapton'ın elini sıkan Kraliçe, bu kez de Clapton'a ''Uzun zamandan beri mi gitar çalıyorsunuz '' sorusunu yöneltti. 59 yaşındaki Clapton, ''45 yıl oldu'' cevabını verdi. 
     Bu arada, pop şarkıcısı Geri Haliwell davete 40 dakikalık gecikmeyle katıldı ve Kraliçe'yi bekletti. 
     
</TEXT>
</DOC>
