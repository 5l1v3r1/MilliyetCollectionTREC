<DOC>
<DOCNO> 333323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/soneko29.html </URL>
<DATE> 2005/04/14/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
TOKİ villaları açık artırmayla satıldı... 
</HEADLINE>
<TEXT>

     Eskişehir'de Tepebaşı alt kademe Belediyesi ve Toplu Konut İdaresi TOKİ işbirliğiyle yaptırılacak Sıra Evler Projesi kapsamındaki 234 A tipi dubleks villa, 110-140 bin YTL 110- 140 milyar lira arasında değişen fiyatlarla açık artırma usulü satıldı. 
     Tepebaşı Belediye Başkan Yardımcısı Ahmet Süzer, Osmangazi Üniversitesi Kapalı Spor Salonu'nda gerçekleştirilen açık artırmada, pazarlama işini üstlendikleri projenin ardından yeni konut üretmeyi planladıklarını söyledi. Süzer, toplam 234 villa için 374 kişinin müracaat ettiğini belirterek, bugün açık artırma usulü satılacak A tipi dubleks villalarla toplam 644 konutluk Sıra Evler Projesi'nin hak sahiplerinin belirlenmiş olacağını kaydetti. 
     Konumuna ve özelliklerine göre 78 ile 93 bin YTL arasında değişen fiyatlardan açık artırma usulü satışı yapılmaya başlanan villalar 110-140 bin YTL arasındaki fiyatlarla alıcı buldu. 
     Toplam 169 metrekare büyüklüğündeki dubleks villalarda, 1 salon, 3 yatak odası, birer çamaşır ve ütü odası, 2 banyo, tuvalet, depo, 3 hol, 1 antre ve bahçeye açılan teras bulunuyor. 
     Bu arada, kapalı spor salonunda yapılan açık artırmada oturma düzeni nedeniyle bazı katılımcılar arasında tartışma yaşandı. 
     
</TEXT>
</DOC>
