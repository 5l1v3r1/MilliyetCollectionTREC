<DOC>
<DOCNO> 311767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sontur08.html </URL>
<DATE> 2005/02/02/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Sadıkoğlu'nun kaptanı izini kaybettirdi 
</HEADLINE>
<TEXT>

     Şenol AYDIN DHA 

      IRAK'ta armatör Kahraman Sadıkoğlu ile birlikte 45 gün önce kaçırılan ve 2 hafta önce serbest bırakıldıktan sonra Gebze'nin Darıca Beldesi'ndeki ailesinin yanına gelen kaptan Ahmet Yurttaş, "Tatile gidiyorum'' diyerek evden ayrıldıktan sonra izini kaybettirdi. 
     Kaptan Ahmet Yurttaş'ın, Gebze'nin Darıca Beldesi'nde kereste ticareti yapan babası Mehmet Yurttaş, oğlunun Irak'ta Umrkasr kentinde Kahraman Sadıkoğlu ile kaldıkları otelden ayrıldıktan yarım saat kadar sonra aralarında İngilisce konuşan 6 kişi tarafından kaçırıldığını söyledi. Mehmet Yurttaş, "Otel çıkışında kaçırılmışlar. İkisini de Umrkasır kentinde bir binada tutmuşlar. Oğlumu serbest bırakmadan 1-2 gün önce Kahraman Sadıkoğlu ile de görüştürmüşler'' dedi. 
     Kahraman Sadıkoğlu'nun da bir süre sonra serbest bırakılacağına inandığını belirten, Mehmet Yurttaş, oğlunun basına herhangi açıklama yapmamasına ilişkin bir soruyu, "Şu anda nedrede olduğunu ben de bilmiyorum. 10-15 güne kadar gelir'' diyerek geçiştirdi. 
     Ahmet Sadıkoğlu, Kahraman Sadıkoğlu'na ait şirket adına Basra Körfezi'nde geçen yıllardaki savaşlarda batan gemileri su yüzüne çıkartma çalışmaları için Irak'ta bulunuyordu. 
     Kaptan Ahmet Yurttaş'ın babası Mehmet Yurttaş, Darıca Nene Hatun Mahallesi, Battal Gazi Caddesi'ndeki Yurttaş İnşaat ve Orman Ürünleri Limited Şirketi'nin sahibi. 
     
</TEXT>
</DOC>
