<DOC>
<DOCNO> 304789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/siyaset/siy01.html </URL>
<DATE> 2005/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Enişteye destek 
</HEADLINE>
<TEXT>


EZELHAN ÜSTÜNKAYA 


Şişli Belediye Başkanı Mustafa Sarıgül'e ilk açık destek, eşi Aylin Sarıgül'ün ve Başbakan Recep Tayyip Erdoğan'ın memleketi Rize'den geldi. CHP Rize İl Başkanı Turgut Karafazlı, "Madem rüşvet iddiaları vardı, Deniz Baykal niye Mustafa Sarıgül CHP'ye katılırken 'Kız istemeye gidiyoruz' dedi Rüşvet iddiaları vardı da, Sarıgül genel başkanlığa aday olunca niye çıktı " diye sordu. 

Rüşvet tepkisi 
İl başkanlarının Baykal'a "görevden alınma" kaygısıyla destek verdiğini iddia eden Karafazlı, rüşvet iddialarına sert tepki gösterdi. Karafazlı şunları söyledi 
"Ağza alınmayacak laflar Baykal'a yakışmıyor. Rüşvet iddialarının genel başkan tarafından dile getirilmesi çok çirkin. Baykal, koltuğunu korumak için manevra yapıyor. CHP artık demokratik parti değil. CHP, tek adam dönemine kaydı. YDK üyelerini disipline sevk edecek kadar gözü dönmüş bir anlayış, sosyal demokrat olduğunu söyleyen partiye yakışmıyor." 


</TEXT>
</DOC>
