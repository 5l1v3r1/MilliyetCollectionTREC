<DOC>
<DOCNO> 335030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/spor/spo20.html </URL>
<DATE> 2005/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Kare Ası 
</HEADLINE>
<TEXT>


YAKAN TOP Nilay YILMAZ 


Beşiktaş, Fenerbahçe'yi Saracoğlu'nda tarihe geçecek bir maçta 4-3 mağlup edince Beşiktaş taraftarı için bu galibiyet şampiyonluklara bedel bir anlam kazandı. Tabi ki bu galibiyet Beşiktaş yandaşının yanı sıra Galatasaray ve Trabzonsporluları da sevindirdi. "17 Nisan günü 45 milyon Beşiktaşlı vardı" dersek abartmış olmayız herhalde. İlker Ateş, bu sene iki şampiyonun olacağını yazmış, Vedat Okyar rakibini alkışlayan Fenerbahçe taraftarını alkışlamış. Ziya Ağabey Luciano'nun hücum oyuncusu olması gerektiğini söylemiş, Ümit Aktan ise "İstenmediğim yerde durmam" diyen Hagi'ye "Git" demiş. İşte bu Haftanın Kare Ası 
İlker Ateş Yüzyılın maçı - Pas Fotomaç ...37 yıllık gazetecilik yaşamımda ilk kez böyle bir olaya tanık oluyorum. O an, gözlerimin önünden hiç gitmiyor. Kalede Pancu'lu 18 dakikalık maç yüzyılın maçı gibi bir şeydi. Üç direk arasında bir golcü, 10 kişilik bir takım ve bir gol daha.. Bu yıl kim şampiyon olursa olsun, yanına parantez içinde Beşiktaş konulacak... 
Vedat Okyar Unutulmaz maç - Hürriyet ...Sporda tabii ki rakip olacak. Ama rakibi düşman görmeyeceksin. Tabii ki bundan önce oynanmış maçların rövanşları da oynanacak. Rövanşı da intikam maçı olarak görmeyeceksin. Bunları, 4-3 kaybettikleri bir maçın sonrasında Beşiktaş takımını alkışlayan F.Bahçe seyircisini övmek için söyledim. Ben de F.Bahçe seyircisini alkışlıyorum... 
Ziya Şengül Dahi Daum, kaleci Rüştü ve Luciano - Star ...Gelelim Fabio Luciano'ya. Attığı gol gerçekten mükemmel. Ama Beşiktaş'ın özellikle Tümer'le kazandığı golde onu savunması olmayan bir futbolcu görüntüsünde izledik. Şaka ile karışık, 'Luciano savunma oyuncusu değil, hücum oyuncusu olsa daha iyi olur' derim. 
Ümit Aktan Mek nsız adamın camek nsız odası - Türkiye ...Senin saatlik esiriklerini "b mekan" sorumsuzluğunda davranışlarını ve evrenselliğe kapalı "camek nsız odanı" taşıyamaz G.Saray. Sen, çok katkın olan 4 yıla dayanarak G.Saray'a çok şey verdin, doğrudur... Amaaa, G.Saray sana kariyerini tırmandırma fırsatını, son döneminde çuvalla parayı, hocalık döneminde en üst düzey takımı ve en önemlisi "şu anda yaşamakta olduğun hayatı" verdi Hagi... 

Metin Oktay, ensesiyle bile top alır. Baldırıyla, oyluğuyla, bademciğiyle 
Cemal Süreya 


Haberiniz var mı 

1860'lı yıllarda Almanya'da yaşayan bazı erkek İngiliz öğrencilerin, Almanlar'a futbolu öğrettikleri sanılmaktadır. 1899 yılında İngiltere, ilk yabancı futbol turunu Almanya'ya yaparak, burada futbolun yayılmasına yardımcı olmuştu. Bu nedenle İngiltere, Almanya tarafından mağlup edilince ilk olarak kendini suçlamıştı. 



Uyusun da büyüsün 
Bülent Demirlek daha 29 yaşında. Daha bebek 
Bülent Yavuz - Futbol Ateşi, ATV 

Etme, çarpılırsın 
Yemin ediyorum, bu kadar rahat ve bolluk içinde yüzen Daum'un yerine yerli teknik bir adam getirilseydi, Fenerbahçe bundan çok daha iyi olurdu. 
Adnan Menderes Aybaba - Star 

Daha ne olsun 
Hagi'nin iki problemi var. Biri yöneticilerle, diğeri de futbolcularla. 
Can Bartu - Hürriyet 

Efendim 
Uzun fundementali gitgide kaybolan bir sanat haline geldi. 
Murat Murathanoğlu - GS-Efes maçı, ATV 

Sen yine de deme Sayın Özdenak 
Futbolcuların bu maç için tek mazereti şu olabilir 'Gündüz oynamaya alışık değiliz..' Ben de diyorum ki 'Hadi oradan ' 
Gökmen Özdenak - Star 

Fizik yok mu, fizik 
Bu kararlara tek tek baktığında doğru gibi görünüyor. Ama futbolda sosyal ve matematik de var 
Reha Muhtar - Futbol Ateşi, ATV 



Balık hafızası... 

2002 Sabah gazetesi yazarlarından Kazım Kanat, 2002-2003 sezonu başlarken, o zaman Akşam gazetesindeki köşesinde sürekli yönetimi ve teknik kadroyu eleştirerek, Siyah-Beyazlılar'ın şampiyon olamayacağını yazıyordu 2 Ağustos 2002 "Bu Beşiktaş, bu teknik kadrosu ile bu futbolcu kadrosu ile Fenerbahçe ve Galatasaray'ın elinden şampiyonluğu söküp alamaz." 21 Eylül 2002 "Beşiktaş, kapı önüne konulan antrenörü alacağına, gitsin Fatih Terim'i alsın da göreyim. Terim, Galatasaray'a hayat veriyor. Lucescu ise Beşiktaş'ta umutları söndürüyor. Bu utanç Sayın Serdar Bilgili senin eserin. Senin " 
26 Mayıs 2003 Ancak Sayın Kanat, Beşiktaş'ın Galatasaray'ı yenerek şampiyon olmasının ardından Sabah gazetesindeki köşesinde Beşiktaş yönetimi ve teknik kadrosunu yere göğe sığdıramıyordu İki teknik adamı kıyaslıyorum. Benim oyum Lucescu'dan yana. Mircea Lucescu'nun kadro seçimi, taktik düşüncesi ve oyuncu değişikliklerindeki zamanlaması 10 üzerinden 10. İmparator yenildi, Ekselans kazandı." 28 Mayıs 2003 "Serdar Bilgili, 'Farklı' hatta 'Alışılmamış ama çağdaş' yöntemle Beşiktaş'ı yönetti. Olaylara bakışı Seba gibi radikal, camiayı kucaklaması ile vefalıydı." 



</TEXT>
</DOC>
