<DOC>
<DOCNO> 303224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/guncel/gun03.html </URL>
<DATE> 2005/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni TCK'ya Yargıtay eleştirisi 
</HEADLINE>
<TEXT>


ANKARA Milliyet 

Yargıtay Başkan Vekili Osman Şirin, müebbet hapis cezalarına da uygulanan şartlı tahliyeyi, Bahçelievler Katliamı sanıklarından Haluk Kırcı'nın durumunu örnek göstererek eleştirdi. Şirin, dini inanç, düşünce ve kanaatini yaymayı men edene 1 yıldan 3 yıla kadar hapis cezası vermeyi öngören yeni Türk Ceza Kanunu'nun TCK 115. maddesinden de, yüzde 98'i Müslüman olan Türkiye'de sadece misyonerlerin yararlanacağını ve maddenin değiştirilmesi gerektiğini belirtti. 
Yeni Ceza Adaleti Sistemi Tanıtım Semineri'nde h kim ve savcılara bildiri dağıtan Şirin'in, yeni TCK'da değiştirilmesini teklif ettiği maddeler şöyle 
ZİMMET 247. maddedeki zimmet suçunun gerekçesinde, para veya para yerine geçen evraktan söz edilmeyerek, zimmetin taşınır veya taşınmaz mal oluşuna işaret etmek, para veya para yerine geçen diğer belgeleri dışlamaktır. Bu madde yeniden düzenlenmelidir.12-15 YAŞLARINDAKİ ÇOCUKLAR 31. maddeye göre, kapkaç suretiyle gasp suçu işleyen çocuklara 6 yıl hapis verilebilecek. Bu ceza, indirimler nedeniyle 1 yıl 3 ay 6 güne inecek. İnfaz yasasına göre, 18 yaşını doldurana kadar cezaevinde geçecek her 1 gün, 2 gün sayılacağı için de 5 ay 3 gün sonra şartla tahliye hak kazanacak ve daha kamu davası açılmadan tahliyeleri gündeme gelecek.KIRCI ELEŞTİRİSİ Yeni İnfaz Kanunu, ağırlaştırılmış tek müebbete 30 yılda, tek müebbete 25 yılda, süreli hapis cezasının da üçte ikisinin iyi halle çektirilmesi halinde şartlı tahliye getiriyor. Bu sınırlandırma, "hükümlünün cezaevinden çıkma umudunu yok etmenin evrensel hukukla bağdaşmayacağı gerekçesine" dayandırıldı. Örgüt suçundan ağırlaştırılmış müebbet hapis cezası alan ise şartla tahliyeden yararlandırılamıyor. Demek ki, bazı suçluların cezaevinden çıkma umutları ölçü sayılamayabilmektedir. 7 gencecik çocuğu sırf ideolojik nedenlerle öldüren birisinin 7 kez ağırlaştırılmış müebbet cezası affedilirse, bunun sorumluluğu yargıda değil, yasada ve yasama erkinde aranmalıdır. 

</TEXT>
</DOC>
