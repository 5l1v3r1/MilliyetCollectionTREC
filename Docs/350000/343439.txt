<DOC>
<DOCNO> 343439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sontur44.html </URL>
<DATE> 2005/05/17/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
ATM'de kart kopyalama cihazı ele geçirildi 
</HEADLINE>
<TEXT>

     Eminönü’nde bir bankaya ait otomatik para çekme makinesinde ATM , banka kartlarının kopyalanmasında kullanılan cihazlar ele geçirildi. 
     Alınan bilgiye göre, bir istihbaratı değerlendiren Eminönü İlçe Emniyet Müdürlüğü ve Asayiş Şube Müdürlüğü ekipleri, bir bankaya ait Ayasofya’daki ATM’nin kart yuvasına yerleştirilmiş halde, kartların kopyalanmasını sağlayan cihaz buldu. 
     ATM’ye ayrıca, bir mikro kamera ile 50-100 metre mesafeye kadar sinyal gönderebilen verici de yerleştirildiği belirlendi. 
     Polis, olaya ilişkin, Romanya uyruklu C.A.M ve M.S’yi gözaltına aldı. 
     Konuyla ilgili soruşturmanın sürdüğü, 3 kişinin de arandığı bildirildi. 
     Kopyalanan kredi kartları ile çok sayıda işlem yapıldığının anlaşıldığı da belirtildi. 
     Gözaltına alınan 2 zanlı, emniyetteki işlemlerinin ardından adliyeye gönderildi. 
     
</TEXT>
</DOC>
