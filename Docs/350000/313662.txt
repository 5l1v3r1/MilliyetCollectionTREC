<DOC>
<DOCNO> 313662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/siyaset/siy04.html </URL>
<DATE> 2005/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Resepsiyonda tuğgeneral 
</HEADLINE>
<TEXT>


Fotoğraf MUSTAFA İSTEMİ 


İran'ın Ankara Büyükelçisi Firuz Dovletabadi'nin ev sahipliğinde, İran Ulusal Günü nedeniyle dün akşam Hilton Oteli'nde verdiği resepsiyona, askerler ilk kez tuğgeneral seviyesinde katıldı. ABD'nin Ankara'ya "İran'ın nükleer faaliyetleri durdurulmalı" mesajı ilettiği dönemde Ankara Merkez Komutanı Tuğgeneral Hasan Fehmi Büyükbayram, resepsiyonda hazır bulundu. Kabineden isimlerin de yer aldığı resepsiyona Kara, Deniz ve Hava komutanlıkları ile Milli Savunma Bakanlığı, Jandarma Genel Komutanlığı, Sahil Güvenlik Komutanlığı ve Kara Harp Okulu albay seviyesinde katıldı. Dovletabadi, ABD'nin Ankara'ya 'İran'a karşı işbirliği yapalım' önerisiyle ilgili de, "Biz ABD'yi ciddiye almadık. Ankara da almasın" dedi. 



</TEXT>
</DOC>
