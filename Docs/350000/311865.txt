<DOC>
<DOCNO> 311865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/guncel/gun03.html </URL>
<DATE> 2005/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Torbaları açmadım 
</HEADLINE>
<TEXT>


ÖNDER YILMAZ Ankara 

Türk Tarih Kurumu Başkanı Prof. Dr. Yusuf Halaçoğlu'nun, Latife Hanım'dan mahkeme kararıyla kalan gizli belgelerin bulunduğu torbaların, kendisinden önceki başkanlar tarafından da açıldığına dair açıklamasına itiraz geldi. TTK'da vek leten başkanlık yaptıktan sonra görevi, "torbaların, kurum yönetiminde devir teslim için de açılması gerektiğini" savunan Halaçoğlu'na devreden Prof. Dr. İbrahim Ag h Çubukçu, kendisinin açma-okuma girişiminde bulunmadığını açıkladı. 
1993 döneminde TTK Başkanlığı'na 7 ay süreyle vek let eden Prof. Dr. Çubukçu, "Mektupların açılmasına ilişkin girişimim olmadı. Açılıp açılmadığını bilmiyorum. Benden önce vek let eden Neşet Çağatay vardı. Rahmetli oldu. Yaşıyor olsaydı ona sorulabilirdi" diye yanıtladı. 

'Haberim bile yok' 
Çubukçu, 7 aylık görevi sona erdiğinde yapılan devir teslimde belgelere ilişkin herhangi bir bildirimin söz konusu olmadığını söyledi. Çubukçu, şöyle konuştu "Devir teslim töreninde küçük nutuklar atıldı ama böyle belgelere ilişkin anahtarlar, mühürlerin devri olmadı. Bırakın Latife Hanım'ın mektuplarını okumak, belgelerin varlığından bile haberim olmadı." 

MÜHÜR KIRMA CEZASI AĞIR 

TÜRK Ceza Kanunu'nun 274. maddesine göre, "resmen mühür altına alınmış bir şeyi muhafaza etmek yahut yanında bulundurmak vazifesiyle mükellef olan kimse mührü fekkederse" kırarsa 1 yıldan 4 yıla kadar hapis cezası istemiyle yargılanıyor. Mahkemenin belli bir süreyle mühür altında tutulmasına karar verdiği eşya ya da belge, süresi dolduğunda ancak şahitler eşliğinde açılabiliyor. Şahitler eşliğinde açıldığı tutanak altına alınmamışsa, savcılık "mühür fekki" suçundan soruşturma başlatıyor. 


</TEXT>
</DOC>
