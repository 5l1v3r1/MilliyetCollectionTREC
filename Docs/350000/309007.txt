<DOC>
<DOCNO> 309007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sonyas13.html </URL>
<DATE> 2005/01/24/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Tiyatro oyununu izlemeye gelenlere iç çamaşı dağıtacaklar 
</HEADLINE>
<TEXT>

     Davut AKTAŞ DHA 

      SAMSUN'da, ABS Sanat Tiyatrosu, 11 Şubat tarihinde sahneye koyacağı Ne kadar dönersen dön, popon arkada kalır' adlı komedi oyunun sinevizyon çekimleri için, kamera karşısına geçti. Kendi imkanlarıyla demir parçaları ve tahtadan yaptıkları kızağa koydukları dijital kamerayla tanıtım çekimi yapan tiyatrocular, oyunu izlemeye gelenlere ücretsiz iç çamaşırı dağıtılacağını söyledi. 
     ABS Sanat Tiyatrosu'nun yönetmeni 16 yıllık tiyatrocu Altan Yücebaş, Ne kadar dönersen dön popon arkada kalır' adlı oyununun sinevizyon çekimleri için 10 kişilik ekibiyle kamera karşısına geçti. Demir parçaları ve tahtadan yaptıkları ilkel kızağa koydukları dijital kamerayla oyunun çekimlerini yapan ekip, aralıksız çalışıyor. Sinema ile tiyatroyu harmanlamaya çalışacaklarını belirten ABS Sanat Tiyatrosu'nun Yönetmeni Altan Yücebaş, "Çok ilginç bir oyun olacak. Tiyatro severlere sinevizyonlu bir oyun izletmenin çabası içerisindeyiz. Kendi imkanlarımızla elde ettiğimiz cihazlarla kamera karşısına geçtik. 3 üniversite öğrencisinin banka soyduktan sonra başından geçen olayların anlatıldığı komedi tarzı bir oyun sergileyeceğiz'' dedi. 
     Altan Yücebaş, tiyatroyu izlemeye gelenlere erkekler ve kadınlar için ayrı ayrı iç çamaşırı hazırladıklarını ve ücretsiz dağıtacaklarını söyledi. Amaçlarının tiyatroya ilgiyi artırmak olduğunu belirten Yücebaş, "Bu oyun insanları gülme krizine sokacak'' diye konuştu. 
     
</TEXT>
</DOC>
