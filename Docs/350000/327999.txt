<DOC>
<DOCNO> 327999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/siyaset/siy11.html </URL>
<DATE> 2005/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçek Irkçılık düşünce sapıklığı 
</HEADLINE>
<TEXT>


ANKARA Milliyet 


Adalet Bakanı Cemil Çiçek, başta ABD ve Almanya'nın Türkiye'de çok satılmasından dolayı tepki gösterdiği "Kavgam" kitabı ile ilgili tartışmalara değinerek, "Irkçılık, düşünce sapıklığıdır" dedi. Çiçek, şöyle konuştu "Türk milleti olarak ne inancımızla, ne kültürümüzle hele bugün herhangi bir ırka mensup olmaktan dolayı hiç kimseye karşı, hiçbir ırka karşı peşin hükmümüz olamaz. Bunu ben şahsen bir düşünce sapıklığı olarak görüyorum. Çünkü ırkını tercih etmek insanların kendi elinde değildir. Kimsenin başka ülkelerde meydana gelen gelişmeler üzerine Türkiye'ye bir şey söylemesi de doğru değil. Bizde ırkçılık yoktur." 



</TEXT>
</DOC>
