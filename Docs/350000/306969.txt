<DOC>
<DOCNO> 306969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/son/sonspo06.html </URL>
<DATE> 2005/01/16/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Nihat Barcelona karşısında 
</HEADLINE>
<TEXT>

     İspanya La Liga'da 19. haftada Nihat Kahveci'nin takımı Real Sociedad saat 20 00'de Nou Camp'ta Barcelona karşısına çıkıyor. 
     Bu sezon fırtına gibi esen ve ilk yenilgisini geçtiğimiz hafta Villarreal deplasmanında alan Barcelona, bu hafta sahasında Nihat'lı Real Sociedad'ı konuk edecek. Karşılaşmada gözler bu sezona kötü başlayan ve 11 hafta gol kaydedemeyip son 7 haftada 5 gol atan Nihat'ta olacak. La Liga'da Barcelona 43 puanla lider durumda bulunuyor, Sociedad ise 22 puanla 13. sırada yer alıyor. 
     
     Zaragoza Real Madrid deplasmanında 

     Fenerbahçe'nin UEFA Kupası'ndaki rakibi Real Zaragoza ise Real Madrid'le Bernabeu Stadı'nda oynayacak. Geçen hafta aldığı galibiyetle Barcelona'ya yaklaşan Real Madrid, Zaragoza önünde de 3 puan arayacak. 
     İspanya'da günün programı şöyle 
     

18 00 Albacete-Racing Santander 18 00 Athletic Bilbao-Espanyol 18 00 Deportivo La Coruna-Numancia 18 00 Levante-Villarreal 18 00 Osasuna-Valencia 18 00 Real Betis-Mallorca 20 00 Barcelona-Real Sociedad 22 00 Real Madrid-Zaragoza      
      İspanya'da dün oynana karşılaşmalarda ise Getafe ve Atletico Madrid 1-1 berabere kaldı, Malaga ise evinde Sevilla'yı 1-0 yendi. 
     
</TEXT>
</DOC>
