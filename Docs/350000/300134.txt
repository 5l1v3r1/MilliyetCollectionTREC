<DOC>
<DOCNO> 300134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/yazar/cemal.html </URL>
<DATE> 2004/12/23/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hortlaklar ve ham yapma edebiyatı 
</HEADLINE>
<TEXT>


Hortlaklar Tarihin kuytuluklarındaki mezarlarından birer ikişer sahneye çıkıyor hortlaklar... Avrupa yolundaki Türkiye'yi ham yapmak için karanlık oyunlarını sergilemeye koyuluyorlar. 
Rumlar, Kıbrıs'ı kapıyor. 
Girit'leşiyor Kıbrıs 
Yunanlılar Ege'yi kapatıyor. 
Kürtler, Güneydoğu'yu koparıyor. 
Ermeniler, Doğu Anadolu'yu... 
Pontusçular, Doğu Karadeniz'i... 
Herkes bir parça götürüyor, Türkiye parçalanıyor ve son Türk devleti tarihe karışıyor. Yani Sevr gerçekleşiyor 
K bus Ne mi yapmalı 
"Ege barış gölü olmalı " diyenler, Kıbrıs'ta çözümü savunanlar vatan haini ilan edilecek. 
Ermenistan'la ilişkilerin normalleşmesini isteyenler, tarihte yaşanan acılara farklı bakılabileceğini söyleyenler vatan haini ilan edilecek. Kürtlerin kimliklerini, kültürel haklarını demokrasinin gereği sayanlar da vatan haini ilan edilecek. 
Din ve vicdan özgürlüğü konusunda fazla ileri gidenlere gelince, onlar da takiyeci iktidarın işbirlikçisi ilan edilecek. 
Başka .. 
AB'deki kadar demokrasi sağlığa zararlı ilan edilecek, demokratik hukuk devleti konusundaki düzenlemelerden geri dönüş yolu açılacak. Türkiye'yi Avrupa'dan tam tecrit etmek için çevremize yüksek duvarlar örülecek. 
Hatta, İkinci Dünya Savaşı sonrası Soğuk Savaş döneminde Enver Hoca'nın Arnavutluk'undaki gibi Türkiye şehirleri de betondan sığınaklarla, korunaklarla donatılacak. Arada bir sirenler çalınınca herkes elinde silahıyla soluğu bu siperlerde alıp düşmana karşı manevra yapmış olacak. 
Böyle bir dünyada yaşıyorlar. 
Ne yazık 
Sanal bir dünya bu. 
Gerçek değil. 
Merak etmeyin, Türkiye'yi kimse ham yapamaz. Bu kadar kolay bir lokma değil Türkiye. Aslında böyle bir sanal dünya kurmanın peşinde olanlar da bu gerçeği bilmiyor değiller. 
Onların bütün derdi, Türkiye'nin Avrupa yolunu kesmek ve demokratik hukuk devletinin kolunu kanadını kırarak bu ülkeyi başka sulara çekmeye çalışmak... 
Bunun için sürekli düşman yaratmanın peşindeler. Yıllardır hiç değişmediler. Ne kadar çok düşman yaratırlarsa, seslerinin o kadar çok duyulacağını sandılar. 
Ama gitgide etkisizleşiyorlar. 
Marjinalleşiyorlar. 
Kıytırıklaşıyorlar. 
Çünkü, vatan hainliği edebiyatıyla, Türkiye ham yapılır edebiyatıyla artık yol alamadıklarını görüyorlar. Tarih kendilerini sollayıp geçti. 
Farkında değiller. 
Bu yüzden h l askeri kışkırtmanın oyunlarını kuruyorlar. Bazı emekli komutanları etraflarına toplayıp onlardan vitrin süsü yapmaya çalışıyorlar. 
Sanki 1960'lar, 1970'ler. 
Hiç bıkmadılar, usanmadılar. Kaç kez aynı senaryo. Askeri kışkırtmak Hep hayal kırıklığıyla sonuçlanmış askerci siyaset anlayışı... Oysa artık heyecan bile yaratamıyorlar. 
Bunu da görmüyorlar. 
Örneğin askeri kışkırtmak için h l Atatürk'ü tahrif edebiliyorlar. Daha bu yakınlarda biri, "Atatürk hiç Batılılaşma demedi, muasır medeniyet dedi" diye yazmış. 
Bin yıllık ezberi... 
Yinelemekten usanmadı. 
Ne yazık 
Atatürk'ün muasır medeniyeti neydi 1920'lerde Muasır medeniyet derken Avrupa'dan, 'Batı'dan başka ne vardı aklında Medeni Kanunu İsviçre'den, Ticaret Kanunu'nu Almanya'dan, Ceza Kanunu'nu İtalya'dan, idare hukukunu, laiklik ve üniter devlet anlayışını Fransa'dan getirirken nereyi örnek alıyordu 
Latin alfabesini, takvimi, şapkayı, giyim kuşamı, müziği Türkiye'ye nereden getirmişti Atatürk Çok partili demokrasi için yaptığı iki sonuçsuz denemede Sovyetleri mi örnek almıştı 
Bütün bunlarda örnek Avrupa değil miydi Bütün bunlarda örnek Batı değil miydi 
Atatürk 1920'lerde çağdaş uygarlık derken, yoksa adını sır olarak gizlediği bir başka gezegeni mi Türkiye için örnek almıştı .. 
Geçelim. 
Avrupa yolu aynı zamanda Atatürk'ün yoludur. 17 Aralık bu bakımdan çok önemli bir dönüm noktasıdır. 
Türkiye bu yöndeki tarihi yürüyüşünü devam ettirirken, Türkler, Kürtler, Ermeniler, Rumlar, Yahudiler, Araplar, Boşnaklar, Arnavutlar, Çerkezler, Gürcüler, Lazlar ve Anadolu toprağının bütün renkleri demokrasi potasında kendi kimliklerini koruyarak huzur ve barış içinde yaşayacaklar. 
Tarihin en büyük, en iddialı barış projesi olan Avrupa Birliği bayrağını yüksekte tutmanın ülkemiz için hayırlı olacağına inanıyorum. 



</TEXT>
</DOC>
