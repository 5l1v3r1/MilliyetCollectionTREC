<DOC>
<DOCNO> 335367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/guncel/gun07.html </URL>
<DATE> 2005/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fotoğrafın ustaları sempozyumda 
</HEADLINE>
<TEXT>


Birçok fotoğraf ustasının katılacağı ve etkinliklerin serbestçe izleneceği sempozyum İtalyan Kültür Merkezi'nde 

KÜLTÜR SANAT 

Bu yıl 2.'si düzenlenen Ulusal Fotoğraf Sempozyumu, 21 - 24 Nisan tarihleri arasında İtalyan Kültür Merkezi'nde gerçekleştirilecek. Pek çok fotoğraf ustasının katılacağı ve tüm etkinliklerin serbestçe izlenebileceği sempozyumda dia gösterilerinden panellere kadar çok çeşitli etkinlikler düzenlenecek. 
21 Nisan'daki açılış gününde, Türk fotoğrafının ustalarından Süveyd Orhon, Şakir Eczacıbaşı, Ozan Sağdıç, İbrahim Zaman, Prof. Sabit Kalfagil ve Recep Dönmez'in özel gösterileri izlenebilecek. 

Zengin etkinlikler 
Sempozyumda, Milliyet gazetesi foto muhabirlerinden Ercan Arslan'ın da konuşmacı olarak katılacağı "İletişim Kanallarında Fotoğrafın Kullanımı" ve Prof. Mehmet Bayhan'ın oturum başkanlığını üstlendiği "Disiplinlerarası Sanat Ortamında Fotoğraf" başlıklı paneller düzenlenecek. Ayrıca fotoğrafa dair bildiriler sunulacak, dia gösterileri gerçekleştirilecek. 


</TEXT>
</DOC>
