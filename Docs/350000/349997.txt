<DOC>
<DOCNO> 349997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/soneko40.html </URL>
<DATE> 2005/06/08/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa günü 301 puanlık artışla tamamladı... 
</HEADLINE>
<TEXT>

     İMKB Ulusal 100 Endeksi, 2. seansta 100.87 puan artarak 25,779.75 puandan kapandı. 
     Hisse senetleri 2. seansta, ortalama yüzde 0.39 oranında değer kazandı. 
     İlk seanstaki 200.85 puanlık artış dikkate alındığında, Borsa endeksi günün tamamında 301.72 puan yükseldi. Hisse senetlerinin günlük ortalama değer kazancı yüzde 1.18 oldu. 
     Endeks 2. seansa, 18.05 puan azalarak 25,660.83 puandan başladı. Seansın ilk yarısını 25,784.83 puandan geçen endeks, en düşük 25,631.45 puana gerilerken, en yüksek 25,862.47 puanı gördü. 
     2. seans kapanışında, mali endeks 119.77 puan artarak 38,232.25 puana, sanayi endeksi 72.76 puan artarak 20,616.34 puana, hizmetler endeksi 85.44 puan artarak 14,041.35 puana yükseldi. 
     Böylece ilk seansa göre, mali grup hisseler ortalama yüzde 0.31, sanayi grubu hisseler ortalama yüzde 0.35, hizmetler grubu hisseler ortalama yüzde 0.61 oranında değer kazandı. 
     2. seansta işlem gören toplam 305 hisse senedinden 118'i değer kazandı, 107'si değer yitirdi, 80 hisse senedinin fiyatında değişiklik olmadı. 
     2. seansta, 478 milyon 911 bin 323 YTL'lik işlem hacmi kaydedildi. Günlük işlem hacmi, 808 milyon 666 bin 444 YTL olarak hesaplandı. 
     2. seansta Finans Finansal Kiralama, Garanti Bankası, Koza Davetiye, Akbank ve İpek Matbaacılık, en çok işlem gören hisse senetleri oldular. 
     
</TEXT>
</DOC>
