<DOC>
<DOCNO> 342750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/son/soneko04.html </URL>
<DATE> 2005/05/15/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Yeni dönemde Türkiye IMF'ye kaynak aktaracak... 
</HEADLINE>
<TEXT>

     IMF’yle yapılan 3 yıllık stand-by anlaşması çerçevesinde Mayıs 2005-Mayıs 2008 arasında 10 milyar dolarlık kredi kullanacak olan Türkiye, aynı dönemde IMF’ye faizleriyle birlikte toplam 22.6 milyar dolarlık geri ödeme yapacak. Bu nedenle yeni program net kaynak girişine yol açmayacak. Anlaşmayla, bir bakıma Türkiye’nin Fona olan borçları ötelenirken, stand-by sürecinde IMF, Türkiye’den net borç tahsilatı yapacak. 
     Bu çerçevede Türkiye, 2005 yılında IMF’den kullanacağı krediden 5 milyar 322 milyon dolar, 2006 yılında 4 milyar 691 milyon dolar, 2007 yılında 2 milyar 560 milyon dolar 
     daha fazla geri ödeme yapacak. IMF’den yeni kaynak kullanımlarının 2 yıl 3 ay geri ödemesiz plan çerçevesinde geri ödenmeye başlanması durumunda geri ödemeler Ağustos 2007’ten itibaren başlayacak. Bu durumda 2007 yılına ilişkin ödeme yükümlülüğü ve net borç ödeme tutarı daha da artacak. IMF, 3 yıllık stand-by anlaşması çerçevesinde, 837.5 milyon dolarlık 555.17 milyon SDR 12 eşit dilim halinde yapacağı 10 milyar dolarlık 6.6 milyar SDR kaynak kullandırmanın yanı sıra 2006 yılına ilişkin 3 milyar 785 milyon dolar 2 milyar 520 milyon SDR tutarındaki geri ödeme yükümlülüğünün de 1 yıl ertelenmesini onaylamıştı. Böylece 2006 yılına ilişkin ödeme yükümlülüğü kapsamında olan 11 milyar 813 milyon dolar 7 milyar 864 milyon SDR , 8 milyar 27 milyon dolara 5 milyar 344 milyon SDR indi. Ancak, yeni anlaşma öncesinde 2007 yılına ilişkin 1 milyar 276 milyon dolar 850 milyon SDR ödeme yükümlülüğü olan Türkiye’nin bu yıla ilişkin geri ödeme yükümlülüğü 5 milyar 62 milyon dolara 3 milyar 370 milyon SDR çıkmış oldu. Yeni kullanılan kredilerin geri ödemesinin de Ağustos 2007’den itibaren başlayacağı dikkate alındığında, anlaşma öncesinde 2007’den itibaren IMF’ye borç geri ödeme yükümlülüğü ciddi ölçüde düşmesi öngörülen Türkiye’nin borç yükümlüğü artmış oldu. Ancak IMF’nin yeni stand-by anlaşmasıyla 1 yıllık borç ertelemesinin temelini oluşturan erken ödeme ve normal ödeme olmak üzere iki plan çerçevesinde bundan sonra da ertelemelerin söz konusu olabileceği varsayılsa da mevcut borçlar için ertelemeye söz konusu olabilecek ciddi bir tutar kalmıyor. Daha önceki borç geri ödemesinden ertelemeye söz konusu olabilecek yalnızca 1 milyar 671 milyon doların 1 milyar 278 milyon dolarının 2007’den 2008’e, 393 milyon dolarının da 2008’den 2009’a kaydırılması mümkün olabilecek. Ağustos 2007’den itibaren geri ödemesi başlayacak olan yeni kaynak kullanımları için de geri ödeme süresinin 2 yıl 3 ay geri ödemesiz yerine 3 yıl 3 ay geri ödemesiz düzeye çekilmesi durumunda yeni kaynak kullanımları için geri ödemelerin Ağustos 2007 yerine Ağustos 2008’den itibaren başlayacak. Türkiye, 17 Mayıs-2 Aralık 2005 tarihleri arasında 5 milyar 461 milyon dolar 3 milyar 635 milyon SDR geri ödeme yapacak. IMF’den ise gözden geçirmeler takvime göre tamamlanabilirse aynı dönemde 3 milyar 335 milyon dolar kaynak kullanacak. Böylece önümüzdeki dönemde 2 milyar 122 milyon dolar net IMF’ye borç ödemesi gerçekleştirilecek. Ocak-Mayıs 2005 döneminde gerçekleştirilen toplam 3 milyar 210 milyon dolar tutarındaki ödeme de dikkate alındığında, Türkiye, bu yıl IMF’ye net 5 milyar 332 milyon dolar borç ödemiş olacak. 
     
     2010’A KADAR BORÇ ÖDEYECEĞİZ 
     Yeni stand-by anlaşmasının ilk 837.5 milyon dolarlık kaynak kullanımının mayıs ayı itibarıyla gerçekleştiği ve bu kredi kullanımının da 2 yıl 3 ay geri ödemesiz olduğu dikkate alındığında, yeni 10 milyar dolarlık kredinin geri ödemeleri Ağustos 2007 tarihinden başlayacak. IMF’ye gönderilen niyet mektubu ekinde yer alan takvimlere uyulması durumunda son kaynak kullanımı Mart 2008’de gerçekleşecek. 
     Bu durumda yeni 10 milyar dolarlık kaynağın ödemeleri Ağustos 2007 ile Haziran 2010 arasında gerçekleşecek. Eğer ödemelerin 3 yıl 3 aya uzatılması söz konusu olursa bu ödeme dönemi Haziran 2011’e kadar uzayabilecek. 
     Yeni krediler için geri ödemenin söz konusu olmadığı 2006 yılına ilişkin ertelemeden sonra kalan 8 milyar 27 milyon dolarlık 5 milyar 344 milyon SDR geri ödeme yükümlülüğünün, 3 milyar 335 milyon dolar 2 milyar 220 milyon SDR bölümü IMF’den gelecek yıl kullanılacak kredilerden karşılanacak. Böylece Türkiye, 2006 yılında da net 4 milyar 691 milyon dolar 3 milyar 123 milyon SDR IMF’ye borç ödeyici konumda olacak. 
     
     NET ÖDEYİCİ KONUMU 2004’TE BAŞLADI 
     Kullanılan kredilerin faiz ve komisyon ödemeleri dikkate alınmadan yapılan hesaplamalara göre de Türkiye IMF’ye net borç geri ödemelerine zaten 2004 yılında başlamıştı. 1999-2002 yılları arasında IMF’den yoğun bir şekilde borç kullanmaya başlayan Türkiye’nin, anapara olarak toplam borcu 2002 sonunda 23.5 milyar dolara ulaşmıştı. 2003 yılında IMF’den kullandığı kredilerle geri ödediği anapara tutarı aynı düzeyde kalan Türkiye’nin stok olarak borcu da aynı düzeyde kalmıştı. 2004 yılında Türkiye’nin anapara olarak toplam borcu 20.1 milyar dolara indi. Yeni borç kullanımına rağmen net borç geri ödeyicisi konumunu sürdürecek olan Türkiye’nin bu nedenle IMF’ye olan borcu bu yıl sonunda 16.7 milyar, 2006 sonunda 12.6 milyar ve 2007 sonunda ise 9.3 milyar dolara inecek. 

ANKA 
     
</TEXT>
</DOC>
