<DOC>
<DOCNO> 349202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/dunya/dun01.html </URL>
<DATE> 2005/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkel bir kez daha imtiyazlı ortaklık dedi 
</HEADLINE>
<TEXT>


LONDRA Milliyet 


Alman Hıristiyan Demokrat Birlik Partisi CDU Genel Başkanı Angela Merkel, Türkiye'nin AB üyeliğine bir kez daha karşı çıktı. 
Merkel, "Frankfurter Allgemeine Sonntagszeitung"a yaptığı açıklamada, "Birlik partileri CDU CSU , Türkiye'nin AB üyeliği yerine imtiyazlı ortaklığın en doğru müzakere sonucu olacağı şeklindeki görüşlerini müzakerelerde dile getirecek" dedi. 

'Merkel hafifmeşrepmiş' 
İngiltere'de yayımlanan Mail on Sunday gazetesi de dün, Angela Merkel'in eski Doğu Almanya gizli servisi Stasi tarafından hazırlanan dosyasını ele geçirdiğini duyurdu. Gazete, "ünlü siyasetçinin bir zamanlar doğu Alman gizli servisi tarafından izlendiğini, hatta kendisine şantaj yapıldığını" iddia etti. Gazete, Stasi dosyalarında Merkel'den 'hafifmeşrep bir kadın' olarak söz edildiğini ve pek çok erkekle beraber olduğu iddiasına yer verildiğini duyurdu. 


</TEXT>
</DOC>
