<DOC>
<DOCNO> 308544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/ekonomi/eko04.html </URL>
<DATE> 2005/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Azerbaycan, Türkleri çağırıyor 
</HEADLINE>
<TEXT>


ATİB Başkanı Erentok, nakliye, işçilik ve enerjinin ucuz olduğu Azerbaycan'ın BTC projesiyle yatırım için daha da çekici hale geldiğini söyledi 

SERKAN ARMAN 

Azerbaycan - Türkiye İşadamları Birliği ATİB Başkanı Ahmet Erentok, bu yıl devreye girmesi beklenen Bak - Tiflis - Ceyhan BTC petrol boru hattı nedeniyle Azerbaycan'ın yatırım açısından çekiciliğinin çok arttığını ancak Türkiye - Azerbaycan ekonomik ilişkilerde son beş yıldır ciddi bir gerileme yaşandığını kaydetti. Türk işadamlarına yatırım çağrısında bulunan Erentok, "Azerbaycan'a yatırım yapmak, Orta Asya cumhuriyetlerine ve Rusya'ya açılmak anlamını taşıyor. İkili gümrük birliği anlaşması sayesinde 270 milyon nüfuslu bir coğrafyaya gümrüksüz, yüzde 20 KDV ile mal gönderilebiliyor" dedi. 

Bak 'ye butik otel 
Erentok, Azerbaycan'ın düşük nakliye, işçilik ve enerji fiyatları ile burada Türkiye'den ucuza imalat yapmanın mümkün olduğunu da dile getirdi. Azerbaycan'da başkanı olduğu Ata Holding ile bankacılık, gıda ve otelcilik gibi alanlarda 100 milyon dolarlık yatırım yapan Erentok, "Azerbaycan yatırım için çok güvenli bir ortam sunuyor. Önümüzdeki 20 yılda petrolden 50 - 60 milyar dolar arası gelir bekleniyor" dedi. Erentok, Bak 'de 20 milyon dolar yatırımla bir butik otel inşa ettiklerini ve Bak taşıyla yapılan 61 odalı otelle yakında bir dizayn yarışmasına girileceğini de kaydetti. 




</TEXT>
</DOC>
