<DOC>
<DOCNO> 335948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sonspo14.html </URL>
<DATE> 2005/04/22/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Chelsea'nın patronu Abramoviç'in serveti 11.3 milyar Avro'ya ulaştı 
</HEADLINE>
<TEXT>

     İngiltere Premier Ligi'nde şampiyonluğa koşan FC Chelsea'nin sahibi Rus işadamı Roman Abramoviç'in kişisel servetinin 11.3 milyar Avro'ya ulaştığı kaydedildi. 
     Roman Abramoviç'in geçen yılki toplam karının 1.7 milyar Avro'yu bulmasının ardından servetinin 11.3 milyar Avro olarak gerçekleştiği bildirildi. 
     Rus işadamı Abramoviç, bu servetle Rusya'nın en zengin adamı ünvanını da eline geçirdi. 
     FC Chelsea'yi almasının ardından milyonlarca dolarlık yatırım yapan Abramoviç, kulübe yaptığı 312 milyon Avroluk transfer harcamasıyla 50 yıldır şampiyonluk kazanamayan FC Chelsea'yi bu hedefe yaklaştırdı. 
     Avrupa Şampiyonlar Ligi'nde yarı finale çıkan FC Chelsea, yarı finalde FC Liverpool'u elemesi durumunda İstanbul'a konuk olacak. 
     37 yaşındaki Rus işadamının 312 milyon Avroluk trasfer harcaması yaptığı FC Chelsea, ezeli rakipleri Manchester United ve Arsenal'in oyuncularına ödedikleri toplam para ile aynı miktarda harcama yaptı. 
     
</TEXT>
</DOC>
