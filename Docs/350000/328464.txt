<DOC>
<DOCNO> 328464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sondun37.html </URL>
<DATE> 2005/03/30/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Yukos'un eski güvenlik şefine 20 yıl hapis... 
</HEADLINE>
<TEXT>

     Rus petrol şirketi Yukos'un eski güvenlik şefi Aleksi Piçugin'in 20 yıl ağır hapis cezasına çarptırıldığı bildirildi. 
     Rus haber ajansları, Moskova'da bugün yapılan duruşmada Piçugin'in, juri tarafından, Yukos'un eski başkanı Mihail Hadarkovski'nin danışmanlarından Olga Kostina'yı öldürmeye teşebbüsten, 2002 yılında evli bir çifti öldürmekten ve Rus petrol şirketi Rosprom'un eski üst yöneticisi CEO Viktor Kolesov'u dövmekten suçlu bulunduğunu duyurdular. 
     Mahkeme, Piçugin ile birlikte yargılanan Aleksi Peşkun'u da 4 yıl hapis cezasına çarptırdı. 
     Sanıkların Yüksek Mahkeme'ye kararın temyizi için 10 gün içinde başvurmaları gerekiyor. 
     Piçugin, kararın ilan edilmesinden sonra yaptığı açıklamada, ''Sonuna kadar mücadele edeceğim. Temyiz konusunda umutluyum'' diye konuştu. 
     Mahkemenin bugün verdiği karar Yukos davasındaki ilk kararı oluştururken, Rus savcılar Hadarkoski ve arkadaşı Platon Lebedev hakkında 10 yıl hapis cezası istedi. 
     Hadarkovski ve Lebedev ile destekçileri, suçlamaların siyasi maksatla yapıldığını savunurken, mahkemenin Hadarkovski ve Lebedev hakkındaki kararını Mayıs ayında açıklaması bekleniyor. 
     
</TEXT>
</DOC>
