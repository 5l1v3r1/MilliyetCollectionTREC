<DOC>
<DOCNO> 341251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonsiy20.html </URL>
<DATE> 2005/05/10/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Dışişleri Bakanı Abdullah Gül Bükreş'te Türk Şehitliği'ni ziyaret etti... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Romanya’nın başkenti Bükreş’teki Türk Şehitliği’ni ziyaret etti Gül, Birinci Dünya Savaşı sırasında 1916-1917 yıllarında Romanya’da şehit düşen Türk askerlerinin anısına yapılan anıta çelenk koydu ve saygı duruşundu bulundu. 
     Mezarların başında dua eden Gül, şehitlik hakkında yetkililerden bilgi aldı ve özel defteri imzaladı. 
     Gül, özel deftere şunları kaydetti. 
     "O zamanki vatan topraklarını korumak için kanlarını ve canlarını seve seve veren aziz şehitlerimizi hürmetle yadediyor, mekanlarının cennet olmasını Allah’tan niyet ediyorum. Türk milleti ve gelecek nesillerimiz kendilerini asla unutmayacaktır." Bakan Gül, daha sonra Türkiye Büyükelçiliği’nde Romanya’daki Türk vatandaşları ve soydaş grup temsilcileriyle bir araya geldi. 
     Buradaki Türklere hitaben bir konuşma yapan Gül, kendilerine maddi ve manevi yardımlarının devam edeceğini söyledi. 
     Türk vatandaşlarının hediyelerini kabul eden Gül, şikayet ve görüşleri dinledi. 
     Gül ayrıca, eşi Hayrünisa Gül ile birlikte Romanya Parlamentosu binasını gezdi. 
     Bakan Gül, bu akşam Romanya Cumhurbaşkanı Tarian Basescu’nun heyet başkanları onuruna vereceği akşam yemeğine katılacak. 
     
</TEXT>
</DOC>
