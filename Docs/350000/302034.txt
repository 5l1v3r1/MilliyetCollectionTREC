<DOC>
<DOCNO> 302034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/ekonomi/eko04.html </URL>
<DATE> 2004/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsanın değeri 100 milyar dolar 
</HEADLINE>
<TEXT>


Yaşanan son yükselişle birlikte, İS0 500 şirketlerinin bile henüz yarısının işlem gördüğü İstanbul Borsası'nda şirketlerin piyasa değeri 100 milyar dolara yaklaştı 

Finans atölyesi SONGÜL HATISARU 

Borsa 2004'ün son işlem gününü TL bazında tarihinin en yüksek seviyesinden kapattı. İMKB 100 Endeksi yılın son işlem gününde 35 puan yükselerek 24.971 puana yükseldi. 
Endeks gün içinde ise daha önceki beklentilerimize paralel olarak psikolojik direnç seviyesi olan 25 bini test etti. 2003 yılı sonunda 18.625 puandan işlem gören İMKB 100 Endeksi geçen yılki kapanışına göre yüzde 34 prim yapmış oldu. YTL'ye geçiş süreci nedeniyle bugün ve yarın kapalı olacak borsada işlem gören şirketlerin piyasada değeri ise 98.6 milyar dolara yükseldi. 
Geçen yılın son işlem gününde İMKB şirketlerinin piyasa değeri 68.7 milyar dolardı. Arada geçen dönemde borsadaki şirketlerin değerinin 31.3 milyar dolar arttığı görülüyor. 
Borsadaki şirketlerin yaklaşık 100 milyar dolarlık piyasa değerine karşın GSMH'ya oranla bakınca borsanın gidecek daha çok yolu olduğu görülüyor. 2004 yılı için 300 milyar dolar civarında bir GSMH büyüklüğü oluşacağı varsayımıyla İMKB şirketlerinin piyasa değeri GSMH oranının yüzde 33'lere karşılık geldiği görülüyor. 

Avrupa'ya yol var 
Gelişmekte olan ülke piyasalarında ise bu oran yüzde 100'lerin üzerine çıkıyor. Ancak İstanbul Borsa'sında henüz İSO 500 şirketlerinin bile yarısının işlem görmekte olduğunu unutmamak gerekiyor. Türkiye'de 100 bin civarında anonim şirket olduğu tahmin ediliyor. Buradan bakınca da borsada işlem gören şirketlerin sayısının ne kadar düşük olduğu görülüyor. Borsada şu anda 298 şirket işlem görüyor. 

Yıl sonu bereketli 
Dünya borsaları için geçerli olan yıl sonu etkisi İMKB'de de gözleniyor. Dünya borsalarında yılın son 4 - 5 gününde başlayan yükseliş ocak ayında da devam edecek. 
Yurtdışı borsalarda gözlemlendiği gibi ocak ayı bizde de getirilerin en çok yükseldiği bir ay olma özelliği taşıyor. Nitekim istatistiklere bakıldığında 1986 - 2004 dönemindeki 18 yılda İstanbul Borsası'nda ocak ayının ortalama getirisi yüzde 15 olarak gerçekleşti. 
Bu 18 yılda ocak dışındaki ayların ortalama getirisi ise yüzde 5.4 oldu. Son 10 yıla bakıldığında ise ocakta borsanın getirisinin yüzde 10 seviyesinde oluştuğu görülürken diğer aylarda ise ortalama getiri yüzde 4.7'lerde kaldı. Borsada noel tatilinin ardından AB beklentisiyle birlikte ocak ayının ilk yarısında hızlı yabancı girişi bekleniyor. Ocakta beklenen yabancı yatırımcı girişleri gerçekleşmez ise hızla yükselen borsada satışlarla karşılaşabiliriz. 

Yabancı fonlar dolar aldı Önceki gün noel tatili nedeniyle hacimsiz piyasalarda 1.3644 seviyesine kadar yükselen euro - dolar paritesi gelen k r satışlarıyla 1.3560 seviyesine kadar geriledi. Euronun hafta başından bu yana çok değerlendiğini düşünen uluslarararası yatırımcılar bir miktar euro satıp dolar aldılar. Paritedeki düşüş tamamen teknik bir düzeltme olarak değerlendirilirken orta vadede euronun dolar karşısında değer kazancını devam ettirmesi bekleniyor. 

İMKB'de en yüksek getiri ocak ayında Ocak dışı aylarda ort.getiri Ocak aylarında ort.getiri 1987 - 2004 5.40 15.00 1995 - 2004 4.70 10.10 2000 - 2004 1.56 3.70 



</TEXT>
</DOC>
