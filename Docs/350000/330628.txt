<DOC>
<DOCNO> 330628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/yasam/yas01.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Lavanta kokulu peri masalının öyküsü 
</HEADLINE>
<TEXT>


İstanbul Film Festivali'ne katılan Charles Dance ile ilk yönetmenlik denemesi "Lavanta Kokulu Kadınlar"ı konuştuk. Dance, projesini, finansörlere 'beyaz yalan'lar söyleyerek gerçekleştirmiş 

Alin Taşçıyan 

Royal Shakespeare Company'nin rahle - i tedrisinden geçen İngiliz oyuncu Charles Dance, İstanbul Film Festivali'nin açılış filmi olan ilk yönetmenlik denemesi "Lavanta Kokulu Kadınlar" ile karşımıza çıktı. İngiliz ve dünya sinemasının iki olağanüstü aktrisi Dame Maggie Smith ve Dame Judi Dench'in başrolleri paylaştığı film yaz sezonunda ülkemizde gösterime girecek. 

Efekt değil karakter 
Yönetmen olmaya nasıl karar verdiniz 
- Bir süredir üzerinde düşünüyordum. Beni tam tatmin etmeyen birkaç şey yazmıştım. Derken bu kısa öyküyü buldum. Karakter temelli olduğu için ilgimi çekti. Büyük efektler, gösterişli kamera hareketleri gerektirmiyordu. Oyunculuğa dayanıyordu. 

Genç yetenek Brühl 
Daniel Brühl kadroya nasıl dahil oldu 
- "Elveda Lenin"i izledim. Daniel olağanüstü yetenekli, yakışıklı ve zeki. Üç haftada, onu istediğim açıdan görüntüleyebileceğim kadar keman çalmayı öğrendi. Daha önce eline hiç keman almamıştı. Ünlü müzisyen Joshua Bell onu ekranda görünce hayran kaldı. 

Dame Judi Dench ve Dame Maggie Smith'e rol teklif ettiğinizde tepkileri ne oldu 
- İkisini de yaklaşık 20 yıldır tanırım. Onlara fazla para ödeyemeyeceğimi söyledim. Kolay oldu 

Yaşlı kadının aşkı 
Yaşlı kadının genç adama aşk öyküsü bir yana, filmde iki yaşlı kız kardeşin ilişkisini incelikle ele alıyorsunuz. Öyküyü uyarlarken neye öncelik verdiniz 
- Orijinal öyküde onlar, 19. yüzyıl sonlarında yaşayan, evde kalmış iki kız kardeş. Ben, öyküyü 1936'ya taşıdım. Cornwall'daki toplumun içe dönüklüğünü, yabancılara duyulan kuşkuyla birleştirdim. İki kız kardeşin erkek yüzünden birbirine düşmesini istemedim. Ablanın, kardeşini korumaya çalışmasını, öykünün içindeki peri masalı niteliğinin ortaya çıkmasını istedim. 

Finansman bulmanız çok zor olmuş... 
- Her şey bir yalanla başlar. Bir finansöre gider, 'Bütçenin yüzde 50'sini bulduk' dersiniz. O da yüzde 25 koyar. Sonra bir başkasına aynı yalanı söylersiniz. Ben de öyle yaptım. Sinemayı aksiyon filmlerinden ibaret sanıyorlar, ama Londra'da "Bridget Jones" çoktan kalktı, "Lavanta Kokulu Kadınlar" h l oynuyor. 

Sette iğne oyası 
Maggie Smith ve Judi Dench... Onlarla ilişkiniz nasıldı 
- Olağanüstü kadınlar. Kaprisleri yok. Sete makyajcılarıyla gelmiyorlar Smith bulmaca çözüyor, Judi Dench iğne oyası yapıyor. Birbirlerini 50 yıldır tanıyorlar. 

Yeni film projeleriniz neler 
- Dennis Hopper bir film çekecek, haziranda başlayabiliriz. 

6 Nisan Çarşamba Bugünün önerileri 

"Bazı Çocuklar" 12.30 Sinepop Sineması"Garden State" 21.30 Emek Sineması "Paravanın Arkasında Şarkı Söylerken" 21.30 Kadıköy Rexx Sineması "Palindrom" 19.00 Emek Sineması"Brazil" 10.00 Emek Sineması"Avrupa Ekspresi" 19.00 Beyoğlu Sineması"Cinayet Günlüğü" 19.00 Atlas Sineması"Evet Efendim" 21.30 Beyoğlu Sineması 


</TEXT>
</DOC>
