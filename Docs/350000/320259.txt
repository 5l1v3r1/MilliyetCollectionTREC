<DOC>
<DOCNO> 320259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/yazar/tamer.html </URL>
<DATE> 2005/03/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Ani iklim değişiklikleri kimin işi 
</HEADLINE>
<TEXT>


Önce dünyamızı en çok kirleten ülkelerin hangileri olduklarını hatırlayalım. Uluslararası Enerji Ajansı'nın 2002 verilerine göre sırasıyla 
1 ABD 23.5 
2 Çin 13.6 
3 Rusya 6.2 
4 Japonya 5.0 
5 Hindistan 4.2 
6 Almanya 3.5 
Ardından GlobeScan tarafından her yıl 20'yi aşkın ülkede 20 binden fazla kişiyle görüşülerek gerçekleştirilen çevre araştırması International Environmental Monitor Survey'in son kamuoyu yoklamasının sonuçlarına göz atalım. 
Araştırmanın amacı, son yıllarda yaşanan olağandışı hava koşullarının nedenleri, ani iklim değişikliklerine hangi faktörlerin yol açtığı, bu değişimden ne ölçüde endişe duyulduğu konusunda kamuoyunun nabzını tutmak ve buradan yola çıkarak gerek çevreye, gerekse çevreci ürünlere karşı tüketici duyarlılığını belirlemek. Öte yandan da çevreye zarar veren sektörleri ve çevreci şirketleri kamuoyu önüne çıkartmak. 
Araştırmanın Türkiye halkasını oluşturan Yöntem Araştırma'dan aldığım üstteki grafikler, toplumların tepkilerini görme açısından ne kadar da ilginç. İlk grafikte görebileceğiniz gibi son yıllardaki olağandışı hava koşullarını en fazla kaygıyla izleyen toplumların Latin kültürünün hakim olduğu İspanyollar 37 , Brezilyalılar 43 ve Meksikalılar 39 olduğu dikkati çekiyor. 
Dünyayı en fazla kirleten 2 ülke Amerika ve Çin halklarının tepkileri de çok ilginç. 2. grafikte görüldüğü gibi Çin halkı, son dönemdeki ani iklim değişikliklerinin insan kaynaklı olduğunun en fazla bilincinde olan 39 2 toplumdan biri diğeri Almanlar . Ancak hispaniklerin aksine Çinliler bu durumu tehlikeli bulmuyorlar 1. grafik . 
Dünyayı en fazla kirleten Amerikalılarda ise bu tür bir bilinç hiç gelişmemiş. Demek ki dünyanın bu en büyük ekonomisi, soluduğumuz havayı her geçen gün daha beter kirletmeye devam edecek. Zaten Bush yönetimi Kyoto Anlaşması'nı da imzalamadı . Amerikan halkının sadece 11'i gidişatı tehlikeli bulurken, yarıdan fazlası 58 olan - biteni doğa olaylarının bir parçası olarak görüyor, dahası 5'i Tanrı'nın işi olduğunu düşünüyor. 
Türkiye'de görüşlerine başvurulan 1200 kişinin verdiği tepki, Amerikalılarınkine epey yakın. Zaten 2 grafikte de ABD ile Türkiye peşpeşe. Ama örneğin hava koşullarındaki ani değişiklikleri dini nedenlerle açıklayanların bizde oranı 3 , ABD'den daha düşük. Doğayı kirleten biz olmadığımıza göre Kyoto Anlaşması'nı imzalamış olsak, doğayı kirleten ülkelere kota satabilecek durumdayız halkımızın bu meseleye fazla kafa yormamasını mazur görebiliriz. 
Buna karşılık aynı araştırmanın 2000'de yapılan sonuçlarıyla karşılaştırıldığında Türkiye'de hava koşullarındaki olağandışı değişiklikleri doğal olaylarla açıklayanların oranı son 4 yılda 49'dan 55'e çıkmış. Buna da şaşmadım. Güneydoğu Asya'daki tsunami faciasının ardından yapılan yorumlar, bu oranın 4 yıl sonra tüm dünyada daha da yükselebileceğine işaret ediyor 





</TEXT>
</DOC>
