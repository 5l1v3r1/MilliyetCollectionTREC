<DOC>
<DOCNO> 342082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/siyaset/siy14.html </URL>
<DATE> 2005/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çocuk hakları ihlal ediliyor' 
</HEADLINE>
<TEXT>


HABER MERKEZİ 


Türkiye Baroları Çocuk Hakları Merkez ve Komisyonları, yeni TCK'nın, çocuk haklarını tamamen ihlal ettiğini, çocuklar için sadece ceza ve benzeri yaptırımlar öngördüğünü belirtti. Kamuoyunda çocukların yeterince cezalandırılmadığı için suç işlediği yönünde izlenim yaratılmaya çalışıldığını belirten komisyon, çocukların korunmadığı ve haklarına saygı gösterilmediği için suça karıştığını ifade etti. Toplum ve adalet sisteminin, çocuklar için risk oluşturan durumları tespit etmek ve gidermek zorunda olduğunu belirten komisyon, TCK'nın 31. maddesi değiştirilmediği takdirde, BM Çocuk Hakları Sözleşmesi ve İnsan Hakları Avrupa Sözleşmesi'ne aykırı bir hükmün yürürlüğe gireceğini açıkladı. TBMM ve hükümeti çocuklara uygun kanun hazırlamaya çağıran komisyon çocukların "tehlikeli" değil "tehlikede" olduğunu açıkladı. 



</TEXT>
</DOC>
