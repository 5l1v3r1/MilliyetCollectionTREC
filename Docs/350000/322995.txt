<DOC>
<DOCNO> 322995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sontur40.html </URL>
<DATE> 2005/03/11/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Rekabet Kurumu soruşturması... Savcının tahliyelere itirazı reddedildi 
</HEADLINE>
<TEXT>

     Rekabet Kurumu'ndan bilgi sızdırılarak menfaat temin edildiği iddiasıyla ilgili soruşturmada, Cumhuriyet Savcısı'nın 5 kişinin serbest bırakılmasına yaptığı itiraz reddedildi. 
     Edinilen bilgiye göre, terör ve organize suçlara bakmakla görevli Ankara 11. Ağır Ceza Mahkemesi, Cumhuriyet Savcısı Mustafa Kelkit'in, Rekabet Hukukçuları Derneği Başkanı Prof. Dr. Arif Esin, avukat Ulya Selçuk, müteahhit Alaattin Kaya, Rekabet Kurumu Başkanlık Danışmanı Tunay Köksal ve Rekabet Kurumu Özel Büro Görevlisi Alparslan Berk'in serbest bırakılmasına yaptığı itirazın incelemesini sonuçlandırdı. 
     Mahkeme heyeti, Savcı Kelkit'in itirazını reddetti. 
     Kelkit, 5 Mart'ta sorguladığı 5 kişiyi, 4422 sayılı Çıkar Amaçlı Suç Örgütleriyle Mücadele Kanunu'na muhalefet suçundan tutuklanmaları istemiyle nöbetçi hakimliğe sevketmiş, bu kişiler hakimlik sorgusunun ardından serbest bırakılmıştı. 
     
</TEXT>
</DOC>
