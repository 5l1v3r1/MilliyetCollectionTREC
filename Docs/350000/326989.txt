<DOC>
<DOCNO> 326989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sondun55.html </URL>
<DATE> 2005/03/25/ </DATE>
<TIME> 20.29 </TIME>
<AUTHOR>  </AUTHOR>
<HEADLINE>
Kırgızistan'daki olaylarda gazetecilerde nasibini aldı 
</HEADLINE>
<TEXT>

     Muhalefetin hükümeti devirdiği Kırgızistan'da çıkan çatışmalar ve süren yağmalama olayları sırasında yaralanan gazeteciler olduğu bildirildi. 
     Merkezi Brüksel'de bulunan Uluslararası Gazeteciler Federasyonu, Kırgızistan'daki gazetecilerin, mevcut şiddet olayları ve karmaşa içinde, durumlarının tehlike arzettiği uyarısında bulundu. 
     Federasyonun Genel Sekreteri Aidan White, bazı gazetecilerin, malzemeleri için rasgele hedef alındığını, bazılarının ise güvenlik güçleri tarafından tartaklandığını söyledi. 
     Federasyondan yapılan açıklamada, Kırgızistan Gazeteciler Sendikası'nın Başkanı Azamet Kalman'ın, dünkü şiddet olaylarını izlemeye çalışırken iki bacağının kırıldığı, Bulgar gazeteci Dessislava Rizova'nın, dün muhaliflerin hükümet binasına hücumu sırasında güvenlik güçleri tarafından ciddi şekilde tartaklandığı, iki Rus gazetecinin ise saldırıya uğradığı, araçlarının tahrip edildiği, kamera ve cep telefonlarının çalındığı belirtildi. 
     Bişkek'teki olayları izleyen Rus Kommersant gazetesinden Vasili Şapoşnikov'un da dünkü gösteriler sırasında başından ve kolundan yaralandığı kaydedildi. 
     
</TEXT>
</DOC>
