<DOC>
<DOCNO> 342433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/spor/spo15.html </URL>
<DATE> 2005/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Nurcan'a af çıktı 
</HEADLINE>
<TEXT>



Atina'da altın madalya kazanarak Türkiye tarihinde Olimpiyat Şampiyonluğu'na ulaşan ilk bayan sporcu olan Nurcan Taylan'a, uygulanan ambargo sona erdi. 
Doping kullandığı için GSGM'den aldığı özel izinle uluslararası müsakabalara katılan Taylan, adı taciz skandalına karışan antrenörü Mehmet Üstündağ'a destek vermesinin ardından teşlikattan tepki almış ve milli takıma girmesi onaylanmamıştı. 
Halter Federasyonu'nun, Bulgaristan'daki Avrupa Şampiyonası'nda kadroya almadığı Taylan, Genel Müdürlük tarafından çıkarılan özel izinle Ay - Yıldızlı formasına kavuşacak. 
Taylan'ın, İspanya'da 24 Haziran - 3 Temmuz tarihleri arasında gerçekleştirilecek olan Akdeniz Oyunları'nda mücadele etmesini isteyen federasyon, teşkilata başvurarak izni aldı. 


</TEXT>
</DOC>
