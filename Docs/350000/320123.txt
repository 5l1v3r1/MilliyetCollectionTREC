<DOC>
<DOCNO> 320123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sontur45.html </URL>
<DATE> 2005/03/02/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Kurusıkı tabanca ile yol kesti 
</HEADLINE>
<TEXT>

     Osmaniye'nin Kadirli İlçesi'nde, mahkemelik olduğu kişiyi kurusıkı tabanca ile tehdit ederek, otomobilinden indirip dövdüğü iddia edilen kişi tutuklandı. 
     Emniyet Müdürlüğü yetkililerinden alınan bilgiye göre, büyükbaş hayvanlarını çaldıkları iddiasıyla Mustafa 25 , Ahmet 28 , Ali İnce 20 ile Mesut Kıvrak 18 hakkında dava açan Mustafa Üstünel'in 31 bulunduğu 80 PL 885 plakalı otomobil, Alparslan Türkeş Bulvarı'nda durduruldu. Mustafa İnce, kurusıkı tabanca ile tehdit ederek Mustafa Üstünel'i otomobilden indirdi. Çıkan tartışma, kısa sürede kavgaya dönüştü. Kurusıkı tabancanın ateş edilmesi ve aldığı darbeler nedeniyle yaralanan Mustafa Üstünel, saldırganlardan kurtularak kaçmayı başardı. 
     Mustafa Üstünel'in şikayeti üzerine yakalanarak gözaltına alınan zanlılar, sorgulanmaları sonrasında adliyeye sevk edildiler. 
     Nöbetçi mahkemeye çıkartılan Mustafa İnce tutuklanarak cezaevine konuldu, diğer sanıklar ise tutuksuz yargılanmak üzere serbest bırakıldı. 
     
</TEXT>
</DOC>
