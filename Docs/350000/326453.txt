<DOC>
<DOCNO> 326453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sonyas30.html </URL>
<DATE> 2005/03/23/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Ekonomi profesörü bir kızın bacaklarını aynayla dikizleyince... 
</HEADLINE>
<TEXT>

     Japonya'da, bir ekonomi profesörü, bir kızın bacaklarını aynayla dikizlediği için suçlu bulundu. 
     Kyodo ajansı, Tokyo'daki Waseda Üniversitesi'nin ekonomi profesörü Kazuhide Uekusa'nın, tren istasyonundaki yürüyen merdivenlerden çıkarken bir lise öğrencisini aynayla dikizlediği için geçen yıl nisan ayında tutuklandığını bildirdi. 
     Mahkeme, suçlu bulduğu profesöre ''suç aletini'' teslim etmesine ve yaklaşık 5 bin dolar para cezası ödemesine karar verdi. 
     Savcılığın, Uekusa'nın ayrıca 4 ay hapis cezasına çarptırılması isteğini kabul etmeyen mahkeme, profesörün, üniversitedeki mevkisini ve saygınlığını kaybederek yeteri kadar cezalandırıldığını bildirdi. 
     Televizyonda yayınlanan ekonomi programlarının tanınmış yorumcularından Uekusa'nın önce suçunu kabul ettiği, ancak daha sonra masum olduğunu öne sürdüğü belirtildi. 
     
</TEXT>
</DOC>
