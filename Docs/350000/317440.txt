<DOC>
<DOCNO> 317440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/yasam/yas02.html </URL>
<DATE> 2005/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Geleceği 'inat'la çalınıyor 
</HEADLINE>
<TEXT>


14 yaşındaki Esra, babasının ısrarı yüzünden h l okula gidemiyor. Baba Necmi K.'ye, 300 YTL tutarında ikinci para cezası kesilmesi gündemde. Ancak Necmi K., 120 YTL'lik ilk para cezasını bile henüz ödemedi 

GÖKHAN KARAKAŞ, BURCUM DEVREZ İstanbul 

Okula gönderilmeyen kızlar kampanyalarla eğitime kazandırılmaya çalışılırken, bazı ailelerin inadı bir türlü kırılmıyor. Çocuğunu okula göndermeyen veliye para cezası kesmekten başka yaptırım yok. Bu durum, Anayasa'yla güvence altına alınmış eğitim hakkının, para cezası ödeyerek çocuğun elinden alınmasına neden oluyor. İstanbul Kartal'da yaşayan 14 yaşındaki Esra da bu yüzden h l okula başlayamıyor. 

Kaymakam da çaresiz 
Kartal Kaykamanı Dursun Ali Şahin'in ikna çalışmalarına rağmen Necmi K., kızı Esra'yı okula göndermeyince, Kaymakamlık 222 sayılı İlköğretim Temel Kanunu'nun 2. maddesi gereği 120 YTL para cezası kesti. Kaymakamlık, bu cezaya rağmen kızını okutmayan baba K.'ye 300 YTL daha para cezası kesmeye karar verdi. Ancak K., daha ilk cezayı bile ödemedi. Baba K.'ye uygulayacakları ikinci cezayla yetkilerini tamamlandığını vurgulayan Kaymakam Şahin, "Tüm çabalarımıza rağmen Esra okula gönderilmiyor. Baba Necmi K. Anayasa'da belirtilen ilköğretimin zorunluluğu ilkesine aykırı davranıyor" dedi. 

Faiziyle ödeyecek 
İl Milli Eğitim Müdürü Ömer Balıbey de, "Para haciz yoluyla ya da başka yollardan mutlaka tahsil edilecek. Çünkü babanın Esra'yı okula göndermediği günler para cezası olarak kesiliyor. Bu eğitim, öğretim yılında Esra'yı okula göndermezse 780 YTL para cezası ödeyecek. Para ödenmediği sürece borca faiz de uygulanıyor" diye konuştu. 

'Mevcut ceza yetersiz kalıyor' 

Bahçeşehir Üniversitesi Rektörü ve Anayasa hukukçusu Prof. Dr. Süheyl Batum, Anayasa'nın 42. maddesine göre ilköğretimin herkes için zorunlu olduğunu hatırlatarak şöyle dedi "Çocuğunu okula göndermeyen aileler için bir para cezası getirilmiş. Buna rağmen, 'Paramı öderim, göndermem çocuğumu' dendiği zaman ortaya bir sorun çıkar. Yasa koyucu, bu düzenlemeye bir işlerlik kazandırmak istiyorsa, bunun düzenlemesini yapmak zorunda." 

İngiltere'de hapis cezası 

NEVSAL ELEVLİ Londra 
İngiltere'de 16 yaşına kadar olan çocuklarını okula kaydettirip devamlarını sağlamayan ailelere hapis cezası verili-yor. Bu konuda, son dönemde yaşanan iki örnek var. İlki, Oxfordshire bölgesinde yasayan Patricia Amos adlı anne. Kızı Jacklyn'in okula devamını sağlayamadığı için 28 gün hapis cezası verilen 45 yaşındaki Amos, 2002'de de diğer kızı Emma okula gitmediği için 60 gün hapisle cezalandırılmıştı. Stockton kentinde yaşanan bir diğer örnekte de, 48 yaşındaki anne Pamela Nunn, 14 gün hapis cezasına çarptırıldı. Mahkeme, Nunn'un kızı Samantha'nın 13 , 309 okul gününden yalnızca 38'inde derslere girdiğinin tespit edildiğini bildirdi. 


</TEXT>
</DOC>
