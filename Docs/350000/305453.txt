<DOC>
<DOCNO> 305453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonsiy01.html </URL>
<DATE> 2005/01/11/ </DATE>
<TIME> 02.06 </TIME>
<AUTHOR>  </AUTHOR>
<HEADLINE>
İzmir Büyükşehi Belediye meclisi toplantısı... 
</HEADLINE>
<TEXT>

     İzmir Büyükşehir Belediyesi Encümen üyelikleri için yapılan seçimlerde, üyeliklere CHP'li Meclis üyeleri getirildi. 
     İzmir Büyükşehir Belediye Başkanı Aziz Kocaoğlu başkanlığında yapılan Meclis Toplantısı'nda, Encümen üyeliklerine CHP'li meclis üyeleri Kadir Yıldız, Şükrü Parmaklı, Celal Yıldız, Hamdi Yapıcı ve Vezir Arslan seçildi. 
     İzmir Büyükşehir Belediyesi'nin gelir-gider ve hesap işlerinin denetimini yapacak Denetim Komisyonu üyeliklerine de CHP'li üyeler Fikret Kaner, Savaş Kapucu ve Tekin Kipöz, AK Parti'den İrfan Keskin ve Rıza Evcim getirildi. 
     Ahmet Piriştina Bursu Yönetmeliği gereği oluşturulacak üst kurula da CHP'li Erdem Hasdemir ve Fahri Elmaz seçildi. 
     Meclis üyelerinin ''huzur hakları''nın net 85 YTL olması oy birliği ile kabul edilirken, İzmir Büyükşehir Belediyesi Meclisi'nin Temmuz ayında tatile girmesine karar verildi. 
     Öte yandan, ilçe ve ilk kademe belediyelerine yardım yapılması konusunda, Büyükşehir Belediye Başkanı Aziz Kocaoğlu'na yetki verildi. 
     
</TEXT>
</DOC>
