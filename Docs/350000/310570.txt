<DOC>
<DOCNO> 310570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sontur01.html </URL>
<DATE> 2005/01/29/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kütahya'da trafik dehşeti Sekiz ölü 
</HEADLINE>
<TEXT>

     Afyon'dan Kütahya yönüne giden, sürücüsü henüz belirlenemeyen 43 UN 483 plakalı otomobil, karşı yönden gelen 34 AV 3012 ve 34 UP 1888 plakalı TIR'lara, ardından da Isparta'dan İstanbul'a yolcu taşıyan 32 HD 713 plakalı otobüse çarptı. 
     Otomobilde çoğunluğunu çocukların oluşturduğu yedi kişi olay yerinde,bir kişi de kaldırıldığı hastanede yaşamını yitirdi. Kütahya-Afyon karayolu kaza nedeniyle araç trafiğine kapanırken, ulaşım iki kent arasındaki eski bağlantı yolundan sağlanıyor. Kazada ölenlerin kimlik belirleme çalışmaları sürüyor. 
     
     HAYATINI KAYBEDEN 8 KİŞİNİN KİMLİKLERİ BELİRLENDİ 

     Kütahya-Afyon karayolunda meydana gelen trafik kazasında hayatını kaybeden aynı aileden 8 kişinin, kimlikleri belirlendi. 
     AA muhabirinin aldığı bilgiye göre, Mehmet 37 ve eşi Neslihan 25 , çocukları Ahmet 5 ve Burcu 8 Kalender ile akrabaları Perihan Eker Birçer'in 19 kimlikleri yakınlarının teşhisiyle belirlendi. 
     Mehmet Kalender'in kardeşi ve otomobil sürücüsü Bekir 29 ile eşi Nagihan 21 ve çocukları Dilara Kalender'in 2 kimlikleri ise daha önce belirlenmişti. 
     
     BAYRAM TATİLİNİNDEN DÖNÜYORLARDI 

     Kütahya-Afyon karayolunda meydana gelen trafik kazasında hayatını kaybeden aynı aileden 8 kişinin, bayram tatilini geçirdikleri Kahramanmaraş'ın Afşin İlçesi'nden Kütahya'ya döndükleri bildirildi. 
     AA muhabirinin aldığı bilgiye göre, kazada hayatını kaybeden otomobil sürücüsü Bekir Kalender'in bir dershanede öğretmenlik yaptığı, ağabeyi Mehmet Kalender'in de aynı dershanede görevli olduğu öğrenildi. 
     Kahamanmaraş'ın Afşin İlçesi'nde bayram tatilini geçirdikleri belirtilen Bekir, eşi Nagihan ve çocukları Dilara Kalender ile Bekir Kalender'in ağabeyi Mehmet, eşi Neslihan, çocukları Ahmet ve Burcu Kalender ile akrabaları Perihan Eker Biçer kazada hayatını kaybetmişti. 
     Bu arada, Kalender ailesinin yakınlarının Altıntaş Devlet Hastanesi Morgu'nda bekletilen cenazeleri almak için Afşin'den yola çıktıkları bildirildi. 
     
</TEXT>
</DOC>
