<DOC>
<DOCNO> 323458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/son/sonspo22.html </URL>
<DATE> 2005/03/13/ </DATE>
<TIME> 21.06 </TIME>
<AUTHOR>  </AUTHOR>
<HEADLINE>
Fener son dakika golle ile 3 - 2 
</HEADLINE>
<TEXT>

     Birinci Süper Futbol Ligi'nde yapılan maçta Fenerbahçe, Gençlerbirliği'ni Alex'in 3 golüyle 3-2 yendi. 
     Karşılaşmanın uzatma dakikalarında Kemal ile Ümit arasındaki ikili mücadeleden sonra saha içi bir anda karıştı. İki takım oyuncuları birbirlerinin üzerine yürürken, yedek kulübeleri de bir anda sahaya girerek, futbolcuları sakinleştirmeye çalıştı. Gergin dakikaların ardından iki takım oyuncuları da yatıştırıldı ve karşılaşmaya devam edildi. Maçın hakemi Cem Deda, yaşanan gerginlikten sonra Kemal ve saha içine olaylara karışan Fenerbahçe'nin yedek kalecisi Volkan'a sarı kart gösterdi. 
     
     İLK YARI 

     12. dakikada sol kanattan serbest vuruş kullanan Alex'in doğrudan kaleye gönderdiği topu kaleci Ömer, yumruklayarak üstten kornere attı. 
     13. dakikada Mustafa'nın ceza alanı dışından vuruşunda, kaleci Rüştü yatarak topu kontrol etti. 
     16. dakikada ceza alanı dışından sol çarprazdan serbest vuruş kullanan Alex'in kaleye gönderdiği topu, kaleci Ömer uzanarak direğin dibinden çıkardı. Daha sonra savunma topu uzaklaştırdı. 
     18. dakikada sağ kanattan serbest vuruş kullanan Skoko'nun ceza alanına gönderdiği topu Youla, gelişine yerden bir vuruşla direğin dibinden filelere göndererek, takımını 1-0 öne geçirdi. 
     25. dakikada sağdan ceza alanına giren Mehmet, El Saka'nın müdahalesiyle yerde kalınca, hakem Cem Deda penaltı noktasını gösterdi. 27. dakikada penaltı atışını kullanan Alex, yerden bir vuruşla topu filelere göndererek, beraberliği sağladı 1-1 
     40. dakikada Serkan'ın sağdan ortasında, ceza alanı içinde topu gögsüyle önüne indiren Luciano'nun vuruşunda, meşin yuvarlak üstten auta çıktı. 
     45. dakikada Aurelio ceza alanında, Ayman'ın müdahalesiyle yerde kalınca hakem Cem Deda, yardımcı hakem Cemal Gemici'nin uyarısıyla penaltı noktasını gösterdi. Penaltı atışını kullanan Alex, topu filelere göndererek, takımını 2-1 öne geçirdi. 
     Karşılaşmanın ilk yarısı, 2-1 Fenerbahçe'nin üstünlüğüyle tamamlandı. 

     
</TEXT>
</DOC>
