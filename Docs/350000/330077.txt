<DOC>
<DOCNO> 330077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sondun39.html </URL>
<DATE> 2005/04/04/ </DATE>
<TIME> 19.02 </TIME>
<AUTHOR>  </AUTHOR>
<HEADLINE>
Fransa'da bir kamyonda 100 kilo patlayıcı ele geçirildi 
</HEADLINE>
<TEXT>

     Fransa'nın kuzeyindeki Hazerbrouck kasabası yakınlarında, bir kamyonda yapılan aramada 100 kilo Semtex tipi patlayıcı ele geçirildi. 
     Bosna-Hersek'ten geldiği belirlenen kamyonda ele geçirilen patlayıcı maddeyle ilgili aralarında alıcı, satıcı, şoför ve iki suç ortağının bulunduğu toplam beş kişi gözaltına alındı. 
     Doğu Avrupa ülkelerinde üretildiği tahmin edilen patlayıcının askeri amaçlar için kullandığı belirtildi. 
     Bu tür patlayıcıların, para ve değerli eşya taşıyan zırhlı taşıtlara yönelik saldırılarda kullanıldığını belirten polis yetkileri, olası bir soygun için patlayıcı maddenin Fransa'ya sokulmuş olabileceği ihtimali üzerinde duruyor. 
     Paris savcılığına mart ayında yapılan bir ihbarın, patlayıcı kamyonun ele geçirilmesinde önemli rol oynadığı belirtiliyor. 
     
</TEXT>
</DOC>
