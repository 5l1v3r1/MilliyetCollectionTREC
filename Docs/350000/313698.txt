<DOC>
<DOCNO> 313698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/yazar/asik.html </URL>
<DATE> 2005/02/09/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Manda ve medya 
</HEADLINE>
<TEXT>


Amerikan Savunma Bakanlığı'nın kullandığı gazetecilerden söz ediliyor şu günlerde. Bu gazetecilerden 4'ü Türk... Adları belli... 
Basınımızda bir de ABD'nin gizlice kullandığı gazeteciler var. Bunların kimi el altından para alıyor, kimi gönüllü. Görevleri Amerika'nın çıkarına olan politikaları Türkiye'nin çıkarına gibi göstermek. Bunlara kısaca "mandacı gazeteci" deniyor. Son günlerde bunların kariyerini sarsan bir olay oldu. Yapılan bir ankette, Türk halkının yüzde 82'sinin ABD'ye ateş püskürdüğü ortaya çıktı. Bu sonuç aynı zamanda mandacı gazetecilerin görevlerinde başarısız oldukları anlamına geliyor. Ne mutlu ki, halkımız mandacılara kanmıyor... 

Financial Times gazetesi, "Türkiye yatırım cenneti" diye yazmış. 
Parası olan için öyle... Parası olmayan için de, türbe ve yatır cenneti... 

Noterde yenilik Doktor H. E., noter onaylı diploma örneği çıkarmak için Ankara'da 25. Noter'e başvuruyor. Noter, kopyaların üzerine "Aslının aynıdır" diye damga ve mühür vuruyor. Derken at nalı gibi bu mührü diplomanın aslı üzerine de vuruyor. 
İstek sahibi itiraz edince yasayı gösteriyorlar. Yasa öyle gerçekten. "Asıl"ın üzerine "Aslının aynıdır" diye damga vurulması yasayla şart koşulmuş. Saçmalık parayla değil ya. 

İstanbul'daki Haydarpaşa Mendireği'ne Fatih heykeli dikilecekmiş. 
Uygundur... Çünkü orası, Anadolu'dan İstanbul'u fethetmeye gelenlerin ilk durağı... 
Haldun Ertem 

Laiklik koruma altında mı Yargıtay Ceza Genel Kurulu, "Laiklik dinsizliktir" diyen bir gazete yazarına verilen mahk miyet kararını bozdu. 
Her ne kadar yazar laikliğin din özgürlüğünün güvencesi olduğunu bilmiyor ya da bilmez görünüyor, diğer dinlere verilen özgürlükten rahatsız olmuşa benziyorsa da... 
Bunların mahk miyet sebebi olmaması gerekir. 
Konuyla ilgili yorumlar, önümüzdeki günlerde hukukçular kararı incelemeye vakit buldukça yoğunlaşacaktır. 
Bu arada kararın gerekçesindeki kimi görüşler çok dikkat çekici... Örneğin 
"...Toplumun ulaştığı sosyal ve kültürel düzey itibariyle 'laiklik' kavramının günlük yaşama girdiği ve reddedilemez ve zayıflatılmaz düzeyde benimsenir olduğu saptanmış, kahir çoğunluğun sahiplenmesine tevdi edilmiştir. Artık böylesine korumaya alınmış bir kavramın ceza yaptırımı tehdidiyle himayeye tabi tutulması gereksiz addedilmiştir." Yargıtay üyeleri acaba laikliğin "kahir çoğunluk" tarafından sahiplenildiğine, koruma altına alındığına nasıl hükmettiler 
Bugün TBMM'nin üçte ikisini dolduran iktidar partisinin başkanı ve Başbakan Tayyip Erdoğan, 1994 yılında RP'nin Ümraniye İl Binası'nın açılışında bakınız ne diyor 
- Tutturmuşlar laiklik elden gidiyor... Bu millet istedikten sonra tabii elden gidecek... Sen bunun önüne geçemezsin ki... 
- Bu ülkenin yüzde 99'u Müslüman. Hem laik hem Müslüman olunmaz... Ya Müslüman olacaksın ya laik... 
Sayın Erdoğan, aradan geçen 11 yılda bu görüşleriyle ilgili bir özeleştiri yaptı mı Biz duymadık. 
Bir siyasi parti bu söylemle ülkede oyların yüzde 34'ünü almış ve TBMM'de sandalyelerin üçte ikisinin üzerine oturmuşsa, o ülkede laikliğin güvence altında olduğu söylenebilir mi 

Malum, Kocaeli, ilçeleri de kapsayan bütün bir ilin... İzmit ise bu ilin merkezinin adı... 
Gerçi bir süre önce Kocaeli kaldırıldı, ilin tamamı İzmit adını aldı ama bizim anlatacağımız bu değil. 
İzmit'te gözümüze ilişen bir derneğin adı. Aynen şöyle "Kocaeli İzmitliler Derneği" 

Mülakat... H kimlik ve kaymakamlık sınavı mülakatlarında yaşanan olaylarla ilgili 3 - 4 gündür verdiğimiz örnekler, sonunda Meclis gündemine girdi. CHP İzmir Milletvekili Türkan Miçoğulları, Başbakan Tayyip Erdoğan'ın yanıtlaması istemiyle verdiği soru önergesinde bu konuda açıklama istedi. Gelecek yanıtı biz de merakla bekliyoruz. 



</TEXT>
</DOC>
