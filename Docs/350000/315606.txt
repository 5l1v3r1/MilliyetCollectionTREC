<DOC>
<DOCNO> 315606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/magazin/mag06.html </URL>
<DATE> 2005/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



Bu kapak kızdırdı 

Hilton otel zincirlerinin porno kaset skandalıyla ünlü v risi Paris Hilton, eski bir fotoğrafı, Playboy'un son sayısına izinsiz kapak olunca sinirlendi. 

35 yıldır bulimik 

ABD'li oyuncu Jane Fonda, mükemmel görünmek uğruna 35 yıldır bulimik olduğunu yani yediği her şeyi çıkardığını söyledi. 

Michael Jackson'a yıldız kalkanı 

POP şarkıcısı, küçük çocukları taciz ettiği iddiasıyla hakkında açılan davanın duruşmasına 'büyük yıldızlar' çağırıyor. Jackson'ın başlıca tanıkları şöyle Elizabeth Taylor, basketbolcu Kobe Bryant, ünlü sunucular Jay Leno ile Larry King, şarkıcı Nick Carter, Stevie Wonder, Diana Ross, komedyen Chris Tucker. 

Grammy'yi solladılar 

ABD'de geçen pazar akşamı CBS televizyonunun canlı yayımladığı 47. Grammy Ödülleri töreni, 18.83 milyon izleyici ile 1995'ten bu yana en düşük, tarihinin de 2. düşük reytingini aldı. İzleyiciler, Grammy töreni yerine ülkemizde de, dün gece gösterilmeye başlanan 'Desperate Housewives' Ümitsiz Ev Kadınları dizisini izledi. 

Evlenmeyince ayrıldı 

Avustralyalı aktris Nicole Kidman, 4 aydır birlikte olduğu film yapımcısı Steve Bing'i, kendisiyle evlenmek istemediği için terk etti. 


</TEXT>
</DOC>
