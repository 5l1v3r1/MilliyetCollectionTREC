<DOC>
<DOCNO> 301525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sondun17.html </URL>
<DATE> 2004/12/28/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Deprem bölgesine tüm dünyadan yardım operasyonu... 
</HEADLINE>
<TEXT>

     Güney Asya'daki depremin ve ardından gelen dev dalgaların on binlerce kişinin ölümüne yol açmasının ardından birçok ülke ve kuruluş felaket bölgelerine yardım taahhüdünde bulundu. 
     BM İnsani Yardım Çalışmaları Koordinasyon Bürosu, kurtarma çalışmaları ile zararı telafi etmek için milyarlarca dolar gerektiğini açıkladı. 
     Yardım eli uzatan ülke ve kuruluşlar ile taahhütleri şu şekilde 
     Avustralya Endonezya'nın Sumatra adasına, yardım ve tıbbi malzemeyle dolu 4 uçak gönderdi. 7.6 milyon dolarlık maddi yardım taahhüdünde bulundu. 
     Belçika Hükümet, Sri Lanka'ya, Sınır Tanımayan Doktorlar ve UNİCEF'in 22 tonluk yardımını taşıyan bir askeri uçak gönderiyor. 
     İngiltere Londra, 481 bin dolar değerinde muşamba çarşaf ve çadır taşıyan bir uçak gönderdi. AB aracılığıyla yaklaşık 700 bin dolar, Dünya Sağlık Örgütü aracılıyla da 100 bin dolarlık yardım taahhüdünde bulundu. 
     Kanada İlk etapta 814 bin 300 dolarlık bir yardım yapacağını açıkladı. 
     Çin Hindistan, Endonezya, Tayland, Sri Lanka ve Maldivler'deki acil yardım çalışmalarına katkıda bulunmak üzere 2.6 milyon dolarlık yardım yapılacağı açıklandı. 
     Çek Cumhuriyeti Prag, Sri Lanka'ya içme suyu taşıyan bir uçak gönderdi. Yetkililer, yapılacak yardımın 444 bin 400 dolar değerinde olacağını söylediler. 
     AB Avrupa Komisyonu, 3 milyon euro değerinde yardım taahhüdünde bulundu. 30 milyon euroluk yardımı harekete geçirebileceğini duyurdu. 
     Fransa Dışişleri Bakanı Michel Barnier, yardım taşıyan uçakla Sri Lanka ve Tayland'a hareket etti. Paris, Tayland'daki yardım çalışmaları için ilk etapta 100 bin euroluk yardım ayırdığını ve Sri Lanka'ya 100 kişilik bir ekip ile 5 ton yardım taşıyan bir uçak gönderdiğini bildirdi. 
     Almanya Acil yardım için 1 milyon euroluk yardım ayırdığını ve AB yardım programı içinde yer alacağını açıkladı. Sri Lanka'ya yardım gönderdi. 
     Yunanistan Sri Lanka'ya tıbbi yardım malzemesi ve 17 kişilik doktor ekibi göndermeyi önerdi. 
     İsrail Sri Lanka ile Tayland'a sağlık ekibi ile malzemesi gönderdi. Sri Lanka'ya, askeri araştırma ve kurtarma ekibi göndermeyi planlıyor. Acil insani yardım taşıyan 3 uçağın bugün hareket etmesi bekleniyor. 
     Japonya Sri Lanka'ya sağlık, Endonezya'ya zarar tespit ekibi gönderdi. Şu ana kadar 7.1 milyon dolarlık yardım yaptı ve çeşitli ülkelere 30 milyon dolarlık yardım taahhüdünde bulundu. 
     Kuveyt Hükümet, zarar gören bölgelere 1 milyon dolarlık yardım yapılması kararı aldı. 
     Hollanda Uluslararası Kızılhaç Örgütü'nün çağırısı üzerine 2 milyon dolarlık yardım yapılacağını açıkladı. AB yardım programında yer alıyor. 
     Singapur 1.2 milyon dolarlık yardım yapılacağını açıkladı. Endonezya'ya, sağlık ekibi ve yardım malzemesi göndermesi bekleniyor. 
     İspanya Sri Lanka'ya ilkyardım malzemesi taşıyan bir uçak gönderiyor. 1 milyon euroluk yardım ve sağlık ekibi taahhütünde bulundu. 
     İsveç BM'nin yardım gücüne katkı amacıyla Sri Lanka'ya iki iletişim uzmanı gönderdi. Maldivlere çadır ve iletişim malzemesi gönderileceği açıklandı. İsveç Kızılhaçı, Uluslararası Kızılhaç Örgütü'nün çağrısı üzerine 750 bin dolarlık yardım yapılacağını bildirdi. 
     Birleşik Arap Emirlikleri 2 milyon dolarlık yardım taahütünde bulundu. Hindistan, Endonezya ve Sri Lanka'daki felaket bölgelerine ulaştırılmak üzere yardım taşıyan 3 uçak göndermeyi planlıyor. 
     ABD İlk etapta 15 milyon dolarlık yardım taahhütünde bulundu. Hindistan, Endonezya, Sri Lanka ve Maldivler'e şu ana kadar 100'er bin dolar gönderdi. 
     BM Mülteciler Yüksek Komiserliği Sri Lanka'da evsiz kalanlar için 18 bin adet muşamba çarşaf sağlanacağını açıkladı. 
     UNICEF Sri Lanka'ya 30 binden fazla kıyafet, uyku tulumu, 1600 adet su tankı, 30 bin adet battaniye, tıbbi yardım malzemesi ve Hindistan'a yüzbinlerce klor tableti gönderiyor. Aynı yardımın, yakın zamanda Endonezya ile Maldivler'e de yapılması bekleniyor. 
     BM Kalkınma Programı Sri Lanka, Hindistan, Endonezya, Maldivler ve Tayland'a 100 bin dolarlık yardım sağladı. 
     
</TEXT>
</DOC>
