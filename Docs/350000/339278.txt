<DOC>
<DOCNO> 339278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonspo19.html </URL>
<DATE> 2005/05/03/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Samsunspor Ligde son maçlar akıllarda kalır... 
</HEADLINE>
<TEXT>

     Samsunspor hafta sonu deplasmanda oynayacağı Beşiktaş maçı hazırlıklarını sürdürüyor. 
     Nuri Asan Tesisleri’nde teknik sorumlu Ertuğrul Sağlam gözetiminde yapılan çalışmaya sakat olan Ercan ve Muhammet katılmadı. Yaklaşık 1.5 saat süren çalışmada Karadeniz ekibi ağırlıklık olarak dar alanda pres çalışması yaptı. 
     Çalışma öncesinde bir açıklama yapan teknik sorumlu Sağlam, geçen hafta Sakaryaspor karşısında alınan 1-1’lik beraberliğin beklemedikleri bir sonuç olduğunu ifade etti. 
     Bu hafta oynayacakları Beşiktaş maçından alacakları puanla geçen haftayı telafi etmek istediklerini belirten Sağlam, şunları kaydetti 
     "Ligde her zaman son maçlar akıllarda kalır. Biz de Beşiktaş maçıyla birlikte kalan 4 maçımızdan en iyi sonuçla ayrılıp akıllarda kalmak istiyoruz. Bu nedenle de Beşiktaş maçına en iyi şekilde hazırlanıp ligin ilk yarısında sahamızda mağlup olduğumuz rakibimizi kendi sahasında yenmek istiyoruz." Karadeniz ekibi yarın yapacağı 2 çalışma ile Beşiktaş maçı hazırlıklarını sürdürecek. 
     
</TEXT>
</DOC>
