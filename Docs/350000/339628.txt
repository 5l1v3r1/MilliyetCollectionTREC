<DOC>
<DOCNO> 339628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonspo39.html </URL>
<DATE> 2005/05/04/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Oktay Carew'in dergide çıkan fotoğraflarına üzüldük... 
</HEADLINE>
<TEXT>

     Beşiktaş Kulübü Asbaşkanı ve Futbol Şube Sorumlusu Kıvanç Oktay, Norveçli futbolcu John Carew’in, Haftalık Dergisi’nde yer alan, bikinili iki mankenle çekilmiş fotoğrafları için "Üzüldük, bu işin sorumluları cezasını çekecek" dedi. 
     Oktay, bu olayın kesinlikle yönetim kurulunun bilgisi dışında olduğunu vurgulayarak, "Bu işin sorumluları kesinlikle bulunacak. 
     Burada Carew’in suçu yok. Böyle bir şeye katılması istenmiş. Carew’e Git yap denilmiş. Kim bu işi yaptıysa hesabını soracağız ve görevine son vereceğiz" diye konuştu. 
     Kıvanç Oktay, Beşiktaş forması altında böyle bir duruma sebebiyet verildiği için üzüntü duyduklarını da sözlerine ekledi. 
     
     NASIR "RAHATSIZ OLDUM" 

     Beşiktaş Kulübü Divan Kurulu Başkanı Şeref Nasır ise Carew’in, mankenlerle birlikte çekilen fotoğraflarından rahatsızlık duyduğunu söyledi. 
     Carew’in böyle pozlar vermemesi gerektiğini ifade eden Nasır, şöyle konuştu 
     "Bunlar profesyonel insanlar. Sanırım hala ülkelerinde sanıyorlar kendilerini. Rahatsız olmamak mümkün değil. Türk örf ve adetlerine uymuyor. Beni bazı divan kurulu üyeleri de aradı. Özellikle Beşiktaş formasıyla böyle pozlar verilmesinden yakındılar. Konu divan kurulu toplantısında gündeme taşınacak. Sanırım yönetim Carew’e gerekli uyarıda bulunur." 

     
</TEXT>
</DOC>
