<DOC>
<DOCNO> 313057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/yazar/pulur.html </URL>
<DATE> 2005/02/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kırmızı çizgiler 
</HEADLINE>
<TEXT>


ŞU "kırmızı çizgiler"den bir vazgeçsek... 
"Kıbrıs" diyoruz, çekiyoruz "kırmızı çizgi"yi... 
"Kuzey Irak" diyoruz, çekiyoruz "kırmızı çizgi"yi... 
"Kürtler" diyoruz, çekiyoruz "kırmızı çizgi"yi... 

NE demek "kırmızı çizgi" çekmek 
Yani bu "kırmızı çizgileri" kimse aşamaz, diyoruz... 
Aşarsa ne olacak 
Hiççç 

İŞTE Kıbrıs, arkadan Kuzey Irak ve Kürtler... "Kırmızı çizgi" kaldı mı 
Cebine "kırmızı pasaport" koyduğumuz, Ankara'da yoluna kırmızı halı döşediğimiz Talabani bakın bugün ne diyor... 
"Türkler Kerkük'e kırmızı çizgi filan çekmeye kalkmasın" demeye getiriyor ve arkadan tehdidi basıyor 
"Araplar da Antakya'yı, Kürtler de Diyarbakır'ı ister " 
Hani ne oldu bizim kırmızı çizgiler 

İSMET Paşa'ya son döneminde, Kıbrıs'ı kastederek sormuşlardı 
"Çizmelerinizi çekecek misiniz 
Paşa "Hadi canım sen de " dercesine "Benim çizmelerim yok, aklım var " demişti. Bunun, kendisine niçin sorulduğunu çok iyi biliyordu. 
1930'larda, Fransızlarla Hatay anlaşmazlığı varken, o zaman da Kıbrıs gibi "Hatay anavatan toprağıdır " diyorduk, Atatürk'ün de Fransızlara gözdağı vermek, için "Bana çizmelerimi çektirmesinler " dediği, halk arasında rivayet ediliyordu. 
İsmet Paşa bunun için "Benim çizmem yok, aklım var'" diyordu çünkü 1930'la, 1970 arasındaki farkı biliyordu. 
1930'larda dünya neredeydi, şimdi dünya nerede 
1930'larda "çizme çekmenin" önemini vardı ama, 2000'li yıllarda çekilen kırmızı çizgilere, aldıran yoktu. 

HEP söyledik, hep yazdık, önce Kıbrıs, arkadan Kürt devleti ve devamı sonra Ermeniler, Ege Denizi... 
Bunları hep önümüze getirecekler, Avrupa kapılarında dolaşırken, uzaktan gösterecekler 
"Buraya gelmek istiyorsan, bunları yap da gel " 
Yaparız yapmayız, o bize bağlı... 
Ama oraya buraya "kırmızı çizgi" çekmekle, sadece kendimizi aldatırız... 
Maksat "kırmızı çizgi" çekmek değil, sonra o çizgiyi silmemek... 
Daha ağırını söylemeye ağzımız dilimiz varmıyor 



</TEXT>
</DOC>
