<DOC>
<DOCNO> 322867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/soneko31.html </URL>
<DATE> 2005/03/11/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
TÜPRAŞ'tan Batman Rafinerisi açıklaması... 
</HEADLINE>
<TEXT>

     Yapılan toplantılarda, Batman Rafinerisi'nin TPAO'ya devri konusunun gündeme geldiği, ancak bu konuda karar verilmediği bildirildi. 
     TÜPRAŞ'tan Borsa'ya gönderilen açıklamada, konuya ilişkin Ankara'da Maliye Bakanı başkanlığında, Batman Rafinerisi'nde ise Batman Valisi, Batman milletvekilleri ve Batman basının katıldığı toplantılar yapıldığı hatırlatıldı. 
     Toplantılarda Batman Rafinerisi'nin TPAO'ya devri konusunun gündeme geldiği, ancak bu konuda karar verilmediği ifade edilen açıklamada, diğer taraftan Batman Rafinerisi'nin kapatılmayacağı, çalışmalarının devamlılığı için gerekenin yapılacağı vurgulandı. 
     Açıklamada, ''bu durum, daha önceki TÜPRAŞ stratejilerinden farklı bir açıklama değildir. Ayrıca hiç bir şekilde, Batman Rafinerisi'nin TPAO'ya devri konusunda görüş birliğine varıldı şeklinde basına açıklama yapılmamıştır'' denildi. 
     Bu arada sırası kapatılan TÜPRAŞ hisselerinin, açıklamanın ardından saat 14.00'ten itibaren tekrar işlem görmeye başlayacağı bildirildi. 
     
</TEXT>
</DOC>
