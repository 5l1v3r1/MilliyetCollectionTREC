<DOC>
<DOCNO> 338360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/yasam/yas03.html </URL>
<DATE> 2005/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Körlüğün ilacı kök hücre oldu 
</HEADLINE>
<TEXT>


Gözlerine kaçan maddeler yüzünden görme yeteneğini yitiren 10 İngiliz hastadan 7'si kök hücre nakliyle iyileşti 


İNGİLTERE'DE, korneaları zarar görmüş hastaların gözleri, kök hücre nakliyle tedavi edildi. Times gazetesindeki habere göre, asit, sıcak metal gibi maddelerin gözlerine kaçmasıyla görme yeteneğini yitiren 10 hastadan 7'si, göze kök hücre nakliyle yeniden görmeye başladı. Bu hastalara daha önce görmelerinin mümkün olmadığının söylendiği, başarısız kornea nakilleri yapıldığı belirtildi. 
YENİDEN görmeye başlayan hastalardan Edward Bailey, gözüne asit kaçması sonucu görme kaybına uğradığını belirtip ameliyattan sonra yeniden gördüğünü anladığı anı, "Hayatımın en duygu dolu anıydı" diye anlattı. 10 yıl sadece siyah ve gri gölgeler gören Edward Bailey, "Görmenin önemini, ancak bu özelliğini yitiren biri anlayabilir" dedi. 



</TEXT>
</DOC>
