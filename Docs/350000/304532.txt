<DOC>
<DOCNO> 304532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/guncel/agun.html </URL>
<DATE> 2005/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu heykeli bütün dünya konuşacak 
</HEADLINE>
<TEXT>


İstanbul Büyükşehir Belediyesi, Sivriada'ya 110 metrelik semazen heykeli dikecek. Heykelin çevresine cami, kilise ve sinagog kurulacak 

MEHMET DEMİRKAYA 

Dünya barış görüşmeleri için en uygun kentin İstanbul olduğunu söyleyen İstanbul Büyükşehir Belediye Başkanı Kadir Topbaş, "Ne olursan ol yine gel" diyen Mevlana'nın düşüncesini temsilen Sivriada'ya Hayırsızada dev boyutta semazen heykeli yaklaşık 110 metre dikileceğini açıkladı. 
Ankara Büyükşehir Belediye Başkanı Melih Gökçek de, 28 Mart 2004 yerel seçimleri öncesinde, Ankara'ya 50 metre yüksekliğinde semazen heykeli dikeceğini söylemişti. Ancak, seçimlerden sonra projeden bir haber çıkmadı. 
Topbaş ise semazen heykelinin çok daha büyük boyutlusunu İstanbul'a kazandırmak için çalışmalara sessiz sedasız başladı bile. 
İstanbul'un bir barış kenti olduğunu, yüzlerce, binlerce yıl farklı din ve kültürlerden insanların bu kentte birlikte huzur ve barış içinde yaşadığını anlatan Topbaş, "İşte buradan hareketle İstanbul'u dünyaya böyle bir simge ile yansıtmak istiyoruz" dedi. 
Hayırsızada olarak da bilinen Sivriada üzerinde yapmayı planladıkları semazen heykelinin New York'taki, 93 metre yüksekliğindeki kaidesiyle birlikte 100 metre Hürriyet Heykeli'nden Özgürlük Anıtı daha büyük boyutta olacağını anlatan Topbaş, heykelin çevresine 3 ilahi dinin mabedi cami, kilise ve sinagog yerleştirmeyi düşündüklerini kaydetti. 
Fikrin kendisine ait olduğunu ve bir heykeltıraşın bu konuda çalışmalar yaptığını belirten Topbaş, şunları kaydetti 
"Heykelin içine girilebilecek. Bir başka tasarımda heykelin önündeki mavi bölümün camlı olması düşünülüyor. Etek altlarında da turizm amaçlı yerler öngörülüyor. 93 metre olan Hürriyet Abidesi'nden büyük olacak. Tam ölçüyü şimdi veremem, çünkü heykel adanın büyüklüğüne göre tasarlanacak. 'Ne olursan ol yine gel, bizim derg hımız ümitsizlik derg hı değil, tövbeni yüz kez bozmuş olsan da yine gel' diyen Mevlana'nın çağırdığı bir ada, barışı yansıtan bir ada olur diye düşünüyoruz. Marmara Denizi açığından İstanbul'a gelirken ilk algılanacak bir anıt olarak ortaya çıkacak. Anıt geçildikten sonra İstanbul'un asıl silueti belirecek." 
Diğer heykeltıraşların yorumlarına açık olduğunu belirten Topbaş, "Kimseye angaje olmuş değiliz. Yap işlet olarak vermeyi hedefliyoruz. O nedenle maliyeti hakkında şimdilik açıklama yapmak doğru olmaz. Heyecanı olan yatırımcılara açık olduğumuzu söylüyorum" diye konuştu. 
Topbaş, Sivriada'nın Büyükşehir'e devredilmesiyle ilgili girişimlerin başlatıldığını da sözlerine ekledi. 

Balıkçıların adası 

Piramide benzediği için Sivriada diye tanınıyor. Eski adı, yine 'sivri' anlamına gelen Oxia. 90 metre yüksekliğindeki ada, denizden çıkan bir dağın sivri ucudur. En yakın ada, 1.7 kilometre mesafedeki Yassıada'dır. En uzak ada ise 8.2 mil mesafedeki Kaşıkçı Adası'dır. Güney yönünde küçük bir limanı, tonozlu tatlı su kuyusu vardır, tepesinde bir fener bulunur. Çevresi çok akıntılıdır. Ada yakınlarında istiridye, midye ve çok çeşitli balık bulunur. Bir balıkçı adasıdır. 
Bizans döneminde işkencelere uğrayan prensler ve din adamlarının sürgün edildiği bilinir. Adadaki manastırın varlığı, 10. yy'dan beri bilinmektedir. 1911'de İstanbul'un başıboş köpeklerinin bu adaya sürülmesi ve birbirlerini yiyerek açlıktan ölmeleri, ada tarihinin önemli olaylarındandır. Ada, bugün tamamen boştur. 


</TEXT>
</DOC>
