<DOC>
<DOCNO> 321412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/yazar/temelkuran.html </URL>
<DATE> 2005/03/07/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
DAĞDAN GELEN KADINLAR 
</HEADLINE>
<TEXT>
Kadınlar, kadınları dinleyince... 
8 Mart, kadınların kardeş olduklarını anlama günüdür. Bu sebeple, belki de kendinize hiç yakın hissetmeyeceğiniz 2 kadının hik yesini anlatıyorum bugün 

"Yüzlerce kişi 'rapor' yazdı 'inmek' isteyen çoktu. Ama onların içinden çatışmaya hiç katılmayanlar seçildi. Bir de tabii yıllarca 'düşman' bellediğin tarafa barış için gideceksin. Bu, gerilla için zor. Önce bunu sindireceksin. Barışı sindireceksin. Arkadaşlardan ayrılmak zor oldu tabii. Hüngür hüngür ağladık. İnerken yolda tek korkumuz, askere ulaşamadan 'rantçı kesimlerle' karşılaşmak oldu, tuhaftır. Sonra Şemdinli'nin yukarısındaki Gelişim köyünün tepelerine geldik. Çok yukarıdaydık. Sekiz kişiydik. Ama aşağıda yüzlerce asker vardı. Bir an için bizi 'imha' ederler mi diye endişelendik ama oraya kadar gelmiştik artık. Sonradan öğrendik ki onlar da bizim kendimizi imha edeceğimizden korktukları için o kadar kalabalık gelmişler. O anda, yukarıdan köye bakarken, arkadaşlardan biri, 'Son bir sigara içelim' dedi. Dağda olmak sadece siyasi bir şey değil çünkü. 'Şöyle dağ havasını son kez içimize bir çekelim' dedi arkadaşlar, son sigaralarını içtiler. Aşağıdan bir askerin sesi duyuldu 'Düzlüğe gelin' diye seslendi. 'Düzlüğe gelin dediğine göre bizi kurşuna dizecekler herhalde' diye espri yaptı arkadaşlardan biri. Güldük. Aşağıya indiğimizde bir binbaşı ellerini iki yana açarak 'Bakın bende de silah yok' dedi. Keleşlerimizi ve rahtlarımızı mermi dizili kemer bıraktık. Binbaşı elini uzattı, 'Hoşgeldiniz arkadaşlar. Biz dağdaki gencimizi de askerdeki gencimizi de koruruz' dedi. O gece taburda kaldık. İtirafçı olmadığımızı, bir barış heyeti olduğumuzu anlattık. İki tarafın da birbirine çok saygılı davrandığı bir gece yaşandı." 

Avesta ve Jiyan 
İki minnacık kadın, hiç de 32 yaşında göstermiyorlardı. Kaşık kadardılar. 1999'da PKK'nin ateşkes sürecinde "Barış Grubu" olarak teslim olmuşlardı. "Biz ona teslim değil, 'intikal' diyoruz" diye ısrarla belirtiyordu konuşkan olanı kod adıyla Jiyan, asıl adıyla Yüksel Genç İstanbul Üniversitesi Uluslararası İlişkiler mezunu. Kandil'den, Şemdinli hattından beraber "indikleri" Avesta kod adlı Gülten Uçar ile beraber 6 yıldır hapishanedeydiler ve dışarı çıkalı yalnızca 3.5 ay olmuştu. Gülten, "dağa" liseyi bitirir bitirmez çıkmıştı. Üçü kadın, beşi erkek sekiz kişi "inmişlerdi". Şimdi, hepsi dışarıda "barış için çalışıyorlardı". "Biz artık bağımsız bir barış grubuyuz" diyor Yüksel, "Örgütle herhangi bir organik bağımız yok. Bu meselenin silahla değil, siyasetle çözüleceğine inanıyoruz". Türkiye'nin yakın siyasi tarihini bedenleriyle taşıyan bu iki minnacık kadını dinlerken, neyin yasak neyin serbest olduğunu hesap ederek değil, 2 kadının insan hik yelerine dikkat kesilerek dinledim. O yüzden de tuhaf geldi onlara sorduklarım 
"Peki dağdan bir şey almadınız mı " 
Güldü Yüksel 
"Cudi Dağı'ndan kristalimsi bir beyaz taş. İçerideyken ikiye kırıldı taş. Çok üzüldüm. H l yanımda." 
Gülten sadece "Tarak " dedi, "Dağda saçlarımı taradığım tarak". 
"Hiç evlenmeyi düşündünüz mü " diye sordum, iyice yadırgadılar "Yok. Daha sırası değil." 
"Yerleşik hayatın köşe taşıdır da evlilik. Siz hala 'gerilla' gibi yaşıyorsunuz belki. O yüzden uzak geliyor size ev kurmak, biriyle birlikte olmak galiba" dedim. Cevap vermediler. Onlar, üzerlerine aldıkları yeni misyonla ilgiliydiler. Görüştükleri sivil toplum örgütlerinin, siyasi partilerin adlarını sıralıyorlardı. Nasıl bir siyasi çalışma yürüteceklerini anlatıyorlardı. Barıştan, durmadan barıştan bahsediyorlardı. 

İyi Kızılderili 
Yarın 8 Mart Dünya Kadınlar Günü. Kadınlara, kadınlarla dayanışmayı öğretmek için icat edilmiş bir gün bu. Ezilen bir ırk gibi düşünün... Her siyah, bir başka siyahı sevecek diye bir şey yok elbette. Her Kızılderili, sırf Kızılderili olduğu için iyi kalpli olamaz. Her kadın, sırf kadın olduğu için yakın olamaz size. Ama... Kadınların hik yelerini, bir kadın hik yesi olarak dinlemek de kadınlara, kadınları öğretecektir. O hik yeleri, erkeklerin değil de kadınların dinlediği gibi dinlemek, sadece bilinçlerimizi yükseltmeyecek, aynı zamanda dünyada başka türlü bir kardeşliğin başlamasına yol açacaktır. Kadınların kardeşlik günü kutlu olsun 



</TEXT>
</DOC>
