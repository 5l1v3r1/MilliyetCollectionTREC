<DOC>
<DOCNO> 311203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/guncel/gun90.html </URL>
<DATE> 2005/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

2005, Ocak 30, İstanbul, Türkiye 

Topu topu 4 saat kaldım, şayet 4 gün kalsaydım neler olabilirdi düşünemiyorum...46 milyar dolar servetim olabilir, ama yine de ben de bir insanım sonuçta...İddia ediyorum, benim yerime bir uzaylı gitseydi Türkiye'ye, kesinlikle ona öyle bakmazlardı zaten taşlıyorlar mıymış neymiş uzaylıları, çok ilginç insanlar...Benimle tokalaşan herkesin derhal elini pantolon cebine sürmesini, ülkenin bir geleneği sandım önce. Evet, yanılmamışım, gerçekten de bir gelenekmiş. Avuç içi kaşınıp, cebe sürülünce, zengin olunacağına inanılıyormuş, benim durumum bir istisna tabii...Birkaç kişi bana sürtünmeye çalışınca, korumalar müdahale etti, tatsızlık oldu. Sonra anladım ki bu sürtünmeyle, zenginliğin onlara da bulaşması hedefleniyormuş, omuzum hala acıyor...İnandıramadım, ne yaptımsa inandıramadım .. Benim laptop'umun, dünyanın en süper bilgisayarı olmadığına, son derece sıradan bir alet olduğuna kimseyi inandıramadım. Bir ara bizim şirkettekiler, "Patron, Cem Uzan diye biri var Türkiye'de, valla sende yok ondaki bilgisayar" demişti, ben de "Parasını peşin aldınız değil mi " demiştim, gülmüştük...Bu ülkede zenginlerin pantolon ceplerini dışarı çıkararak "bakınız, hiç param yok " şeklinde gösteri yapmaları adettenmiş. Yapmadım tabii, bana pek inandırıcı gelmedi...Başbakanları iyi ve samimi bir insan Bana çok iltifat etti Güneydoğu Asya felaketi için konuşurken bana "pamuk eller cebe" dedi. Biraz kırılsa da, ellerimi pamuğa benzetmesine bir anlam veremediğimi söyledim, bozuldu galiba ..Çok güzel bir söz öğrendim bu arada, "Nazar etme ne olur, çalış senin de olur " Windows açılırken, "Hoş Geldiniz"den sonra bu lafı da koyayım diye düşünüyorum... 

Mal canın "yonga"sıdır .. 
Bill Gates 

İmaj her şey .. 

Mustafa Sarıgül, genel başkanlık yarışını neden kaybetti 

Sakin olamadı, kavgacı bir görüntü çizdi...Deniz Baykal'ın konuşmasından sonra "cevap hakkı doğdu" diyerek kürsüye çıktı, divan başkanıyla kavga etti, mikrofonunun açılmasını istedi, kuralların üzerine çıkmaya çalıştı... Sakin bir ses tonuyla ve gülerek konuşmaya çalıştı yıllardır heyecanlı ve yüksek ses tonuyla konuşulmasına alışmış insanlara güven veremedi. Politikada, fikirlerin değil, onların seslendiriliş şeklinin çok önemli olduğu gerçeğini unuttu..."Çok büyük belgeler açıklayacağım " diyerek kopardığı fırtınanın altından bir şey çıkmadı, herkesin bildiği seçim başarısızlığı, plan-program olmaması gibi şeyleri söyledi...Hakkındaki suçlamalara cevap vermekte zorlandı, çoluk-çocuk ajitasyonuna girdi, oradan da gol yedi... 
Yine de kaybetmesinin asıl nedeni bunların hiçbiri değildi. Ne zamanki Deniz Baykal, konuşmasının yapmak için kürsüye çıktığında ceketini çıkarıp gömlekle kaldı, işte Baykal'ın kazandığı an, o andı .. Özellikle Amerikan Başkanlarının kullandığı bir taktik olan ceket çıkarma, daha sempatik, daha enerjik ve insanlara daha yakın bir görüntü çizdiği için oldukça etkili bir yöntem. Cem Uzan'ın seçim kampanyası boyunca beyaz gömleğinin kollarını sıvayarak ve -güya- ter içinde kalarak yaptığı konuşmalarla 8 oy aldığını ve tek bir defa bile ceketle görünmediğini hatırlatmakta fayda var. Sayın Baykal'ı tebrik ediyor, Sayın Sarıgül'e de "kurultay hiçbir şey, imaj her şey " diyoruz... 

Bilemedik Biz 
"İnsanların yaygın olarak inandığı şeylere paradoks deniyor bildiğiniz gibi..." b b 
</TEXT>
</DOC>
