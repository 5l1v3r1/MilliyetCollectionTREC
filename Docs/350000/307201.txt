<DOC>
<DOCNO> 307201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sonsiy14.html </URL>
<DATE> 2005/01/17/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Kurban kesiminde kurallara uymayanlara 500 YTL ceza 
</HEADLINE>
<TEXT>

     Çevre ve Orman Bakanlığı, kurban kesiminde, Hayvanları Koruma Kanunu hükümlerine uymayanlara 500 YTL idari para cezası uygulanacağını bildirdi. 
     Çevre ve Orman Bakanı Osman Pepe adına Müsteşar Hasan Zuhuri Sarıkaya imzasıyla valiliklere gönderilen genelgede, bayram sürecinde hayvanların bilinçsizce kesilmeleri, hayvanların kaçması, silahla vurularak yakalanması, uygun olmayan gereç ve şartlarda kesim yapılması gibi insani ve dini bakımdan uygun olmayan durumların, hayvanların gereksiz yere acı çekmelerine, ayrıca çevre sağlığının olumsuz etkilenmesine neden olduğuna işaret edildi. 
     Hayvanları Koruma Kanunu'nda "Hayvanların kesilmesi, dini kuralların gerektirdiği özel koşullar dikkate alınarak, hayvanı korkutmadan, ürkütmeden, en az acı verecek şekilde, hijyenik kurallara uyularak ve usulüne uygun olarak bir anda yapılır. Hayvanların kesiminin ehliyetli kişilerce yapılması sağlanır" hükmünün yer aldığı ifade edilen genelgede, buna aykırı hareket edenlere hayvan başına 500 milyon lira 500 YTL idari para cezasının verileceği hükmünün de aynı kanunda bulunduğu belirtildi. 
     
</TEXT>
</DOC>
