<DOC>
<DOCNO> 300949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/son/sontur28.html </URL>
<DATE> 2004/12/25/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Yurtta Asayiş... Ablasını bıçakla yaraladı 
</HEADLINE>
<TEXT>

     Antalya'da işsiz olduğu bildirilen kişi, kendisine para vermeyen ablasını bıçakla yaraladı. 
     Alınan bilgiye göre, işsiz olan C.K, Sinan Mahallesi'nde yaşayan ve emekli öğretmen olan ablası Gülay Kolakoğlu'ndan para istedi. C.K, ''Kendine iş bul ve çalışmaya başla. Sana her zaman para veremem'' diyen ablasını bıçakla yaraladı. 
     Gülay Kolakoğlu, Antalya Devlet Hastanesi'ne kaldırıldı. 
     Olaydan sonra kaçan C.K'nin yakalanması için çalışma başlatıldı. 
     
     ŞÜPHELİ PAKETTEN EL BOMBASI ÇIKTI 
     Sivas'ta bir kişinin evinin kapısının önünde bulunan şüpheli poşetten el bombası çıktı. 
     Edinilen bilgiye göre, Kaleardı Mahallesi'nde yaşayan Osman Sarı, evinin önünde bir poşet buldu. Poşeti evinin yanında bulunan parka atan Sarı, durumu polis ekiplerine bildirdi. 
     Ekiplerin olay yerine gelerek çevrede güvenlik önlemi almasının ardından, bomba imha ekibi tarafından kontrollü şekilde açılan poşetten el bombası çıktı. 
     El bombası etkisiz hale getirilirken, olayla ilgili soruşturma başlatıldı. 
     
     HARAÇ ALDIĞI GEREKÇESİYLE TUTUKLANDI 
     Kocaeli'nin Gebze ilçesinde, haraç aldığı iddia edilen kişi tutuklandı. 
     Alınan bilgiye göre, güvenlik güçleri, Sultan Orhan Mahallesi'ndeki bir lokantanın işletmecisinden haraç aldığı iddia edilen Erkan Malkoç'u 27 gözaltına alındı. 
     Emniyet Müdürlüğü'ndeki sorgusunun ardından adliyeye sevk edilen Malkoç, tutuklandı. 
     
     ÇANAKKALE AÇIK CEZAEVİ'NDEN FİRAR... 
     Çanakkale Açık Cezaevi'nde bulunan bir mahkum firar etti. 
     Edinilen bilgiye göre, hırsızlık suçundan cezaevinde bulunan Erkan Çilingir'in 21 akşam sayımında, cezaevinden firar ettiği anlaşıldı. 
     Yetkililer, firari mahkumun yakalanması için çalışmaların sürdürüldüğünü bildirdi. 
     
</TEXT>
</DOC>
