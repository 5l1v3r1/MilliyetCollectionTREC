<DOC>
<DOCNO> 309607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sonspo22.html </URL>
<DATE> 2005/01/26/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Galatasaray'da Hakan Yakın arkadaşlarının bir bölümüyle tanıştı... 
</HEADLINE>
<TEXT>

     Galatasaray, Konyaspor ile yapacağı lig maçının hazırlıklarını bugün yaptığı antrenmanla sürdürdü. 
     Teknik direktör Gheorge Hagi yönetiminde Florya Metin Oktay Tesisleri'nde basına kapalı olarak gerçekleştirilen idmanda, sarı-kırmızılı futbolcuların taktik ağırlıklı bir çalışma yaptıkları öğrenildi. 
     Antrenmana sakatlıkları süren Hasan, Orhan ve Cafercan katılmazken, bu futbolcuların sağlık kurulu nezaretinde çalıştıkları bildirildi. 
     Bu arada, antrenman sonrasında tesislere gelen yeni transfer Hakan Yakın, takım arkadaşlarının bir bölümü ile tanıştı ve imza törenine katılmak üzere Mecidiyeköy'e hareket etti. 
     Sarı-kırmızılı futbolcular yarın sabah son antrenmanlarını yaptıktan sonra akşama doğru Konya'ya hareket edecek. 

     
</TEXT>
</DOC>
