<DOC>
<DOCNO> 309450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sondun02.html </URL>
<DATE> 2005/01/26/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Petrol karşılığı gıda soruşturmasında Annan ifade verdi 
</HEADLINE>
<TEXT>

     BM Genel Sekreteri Kofi Annan, BM'nin Irak'ta Saddam Hüseyin rejimi döneminde uygulanan ve skandala dönüşen ''petrol karşılığı gıda'' programındaki yolsuzlukları araştırmakla görevlendirdiği bağımsız komisyona ifade verdi. 
     Annan'ın sözcüsü Fred Eckhard, günlük basın toplantısında yaptığı açıklamada, BM Genel Sekreteri'nin komisyona birden fazla ifade verdiğini belirterek, ''Genel Sekreter de, diğer ilgili tüm kişiler gibi soruşturmanın parçası oldu'' dedi. 
     Eckhard, soruşturma çerçevesinde Annan'a yıl sonuna doğru sorular sorulduğunu ve bunun devam edeceğe benzediğini söyledi. 
     Sözcü, Annan'ın komisyona BM Genel Merkezi'nin 38. katındaki ofisinde ifade verdiği belirtti. 
     Annan tarafından atanan ve ABD'nin eski Merkez Bankası Başkanı Paul Volcker'in başında bulunduğu komisyonun bu ay sonunda ya da Şubat başında geçici bir rapor yayınlaması bekleniyor. 
     BM için büyük bir sıkıntı oluşturan 67 milyar dolar tutarındaki petrol karşılığı gıda programındaki yolsuzluk nedeniyle, özellikle Amerikalı muhafazakar parlamenterler ve sağcı medya Annan'ın istifasını istiyor. 
     
</TEXT>
</DOC>
