<DOC>
<DOCNO> 316978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sonspo10.html </URL>
<DATE> 2005/02/20/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Konyaspor'dan saha eleştirisi... 
</HEADLINE>
<TEXT>

     Konyaspor Futbol Şubesi Sorumlusu Mehmet Bezirci, dün deplasmanda İstanbulspor ile adeta bataklık gibi bir sahada maç yaptıkları için Türk futbolu adına utanç duyduklarını söyledi. 
     Bezirci, hafta içinde her iki takımın da kazanma hırsıyla çalışmalarını sürdürdüğünü ve sahaya mutlak galibiyet parolası ile çıktıklarını söyledi. 
     Zeytinburnu Stadı'nda yaptıkları maçta adeta çamur içinde mücadele verdiklerini vurgulayan Bezirci, ''Bataklıkta maç yaptığımız için Türk futbolu adına utanç duyduk. İki takım da oyun kurmakta zorlandı. Sahada futbol adına hiçbir şey yoktu'' dedi. 
     Bezirci, sahanın elverişsiz olmasına karşın ellerinden geleni yaptıklarını belirterek, oyuna baskılı başlayan İstanbulspor karşısında ilk yarının sonlarına doğru üstünlük yakaladıklarını ifade etti. 
     İkinci yarıda 2-1'lik skorun avantajı ile daha kontrollü oynadıklarını dile getiren Bezirci, ''Hedefimiz galibiyetle dönmekti, ancak saha yüzünden istediğimizi alamadık. Sonuçta deplasmandan yenilmeden, puanla dönmek sevindirici'' diye konuştu. 
     
</TEXT>
</DOC>
