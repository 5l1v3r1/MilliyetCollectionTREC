<DOC>
<DOCNO> 345510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/ekonomi/eko07.html </URL>
<DATE> 2005/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Finalde 400 damacana su 
</HEADLINE>
<TEXT>



Stranca Su tarafından üretilen Saneta Su, pazara sunuldu. 25 bayilerinin bulunduğunu söyleyen Genel Müdür Bülent Sürmen, bayilik sayısını yıl sonuna kadar 110'a çıkarmayı planladıklarını söyledi. 
Sürmen Saneta Su'nun 2.5 milyon dolarlık bir yatırımla üretime başlandığını, İsrail, İngiltere ve Almanya'yla da ihracat ilişkisi için çalışmalar yaptıklarını söyledi. Saneta Su Türkiye'de ilk kez gerçekleşecek Şampiyonlar Ligi maçlarının oynanacağı Olimpiyat Stadı'nda dağıtılacak. Servis şirketi tarafından kendileriyle bağlantı kurulduğunu kaydeden Bülent Sürmen, dört gün önceden 400 adet damacana suyun stada gönderildiğini söyledi. Saneta Su, daha önce Komili Su'nun üretildiği 17 bin 500 metrekarelik Tekirdağ Ağlıdere'deki tesislerde üretiliyor. Saneta Su'nun Istranca Dağları'nda kaynağından çıkarıldığını ve yüzde 100 doğal kaynak suyu olduğu bildirildi. 


</TEXT>
</DOC>
