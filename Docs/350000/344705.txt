<DOC>
<DOCNO> 344705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/guncel/gun02.html </URL>
<DATE> 2005/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziye çaycı görevi 
</HEADLINE>
<TEXT>


Gaziler Vakfı'ndan Çapraz, "Bazı yerlerde gazilere hor davranılıyor. Bacağını kaybedene temizlik işi verdiler. Bana da fotokopi başında iş verecekler" dedi 

Aydın Hasan - Ankara 

Başbakan Recep Tayyip Erdoğan'ın malul gazi, şehit dul ve yetimlerinin işe yerleştirilmesine ilişkin genelgeyi, gazilerin, çalıştıkları kurumlarda, "hor görüldüklerine" ilişkin şik yetleri üzerine yayımladığı ortaya çıktı. Gaziler, kamu kurumlarında, eğitim ve fiziki durumlarının dikkate alınmadan çaycılık ve temizlikçilik gibi işlerde istihdam edildiklerini belirtti. 
Erdoğan, önceki gün Resmi Gazete'de yayımlanan genelgeyle gazilerin işe yerleştirilmelerinde hassasiyet göstermeyen kamu kurumlarını uyararak, gazilik onurunun hissettirilmesi gereği üzerinde durmuştu. 

Genelgenin nedeni şik yet 
Türkiye Gaziler Vakfı Yönetim Kurulu Üyesi Haluk Çapraz, Erdoğan'ın, gazilerin son dönemde valiliklere yoğun şik yetleri üzerine genelgeyi yayımladığını söyledi. Terörle Mücadele Yasası çerçevesinde Güneydoğu gazilerine kamu kurumlarında iş verilmesinin zorunlu olduğunu belirten Çapraz, şunları söyledi 
"Türkiye'de yaklaşık 8 bin 500 Güneydoğu gazisi var. Kore ve Kıbrıs gazilerinin durumu farklı. PKK ile mücadelede yaralananlar yasa kapsamına giriyor. Altı maluliyet derecesi var. Şehitler ile birinci dereceden malul olanların, yani çalışamaz olanların yakınlarına genellikle de kardeşlerine iş veriliyor. İş vermede hassas olmayan kurumlar var." 
"Ancak asıl sorun gazi personele davranışta ortaya çıkıyor. Bazı yerlerde hor davranılıyor. Bir arkadaşımız bize sözlü olarak şik yette bulundu. Çatışmada bacağını kaybetmiş bu kişiye, temizlik işi vermişler. Bazılarına getir götür işi veriyorlar. Bu gaziler, durumları gereği bu işleri yapmakta zorlanıyor. Mühendislik mezunu asteğmen gaziye 'Çay ocağında çalış' diyorlar. Ben malul emekli yüzbaşıyım. Benim mesela sivil savunma müdürlüklerinde çalışmam gerekir. Çalışmıyorum, çünkü bana da çay ocağında veya fotokopi başında iş verecekler. Kamu yöneticilerinin bazılarında bu konuda hassasiyet yok. Gaziye iş vermeye bir mecburiyet gibi bakanlar var. Eğitimine bakmadan fiziki şartlarını dikkate almadan iş verilebiliyor. Trabzon'da ailesiyle oturan bir gaziye Ankara'da kadro verilebiliyor. Son dönemde, gaziler, dilekçe vererek valiliklere şik yette bulundular. İçişleri Bakanlığı ile Başbakanlık'a da şik yetler oldu. Bu şik yetler nedeniyle Başbakan uyarıda bulundu." 


</TEXT>
</DOC>
