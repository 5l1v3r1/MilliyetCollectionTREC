<DOC>
<DOCNO> 344565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/soneko14.html </URL>
<DATE> 2005/05/21/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
OPEC Başkanı Petrol fiyatlarının yüksek olması gerekir... 
</HEADLINE>
<TEXT>

     Petrol İhraç Eden Ülkeler Örgütü OPEC Başkanı ve Kuveyt Petrol Bakanı Şeyh Ahmed el Fahd el Sabah, petrol fiyatlarının yüksek olması gerektiğini savundu. 
     Şeyh Ahmed, Dünya Ekonomik Forumu’nun Ürdün’de düzenlediği toplantıda yaptığı konuşmada, üretici ülkelerin yeni yataklar arama ve üretimi artırma için yapacağı çalışmaların maliyetini karşılamak için yüksek fiyatların gerekli olduğunu söyledi. 
     Dünyanın günlük petrol talebinin bu yılın son çeyreğinde 85.5 milyon varile çıkacağını bildiren Şeyh Ahmed, OPEC’in bu talebi karşılayaacak arz miktarını tutturabilmek için yatırımlar yaptığını belirtti. 
     Dünyanın ekonomik büyümesini hızlandırmak için, ilave petrol üretimi yapılması gerektiğini ifade eden OPEC Başkanı, bunun da ancak, yapılan yatırımları geri ödeyecek "makul bir fiyat" düzeyinde gerçekleştirilebileceğini vurguladı. 
     
</TEXT>
</DOC>
