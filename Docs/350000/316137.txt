<DOC>
<DOCNO> 316137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sonspo14.html </URL>
<DATE> 2005/02/17/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
'Sınıkçı' skandalı Johnson bel kayması tedavisine sınıkçıya gitti 
</HEADLINE>
<TEXT>

     Antrenmanda belinden sakatlanan Kayseriporlu Johnson, Yahyalı İlçesi'nde ''sınıkçı'' olarak adlandırılan kişi tarafından tedavi edildi. 
     Ankaragücü maçı öncesi antrenmanda belinden sakatlanan ve doktor tedavisine karşın iyileşemeyen Johnson, halk arasında bel ve boyun ağrılarını masajla tedavi ettiği için ''sınıkçı'' olarak adlandırılan Yahyalı İlçesi'ndeki Osman Aydın'a geldi. 
     Johnson'a ''bel kayması'' teşhisi koyan Aydın, siyahi futbolcuyu yaklaşık 1 saat masajla tedavi etti. 
     Aydın, geçen yıl ''bel kayması'' yakınmasıyla kendisine gelen teknik direktör Uğur Tütüneker'i de tedavi ettiğini bildirdi. 
     
     KAYSERİSPOR'DAN AÇIKLAMA 

     Kayserispor Kulübü Basın Sözcüsü Musa Soykarcı, antrenmanda belinden sakatlanan Samuel Johnson'un, tedavi için Yahyalı İlçesi'nde bir ''sınıkçıya'' gittiğinden bilgileri olmadığını, sporcularını bu tür bir tedaviye yönlendiren eski yöneticilerini şiddetle kınadıklarını söyledi. 
     Musa Soykarcı, yaptığı açıklamada, Ankaragücü maçı öncesi antrenmanda belinden sakatlanan Samuel Johnson'un, tedavi için Yahyalı İlçesi'ndeki ''sınıkçı'' olarak adlandırılan Osman Aydın'a gittiği haberini hayretle öğrendiklerini kaydetti. 
     Kayserispor Kulübü yönetimi olarak kurumsallaşma adına güzel ve kalıcı işler yapmaya çalıştıklarını belirten Soykarcı, ''Ancak, bahse konu olay yönetim kurulumuzun bilgisi dışında gerçekleşmiştir. Sporcumuzu böyle bir tedaviye yönlendiren eski yöneticimizi şiddetle kınıyoruz. Sporcularımızın sakatlanmaları halinde kulübümüz her türlü maddi ve manevi fekarlığı yapmaktadır'' dedi. 
     Johnson, halk arasında bel ve boyun ağrılarını masajla tedavi ettiği için ''sınıkçı'' olarak adlandırılan Yahyalı İlçesi'ndeki Osman Aydın'a tedavi olmuştu. 
     Johnson'u, eski Kayserispor Kulübü Asbaşkanı Ahmet Demircioğlu'nun şoförüyle birlikte Yahyalı'ya 34 FB 333 plakalı Mercedes marka otomobille gönderdiği idda ediliyor. 
     
</TEXT>
</DOC>
