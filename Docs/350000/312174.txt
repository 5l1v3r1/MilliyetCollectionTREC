<DOC>
<DOCNO> 312174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sonyas09.html </URL>
<DATE> 2005/02/03/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Çifter çifter oturun 
</HEADLINE>
<TEXT>

     BBC - LONDRA 

      Britanya'nın sahil kasabası Eastbourne'da artık çift kişilik şezlonglar kiralanacak. Kasaba konseyi sözcüsü David Elkin, "Şezlonglar şıkların sarılıp güneşin batımında romantik anlar geçirmesine olanak sağlayacak" dedi. 
     Yaz boyunca sahilde manzarayı izlemek isteyenlere kiraya verilecek şezlonglar, eskiden aynı amaçla kullanılan şezlongların tam iki katı genişlikte. Yeniden genç çiftleri çekerek eski yaşlı imajından kurtulmak isteyen kasabanın trenleri de Romeo, Juliet ve Eros isimlerini taşıyor. 
     Kasaba konseyinden Elkin, çift kişilik sandalyelerin cüzdanların da dostu olduğunu söyledi. Normalde iki kişi için ayrı ayrı iki şezlong kiralandığında 2.9 sterlin, çift kişilik tek bir şezlong kiralandığında ise 2 sterlin ödenecek. Şezlongları deneyen ilk ziyaretçilerden öğrenci Laura Thompson, "Bunlar şişman insanlar için de ideal" diye konuştu. 
     
</TEXT>
</DOC>
