<DOC>
<DOCNO> 334282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/son/sontur10.html </URL>
<DATE> 2005/04/17/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Kaza ucuz atlatıldı... Akaryakıt tankeri devrildi 2 yaralı... 
</HEADLINE>
<TEXT>

     Şanlıurfa-Gaziantep karayolunda, benzin yüklü bir tankerin devrilerek alev alması sonucu 2 kişi yaralandı. 
     Alınan bilgiye göre, Gaziantep yönünden Şanlıurfa'ya gelen İsmet Denizhan idaresindeki 04 P 1770 plakalı akaryakıt tankeri, Nizip İlçesi yakınlarında önünde seyreden bir araçla çarpışarak kontrolden çıktı. Devrilen 15 ton benzin yüklü tanker, alev alarak yanmaya başladı. 
     Birecik ve Nizip itfaiye ekipleri tarafından söndürülen yangın nedeniyle Şanlıurfa-Gaziantep karayolu 2 saat trafiğe kapatıldı. 
     Kazada yaralanan sürücüler, Birecik Devlet Hastanesi'nde tedavi altına alındı. 
     Tanker sürücüsünün, önüne çıkan köpeğe çarpmamak için ani fren yaptığını iddia ettiği kaydedildi. 
     İskenderun'dan yüklenen yakıtın, Irak'a götürülmek istendiği öğrenildi. 
     
</TEXT>
</DOC>
