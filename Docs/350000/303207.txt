<DOC>
<DOCNO> 303207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/dunya/dun01.html </URL>
<DATE> 2005/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'nın Ortadoğu atağı başladı 
</HEADLINE>
<TEXT>


İsrail ve Filistin'i kapsayan Ortadoğu gezisine çıkan Dışişleri Bakanı Abdullah Gül, Ortadoğu barış sürecinin canlanması için temaslarda bulunacak. 3 günlük ziyarete İsrail büyük önem veriyor 

UTKU ÇAKIRÖZER Kudüs 


Dışişleri Bakanı Abdulah Gül, İsrail'in Filistinli sivillere yönelik şiddet eylemlerinin Başbakan Tayyip Erdoğan tarafından ağır biçimde eleştirilmesiyle kesilme noktasına gelen Ankara - Tel Aviv ilişkilerini onarmak için dün İsrail'e gitti. 
Gül, TBMM'deki "Türkiye - İsrail" ve "Türkiye - Filistin" dostluk gruplarının üyeleri, Türk Musevi cemaati liderleri, işadamları, ve gazetecilerden oluşan 79 kişilik bir heyetle çıktığı Ortadoğu turuna dün başladı. Gül'e gezisinde eşi Hayrünnisa Gül de katıldı. 
İsrail ve Filistin'i kapsayan 3 günlük gezi gündeminin önemli başlıkları şunlar 
ANKARA - TEL AVİV İLİŞKİSİ Başbakan Erdoğan'ın İsrail'i "terörist devlet" olmakla suçlaması sonrasında sarsılan Türk - İsrail ilişkileri onarılacak. Gül, Tel Aviv yönetimine, "İlişkilerimizin geleceği için endişelenmeyin" mesajını götürecek. BARIŞ SÜRECİ Filistin ve İsrail'e barış sürecini canlandırma çağırısında bulunacak olan Gül, Türkiye'nin de her türlü yardımı yapmaya hazır olduğunu açıklayacak. Gül, Ankara'dan ayrılırken yaptığı açıklamada da, "Barış için yeni bir iklim ortaya çıktı. İklim iyi neticelerle sonuçlanabilir" diye konuştu.GAZZE PLANINA DESTEK Şaron'un Gazze'den tek taraflı çekilme planına da koşullu destek verecek olan Gül, çekilmenin bir an önce gerçekleşmesini ve barış sürecinin bir parçası olması gerektiğini vurgulayacak. 


</TEXT>
</DOC>
