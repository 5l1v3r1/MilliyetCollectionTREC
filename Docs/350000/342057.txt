<DOC>
<DOCNO> 342057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/guncel/gun08.html </URL>
<DATE> 2005/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Celal Bayar Vakfı'nın tez yarışması sonuçlandı 
</HEADLINE>
<TEXT>



Celal Bayar Vakfı'nın, "Türkiye ile ilgili özgün bilimsel çalışmaları desteklemek amacıyla" düzenlediği tez yarışmasında birincilik ödülü "1950-60 Demokrat Parti Dönemi Türk - Sovyet İlişkilerinde Amerikan Faktörü" başlıklı teziyle Dr. Melih Aktaş'a verildi. Aralarında Vakıf Başkanı Dr. Nilüfer Gürsoy, Prof. Dr. Ali Karaosmanoğlu, Prof. Dr. İlber Ortaylı, Prof. Dr. Süheyl Batum ve Prof. Dr. Selçuk Esenbel'in de bulunduğu jüri üyelerinin mansiyon ödülü verdiği çalışmalar arasında, Dr. Fatmagül Demirel'in "Adliye Nezareti'nin kuruluşu ve Faaliyetleri 1876 - 1914 , ve Dr. Sevtap Demirci'nin "Lozan Konferansı Türk ve İngiliz Diplomatik Stratejilerinin Evrimi 1922-23 " adlı tezleri yer alıyor. Ödüller sahiplerine, yarın saat 16.00'da Celal Bayar'ın Çiftehavuzlar'daki evinde yapılacak törenle verilecek. 


</TEXT>
</DOC>
