<DOC>
<DOCNO> 325433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/spor/spo23.html </URL>
<DATE> 2005/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Akyel Olay abartıldı 
</HEADLINE>
<TEXT>



Alman Ligi'nde Bochum forması giyen Fatih Akyel, sezon bitmeden gönderileceği yolundaki haberleri yalanladı. Deneyimli savunma oyuncusu, "Antrenmanda bir tartışma yaşadığımız doğru. Ancak olay çok abartıldı. Böyle şeyler her takımda yaşanabilir. Benim ne arkadaşlarımla ne de hocamla bir sorunum yok" dedi. Bochum kulübünün internet sitesi, Fatih'in sadece bu haftalık kadro dışı kaldığını açıkladı. Başkan Werner Altegoer'in de özel bir görüşme yaptığı Fatih'e destek çıktığı öğrenildi. Bild Gazetesi, geçtiğimiz hafta içinde Fatih'in antrenmanda takım arkadaşı Bemben ile tartışıp, teknik direktör Neururer'e doğru tükürdüğünü ve bundan dolayı soyunma odasına gönderildiğini iddia etmişti. 



</TEXT>
</DOC>
