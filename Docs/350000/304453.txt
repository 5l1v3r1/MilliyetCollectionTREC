<DOC>
<DOCNO> 304453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sontur31.html </URL>
<DATE> 2005/01/07/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
İP Bartın İl Başkanı "Eşim düğün takılarıyla kaçtı" 
</HEADLINE>
<TEXT>

     İşçi Partisi Bartın İl Başkanı Nuri Çomak, yaklaşık 1 ay önce evlendikleri eşinin, düğünde takılan takılarla kaçtığı iddiasıyla cumhuriyet savcılığına suç duyurusunda bulundu. 
     Çomak, AA muhabirine, ilk eşinden 2 yıl önce şiddetli geçimsizlik nedeniyle ayrıldığını, daha sonra ise aynı mahalleden arkadaşı Ramazan Bayraktar'ın, kendisini G.S. ile tanıştırdığını söyledi. 
     Çomak, G.S'yi Kastamonu'da oturan annesinden istediğini, talep edilen 2 bin 500 YTL 2 milyar 500 bin lira başlık parasını da verdiğini ve davullu-zurnalı düğün yaparak evlendiklerini belirtti. 
     Kısa süre önce eşinin, kendisinin evde olmadığı bir saatte, düğünde takılan 4 bin YTL 4 milyar lira tutarındaki takı, 3 bin dolar ve sandıkta bulunan eski eşine, annesine ait çeyiz eşyalarını alarak kaçtığını ifade eden Çomak, şöyle dedi 
     ''Yaptığım araştırmada, eşimin daha önce de dolandırıcılık suçundan Bolu Ağır Ceza Mahkemesi'nde yargılandığını, İstanbul'da da aynı suçtan ve hırsızlık olayından arandığını öğrendim. Eşimin, bizi tanıştıran Ramazan Bayraktar'la birlikte Karabük'te oldukları yönünde duyum aldım. Ulus ve Karabük Cumhuriyet Başsavcılığı'na suç duyurusunda bulundum. Bu kişilerin en kısa zamanda bulunmasını istiyorum. Evlenecek kişilere, karşısındaki insanı çok iyi tanımasını ve görücü usulüyle evlenmemesini öneriyorum.'' 
     
</TEXT>
</DOC>
