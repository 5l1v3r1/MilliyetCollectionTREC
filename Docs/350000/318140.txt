<DOC>
<DOCNO> 318140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sondun02.html </URL>
<DATE> 2005/02/24/ </DATE>
<TIME> 02.06 </TIME>
<AUTHOR>  </AUTHOR>
<HEADLINE>
El Fetih'den Filistin kabinesine onay... 
</HEADLINE>
<TEXT>

     Filistin'de iktidardaki El Fetih örgütü, yeni kabineye onay verdi. 
     Filistinli yetkililer, parlamentonun, eski politikacılar ve eski devlet başkanı Yaser Arafat'ın yakın arkadaşları yerine teknokratlar ve uzmanlardan oluşan yeni kabineyi onaylamak için yarın sabah toplanacağını söyledi. 
     El Fetihli milletvekilleri, yeni kabinenin, Filistin yönetiminin başına bela olan rüşveti engelleyecek reformlar üzerinde çalışmak için bir fırsat olduğunu belirtiyorlar. 
     Yetkililer, kabinenin 24 üyesinden 20'sinin yeni olduğunu, Nebil Şaat ve Saib Erekat gibi tanıdık yüzlerin kabine dışında kaldığını, eski general Nasır Yusuf'un İçişleri Bakanlığı'na atandığını bildiriyor. 
     Filistin'de, yeni hükümeti kurmakla görevlendirilen Başbakan Ahmed Kurey'in sunduğu listeyle ilgili tartışmalar yüzünden bugün yapılacak oylama iptal edilmişti. 
     
</TEXT>
</DOC>
