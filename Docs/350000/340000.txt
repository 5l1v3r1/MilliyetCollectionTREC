<DOC>
<DOCNO> 340000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/dunya/dun01.html </URL>
<DATE> 2005/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gecede 5 kez' şakası Başbakan'ı utandırdı 
</HEADLINE>
<TEXT>


DIŞ HABERLER SERVİSİ 


İngiliz bulvar gazetesi The Sun'a eşi Cherie Blair ile birlikte verdiği röportajda, cinsel içerikli şakalar yaparak gecede en az 5 kez seks yaptığını söyleyen Başbakan Tony Blair, önceki gün katıldığı bir televizyon programında, bu esprileri yüzünden zor anlar yaşadı. 
Sky News muhabiri, canlı yayında Blair'e, röportajında söylediği sözleri kastederek, "Size bir şey sormak istiyorum, gerçekten gecede 5 kez mi " dedi. Bu soru üzerine utanan Blair'in "Ne " diye cevap vermesi üzerine muhabir, "Cherie gazetede böyle demişti" diyerek, Başbakan'ı biraz daha sıkıştırdı. Tony Blair de bu kez, "Bence bu bir şakaydı. Yani öyle umuyorum. En azından yüzümü kızarttınız, kampanyamda bu ilk kez oluyor" dedi. 
Bu arada, politika uzmanları, Blair çiftinin Sun gazetesine verdiği samimi röportajın seçime ilgiyi artırıp Başbakan'ı sevecen bir eş ve aile babası olarak göstererek, İşçi Partisi'nin oylarını artırabileceğini belirtti. 


</TEXT>
</DOC>
