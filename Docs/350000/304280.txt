<DOC>
<DOCNO> 304280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sondun10.html </URL>
<DATE> 2005/01/07/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Tayland'da yabancıların cesetleri toplu mezarlara gömüldü mü 
</HEADLINE>
<TEXT>

     Tayland yönetimi, 26 Aralık'taki depremde bu ülkede hayatını kaybeden yabancı turistlerin cesetlerinin toplu mezarlara gömüldüğü ya da yakıldığı yönündeki iddiaları yalanladı. 
     Hükümet sözcüsü Jakrapob Penkair, yaptığı açıklamada, ''Tayland hükümeti, ailelerinin rızası olmadan yabancıların cesetlerine hiçbir şey yapmamaktadır. Yabancılara ait tüm cesetler, soğutma sistemi bulunan konteynırlarda muhfaza edilmektedir'' dedi. 
     Tayland'da depremde ölen yabancıların cesetlerinin toplu mezarlara gömüldüğü ya da yakıldığı iddialarının ortaya atılmasının ardından İsveç'in Bangkok Büyükelçiliği ve Tayland'daki Almanya ve Hollanda temsilcilikleri, Bangkok yönetiminden bu konuda açıklama istemişti. 
     
</TEXT>
</DOC>
