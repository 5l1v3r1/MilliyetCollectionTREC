<DOC>
<DOCNO> 310339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sontur18.html </URL>
<DATE> 2005/01/28/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Almanya’da Türk polis gözaltında 
</HEADLINE>
<TEXT>

     Emniyet Genel Müdür Yardımcısı Ramazan Er, Almanya’da Türk ve Alman polisinin yaptığı operasyonda bir Türk başkomiserin yönettiği uyuşturucu şebekesinin ele geçirildiğini açıkladı. 
     Emniyet Genel Müdür Yardımcısı Ramazan Er, Baş komiser İsa Taşpınar'ın, Almanya'nın Mönchengladbach kentinde sekiz buçuk kilo eroinle yakalandığını doğruladı. 
     Emniyet Genel Müdür Yardımcısı Ramazan Er, Emniyet Genel Müdürlüğü'nde haftalık değerlendirme toplantısı gerçekleştirdi. Alman Organize Suç Teşkilatı ile yürütülen ortak çalışma sonucu yakalanan Başkomiser İsa Taşpınar'ın yıllık izini nedeniyle Almanya'da olduğunu bildiren Er, Taşpınar'ın Diyarbakır Emniyet teşkilatında görev yaptığını söyledi. 
     Alman adli makamlarınca İsa Taşpınar ve beraberindeki dört kişinin tutuklandığını ifade eden Er, olayla ilgili idari soruşmanın başlatıldığını açıkladı. 
     Olayla ilgili olarak toplam 4 kişinin yakalandığını ve haklarında tutuklama kararı çıkartıldığını belirtilirken, ayrıca 8,5 kilo eroin ele geçirildi. 
     

     
</TEXT>
</DOC>
