<DOC>
<DOCNO> 312951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sontur23.html </URL>
<DATE> 2005/02/06/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Abant Yolu'nda sucuk-ekmeğe sınırlama... 
</HEADLINE>
<TEXT>

     Abant yolunda kendi yaptıkları barakalarda sucuk-ekmek satan köylülere, Doğa Koruma ve Milli Parklar Müdürlüğü'nce belirlenen özelliklere sahip ahşap büfelerde satış yapma zorunluluğu getirildi. 
     Bolu Çevre ve Orman Müdürlüğü Doğa Koruma ve Milli Parklar Şube Müdürlüğü yetkilileri, köylülerin kendi yaptıkları derme çatma barakalarda sucuk-ekmek satmalarının yasaklandığını ve satışların tek tip, göze daha hoş görünen, doğaya uyumlu ahşap büfelerde yapılacağını bildirdi. 
     Abant yolunda yıllardır sucuk-ekmek sattığını belirten Yücel Bilgi, şöyle dedi 
     ''Bolu Doğa Koruma ve Milli Parklar Şube Müdürlüğü ekiplerince hazırlanan proje doğrultusunda, 6 milyar liraya ahşap büfe yaptırdım. Günde ortalama 100 milyon lira 100 YTL kazanıyorum. Tatilcilere sucuk-ekmeği 4 milyon liraya 4 YTL satıyoruz. Tatilciler, mangal üzerinde demlediğimiz çaya da yoğun ilgi gösteriyor.'' Abant yolunda sucuk-ekmek satan köylülerin büfelerine, özellikle Ankara ve İstanbul'dan gruplar halinde günübirlik gelen vatandaşlar yoğun ilgi gösteriyor. 
     
</TEXT>
</DOC>
