<DOC>
<DOCNO> 317863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sondun62.html </URL>
<DATE> 2005/02/23/ </DATE>
<TIME> 20.09 </TIME>
<AUTHOR>  </AUTHOR>
<HEADLINE>
Maradona 30 milyon Avroluk vergi borcunu ödeyecek 
</HEADLINE>
<TEXT>

     İtalya'da yargıtay, Arjantinli eski futbolcu Diego Armando Maradona'nın 30 milyon avro vergi borcu olduğuna karar verdi. 
     Yargıtay, Maradona aleyhinde alınan kararda, 30 milyon avroluk vergi borcuna karşı çıkan ve İtalya Vergi Kurumu'nun hata yaptığını ileri süren eski futbolcunun avukatlarının başvurusunu reddetti. 
     Hesapta bazı hatalar yapıldığını kabul eden Yargıtay, Maradona'ya iki kez tebligatta bulunulduğunu bildirdi. Yargıtay'a göre, Maradona'ya 18 Mayıs 1993'te Sevilla'daki İtalya Konsolosluğu ve 27 Kasım 1998'de Milano'da tebligatta bulunulduğu belirtildi. 
     30 milyon avronun faiziyle birlikte iki katına çıkabileceği kaydedildi. 
     Arjantin milli takımıyla 1986'da Dünya Kupası'nı kazanan Maradona, dünyanın en iyi futbolcularından biri olarak görülüyor. Arjantinli yıldız, 1984-1991 yılları arasında Napoli'de oynayıp, kulübe tarihinde ilk kez İtalya Ligi'nde şampiyonluk kazandırdı. Maradonalı Napoli, 2 kez İtalya şampiyonu 1 kez UEFA Kupası şampiyonu oldu. 
     
</TEXT>
</DOC>
