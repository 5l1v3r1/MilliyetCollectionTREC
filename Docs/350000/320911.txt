<DOC>
<DOCNO> 320911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/guncel/axgun02.html </URL>
<DATE> 2005/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Falçatalı gasp dehşeti 
</HEADLINE>
<TEXT>


Bir cipi durduran iki gaspçı, aracın içindeki işadamını falçatayla yaraladı araçtaki cüzdanı, saati ve telefonu alıp kaçtı 

GÖKHAN KARAKAŞ İstanbul 

İstanbul'da falçatalı iki gaspçı, bir işadamını yaraladıktan sonra cep telefonu, saat ve kredi kartlarının bulunduğu çantasını çaldı. 
Alınan bilgiye göre, dün 12.00 sıralarında Ümraniye'de cipiyle ilerleyen bebek ve çocuk mobilya fabrikası sahibi Hakan Özçelik'in 32 önü, plakası olmayan kırmızı bir otomobil tarafından kesildi. Özçelik, otomobile çarpmamak için direksiyonu kırınca, cip kaldırıma çıktı. Bu sırada araçtan inen iki kişi, Özçelik'e falçatayla saldırdı. Özçelik'i etkisiz hale getiren saldırganlar, 1500 YTL değerindeki cep telefonu, 5 bin dolar değerindeki Bvlgari marka saat ve içinde kredi kartları ile kimliklerinin bulunduğu cüzdanı aldı. 
Kendilerine direnen Özçelik'in yüzünü, kollarını ve bacaklarını falçatayla kesen gaspçılar, daha sonra kaçtı. Yakınları tarafından hastaneye kaldırılan Özçelik, "Güpegündüz k bus yaşadım" dedi. Polis, kaçan gaspçıların yakalanması için geniş çaplı araştırma başlattı. 


</TEXT>
</DOC>
