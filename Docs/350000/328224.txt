<DOC>
<DOCNO> 328224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sonspo28.html </URL>
<DATE> 2005/03/29/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Trabzonspor 10 futbolcuyla çalıştı 
</HEADLINE>
<TEXT>

     Trabzonspor, 31 Mart Pazar günü sahasında Büyükşehir Belediyesi Ankaraspor ile yapacağı maçın hazırlıklarını bugün 10 futbolcuyla gerçekleştirdiği çift antrenmanla sürdürdü. 
     Teknik Direktör Şenol Güneş yönetiminde, Mehmet Ali Yılmaz Tesisleri'nde yapılan antrenmanlara milli oyuncular Tolga Seyhan, Gökdeniz, Fatih, Hüseyin, Tayfun, Adem Koçak, Tolga Zengin, Szmykowiak, ameliyat olan İbrahim Ege ile sakatlıkları bulunan Özgür ve Celaleddin katılmadı. 
     Dünkü çalışmada sakatlanan ve sağ ayak arka adalesinde ağrı hisseden Celaleddin'in Büyükşehir Belediyesi Ankaraspor maçına yetiştirilmeye çalışılacağı öğrenildi. 
     Trabzonspor, yarın yapacağı antrenmanla Büyükşehir Belediyesi Ankaraspor maçının hazırlıklarını sürdürecek. 
     
</TEXT>
</DOC>
