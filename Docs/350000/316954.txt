<DOC>
<DOCNO> 316954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/soneko08.html </URL>
<DATE> 2005/02/20/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
"TÜRK ATAK"ta yarış başlıyor... 
</HEADLINE>
<TEXT>

     Türk Silahlı Kuvvetleri'nin TSK mevcut lojistik yapısına büyük güç kazandıracak olan ve Savunma Sanayii Müsteşarlığı'nın SSM Taarruz-Taktik Keşif Helikopteri ATAK için açılan ikinci uluslararası ihalede teklife çağrı dosyaları gönderilmeye başlandı. 
     Dünyanın en ileri teknolojisine sahip savunma sanayii şirketlerinin de ilgi duydukları ihalede, firmaların SSM yetkilileri ile görüşmelere başladığı bildirildi. 
     Üretimde dışa bağımlılığı azaltmayı planlayan SSM yeni ihale kapsamında da önemli değişiklikler yaptı. Yerli katkı payını artırarak Türk savunma sanayii firmaları daha aktif bir görevi vermeyi planlayan SSM, bu hedef doğrultusunda ATAK helikopterlerini adını ''Türk Taarruz-Taktik Keşif Helikopteri-TÜRK ATAK'' olarak değiştirdi. 
     
     DEV FİRMALAR YARIŞACAK 
     SSM'nin ilk 50 adetlik helikoperler alım ihalesinde dünyanın önde gelen dev savunma şirketlerinin yeniden teklif hazırlıklarında oldukları öğrenildi. 
     Yeni yarışta, bir önceki ihaleye katılan İtalya'dan Agusta, ABD'li Bell Süper Cobra'yı üretiyor ve Boeing Apeche'yi üretiyor ile Alman-Fransız konsorsiyumunun oluşturduğu Eurocopter'in Tiger'i üretiyor teklif vermeleri bekleniyor. Rus Kamov firmasının ise yeni ihalede iki değişik tip Kamova KA 50 KA 50-2 ile katılacağı sanılıyor. 
     Bu arada ilk açılan ihalede pahalı olduğu gerekçesi ile kabul edilmeyen Boeing'in ürettiği Apache helikopterlerinin ABD'li üretici firma tarafından daha cazip bir fiyatla yeniden önerilmesi de konuşuluyor. Yine Eurocopter firmasının da Tiger helikoterleri ve İtalyan Agusta modeli helikopterlerinin de daha güçlendirilerek ve daha cazip bir fiyatla SSM'ye teklif verecekleri sanılıyor. 
     
     İLK ETAP DA 5-10 ADET ALINACAK 
     Yeni ihalede helikopterin büyük ölçüde hazır alınması bekleniyor. SSM'nin belirlediği programa göre ilk etapta savaş helikopterlerinin 5-10 tanesinin daha erken bir program doğrultusunda alınması hedefleniyor. 
     Programa göre alınacak helikopterlerin üzerlerindeki elektronik uçuş ve silah sistemleri, bunların platformları, silah sistemlerine ilişkin entegrasyonun yerli imkanlarla yapılması planlanıyor. Yeni ihalede bu yöntemi tercih eden SSM, önemli savunma projelerinde dışa bağımlı olmanın koşullarını da ortadan kaldırmayı hedefliyor. 
     
     İHALE 10 HAZİRAN'DA 
     SSM'nin daha önce açıkladığı program doğrultusunda Türk ATAK ihalesinde son teklifler 10 Haziran 2005 tarihinde alınacak. İhalenin değerlendirme işlemlerinin en geç bu yıl sonuna kadar tamamlanması planlanıyor. 
     Yaklaşık 1.5 milyar dolarlık finansman SSM'nin öz kaynaklarından karşılanacak. Üretimde bir önceki ihalede olduğu gibi Türk Havacılık ve Uzay Sanayii TAI , ''ana üstlenici'' firma olacak. Aselsan ve Havelsan gibi önemli savunma kuruluşları da başta olmak üzere 30'u aşkın firma da üretim sürecinde görev alacak. 
     
</TEXT>
</DOC>
