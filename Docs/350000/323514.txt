<DOC>
<DOCNO> 323514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/astro/index.html </URL>
<DATE> 2005/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Harcamalara dikkat 
</HEADLINE>
<TEXT>


Bugün öğle saatlerinde paranın değerini iyi bilmek ve belirsizlik altında dikkatli olmak gerekecek. Yanlış anlamalar yüzünden bir dizi hata yaparak maddi kayıplar verebiliriz.Koç'lar maddi alanda rahat edecekler ancak, birikimlerini değerlendirmek isterken riske girmeden hareket etmeliler. Boğa'lar son derece çekici ve ön planda olabilecekler. Pek çok konuda girişimler söz konusu olurken iş hayatında gerçekçi projeler üzerinde durmalılar. İkizler biraz dikkatli olmalılar. Maddi konularda süren sıkıntıların aşılması için sağduyulu olmak gerekiyor. Yengeç'ler keyifli oldukları bir gündeler. İleriye dönük planlarının arkadaşlardan destek görmesi onları mutlu ediyor. Grup çalışmalarında verimli olmaları da mümkün. Aslan'lar hızlı hareket etmeleri gereken konularla uğraşmak durumunda. Bu alanda başarılı olmaya çalışırken diğer taraftan kariyer konusunda gerçekçi düşünülmeli. Başak'lar için birtakım değişiklikler yapmaya ve yeni adımlar atmaya uygun bir gün olabilir. Kafalarını karıştıran konularda net düşünmeye çalışmalılar. Terazi'ler koşullar zor olsa da parasal konularda olumlu değişiklikler yapmayı deneyebilir. Bu konuda uygun fırsatlar değerlendirilirken, duygusal olarak huzursuz olmaktan kaçınmalılar. Akrep'ler ortaklıkla alakalı alacakları önerileri değerlendirmeli. İkili ilişkiler ve evlilikle ilgili konularda ise yapıcı ve hoşgörülü olmalarında fayda var. Yay'lar pek çok işi bir arada üstlenmek durumunda. İş ortamında verimli olabilmeleri için programlı ve dikkatli davranmaları gerekiyor. Oğlak'lar bugün rahat olacaklar. Kendilerini güvende hissedecekler ancak riskten uzak kalmaları da gerekiyor. Kova'lar tamamlanması gereken işleri nedeniyle oldukça yoğun olacaklar. Yakın çevreleriyle ilgili konularla ayrıca ilgilenmeye çalışmalılar. Balık'lar için hızlı ve hareket dolu bir gün. İletişim konularının ön plana çıkabileceği şartlar var. Kardeşlerle ilişkilerde ise dengeli ve yapıcı olmalılar. 
</TEXT>
</DOC>
