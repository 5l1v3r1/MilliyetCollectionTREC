<DOC>
<DOCNO> 320473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sontur45.html </URL>
<DATE> 2005/03/03/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
TV programına katılmaya giderken kalp krizi geçirip öldü .. 
</HEADLINE>
<TEXT>

     Bir özel televizyon kanalının programına katılmak için İzmir'den gelen tekstilci Kıvanç Tutum 41 , geçirdiği kalp krizi sonucu yaşamını yitirdi. 
     Edinilen bilgiye göre, 5 aylık eşi Tenzile Tutum 21 ile birlikte televizyon programına katılmak üzere İstanbul'a gelen Kıvanç Tutum, kendilerini televizyon kanalının binasına götüren araçta fenalaştı. 
     Kalp krizi geçirdiği anlaşılan Kıvanç Tutum, müdahaleye rağmen kurtarılamadı. 
     Kıvanç Tutum'un, ''bir akrabasının kızıyla evlenmesinin ardından büyük tepki çektiği ve Star TV'de Derya Tuna tarafından sunulan 'Dertler Derya' adlı programa katılıp yaşadığı olayları anlatmak için geldiği'' bildirildi. 
     Tutum'un cenazesinin, televizyon binasından akrabaları tarafından alındığı kaydedildi. 
     
</TEXT>
</DOC>
