<DOC>
<DOCNO> 306943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/son/sondun24.html </URL>
<DATE> 2005/01/16/ </DATE>
<TIME> 23.29 </TIME>
<AUTHOR>  </AUTHOR>
<HEADLINE>
Sadam Hüseyin'in avukatlarından Halepçe girişimi... 
</HEADLINE>
<TEXT>

     Devrik Irak lideri Saddam Hüseyin'in avukatları, 1988'deki Halepçe katliamında Saddam Hüseyin'in sorumluluğu olmadığına ilişkin tanıkları olduğunu açıkladı. 
     Savunma ekibinin başında bulunan avukat Ziyad El Hasavne, devrik Irak liderine yöneltilen ana suçlamalardan Halepçe'yle ilgili olarak, tanıkların Saddam Hüseyin rejiminin kimyasal saldırıyla ilgili bir şey yapmadığına dair ifade vermeye istekli ve hazır olduğunu söyledi, ancak tanıkların kimliğine ilişkin bilgi vermedi. 
     Avukatlar ayrıca, Irak ordusunun Halepçe'de zehirli gaz kullanmadığına ilişkin belgeler olduğunu belirtti. 
     Öte yandan, El Hasavne, mahkemede Saddam Hüseyin ve yardımcılarına ilişkin Halepçe suçlamasının düşürüleceğine dair medyadan ulaşan bilgiler olduğunu savundu. Ancak Kürt yetkili Salah Raşid, bu iddiayı yalanladı. 
     Halepçe'de, 16 Mart 1988'de kente kimyasal gaz atılması sonucu 5 bin civarında Kürt ölmüştü. 
     
</TEXT>
</DOC>
