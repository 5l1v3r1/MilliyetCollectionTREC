<DOC>
<DOCNO> 337958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/magazin/axmag01.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hülya galada Kaya firarda 
</HEADLINE>
<TEXT>


Hülya Avşar, '2 Genç Kız'ın galasındayken, evde Zehra'ya bakması gereken eşi, Bebek'te bir bardaydı 

DENİZ ALTUNTAŞ 

Kutluğ Ataman'ın yönettiği, Hülya Avşar, Vildan Atasever ve Feride Çetin'in başrollerini paylaştığı "2 Genç Kız" filminin galası önceki akşam Capitol Spectrum Sinemaları'nda yapıldı. 

Elbise Helin Avşar'dan 
"Kadın İsterse" dizisinden rol arkadaşı Cihan Ünal'la birlikte galaya katılan Avşar, eşi Kaya Çilingiroğlu'nun evde kızları Zehra'ya baktığını söyledi. Avşar, "İş bölümü yaptık. Ben işteyken evde çocuğa o bakıyor. Ayrıca o böyle kalabalık ortamları sevmez" derken, Çilingiroğlu aynı saatlerde erkek arkadaşlarıyla Bebek Luca Bar'da eğleniyordu. 
Galada Helin Avşar imzalı bir elbise giyen Avşar, şıklığıyla dikkat çekti. Helin Avşar, "Ben abartılı kıyafetleri seviyorum ama ablam renk cümbüşümden kaçıyor. İşlemelerden nefret ediyor. Bu yaz için ona beyaz, kahverengi ağırlıklı kıyafetler hazırlıyorum" dedi. 



</TEXT>
</DOC>
