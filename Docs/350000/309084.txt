<DOC>
<DOCNO> 309084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/yasam/yas01.html </URL>
<DATE> 2005/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatil bitti ama katliam sürüyor 
</HEADLINE>
<TEXT>


Bayram tatilinde 4 günde 82 can alan trafik kazalarında dün de Türkiye genelinde 5'i çocuk 15 kişi hayatını kaybetti 

DOĞAN HABER AJANSI 

Türkiye genelinde 4 günlük Kurbam Bayramı tatilinde arife gününden itibaren meydana gelen kazalarda 82 kişi can verdi, yaklaşık 300 kişi yaralandı. Bayram sonrası yollarda yoğunluk azalsa da, dün yoğun kar yağışı ve tipi nedeniyle meydana gelen kazalarda da 5'i çocuk 15 kişi öldü, 10'u ağır 90 kişi de yaralandı. İşte il il dünkü kazalar 
MALATYA Hazar Firması otobüsü, yoğun kar ve tipinin buzlandırdığı yolda şarampole yuvarlandı. Ömer Faruk Başaran 11 , Nurgül Bayram 28 , Nurcan Akçay 23 ve Elif Dündar 4 öldü, 50 yolcu yaralandı. 
TEKİRDAĞ Veysel Çinko 35 idaresindeki otomobil, karşı yönden gelen İlhan İnalp'in 41 kullandığı otobüsüle çarpıştı. Otomobildeki Görkem ve 13 Yeşim Çimen 37 ile Emre Çinko 11 olay yerinde, Büşra Çinko 1 hastanede can verdi. Veysel 35 , Hayret Çinko 35 , Hasan 46 ve Gökçe Çimen 18 yaralandı. 
KONYA Konya - Karaman Karayolu'nda hatalı sollama sonucu meydana gelen kazada Cemal, Süleyman 32 , Saide 24 , Mukaddes 35 , Metin 7 ve Sultan Gümüş 2 yaşamını yitirdi, Tuba Gümüş yaralandı. Aynı karayolunda 20 aracın karıştığı zincirleme kazada 1 kişi öldü, 10 kişi yaralandı. Trafik polisi Ufuk Tandoğan Dal 29 da yaralılara yardım için durduğunda bir başka otobüsün çarpması sonucu can verdi. 
KOCAELİ Dilovası'nda işçi taşıyan Fatih Demirci'nin kullandığı minibüs aşırı hız ve buzlanma nedeniyle Hüsamettin Bozdemir 45 yönetimindeki otomobile çarpıp takla attı. Sürücü Fatih Demirci öldü, 21 işçi yaralandı. Kandıra Karayolu'nda da er Semih Baysu'nun kullandığı jandarma minibüsü, karşı yönden gelen Kocaeli Barosu avukatlarından Erden Özdil'un kullandığı otomobile çarparak devrildi. Baysu kurtarılamadı. 
KAHRAMANMARAŞ Pazarcık - Gölbaşı karayolunda Nuri Talan'ın kullandığı minibüs, buzlanmada kayıp yol kenarında bekleyen Ali Haylaz'ın 78 üzerine devrildi. Haylaz öldü. 11 kişi yaralandı. 
MANİSA Hüseyin Çetin'in 42 kullandığı otomobil, İsmail Uysal 40 yönetimindeki otobüse çarptı. Hüseyin ve Giruzan Çetin 34 öldü. 




</TEXT>
</DOC>
