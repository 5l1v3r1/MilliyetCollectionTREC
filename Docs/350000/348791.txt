<DOC>
<DOCNO> 348791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/magazin/amag.html </URL>
<DATE> 2005/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu konsere giden bir kızı kurtaracak 
</HEADLINE>
<TEXT>


Kayahan, 7 Haziran'da Milliyet'in 'Baba Beni Okula Gönder' kampanyası için Rumeli Hisarı'nda sahne alacak 

MAGAZİN SERVİSİ 

Popun büyük ustası Kayahan'ın 7 Haziran'da Rumeli Hisarı'nda vereceği en hayırlı konserin biletleri 22, 33 ve 44 YTL'den satışa çıktı. Bu konserin biletini alanlar, sadece Kayahan şarkıları dinlemekle yetinmeyip büyük bir amaca da hizmet edecek. 
Bu konserin tüm bilet geliri Milliyet'in 'Baba Beni Okula Gönder' kampanyasının olacak. Kayahan'la, korsana karşı başlattığı kampanyayı ve 7 Haziran konserini konuştuk. 

'Yasala ödül, korsana tokat' kampanyasının amacı neydi Yasal albüm alanı ödüllendirip yıllardır emeğimizi gasp eden korsana dikkat çekmek istedim. Volvo'dan 85 milyarlık bir otomobil, çekiliş için de Milli Piyango'dan izin aldım. Kültür Bakanlığı, Rumeli Hisarı'nı ücretsiz tahsis etti. TRT Genel Müdürü'nden bir telefonla çekilişin yayını için söz aldım. Teşekkür borçluyum. 

'İzdiham olurdu' 
Niye biletli konser Albümümüzü alanlar gelsin diyemezdik. İstanbul'da 'Kelebeğin Şansı' albümümü alan en az 70-80 bin insan var. 
Rumeli Hisarı 1.200 kişilik bir yer, izdiham olurdu. Biletli yapıp geliri bir hayır işinde kullanmaya karar verdik. 
Eğitimin önemine inanan biri olarak, 'Baba Beni Okula Gönder' kampanyası en ideal seçenekti. Buna katkıda bulunabilirsem, ne mutlu bana. 

7 Haziran'daki konseriniz için hayranlarınıza mesajınız ne olacak Yolu sevgiden geçenleri, doğru şarkıları söyleyerek ve doğru yolda hizmet etmek adına 7 Haziran'da Rumeli Hisarı'na davet ediyoruz. Bu konser için bilet alan herkes bir genç kızın okuması için ışık yakacak. 

Kampanya satışları artırdı mı Kampanyayı başlattığımda albümün tirajı 300 bini geçtiği için MÜYAP'tan ödül almıştım. Kampanya başladıktan sonra 20 bin ekstra tiraj geldi. 

Çekilişe kaç mesaj geldi 15 bin civarında. Amacımız korsanı ayırt etmek. Sahte bandrolleri buluyoruz. Sadece bandrol numaralarından çekiliş yapsaydık, henüz satılmamış bir albüme de çıkabilirdi otomobil. 
Yeter ki mesajlar doğru çekilsin. Bandrolün serisini, numarasını, örneğin YEKZIE 245791 ad, soyad ve bulunduğu ili yazıp mesajı atacak. 

Çocuklara 100 bin dolarlık yardım 

GÜLAY FIRAT 
Amerika'da yaşayan Sayra-Gündüz Erkan çifti, imk nsızlıklar yüzünden okula gidemeyen çocuklar için Çağdaş Yaşamı Destekleme Derneği'ne ÇYDD 100 bin dolar bağışladı. Onların girişimiyle, Siirt'in Şirvan ilçesindeki 4 köyde 113 çocuk için birer derslik ve birer öğretmen lojmanı yapılacak. İstanbullu Erkan çifti, Amerika'ya 45 yıl önce gitmiş ve yerleşmiş. 
Eğitimci bir aileden gelen Sayra Erkan, "Okumuş kız, aydın kadın olur. Kadın haklarından haberdar olur" dedi. 

Eğitim gönüllülerinin listesi 22 

BURS HESABI A.Kenan Birinci, Ayfer - Serkan Kırdar, Aysun Koçer, Ertaç Tarcan, Esra Çağlar, Eylem Ölmezoğlu, Gökhan Çınar, Gül Sevgür, İsmail Özdemir, Nurten Çetin Arbatlı, Orhan Kulapa, Salih Bilgin, Sedef Demir, Selma Erkan, Selma Karaselçuk, Simge Ergin, Süleyman Demir, Şahin Topyürek, Şengül Bozdağ 
KIZ YURDU HESABI Ramiz Tan, Abdüllatif Aykut, Ali Doğan, Aynur Çukurova, Birsen Sak, Bora Alagöz, Dr. Hüseyin Çamak, Ertaç Tarcan, Ethem Necati Bozdağ, Ferhat Işık, Fisun Atlı, Gülfen Yıldız, Gülşen Demirci, Hülya Alparslan, İbrahim Kiper, İlkay - Nevzat Cemiloğlu. 
Eğitim destekçilerinin listesi devam edecek. 


</TEXT>
</DOC>
