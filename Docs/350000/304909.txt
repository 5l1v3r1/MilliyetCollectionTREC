<DOC>
<DOCNO> 304909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/son/sonspo18.html </URL>
<DATE> 2005/01/09/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Fenerbahçe kros çalışması yaptı... 
</HEADLINE>
<TEXT>

     Fenerbahçe'de ikinci yarı hazırlıkları, bugün yapılan 3 antrenmanla sürdü. 
     Sarı lacivertliler, akşam idmanında kros çalışması yaparak kondisyon depoladı. Kamp yaptıkları Arcadia Oteli'nin yakınındaki ormana giden sarı-lacivertli futbolcular, burada antrenör Roland Koch'un ayarladığı tempoda yaklaşık 1 saat süren kros çalışması yaptılar. 
     Kaleciler, takımdan ayrı bir parkurda çalışırken kasıklarında ağrısı bulunan Serkan Balcı, çalışmaya katılmadı. 
     Bu arada, sarı lacivertli taraftarlar, kros çalışması sırasında ve sonrasında futbolculara büyük ilgi gösterdi. Yakın ilçelerden ve Antalya'dan antrenmanı izlemeye gelen taraftarlar, idman sonrası futbolcularla fotoğraf çektirmek ve imza almak için adeta birbirleriyle yarıştılar. 
     Fenerbahçe'de ikinci yarı hazırlıkları, yarın yapılacak 3 antrenmanla sürecek. 
     
</TEXT>
</DOC>
