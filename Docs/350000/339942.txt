<DOC>
<DOCNO> 339942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sontur08.html </URL>
<DATE> 2005/05/05/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Birlikte banyo yapan üniversiteliler şofbenden zehirlendi, kız öldü... 
</HEADLINE>
<TEXT>

     Halife YALÇINKAYA DHA 

SİVAS’ta aynı evi paylaşan ve geçen Pazar akşamı birlikte banyo yapan 2 üniversite öğrencisinden 18 yaşındaki Derya Neslihan Yenilmez şofbenden sızan gazdan zehirlenerek öldü. Zehirlenen aynı yaştaki Erdem Erkuş ise 2.5 gün baygın kaldıktan sonra bu sabah kendine geldi. Hastaneye kaldırılan Erdem Erkuş, Pazar akşamı banyoya girmiştik. Bayılmışım, bu sabah saat 10.00 sıralarında kendime geldim. Telefonla yardım istedim. Hiçbir şey hatırlamıyorum" dedi. 
     Yeşilyurt Mahallesi İstiklal Caddesi Nur Apartmanı’nda aynı evi paylaşan Cumhuriyet Üniversitesi Çevre Mühendisliği 1’inci sınıf öğrencisi Erdem Erkuş ile sınıf arkadaşı Derya Neslihan Yenilmez, iddiaya göre pazar akşamı birlikte banyo yaptı. Banyodan çıktıktan sonra şofbenden zehirlenen iki arkadaş bayıldı. Yaklaşık 2.5 gün sonra bu sabah saat 10.00 sıralarında kendine gelen Erdem Erkuş, İstanbul’da oturan annesini cep telefonundan arayarak, yardım istedi. Annesinin Sivas Polisine haber vermesi üzerine eve gelen polisler, Derya Neslihan Yenilmez'in cesedi ile bagın haldeki Erdem Erkuş'u buldu. 
     Sultan 1’inci İzzettin Keykavus Devlet Hastanesi’ne kaldırılarak tedavi altına alınan Erdem Akkuş olayı şöyle anlattı 
     Pazar akşamı banyo yapmıştık. Banyodan çıktığımızda kulak çınlaması ve başdönmesi oldu. Banyodan çıkar çıkmaz bayılmışız. Bu sabah kendime geldim. Annemi arayarak durumu söyledim. Sonra yine kendimden geçmişim. Polisler eve girip, beni hasteneye kaldırdı. Hiç bir şey hatırlamıyorum." dedi. 
     Erdem Erkuş’un sağlık durumunun iyi olduğu belirtildi. Antalyalı olan Derya Neslihan Yenilmez’in cenazesi de, otopsi yapılmak üzere aynı hastanin morguna kaldırıldı. 
     
</TEXT>
</DOC>
