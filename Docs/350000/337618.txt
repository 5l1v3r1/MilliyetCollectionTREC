<DOC>
<DOCNO> 337618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/spor/axspo01.html </URL>
<DATE> 2005/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Pancu ofsayta düştü 
</HEADLINE>
<TEXT>


Romanya'da yayınlanan Ieşeanul Gazetesi, Yaş kentinde yakalanan fuhuş çetesinin müşterileri arasında Rumen oyuncunun da bulunduğunu iddia etti 

BÜNYAMİN OSMAN 


Fenerbahçe maçında kaleye geçerek bir anda Beşiktaş'ın gündemine damgasını vuran Pancu, Romanya'da da günün adamı oldu. Yakalanan bir fuhuş çetesindeki elemanlar, sorgulamada, Siyah-Beyazlı oyuncunun da müşterileri arasında bulunduğunu belirtti. 
Ieaşeanul Gazetesi, "Pancu hayat kadınıyla ofsayta düştü" başlığını kullandı. Gazetede itirafları yayımlanan Monica H. 20 adlı fahişe, 16 yaşında kaçırılarak kötü yola düşürüldüğünü, bu sırada Pancu dahil futbol dünyasından birçok ünlü isimle birlikte olduğunu belirtti. Beşiktaşlı oyuncuyla 2001 yılında beraber olduğunu söyleyen Monica, Poli Iaşi'nin de hakemlere kendisini sunduğunu ifade etti, "Bir maçta hakemle yattım, Iaşi karşılaşmayı 4-0 kazandı" diye konuştu. Pancu bir karalamayla karşılaştığını vurgulayarak, "Böyle bir şey olmadı. Her ünlüye iftira atmak kolaydır" açıklamasını yaptı. 
Bu arada UEFA Kupası'nda Steaua Bükreş maçı ile ilgili Beşiktaş'ın golcüsü Pancu, FIFA'ya gitme kararı aldı. Bu maçta stat spikerinin kendisi için "Çingene - vatan haini" sözlerini kullandığını ve tribünleri kendi aleyhine kışkırttığını vurgulayan Rumen oyuncu, Romanya'da dava açmaya da hazırlanıyor. Aynı spiker, son oynanan Bükreş derbisinde de Rapid taraftarlar için, "Çingene, soytarı" şeklinde sözler kullanınca kovuldu. 

'Bu maç başka' 

İlk yarıyı Rizespor'un başında geçiren Rıza Çalımbay, yarın eski takımına karşı oynayacak. Çalımbay, "İlk kez bir maç için heyecanlanıyorum" dedi 

SÜLEYMAN HATISARU 

Beşiktaş Teknik Direktörü Rıza Çalımbay, dün bir basın toplantısı yaptı, Çaykur Rizespor ile yapacakları maçı, transfer politikasını ve ligdeki durumlarını yorumladı. Maçın kendisi açısından ayrı bir önem taşıdığını ifade eden başarılı çalıştırıcı, "Bir maç için ilk defa heyecanlanıyorum. Rize'de çok güzel günlerim geçti. Ortam, yönetim, taraftar, her açıdan mükemmeldi" diye konuştu. 
Çalımbay, Beşiktaş'ın hedefinin olmaması nedeniyle futbolcuları maçlara motive etmekte güçlük çekip çekmediği ile ilgili bir soruya, şöyle yanıt verdi "Beşiktaş her maçını kazanmak zorunda. Biz koptuk diye bir düşüncemiz olmadı. İlk maça çıktığımız disiplinle kalan maçlarımıza çıkacağız. Kimse röl ntide olmayacak. Röl ntide olan arkadaşımız zaten kaybeder." 

Juanfran'a sitem 
Carew'in h l yüzde 60 performansla oynadığına dikkat çeken Rıza hoca, "Daha iyisini de yapabilir. Kendisinden memnunum" dedi. Juanfran'ın tutumundan biraz şikayet eden Beşiktaş Teknik Direktörü, "Juanfran istedikten sonra hiçbir antrenör onu alıp kenara atmaz. İstemesi ve çabalaması lazım. Son zamanlarda bunu göremiyoruz. Eğer iyi olursa gerekli şansı veririz" yorumunu yaptı. 
Yeni sezon hazırlıklarında kiralık oyuncuların da dönmesiyle 40-41 oyuncuya sahip olacaklarını belirten Çalımbay, bunu daha sonra 26-27'ye indireceklerini söyledi. 
Rıza Çalımbay, Fenerbahçe - Trabzonspor maçını da şöyle yorumladı "Fenerbahçe kaybetse bile avantajı h l var. Ama Trabzonspor kaybederse şampiyonluk ve ikincilik yolunda büyük yara alır." 

Yabancı değil 

Rizespor'u yakından tanıyan ve zaaflarını bilen Çalımbay, rakibini kanatlarla ve uzun forvetiyle vurmayı planlıyor 

SÜLEYMAN HATISARU 

Rizespor'u çok iyi tanıyan Rıza Çalımbay, rakibine karşı farklı bir sistem geliştirecek. Karadeniz ekibinin zayıf noktalarını bilen Çalımbay'ın kanatları iyi kullanıp, uzun boylu forvetlere ağırlık vereceği öğrenildi. 
Rıza hoca, sarı kart cezalısı olan İbrahim Toraman'ın yerine ise ilk on birde Çağdaş ya da Ali Güneş'ten birine forma verecek. İstanbul'daki son çalışmasını dün yaparak kampa giren Siyah-Beyazlılar, bu sabah özel uçakla Trabzon'a, buradan da karayoluyla Rize'ye geçecek. Beşiktaş kafilesinde sakatlıkları süren Ahmet Dursun, Okan, Sergen, İbrahim Üzülmez, Juanfran, Emre, Ahmet Yıldırım ve cezalı olan Cordoba ile İbrahim Toraman, bulunmuyor. 

Sivaslılar iş başında 

RAHMAN SAĞIROĞLU 

Potada Türkiye Kupası'nda final oynayan, Play - Off serisinde de Fenerbahçe ile karşılaşacak olan Beşiktaş'ın kızları, önceki akşam Başkan Yıldırım Demirören, futbolun teknik patronu Rıza Çalımbay ve Kaptan Tayfur ile birlikte yemek yedi. Demirören, başarılar dilerken, Kaptan Arzu Özyiğit de Türkiye Kupası ikincilik şiltini başkana verdi. Çalımbay, kızların antrenörü Aziz Akkaya ile hemşehri olduklarını söyleyerek, "İkimiz de Sivaslıyız. Bizi birlikte görüntüleyin" diye espri yaptı. 

Carew endişesi 

Kendi sahasında Beşiktaş'ı konuk edecek olan Çaykur Rizespor'un Teknik Direktörü Erdoğan Arıca, son haftaların formda ismi Carew'den çekiniyor. Arıca, "Norveçli futbolcuyu nasıl tutacağımızı düşünüyoruz. Gerekli önlemleri alacağız" dedi. Kürşat'ın cezalı olduğunu da vurgulayan Arıca, "Yapacağımız tek şey ligi 4 büyüklerin altında bitirerek bu sezon Anadolu takımlarının en iyisi olduğumuzu göstermek" diye konuştu. Öte yandan Rizespor yönetimi, Beşiktaş yönetimi ve teknik heyete bir yemek vermeye hazırlanıyor. 

'Gülüp geçiyorum' 

Bosque'nin, Cordoba ve Ronaldo konusundaki iddialarını yanıtlayan Demirören, "Bir hafta önce bir şey demedi. Bu tür olaylarla muhatap olmam" diye konuştu 

BİLAL MEŞE 

Milliyet ile yaptığı röportajda Rıza Çalımbay'ı öven, Cordoba ve Ronaldo'yu kendilerinin istemediği konusunda Beşiktaş Yönetimi'ni eleştiren Vicente del Bosque'ye Beşiktaş Başkanı Yıldırım Demirören yanıt verdi. Böyle iddialara gülüp geçtiğini belirten Demirören, "Daha bir hafta önce kendisiyle görüştüm. Böyle bir şey söylemedi. Bu tür iddialarla muhatap olmak istemiyorum" diyerek yorum yapmayacağını belirtti. 
Rıza Çalımbay da iltifatlarından dolayı Bosque'ye teşekkür etti. Çalımbay şöyle konuştu "Onun döneminde birçok şey ters gitti. Başarısız gibi gözükse de, bu onun kariyerine gölge düşürmez." 

Ucuz kurtuldu 

Fenerbahçe derbisinde kırmızı kartla oyun dışı kalan, hakeme küfür ettiği gerekçesiyle PFDK'ya sevk edilen Cordoba, cezasını yarınki Ç.Rizespor maçıyla tamamlayacak. Cordoba'nın, rapor edilen küfürünün yardımcı hakemi hedef almadığı, bu yüzden cezanın 1 1 olarak belirlendiği öğrenildi. 


</TEXT>
</DOC>
