<DOC>
<DOCNO> 325638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sontur10.html </URL>
<DATE> 2005/03/21/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Fasıl operasyonu... Yakalanan 22 kişiden 8'i tutuklandı 
</HEADLINE>
<TEXT>

     İzmir İl Jandarma Komutanlığı'nca ''çıkar amaçlı suç örgütü kurdukları'' iddiasıyla yakalanan 22 kişiden 8'i, tutuklandı. 
     Alınan bilgiye göre, ''Fasıl Operasyonu'' adı altında, İzmir ve Manisa'daki operasyonlarda yakalanan 22 kişi, İzmir İl Jandarma Komutanlığı Kaçakçılık ve Organize Suçlar Şubesi'ndeki işlemleri tamamlandıktan sonra İzmir Adliyesi'ne sevk edildi. Çetenin lideri olduğu öne sürülen ''Cemo'' lakaplı Cemal Duman ile adamları olduğu iddia edilen 7 kişi çıkarıldıkları mahkemece tutuklandı, 14 kişi de tutuksuz yargılanmak üzere serbest bırakıldı. 
     İzmir İl Jandarma Komutanlığı'nca, İzmir'in Menemen, Konak, Aliağa, Foça, Çeşme, Karşıyaka ve Çiğli ilçeleriyle Manisa'nın merkez ve Turgutlu ilçelerinde operasyonlar yapılmıştı. 
     Operasyonlarda, ''birçok vatandaş üzerinde baskı, cebir, şiddet ve tehdit ile korku yaratarak, halkın huzur ve güvenliğini bozmak, bu kapsamda silahla adam yaralamak, adam kaçırmak, işyeri kurşunlamak, çek-senet tahsilatı yapmak, silah ve mühimmat kaçakçılığı yapmak, hırsızlık, 6136 sayılı kanuna muhalefet ve darp'' olmak üzere 25 ayrı suçu işledikleri iddia edilen ''Cemo'' kod adlı Cemal Duman ile 21 adamı yakalanmıştı. 
     
</TEXT>
</DOC>
