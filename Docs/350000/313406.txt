<DOC>
<DOCNO> 313406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sondun24.html </URL>
<DATE> 2005/02/08/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Başkan, içtiği çayın tadında tuhaflık hissedince ortalık karıştı... 
</HEADLINE>
<TEXT>

     Endonezya Devlet Başkanı Susilo Bambang Yudhoyono, içtiği çayın tadında tuhaflık hissedip zehirlendiğini sanınca telaşa neden oldu. 
     Polis, geçen hafta meydana gelen olayda Devlet Başkanı Yudhoyono'nun içtiği çayın tadında tuhaflık hissedip kendisini arsenikle zehirlediklerini zannedince alarm verildiğini, ancak çayına koyduğu şekerden numune alınıp analiz edilmesi sonucu herhangi bir zehirli maddeye rastlanmadığını açıkladı. 
     Endonezya'da son aylarda arsenikle zehirlenmelerin sık görüldüğü belirtildi. 
     Polis 17 Aralık'ta, Bali'de parti kongresinde bulunan Devlet Başkanı Yardımcısı Yusuf Kala'nın içeceği çorbada düşük miktarda arsenik bulunduğunu, ancak bu dozun ölüme neden olmayacak kadar az olduğunu açıklamıştı. 
     
</TEXT>
</DOC>
