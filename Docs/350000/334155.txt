<DOC>
<DOCNO> 334155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/yasam/yas02.html </URL>
<DATE> 2005/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Klorda tehlike 
</HEADLINE>
<TEXT>


ABD'li uzmanlar uyardı Musluk suyundaki klor, diş macunu ve deterjanlarla birleştiğinde ölümcül olabilir 

NEVSAL ELEVLİ Londra 

ABD'NİN Virginia Teknik Üniversitesi uzmanları, musluk suyuna katılan klorla ilgili endişe verici bulgulara ulaştı. Uzmanlara göre, klor, diş macunu ve deterjanlardaki 'triclosan' adlı maddeyle temasa geçtiğinde reaksiyona giriyor ve zehirli kloroform gazı oluşuyor. Bu gazın solunması ya da deriden nüfuzu, depresyon, karaciğer rahatsızlıkları ve kanser riski ortaya çıkarıyor. 

Diş macunları raflardan indirildi 
BU kapsamda alarm verilen İngiltere'de, Colgate, Aquafresh, Dentyl ve Sensodyne gibi çok sayıda diş macununun 'triclosan' içerdiği tespit edildi. 'Marks Spencer' ve 'Tesco' mağaza zincirleri, 'triclosan'lı ürünlerini raflardan indirdi. Dişeti hastalıklarına karşı çok etkili 'triclosan'ın, bulaşık ve el yıkama deterjanlarında da bulunduğu belirtildi. 


</TEXT>
</DOC>
