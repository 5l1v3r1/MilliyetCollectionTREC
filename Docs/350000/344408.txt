<DOC>
<DOCNO> 344408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sonyas12.html </URL>
<DATE> 2005/05/20/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Hosteslerden ilginç protesto 
</HEADLINE>
<TEXT>

     
United Airlines'ta çalışan hostesler, emekli maaşlarında yapılan kesintileri ilginç bir eylem ile protesto etti. Yaşları 55 ile 64 arasında değişen hostesler, çıkardıkları takvimde soyunarak, "Poponuz örtünüyor mu Biz bizimkilerin öyle olduğunu sanıyorduk" gibi esprili mesajlarla United Airlines'ı taşladılar. 
     Verdikleri pozlarda üzerlerinde yalnızca topuklu ayakkabı, tüy ve iç çamaşırı bulunan kızgın hostesler, havayolu şirketinin yaptığı kesintiden vazgeçmesi için kamuoyunun desteğini almaya çalışıyor. 
     
     
     REKOR KESİNTİ 

     Ekonomik açıdan zor günler geçiren United Airlines, binlerce çalışanın kazancından kesinti yapılmasına neden olacak programı ABD Hükümeti'ne bildirdi. 6.6 milyar dolarlık kesinti ABD tarihinin en büyüğü olacak. 
     Sendikalar ise bu kesintinin rekabet etmek isteyecek diğer havayolu şirketlerinin de benzer uygulamalara gitmesinin önünü açacağını iddia ediyor. 
     

     
</TEXT>
</DOC>
