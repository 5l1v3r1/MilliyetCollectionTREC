<DOC>
<DOCNO> 323771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sontur16.html </URL>
<DATE> 2005/03/14/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Engelli sürücü arkadaşını ezdi 
</HEADLINE>
<TEXT>

     Doğan ÇİZMECİ TURGUTLU Manisa , DHA 

      MANİSA'nın Turgutlu İlçesi'nde direksiyon hakimiyetini yitiren engelli sürücü Sebahattin Işıldak 64 , kullandığı otomobille akaryakıt istasyonuna girdi. Işıldak'ın yaralandığı olayda çarptığı istasyon sahibi arkadaşı Ali Rıza Karaduman 61 yaşamını yitirdi. 
     Turgutlu'nun Derbent kasabası yakınlarındaki olay bugün saat 12.00 sıralarında meydana geldi. İzmir - Ankara Karayolu'nda giden engelli sürücü Sebahattin Işıldak'ın yönetimindeki özel donanımlı araç direksiyon hakimiyetini kaybetti. Savrulup yol kenarındaki akaryakıt istasyonuna takla atarak giren 45 N 16175 plakalı otomobil, bahçede bekleyen istasyon sahibi Ali Rıza Karaduman'a çarptı. Çarpma sonucu ağır yaralanan üç çocuk babası Karaduman, tedavi için götürüldüğü Turgutlu Devlet Hastanesi'nde yaşamını yitirdi. 
     Olayda yaralanan engelli sürücü Sebahattin Işıldak Ege Üniversitesi Tıp Fakültesi Hastanesi'ne götürülerek tedaviye alındı. CHP eski İl Genel Meclis üyesi ve kısmi felç olan sürücü Işıldak ile akaryakıt istasyonu sahibi Ali Rıza Karaduman'ın Urganlı kasabasından çocukluk arkadaşı olduğu öğrenildi. Polis olayla ilgili soruşturma başlattı. 
     
</TEXT>
</DOC>
