<DOC>
<DOCNO> 344828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/son/sonspo01.html </URL>
<DATE> 2005/05/22/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Real Madrid'den İbrahimoviç için, Juventus'a rüya gibi bir teklif... 
</HEADLINE>
<TEXT>

     Hem İspanya Ligi’nde, hem Avrupa’da bu sezon sıfır çeken Real Madrid, İbrahimoviç için Juventus’a rüya gibi bir teklif yaptı. 
     
     Menaceri açıkladı 
     Kadrosuna her sezon bir süperstar dahil etmeyi gelenek haline getiren Real Madrid, transfer çalışmalarını hızlandırdı. Chelsea’li Frank Lampard ile görüşen İspanyol yöneticiler, şimdi de gözünü Juventus’un golcüsü Zlatan İbrahimoviç’e çevirdi. İsveçli oyuncunun menaceri Mino Raiola, Real Madrid Kulübü’nün, Juventus’a tam 70 milyon Euro’luk resmi teklif yaptığını açıklayarak gündeme damgasını vurdu. 
     
     Sıcak bakmıyor 
     Juventus’un, Beyaz Şimşekler’in teklifine olumsuz yanıt verdiği öğrenilirken, Ibrahimoviç’in de bu transfere sıcak bakmadığı ifade edildi. Menacer Raiola, oyuncusunun Juventus’a yeni ısındığını söyleyerek Zlatan’ın İtalya’da ilk sezonu. Buna rağmen çok iyi bir dönem geçirdi. Real Madrid’in onu istemesi gurur verici. Transferi zor gözüküyor. Ama futbolda hiçbir şey imkansız değilö diyerek açık bir kapı bıraktı. 
     
</TEXT>
</DOC>
