<DOC>
<DOCNO> 329120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/guncel/gun01.html </URL>
<DATE> 2005/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağ-Kurluya müjde 
</HEADLINE>
<TEXT>


Bağ-Kurlulara, yurtiçinde tedavi imk nı bulunmayan hastalıklarda yurtdışında tedavi olanağı sağlayan yasa teklifi, komisyondan geçti 

ANKARA Milliyet 

Türkiye Büyük Millet Meclisi TBMM Sağlık, Aile, Çalışma ve Sosyal İşler Komisyonu, Bağ - Kur üyeleri ile bakmakla yükümlü oldukları kişilerin yurtdışında tedavi olmalarına imk n sağlayan yasa teklifini kabul etti. 
Teklife göre, Bağ - Kur'a bağlı çalışan, en az 10 ay sağlık sigortası primi ödeyen ve prim borcu bulunmayan sigortalı ve hak sahipleri, yurtdışında tedavi imk nından yararlanabilecek. 

6 ay sınırı 
Bağ - Kurlular, Sağlık Bakanlığı'nca yetkili kılınan hastanelerin sağlık kurullarınca düzenlenen raporlara göre, yurtiçinde tedavisinin mümkün olmadığı tespit edilen ve Sağlık Bakanlığı'nca da uygun görülen hastalıkların tedavisi için kurum yönetim kurulu kararıyla 6 ay süreyle yurtdışında tedavi görebilecek. 
Acil müdahaleyi gerektiren durumlar ile hastalığın komplikasyonuna bağlı olarak gelişen durumlar hariç, raporda belirtilmeyen hastalıklara ait tedavi giderleri ödenmeyecek. 


</TEXT>
</DOC>
