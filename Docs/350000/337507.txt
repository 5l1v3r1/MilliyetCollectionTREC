<DOC>
<DOCNO> 337507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sontur34.html </URL>
<DATE> 2005/04/27/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Tankla çarpışan otomobildeki iki kişi öldü 
</HEADLINE>
<TEXT>

     Çatalca'da bir tankın ezdiği otomobildeki 2 kişi öldü. 
     AA muhabirinin aldığı bilgiye göre, Oklalı Köyü ile İhsaniye Köyü arasındaki boş arazide eğitim atışı yaptıktan sonra Hadımköy'deki 1. Zırhlı Tugay Komutanlığı'na dönen bir tank, Şeytanderesi mevkiinde çarptığı 34 JRY 31 plakalı otomobili ezdi. 
     Otomobilde bulunan Halim Akıncı ve İbrahim Candan, olay yerinde hayatını kaybetti. Akıncı ve Candan'ın cesetleri, daha sonra Çatalca Devlet Hastanesi morguna kaldırıldı. 
     Kaza sonrası yeniden hareket ettirilen tank, bu kez yol kenarında park halinde olan 34 TC 233 plakalı otomobile de çarparak hasar verdikten sonra yakındaki dereye yuvarlandı. 
     Görgü tanıkları, tankın paletlerinin atması sonucu kontrolden çıkarak içinde 2 kişinin bulunduğu otomobili ezdiğini öne sürdüler. 
     Askeri yetkililer ise 34 JRY 31 plakalı otomobilin önündeki aracı hatalı solladığı için tankın altına girdiğini bildirdiler. 

     
</TEXT>
</DOC>
