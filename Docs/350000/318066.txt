<DOC>
<DOCNO> 318066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/guncel/agun.html </URL>
<DATE> 2005/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sevimli bir kediden sevimsiz bir sonuç' 
</HEADLINE>
<TEXT>


Karikatürcüler Derneği üyeleri, Musa Kart'ın Başbakan Erdoğan'ı kedi olarak çizdiği için 5 bin YTL tazminat ödemeye mahk m edilmesini kınadı 

TAHSİN AKSU İstanbul 

Karikatürcüler Derneği üyeleri, dün Taksim Hill Otel'de bir basın toplantısı düzenleyerek, Cumhuriyet gazetesi çizeri Musa Kart'ın Başbakan Recep Tayyip Erdoğan'ı kedi olarak çizdiği için 5 bin YTL tazminat ödemeye mahk m edilmesine sert tepki gösterdi. Basın toplantısına dernek başkanı Metin Peker, karikatüristler Ercan Akyol, Turhan Selçuk, Bedri Koraman, Ferit Öngören, Salih Memecan, Latif Demirci, Metin Üstündağ ve Mehmet Çağçağ katıldı. 
Peker, olayı fikir özgürlüğüne karşı bir saldırı olarak değerlendirerek, "Kendisi de bir zamanlar fikir suçlusu konumuna düşürülen Sayın Başbakan'a bu davranışı yakıştırmakta zorlanıyoruz" dedi. 
Derneğin kurucularından Öngören ise söz konusu karikatür için dava açılmasına çok şaşırdığını belirterek, "Bugüne kadar gördüğüm en sempatik Tayyip Erdoğan karikatürüydü. Acaba kediye mi kızdı Artık çizdiğimiz her karikatür için 5 bin YTL verirsek sermayeyi kediye yükledik demektir" diye konuştu. 
Çizerimiz Ercan Akyol da, demokrasinin hoşgörü ortamında beslendiğini ifade ederek, sevimli bir kediden sevimsiz bir dava ve sonuç ortaya çıktığını söyledi. 
Tarihte birçok politikacının karikatüristlerce hicvedildiğini hatırlatan Koraman da, politikacının karikatüre konu olduğunda bir değerinin olduğu anlamına geldiğini, dava açanı da, hükme bağlayanı da kınadığını kaydetti. 

Kart Çizmeye devam 
Demirci, olaya esprili bir üslupla yaklaşarak, "Sanıyorum böyle bir davayı mart ayı yaklaştığı için açtı. Lütfen kimse karikatüristlere bulaşmasın" derken, Musa Kart çizdiği karikatürle Erdoğan'a hakaret etmediğini öne sürdü ve "Kedi çizmeye devam edeceğim" şeklinde konuştu. 

Dergiye kapak 

Katılımcılara, mizah dergisi Penguen'in son sayısı dağıtıldı. Derginin kapağında 8 çizerin ortak çizdiği "Tayyipler lemi" konulu karikatürde Başbakan Recep Tayyip Erdoğan'ın fil, zürafa, maymun, deve ve kurbağa gibi hayvanlara benzetildiği görüldü. 

Yerel gazeteye kaybetti 

EYÜP KELEBEK DHA 
Başbakan Erdoğan'ın, Musa Kart'ın karikatürünü yayımlayan yerel Sakarya gazetesine açtığı tazminat davasının reddedildiği ortaya çıktı. Eskişehir'de yayımlanan yerel Sakarya Gazetesi'nin avukatı Aydın Güngör, 12 Mayıs 2004'te, yazarlardan Önder Baloğlu'nun köşesinde Kart'ın karikatürüne yer verdiğini kaydetti. Erdoğan'ın Sakarya Gazetecilik ve Matbaacılık A.Ş.'nin sahibi Mehmet Üstün Ünügür ve Yazı işleri Müdürü Hakkı Sağlam hakkında 10 bin YTL'lik 10 milyar liralık tazminat davası açtığını belirten Güngör, davanın Eskişehir 3. Asliye Hukuk Mahkemesi'nde 23 Aralık 2004'te sonuçlandığını açıkladı. 

Masraflar davacıya 
H kimin davanın reddi ile ilgili olarak verdiği karar şöyle "Mizah inceliği ile ve fotomontaj yoluyla hiciv içeren söz konusu karikatürün eleştiri sınırları içinde kaldığı ve bu yüzden hukuka uygun bulunduğu okuduğu şiir yüzünden cezaevinde uzun süre yatmak zorunda kalan sayın Başbakanın bu tür eleştirilere daha hoşgörülü yaklaşması kanaatiyle aşağıdaki kararı vermek gerekmiştir. Davanın reddine, yargılama giderlerinin davacı taraf üzerine bırakılmasına." 


</TEXT>
</DOC>
