<DOC>
<DOCNO> 342034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/astro/index.html </URL>
<DATE> 2005/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabırlı olmak gerek 
</HEADLINE>
<TEXT>


Bugün işleri adım adım ele almak ve sabırlı hareket etmek gerekiyor. İlk bakışta bizim için sorun gibi gözükebilecek işler daha sonra önemli bir kazanca da dönüşebilir. Yapıcı çalışmalar için uygun bir gündeyiz. 
Koç'lar gerginlikten uzak kalmaları gereken bir günde olacaklar. Günlük işleri ile ilgili konuları halledebilmek için daha özenli hareket etmeliler. Boğa'lar için hızlı bir gün olacak. Çok sayıda konuşma ve iletişim konuları göze çarpıyor. Bugün aşırı tepkilerden uzak durmalı ve kardeşlerle ilişkilerinde özenli olmalılar. İkizler maddi konularda ciddi davranmak zorundalar. Birikimlerini yatırıma dönüştürmek isteyecekler ancak, acele kararları onları zarara uğratabilir. Yengeç'ler için öne çıkabilecekleri bir gün. Kendilerini iyi ifade ediyorlar. Duygusal alanda her zamankinden fazla güven ihtiyacı hissedecekler. Aslan'lar biraz dikkatli olmalılar. Göz ardı ettikleri konular sıkıntı yaratabilir. Gereksiz kuruntu ve endişelerden uzak durmalılar. Başak'lar keyifli bir gündeler. Duygusal konularda paylaşımcı yanlarını öne çıkarmaya çalışmalı ve yararlı grup çalışmaları yapabilmeliler. 
Terazi'ler çok sayıda işi üstlenmek durumunda kalabilirler. Kendilerine zaman ayırmakta zorlanırken, ileriye dönük planlarında kararlı olmaları da gerekiyor. Akrep'ler verimli bir gündeler. Yeniliklere son derece açıklar. Bu arada yolculuklar ya da yabancılarla ilgili olaylar onlara yeni fikirler sunabilir. Yay'lar ortaklaşa konularda rahat olabilirler. Bu konuda tutarlı adımları sayesinde değişiklikler söz konusu olabilecek. Oğlak'lar ikili ilişkilerinde kendilerini zorda hissediyorlar. Bu konuda duygularını öne çıkarmalı ve yapıcı olmaktan yana hareket etmeliler. Kova'lar iş ortamında dikkatli olmalılar. Bu konuda değişiklikler yaşamaları onları zorlayabilecek. Sağlık konusunda özenli olmaları gerekiyor. Balık'lar yaratıcılıklarını kullanabilecekler. Çocuklarla ilgili konularda olumlu adımlar atabilirler. Aşk hayatında da hareketlenme söz konusu. 
</TEXT>
</DOC>
