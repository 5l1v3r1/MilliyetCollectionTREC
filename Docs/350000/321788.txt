<DOC>
<DOCNO> 321788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sondun45.html </URL>
<DATE> 2005/03/08/ </DATE>
<TIME> 20.40 </TIME>
<AUTHOR>  </AUTHOR>
<HEADLINE>
Donmuş gölün üstüne dev gamalı haç çizdiler. 
</HEADLINE>
<TEXT>

     Almanya'nın başkenti Berlin'in Tegel Uluslararası Havaalanı yakınlarında, donmuş bir gölün yüzeyine, uçaktan bile görünebilecek kadar büyük bir ''swastika'' gamalı haç çizildiği bildirildi. 
     Polis yetkilileri, gamalı haçın, göl yüzeyine savrulmuş karlarla çizilmiş olduğunu, olayla ilgili soruşturma başlatıldığını belirtti. 
     Yaklaşık olarak 8 metreye 5 metre büyüklüğündeki dev gamalı haçın, ilk olarak uçak pilotları tarafından fark edildiği ve polise bildirildiği kaydedildi. 
     Olayın, daha önce Brandenbourg'da bir tarlada mısırların kesilerek 20 metrekarelik gamalı haçın çizildiği olayı hatırlattığı, suçluların, ''anayasaya aykırı semboller kullanmaktan'' 3 yıla kadar hapisle cezalandırılabilecekleri ifade edildi. 
     
</TEXT>
</DOC>
