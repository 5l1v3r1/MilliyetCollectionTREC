<DOC>
<DOCNO> 308697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sontur09.html </URL>
<DATE> 2005/01/23/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Tatil çileye döndü... Kartalkaya'da tatil yapanlar yolda kaldı... 
</HEADLINE>
<TEXT>

     Kartalkaya Kayak Merkezi'nde tatil yapanlar, dönüş yolunda kar yağışı nedeniyle güçlük çekiyor. 
     Kurban Bayramı'nın son gününde, tatilcilerin eve dönüş yolculuğu da başladı. Kartalkaya Kayak Merkezi'nde kar ve tatilin keyfini çıkartan tatilciler, evlerine dönüş yolunda başlayan kar yağışı nedeniyle, Bolu-Kartalkaya yolunda zor anlar yaşadı. 
     Aralıksız devam eden ve zaman zaman tipiye dönüşen kar yağışı sonrasında, Kartalkaya yolunda çok sayıda zincirsiz araç yolda kaldı. Yolda kalan araçların bir bölümü, güzergah boyunca, traktörleriyle bekleyen köylüler tarafından çekildi. Tatilcilerin bir bölümü ise araçlarına zincir taktıktan sonra yollarına devam edebildiler. 
     Yolda kalan tatilcilerin çocukları ise büyüklerin yaşadığı sıkıntıya aldırış etmeden kartopu oynayarak kar ve tatilin keyfini çıkardılar. 
     Tatilciler, kayak merkezine giden yol boyunca araçlara zincir takan ve kiralayan köylülerin fahiş fiyat uyguladığından yakınarak, ''Köylüler, 30-40 milyon liraya satılan zincirleri 20-25 milyon liraya tatilcilere kiralıyorlar. Kar yağışı nedeniyle mecbur kalan tatilciler de bu zincirleri kiralamak zorunda kalıyorlar'' dediler. 

     
</TEXT>
</DOC>
