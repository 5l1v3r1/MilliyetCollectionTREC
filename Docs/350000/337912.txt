<DOC>
<DOCNO> 337912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sonyas13.html </URL>
<DATE> 2005/04/28/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
D vitamini ve kalsiyum da yaşlılarda kırıkları engelleyemiyor 
</HEADLINE>
<TEXT>

     İngiltere'de yapılan araştırmalar, D vitamini ve kalsiyum tabletleri kullanmanın da yaşlılarda sık görülen ve tekrarlayan kemik kırılmalarını engelleyemediğini ortaya koydu. 
     Aberdeen ve York Üniversiteleri tarafından yapılan iki ayrı araştırmada, daha önce kalsiyum eksikliği nedeniyle kemiklerinde kırılma olan kişilerin durumları incelendi. 
     Bilim adamları, kemiklerinde yeniden kırık oluşmasını engellemek için pek çok kişinin D vitamini ve kalsiyum tabletleri kullandığını, bunların herhangi bir zararları bulunmadığını, ancak herhangi bir koruma da sağlamadıklarını bildirdi. 
     Aberdeen Üniversitesinden Profesör Adrian Grant, tablet kullanan yaşlılara bunların ne faydası ne de zararının olduğunu, kemiklerini korumak istiyorlarsa sağlıklı beslenmeleri gerektiğini söyledi. 
     Grant, D vitamininin somon gibi yağlı balıklarda, sütte ve süt ürünlerinde bulunduğunu hatırlattı. 
     
</TEXT>
</DOC>
