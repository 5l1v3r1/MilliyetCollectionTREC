<DOC>
<DOCNO> 300809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/yasam/yas01.html </URL>
<DATE> 2004/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Grip salgını kapıya dayandı 
</HEADLINE>
<TEXT>


Grip virüsünün bu yılki versiyonunu teşhis eden Türk uzmanlar uyardı Ocak ve şubatta salgın bekliyoruz 

İSTANBUL Milliyet 

Her yıl değişime uğradığı için sürekli izlenmesi gereken grip virüsünün bu yılki 'versiyonu', İstanbul Tıp Fakültesi uzmanlarınınca teşhis edildi. Aralık ortalarına kadar sessiz kalan virüsün artık hastalık yapmaya başladığını açıklayan İÜ İstanbul Tıp Fakültesi Viroloji Bölüm Başkanı Prof. Dr. Selim Badur, henüz az sayıda vakada görülen gribin, ocak ve şubatta salgına yol açmasının beklendiğini söyledi. Badur, hastalık geçirilmediği sürece aralık ve ocakta bile grip aşısı olunabildiğini, aşının koruyuculuğunun, uygulamadan yaklaşık 7-10 gün sonra başladığını belirtti. 

İşte önlemler 
Uzmanlara göre, gribe karşı şunlara dikkat edilmesi gerekiyor 
Ellerinizi sık sık sabunla yıkayın.Uzun süre kalabalık ortamlarda bulunmayın.Hızlı ısı değişikliklerinden uzak durun.Grip geçiren hastayla el sıkışmayın.Sağlıklı beslenmeyle vücut direncinizi artırın. 

Kimler aşı olmalı 
65 yaşın üstündekilerŞeker diyabet hastalarıAstım hastalarıKronik akciğer hastaları bronşit vs. Kronik kalp ve damar sistemi hastaları Bağışıklık sistemi baskılanmış kişiler kronik kan hastalığı, kanser vs. Huzurevi, bakımevi vb. ortamlarda yaşayanlar 


</TEXT>
</DOC>
