<DOC>
<DOCNO> 309263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sonspo25.html </URL>
<DATE> 2005/01/25/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Denizlispor, Timuçin'i Gaziantepspor'a veriyor 
</HEADLINE>
<TEXT>

     Denizlispor Teknik Direktörü Giray Bulak, Timuçin'in transferine izin verirken, bu futbolcuya iyilik yapmak istediklerini söyledi. 
     Timuçin'in iyi bir futbolcu olduğunu ve gideceği her takıma güç katacağını belirten Bulak, ''Kötü oyuncular, takımlarından problemli ayrılarak yüksek paralar kazanıyor. Biz her zaman şunu diyoruz İyi futbolcuya destek vermeliyiz. Timuçin iyi bir futbolcu. 33 yaşında ve futbol hayatının sonuna yaklaştı. Gaziantepspor iyi bir para teklif etti. Biz de Timuçin'e iyilik yapmak istiyoruz'' dedi. 
     Gaziantepspor'un önerdiği rakamı bu dönem birarada görebilecek futbolcu sayısının az olduğunu da kaydeden Bulak, ''Timuçin'in Sakaryaspor'dan tanıyorum. O benim kardeşim gibi. Geleceğini kurtarmamız lazım. Denilebilir ki, Denizlispor'un da geleceği var Olsun. 33 yaşındaki Timuçin'in Denizlispor'a katkısı 1 yıl sonra belki düşecek'' diye konuştu. 
     Denizlispor Kulübü Profesyonel Futbol Şubesi Başkanı Turgut Dalaman da 2 kulüp arasındaki görüşmelerin son aşamaya geldiğini, küçük pürüzler kaldığını ve büyük bir olasılıkla Timuçin'i Gaziantepspor'a vereceklerini söyledi. 
     Yeşil-siyahlı takımın kaptanı Timuçin ise gazetecilerin transferiyle ilgili sorularına ''Konuşmak istemiyorum. Ne söylesem yanlış anlaşılıyor'' yanıtını verdi. 
     Öte yandan yeşil-siyahlılar, Gaziantepspor ile yapacakları maçın hazırlıklarına başladı. Futbolcular, ilk çalışmayı Bulak gözetiminde Atatürk Stadı'nda yaptı. 
     
</TEXT>
</DOC>
