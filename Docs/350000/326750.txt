<DOC>
<DOCNO> 326750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sontur15.html </URL>
<DATE> 2005/03/24/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Liseli kızla ilişkiye giren 2 kişi gözaltında 
</HEADLINE>
<TEXT>

     Tacettin ÇEBİ DHA 

      TRABZON'un Vakfıkebir İlçesi'nde evden kaçan ve polis ekipleri tarafından il merkezindeki otogarda yakalanan liseli iki genç kızdan birinin, cinsel ilişkiye girdiği ve bu yüzden evden kaçtığı belirlendi. Genç kızla ilişkiye giren 2 kişi gözaltına alındı. 
     Vakfıkebir İlçesi'nde lise öğrencisi olan 15 yaşındaki S.G ve 14 yaşındaki H.K iki gün önce evlerinden kaçtılar. Ailenin durumu polise bildirmesi ve genç kızların Trabzon il merkezinde görüldüğünün duyulması üzerine harekete geçen polis, genç kızları otogarda yakaladı. Genç kızların evden kaçma nedenini araştıran polis, S.G.'nin yaklaşık bir ay önce 21 yaşındaki Çağatay Kuleyin ile cinsel ilişkiye girdiğini ve ailesinden korktuğu için evden kaçtığını belirledi. Polis daha sonra yaptığı araştırmada genç kızın Beşikdüzü İlçesi'nde 24 yaşındaki Mehmet Yıldızlar adlı gençle de ilişkiye girdiğini öğrendi. 
     Olayla ilgili soruşturmayı tamamlayan polis Çağatay Kuleyin'i Vakfıkebir adliyesine sevketti. Mehmet Yıldızlar ise Beşikdüzü adliyesine çıkartılacak. 
     
</TEXT>
</DOC>
