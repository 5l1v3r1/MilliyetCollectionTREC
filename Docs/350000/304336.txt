<DOC>
<DOCNO> 304336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/soneko20.html </URL>
<DATE> 2005/01/07/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Borsa birinci seansı 391 puanlık artışla tamamladı... 
</HEADLINE>
<TEXT>

     İMKB Ulusal 100 Endeks, dünkü kapanışa göre 391.19 puan artarak, 1. seansı 24,953.04 puandan tamamladı. 
     1. seansta hisse senetleri ortalama yüzde 1.59 değer kazandı. 
     Dün 24,561.85 puandan kapanan İMKB Ulusal 100 Endeksi, ilk seansa 12.52 puan artarak 24,574.37 puandan başladı. İlk yarıyı 24,532.89 puandan geçen endeks, seans içinde 24,481.07 puana kadar gerilerken, en yüksek olarak kapanıştaki 24,953.04 puanı gördü. 
     Seans sonunda mali endeks 570.50 puan artarak 35,436.53 puana, sanayi endeksi 258.27 puan artarak 20,848.28 puana ve hizmetler endeksi 213.94 puan artarak 14,240.25 puana yükseldi. 
     Böylece önceki kapanışa göre, mali grup hisseler ortalama yüzde 1.64, sanayi grubu hisseler ortalama yüzde 1.25 oranında ve hizmet grubu hisseler ortalama yüzde 1.53 oranında değer kazandı. 
     1. seansta işlem gören toplam 296 hisse senedinden 182'si değer kazandı, 51'i değer kaybetti, 63 hissenin fiyatında ise değişiklik olmadı. 
     Seansta, 463 milyon 883 bin 620 YTL'lik işlem hacmi oluştu. 
     1. seansta Yapı ve Kredi Bankası, Garanti Bankası, Tüpraş, Koç Holding ve Doğan Holding en çok işlem gören hisse senetleri oldu. 
     Sert satışlarla 24,200 seviyelerine kadar çekilen endekste dünün ardından bugün de 24,400 seviyeleri üzerinde dengelenme çabası sürdü. 
     Uzmanlar, 24,200-24,300 aralığından destek bulan piyasanın 24,500 bölgesinde bir süre güç topladıktan sonra hareketini 25,000 seviyesine doğru sürdürdüğünü belirterek, bugün ABD'de açıklanacak işsizlik verilerine kadar endeksin 25,000 seviyesinin üzerine çıkamayacağı tahmininde bulunuyor. 
     Uzmanlar, bir süre daha 24,300-25,000 puan aralığının korunacağını ifade ediyor. 
     
</TEXT>
</DOC>
