<DOC>
<DOCNO> 338211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sontur12.html </URL>
<DATE> 2005/04/29/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Nuray, alkolden değil dayaktan ölmüş 
</HEADLINE>
<TEXT>

     Neşet KARADAĞ DHA 

      ADANA’da yaklaşık bir yıl önce alkol zehirlenmesi şüphesiyle kaldırıldığı hastanede can veren 28 yaşındaki Nuray Teke’nin otopsisinde alkolden değil başına sert bir cisimle vurulması sonucu beyin kanamasından öldüğü ortaya çıktı. 
     Bir çocuk annesi Nuray Teke, geçen yıl 5 yıllık eşi 30 yaşındaki Hüseyin Teke tarafından alkol zehirlenmesi gerekçesiyle önce Numune Hastanesi’ne, ardından Çukurova Üniversitesi Tıp Fakültesi Balcalı Hastanesi’ne götürülmüştü. Bu hastanede 12 gün yoğun bakımda kalan Nuray Teke tüm çabalara rağmen kurtarılamamıştı. Savcılıkça tutuksuz yargılanmak üzere serbest bırakılan Hüseyin Teke, kayınpederi yaşındaki Mustafa Aksoy ve kayınbiraderi 30 yaşındaki Ahmet Aksoy’un, Nuray ağzına alkol almazdı. Kafasına vurulan darbe ile öldürülmüş olabilirö diyerek, otopsi yapılmasını ve damatlarının tutuklanmasını istemişti. Şikayeti değerlendiren Nöbetçi Mahkeme de Hüseyin Teke’yi katil zanlısı olarak tutuklamıştı. 
     Adana 2’nci Ağır Ceza Mahkemesi’nde Eşini öldürmek’ suçundan ağırlaştırılmış ömür boyu hapis cezası istemiyle yargılanan Hüseyin Teke’nin duruşmasına devam edildi. Eşinin içtiği alkolden zehirlenerek öldüğünü iddia eden Hüseyin Teke, cinayet iddiasını reddetti. Teke, Canım gibi sevdiğim eşimi neden öldüreyim Biz severek evlendik. Alkolden ölmüştür. Eşimin ölümünde kusurum yokturö diyerek kendini savundu. Nuray Teke’nin babası Mustafa Aksoy ise, damadının kızına iğne ile metil alkol şırınga ettikten sonra döverek öldürdüğünü iddia ederek, evde bulunan metil alkol şişesini mahkemeye delil olarak sundu. Ölen Nuray Teke'nin mahkemede tanık olarak dinlenen arkadaşları ise Nuray’ın ölmeden yüzü bazen şişmiş ve morarmış halde olurdu. Nedenini sorduğumuzda eşinin kendisini dövdüğünü söylerdi" diye ifade verdi. 
     
     EŞİNİ PAZARLAMIŞ 
     Cinayeti gazetelerde okuyunca, önce polise gidip ifade veren ardından mahkemede tanıklık yapan 22 yaşındaki Ferit Yengin ile askerde bulunan ve talimatla ifadesi alınan 20 yaşındaki Soner Kahveci de Hüseyin Teke’nin eşini para karşılığı erkeklere pazarladığını iddia etti. Yengin, Yolda bizi görüp Kadın var. İlişkiye girmek ister misiniz ’ dedi. Biz de genç olduğumuz için kabul ettik. Sırayla eşi Nuray ile ilişkiye girdik. Daha sonra bir kaç kez daha geldik. Her gittiğimizde kadının ağzı kan içinde, kendinde değildi. Gazetelerde öldüğünü öğrenince vicdan azabı çekip tanıklık yapmaya karar verdikö dedi. Yengin ile Hüseyin Teke’nin birbirlerini defalarca cep telefonuyla arayıp görüştükleri de telefon kayıtlarından saptandı. 
     
     ÖLÜM NEDENİ BEYİN KANAMASI 
     Nuray Teke’nin ölümünü aydınlatacak ve duruşmanın seyrini etkileyecek otopsi raporu yaklaşık bir yıl sonra mahkemeye ulaştı. Dün yapılan duruşmada, Mahkeme Başkanı Eyüp Karataş, Adana Adli Tıp Kurumu Grup Başkanlığı’nca hazırlanan raporun mahkemeye ulaştığını açıkladı. Raporda, Nuray Teke’nin kanında çok az derecede metil alkol bulunduğu, ölüm nedeninin ise kafa travmasına bağlı beyin kanaması olduğu belirtildi. Otopsi raporunda ayrıca Teke’nin vücudunun değişik yerlerinde darbe izine rastlandığı ve sağ elinin avuç içinde de ısırık izleri saptandığı belirtildi. 
     Sanık koca Hüseyin Teke, otopsi raporu karşısında suskun kalırken, öldürülen Teke’nin babası Aksoy, katil zanlısı damadının en ağır cezaya çarptırılmasını istedi. 
     Aksoy’un avukatı Ömer Faruk Gerger de Biz başından beri Nuray’ın dövülerek ve vahşi bir şekilde öldürüldüğünü iddia etmiştik. Otopsi raporunda da diş ve darbe izleri bunu doğrulamaktadırö dedi. 
     Sanık Teke’nin avukatı Mustafa Kilitçi’nin, kandaki metil ve etil alkolün ölüme etkisinin araştırılmasını istemesi ise mahkeme heyetince reddedildi. 
     Karar aşamasına gelen duruşma, Cumhuriyet Savcısı’nın mütalaasını, sanık Hüseyin Teke'nin de son savunmasını hazırlaması için ertelendi. 
     
</TEXT>
</DOC>
