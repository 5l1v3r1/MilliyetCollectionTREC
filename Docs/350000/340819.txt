<DOC>
<DOCNO> 340819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/yasam/yas01.html </URL>
<DATE> 2005/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dozunda stres gençleştiriyor 
</HEADLINE>
<TEXT>


Son bilimsel araştırmaların sonucuna göre "hafif ve orta şiddette stres" kişinin genç, güzel ve sağlıklı kalmasını sağlıyor 

NEVSAL ELEVLİ Londra 

Savunma mekanizması güçleniyor 
İNGİLİZ Uzun Yaşam Derneği Tıp Direktörü Dr. Marios Kyriazis, 'evini yeniden dekore etmek, uçağa yetişmek için acele etmek' gibi stres artırıcı görevler, beyin hücrelerini onaran proteinlerin üretimini artırıyor. Kyriazis, doğru tür ve dozdaki stresin, vücudun doğal savunma mekanizmasını güçlendirerek Alzheimer ve kalp hastalıkları gibi rahatsızlıklardan koruduğunu ve yaşlanmaya karşı da etkili olduğunu belirtti. 

Cilde de iyi geliyor 
DANİMARKA'DAKİ Aarhus Üniversitesi'nin araştırmasında da, strese maruz bırakılan cilt hücrelerinin yaşlanmanın etkilerine karşı korunduğu görüldü. Haftada 2 kez birer saatlik stres testine tabi tutulan cilt hücrelerindeki hasarlı protein sayısı azaldı ve morötesi ışınların zararlı etkilerinden daha iyi korundu. 


</TEXT>
</DOC>
