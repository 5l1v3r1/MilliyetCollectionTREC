<DOC>
<DOCNO> 348354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sontur49.html </URL>
<DATE> 2005/06/02/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Diyarbakır'da "Göç ve Çocuk" paneli... 
</HEADLINE>
<TEXT>

     Dicle Üniversitesi Tıp Fakültesi Psikiyatri Ana Bilim Dalı Öğretim Üyesi Prof. Dr. Remzi Oto, sokakta çalışan tüm çocukların risk altında olduğunu söyledi. 
     Oto, Diyarbakır Barosu Çocuk Hakları Danışma ve Uygulama Merkezi’nce düzenlenen "Göç ve Çocuk" panelinde, çocuğun gelişim sürecini aile, toplumsal koşullar, akran grubu, okul ve yeteneklerinin biçimlendirdiğini söyledi. 
     Kente göçle birlikte ailenin uyum çabası içine girdiğini, bu arada sosyal denetimin azaldığını ifade eden Oto, "Diğer sorunların karmaşık hale gelmesi nedeniyle çocuk özgürleşiyor ve denetimsiz kalıyor" dedi. 
     Denetimsiz kalan çocuğun diğer olumsuz koşulların altında suça kolaylıkla bulaşabildiğini belirten Oto, şöyle konuştu 
     "Göç bir kimliklenme olayıdır. kendine bir yer edinmeye çalışan çocuğa bir süre sonra sokak daha cazip geliyor. Zamanla aile bağları zayıflıyor. Bu nedenle sokakta çalışan tüm çocuklar risk altındadır. 
     Suça bulaşan çocuk diğer çocuklar tarafından suça itilmek için hedef seçiliyor. Diyarbakır’da suça karışmış çocukları toplumsallaştıracak ve rehabilite edecek bir mekanizma yoktur." D.Ü Fen Edebiyat Fakültesi Sosyoloji Bölümü Öğretim Üyesi Yrd. 
     Doç. Dr. Rüstem Erkan da Türkiye’deki göç hareketlerine değindi. 
     Erkan, Güneydoğu Anadolu Bölgesi’nde bir milyon kişinin zorunlu göç hareketinin içinde yer aldığını savundu. 
     
</TEXT>
</DOC>
