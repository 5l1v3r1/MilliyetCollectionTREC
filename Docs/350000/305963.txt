<DOC>
<DOCNO> 305963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/ekonomi/eko04.html </URL>
<DATE> 2005/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zamlar bundan sonra yıllık olur' 
</HEADLINE>
<TEXT>


Merkez Bankası Enflasyondaki düşüş, fiyat ayarlamalarının altı aylık veya yıllık yapılmasını sağlayacak 

EKONOMİ SERVİSİ 

Merkez Bankası, önümüzdeki dönemde birçok sektörde fiyat ayarlamalarının aylık değil altı aylık veya yıllık yapılacağının tahmin edildiğini kaydetti. 
Merkez Bankası aralık ayı 'Enflasyon Görünüm' raporunu açıkladı. Enflasyondaki düşüş sürecinin fiyatlama davranışlarındaki değişimi de beraberinde getirdiğini belirten Merkez Bankası, önümüzdeki dönemde birçok sektörde fiyat ayarlamalarının, kronik enflasyon döneminde olduğu gibi aylıktan daha çok yıllık ya da altı aylık olarak yapılacağını tahmin ettiğini kaydetti. 
Banka bu bağlamda, ocakta pek çok sektörde fiyat ayarlaması yapılacağını bu nedenle enflasyonun mevsimsel olarak yükselebileceğini duyurdu. Raporda, ilk dört ay yüksek seyretmesini bekledikleri enflasyonun mayıstan sonra düşüşe geçeceği bildirildi. 

'KDV düşürür' 
KDV indiriminin ocakta fiyatlara yansıma düzeyinde belirsizlik olacağı ancak 2005 içindeki fiyalara olumlu yansıyacağı kaydedildi. 




</TEXT>
</DOC>
