<DOC>
<DOCNO> 309323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sontur54.html </URL>
<DATE> 2005/01/25/ </DATE>
<TIME> 18.43 </TIME>
<AUTHOR>  </AUTHOR>
<HEADLINE>
Fidye cinayeti sanığı mahkedede bayıldı 
</HEADLINE>
<TEXT>

     Isparta'da, ailesinden fidye istemek amacıyla, 8 yaşındaki Ömer Faruk K'nın kaçırılması ve daha sonra öldürülmesiyle ilgili davanın görüşülmesine devam edildi. 
     Isparta'da geçen yıl, ailesinden fidye istenmek amacıyla 8 yaşındaki Ömer Faruk K'yı kaçıran ve daha sonra küçük çocuğu kendisini ihbar edeceğini düşüncesiyle öldürdüğü iddia edilen liseli gençler Isparta Adliyesi'ne getirildi. 
     Gençlerden T.T.G, duruşma öncesinde fenalaştı. T.T.G. için adliyeye sağlık görevlileri çağrıldı. T.T.G. daha sonra jandarmaların yardımıyla salona getirildi. Dava, sanıklarla ilgili akıl sağlığı raporunun henüz mahkemeye ulaşmaması nedeniyle 24 Şubat'a ertelendi. 
     Isparta'da 16 yaşındaki T.K'nın, 3 lise öğrencisi arkadaşıyla amcası Hüseyin K'dan 250 milyar lira fidye almak için 8 yaşındaki kuzeni Ömer Faruk K'yı kaçırdıkları iddia edilmişti. Korkuya kapılan ve fidyeyi alamayacaklarını anlayan gençlerin, geride tanık bırakmamak için 8 yaşındaki Ömer Faruk K'yı koli bandıyla boğarak öldürdükleri belirtilmişti. Baba Hüseyin K'nin, oğlu Ömer Faruk K'yı akşam saatlerinde yeğeni T.K.'nın yanında gördüğünü söylemesi üzerine polis, T.K.'yı gözaltına almıştı. T.K'ın polise verdiği ifadesinde cinayeti arkadaşlarıyla beraber işlediğini itiraf ettiği yetkililerce açıklanmıştı. 
     
</TEXT>
</DOC>
