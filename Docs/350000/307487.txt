<DOC>
<DOCNO> 307487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/soneko21.html </URL>
<DATE> 2005/01/18/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Hazine garantili dış borç stoku geriledi... 
</HEADLINE>
<TEXT>

     Hazine garantili dış borç stoku, 2004 Eylül ayı sonu itibariyle aynı yılın Haziran ayı sonuna göre 38,6 milyon dolar azalarak 5,3 milyar dolar oldu. 
     Hazine Müsteşarlığı'ndan yapılan yazılı açıklamaya göre, 2004 yılı üçüncü üç aylık dönem içerisinde Kamu İktisadi Teşebbüsleri, Yerel Yönetimler ve Bütçe Dışı Fonlar'a ait Hazine garantili borç stoklarında sırasıyla, 85,2 milyon, ,1 milyon ve 20,2 milyon dolar tutarında azalma ve Kalkınma ve Yatırım Bankaları'na ait Hazine garantili dış borç stokunda ise 119,9 milyon dolar artış görüldü. 
     Geçen yıl Eylül ayı sonu itibariyle Hazine garantili dış borç stoku içinde en büyük pay, yüzde 52.6 ile Kamu İktisadi Teşebbüsleri'ne ait bulunuyor. 
     
     BORÇLARIN VADE YAPISI 
     Hazine garantili dış borç stokunun vade yapısı incelendiğinde ise en büyük payı, yüzde 40,1 ile 5-10 yıl vadeli borçlar alıyor. 
     2004 Eylül sonu itibarıyla, 10 yıldan uzun vadeli borçların payı yüzde 31,8, 1-5 yıl vadeli borçların payı yüzde 21,6 ve 1 yıldan kısa vadeli borçların payı ise yüzde 6.5 düzeyinde bulunuyor. 
     
</TEXT>
</DOC>
