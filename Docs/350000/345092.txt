<DOC>
<DOCNO> 345092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sonspo34.html </URL>
<DATE> 2005/05/23/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Ruud Gullit, Feyenoord'dan ayrıldı... 
</HEADLINE>
<TEXT>

     Hollanda Birinci Futbol Ligi takımlarından Feyenoord’un teknik direktörlüğünü yapan Ruud Gullit, görevinden ayrıldı. 
     Hollanda Ligi’nde sezonun son maçında ADO Den Haag’ı 6-3 yenerek ligi şampiyon PSV Eindhoven’ın 25 puan gerisinde 4. sırada tamamlayan Feyenoord’da teknik direktör Gullit, yönetimin kendisine yeterince destek vermediği gerekçesiyle istifa etti. 
     Yerel radyonun verdiği habere göre, bu sabah yönetim kurulu ile sezonu değerlendirmek için bir toplantı yapan Gullit’in, takımın idari kadrosundan yeterli desteği görmemesi üzerine istifa ettiği bildirildi. 
     Bir dönem Hollanda futbolunun en ünlü isimleri arasında yer alan Gullit, Feyenoord’un başında 1 yılını doldurmadan ayrılmak zorunda kaldı. 
     Bu sezon UEFA Kupası’nda da mücadele eden Feyenoord, Portekiz’in Sporting Lizbon takımına elenmişti. 
     Gullit, Feyenoord’un teknik direktörlüğünden önce de İngiltere’nin FC Chelsea ve New Castle United takımlarını çalıştırmıştı. 
     
</TEXT>
</DOC>
