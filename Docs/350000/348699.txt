<DOC>
<DOCNO> 348699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sontur12.html </URL>
<DATE> 2005/06/03/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Amca oğullarının kavgasını ayırırken kurşunla öldü 
</HEADLINE>
<TEXT>

     Ümit KOZAN BALA, ANKARA DHA 

      ANKARA'nın Bala İlçesi'nde kavga eden amcasının oğullarını ayırmaya çalışan 4 çocuk annesi 62 yaşındaki Ayşe Akkoç canından oldu. 
     Bala'nın Ergin Köyü'nde sabah saatlerinde 55 yaşındaki Hasan Akkoç ile amcasının oğlu aynı yaştaki İzzet Akkoç arasında, arazi anlaşmazlığı nedeniyle tartışma başladı. Ruhsatsız tabancasıyla İzzet Akkoç'un üzerine yürüyen Hasan Akkoç'un önüne amca kızları Ayşe Akkoç geçti. Bu arada ateş alan silahtan çıkan mermi Ayşe Akkoç'a isabet etti. Akkoç, olay yerinde yaşamını yitirirken, Hasan Akkoç, kaçan İzzet Akkoç'u da dere kenarında sıkıştırarak yaraladı. İzzet Akkoç, ağır yaralı olarak Ankara Gazi Hastanesi'ne kaldırıldı. 
     Amcasının kızını vuran, amcaoğlunu da yaralayan Hasan Akkoç, jandarma timleri tarafından yakalanarak mahkemeye çıkartıldı. 
     
</TEXT>
</DOC>
