<DOC>
<DOCNO> 339419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/spor/spo06.html </URL>
<DATE> 2005/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecrübeli ama tehlikeli hakem 
</HEADLINE>
<TEXT>


Yunanistan ile oynayacağımız kritik Dünya Kupası Grup Eleme karşılaşmasını olaylı Inter - Milan maçının hakemi Markus Merk yönetecek. Alman hakem UEFA'nın en gözde isimleri arasında yer alıyor 


Dünya Kupası Grup Elemeleri'nde 4 Haziran'da oynayacağımız Yunanistan maçının hakemi Markus Merk oldu. UEFA'nın en önemli hakemleri arasında gösterilen Merk özellikle son Inter - Milan maçında ev sahibi ekibin bariz golünü vermeyerek, olayların başlamasına neden olmuştu. 2004 Avrupa Şampiyonası'nın Portekiz ile Yunanistan arasında oynanan finalini yöneten tecrübeli hakem, milli takım ve kulüp bazında sekiz maçımızda düdük çaldı. 
Merk'in idare ettiği karşılaşmalarda takımlarımız 2 galibiyet, 4 beraberlik, 2 de yenilgi aldı. Oldukça disiplinli olan Markus Merk özellikle saha içinde sertliğe taviz vermeyen ve bol kart çıkaran bir hakem olarak biliniyor. Milli takımda forma giyen gurbetçi futbolcular ve Yunanistan'ın Alman hocası Rehhagel açısından Merk'in atanması maç içinde diyalogları daha da kolaylaştıracak. 

MERK İLE MAÇLARIMIZ Tarih Maç Skor 23 09 92 Polonya - Türkiye 0-1 09 07 95 Charleroi - Bursaspor 0-2 16 09 98 Juventus - Galatasaray 2-2 17 10 00 G.Rangers - Galatasaray 0-0 05 12 01 Barcelona - Galatasaray 2-2 27 08 02 Fenerbahçe - Feyenoord 0-2 13 08 03 Galatasaray - CSKA Sofya 3-0 26 11 03 Lazio - Beşiktaş 1-1 


</TEXT>
</DOC>
