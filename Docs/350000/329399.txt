<DOC>
<DOCNO> 329399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sonspo45.html </URL>
<DATE> 2005/04/01/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Yılnur Önen ve yardımcılarına ceza yok... 
</HEADLINE>
<TEXT>

     Futbol Federasyonu Profesyonel Futbol Disiplin Kurulu PFDK , maçtan sonra Elazığspor Kulübü yöneticileriyle yemek yedikleri gerekçesiyle kurula sevk edilen Kayseri Erciyesspor-Elazığspor maçının hakemlerine cezaya gerek görmedi. 
     Futbol Federasyonu'nun Levent'teki binasında bugün toplanan PFDK'nın açıklamasında, İkinci Futbol Ligi A Kategorisi'nde 27 Mart Pazar günü oynanan Kayseri Erciyesspor-Elazığspor maçını yöneten Yılnur Önen ile yardımcıları Serkan Akarca ve A.Yusuf Öz hakkında, talimatlara aykırı hareket etmelerinden dolayı soruşturma açıldığı, ancak yapılan inceleme sonucu isnat edilen eylemin unsurlarının oluşmadığının anlaşıldığı ve ceza tayinine yer olmadığı kararına varıldığı bildirildi. 
     Bu arada, aynı karşılaşmada taraftarlarının kötü ve çirkin tezahüratı nedeniyle Kayseri Erciyesspor Kulübü'ne 1.500 YTL para, kaleci antrenörü Erdoğan Özdoğan'a da 22 gün hak mahrumiyeti cezası verildi. 
     
     Kurulun verdiği öteki cezalar şöyle 

     3 maç Bayram Çavuşoğlu Altınordu . 
     45 gün hak mahrumiyeti İsmail Ertekin Yeni Turgutluspor Teknik Direktörü . 
     22 gün hak mahrumiyeti Murat Kapusuz Zeytinburnusporlu yönetici . 
     1.500 YTL Çanakkale Dardanelspor. 

     
</TEXT>
</DOC>
