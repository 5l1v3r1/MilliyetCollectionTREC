<DOC>
<DOCNO> 323377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/yazar/pulur.html </URL>
<DATE> 2005/03/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Rakıname " 
</HEADLINE>
<TEXT>


MEĞER "rakı" lafını duyunca, kaleme k ğıda sarılan ne kadar okur varmış... 
Geçen gün "Rakı nasıl içilir ya da nasıl içilmez " diye bir yazı yazdık ya, yolda gören çeviriyor, kimi mektup yazıyor, kimi "e-mail" gönderiyor, telefonlar cabası... 

ÇOĞUNLUK, yazının sonuna koyduğumuz Necip Mirkelamoğlu'nun dörtlüğünün bulunduğu şiirin tamamını istiyor. 
Mirkelamoğlu besteciydi, bir yanı da politikacıydı, CHP'liydi. İzmir'den senatör seçilmişti, yanlış hatırlamıyorsak Senato Başkan Vekilliği de yapmıştı. 
Unutulmayan bestelerinden biri "Gül ağacı değilem, her güzele eğilem" şarkısıydı, eğer hafızamız ihanet etmiyorsa Ankara'da "Gülağacı" diye bir meyhane de açmıştı. 

ŞİMDİ huzurlarınızda Mirkelamoğlu'nun "Rakıname"sinin tamamı... 
"İçmesini bilene Zevk-u sefadır rakı İçmeyi bilmeyene Cevr-ü cefadır rakı. 

Bir münasip mikdarı Muhabbet anahtarı Kaçırırsan ayarı Cana ezadır rakı. 

Ne dert kalır ne keder İçeni mesut eder İçebilirsen eğer Ruha ciladır rakı. 

Ham ervahsan yanaşma Arifsen ondan şaşma İç ama haddin aşma Ferahfezadır rakı. 

Yarattığı ahengi Ne saz verir ne çengi Terbiyenin mihengi Dense sezadır rakı. 

Beyaz peynir domates Yanına bir kavun kes Çiğköfteyle ne enfes Bir iptiladır rakı. 

Biraz tuzlu leblebi Kadehin billur lebi Dudakları öpmeli Yoksa hebadır rakı. 

Ehl-i kemal olana Zevkle hemhal olana Sohbette tad bulana Yarı vefadır rakı. 

Mis'ten ala kokusu Ana sütü gibi su Şu ki sözün doğrusu Müstesna ma'dır rakı. 

Dost bezminde sohbete Neşe-i muhabbete Her manevi lezzete Bir vasıtadır rakı. 

Nükte, cinas anlayan Ahengi bezme uyan İçip zırvalamayan İşte O'nadır rakı. 

Eşşek içince zırlar Köpek içerse hırlar Kedi içse tırmalar İnsanlaradır rakı. 

Al kadehi eline Dokun gönül teline Muhabbet alemine Bir merhabadır rakı. 

Adabı, erkanı var Zamanı, mekanı var Kimin ki izanı var O'na şifadır rakı. 

Gönül dargınlarına Vefa kırgınlarına Hayat yorgunlarına Haza devadır rakı. 

Mirkelamoğlu der ki Had bilmezsen eğer ki Öyle rüsva eder ki başa beladır rakı." 

MUSTAFA Özülker, eski akşamcıların vakt-i kerahet geldiğinde "Allahım beni rezil etme" diye dua edip rakıya öyle başladıklarını anlatıyor. 
Özülker, "Güneş batmadan rakı içilmeyeceği de nereden çıktı " diyor, Özdemir Asaf'ın "Buyrun efendim, güzeldir öğlen rakıları" şiirini hatırlatıyor ve ekliyor 
"Rakı muhabbetlerinin konularına gelince, elbette bir kız sevdim beş senedir, kızın haberi bile yok " gibi konular olabileceği gibi, "Bu güneş, niçin, her gün doğudan, yükselip batıdan batıyor gibi felsefi konular da olabilir." 
Peki, ne olmaz 
Ona göre futbol 
Yooo, işte bu olmadı, haftada bir gün Beşiktaş'ta "Turgut"la yaptığımız futbol muhabbetini bize çok görmeyin. 
O Beşiktaşlı, biz Fenerbahçeli ama, gelin de muhabbetin l sını görün 



</TEXT>
</DOC>
