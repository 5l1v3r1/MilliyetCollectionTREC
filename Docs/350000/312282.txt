<DOC>
<DOCNO> 312282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sondun05.html </URL>
<DATE> 2005/02/04/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Trajikomik izlenimler... Mümkün olan en hızlı şekilde kaçmayı seçerlerse 
</HEADLINE>
<TEXT>

     BBC 

      İngiliz gazetesi The Guardian'ın bugünkü manşetinde gazetenin muhabirlerinden Rory Carroll'ın Bağdat izlenimleri var. 
     Carroll, Iraklı polislerin eğitildiği bir akademiyi ziyaret etmiş. 
     Haberde eğitilen polislerin fotoğraflarının üzerinde şu spot yer alıyor 
     "İngiltere ve Amerika Birleşik Devletleri'nin, Iraklı isyancılarla mücadeleyi devralmalarını umduğu kişilerle tanışın. Tabii eğer yeterince uzun yaşarlarsa." Carroll eğitimleri sırasında polis adaylarına sorulan bir soruyu ve yanıt şıklarını da açıklamış 
     "Yakınınızda bir bombalı saldırı meydana gelirse ne yaparsınız 
     a mümkün olan en hızlı şekilde kaçmak. 
     b vatandaşların çevreyi boşaltmasını sağlamak. 
     c bunun göreviniz olmadığını bilerek çok uluslu gücün durumu devralmasına izin vermek. 
     d yukarıdakilerin hepsi". 
     Rort Carroll, "Belki de Irak'ın güvenliğinin geleceği bu soruya verilen yanıta bağlı" diyor ve ekliyor 
     "Eğer yanıtların çoğu a şıkkıysa, yeni hükümet sarsılacak, isyan hareketi güçlenecektir." 
     
</TEXT>
</DOC>
