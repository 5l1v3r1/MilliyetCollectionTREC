<DOC>
<DOCNO> 345236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/spor/spo00.html </URL>
<DATE> 2005/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu manzaraya iyi bakılmalı 
</HEADLINE>
<TEXT>


Fenerbahçe bugünkü yerini dipten doruğa taşımıştır. Bu başarı sihire, şansa bağlanmamalıdır. Azim, sabır, paylaşım, dayanışma ve kalite farkı 16. şampiyonluğu hazırlamıştır 

EDİZ SIRAPINAR 


Fenerbahçe'nin başarısı asla büyüye, sihire ve şansa bağlanmamalıdır. Büyükler arasında yerini dipten doruğa taşımıştır. Kendi iç dinamiklerinin kalitesi ile tüm rakiplerine fark atmıştır. 
Başkan Aziz Yıldırım ve ekibinin azim ve sabırla yarattığı bir tablo karşımızdadır. Yönetim sık sık yön değiştiren rüzg rlara kapılmamış, doğru yoldan ayrılmamıştır. Medya önünde hep soğukkanlı kalmış, sorumluluk anlayışını hiç bırakmamıştır. 

Kalkıp koştu 
Çoğu kimsenin beğenmemesine rağmen Teknik Direktör Christoph Daum, bildiğinden şaşmamıştır, bazen yalnız kalsa da bunu takıma hiç yansıtmamıştır. Zaman zaman yere düşmesine rağmen kalkıp yine koşmayı başarmıştır. 
Şampiyonluğun bir başka mücevheri takım içindeki arkadaşlıktır. Acı - tatlı her şey birlikte paylaşılmış, dayanışma, dostluk zor bir sezonun mutlulukla sonlanmasını sağlamıştır. 
Taraftar vefası ve bağlılığı da Fenerbahçe'nin yıllardır hiç arızaya uğramayan kalkanıdır. 
Bu yüzden doğrular alkışlanmalı, Fenerbahçe kutlanmalıdır. 

Emeğe saygı 
Kısıtlı imkanlarına rağmen son ana kadar zirve mücadelesine renk katan Galatasaray ile iyi futboluyla gönüllerde taht kuran ve Şampiyonlar Ligi için büyük avantaj sağlayan Trabzonspor'un emekleri de saygı toplamalıdır. 
Ligin son haftası artık dipteki heyecana tanık olacaktır. Diyarbakır, Sakarya ve Kayseri ikinci ligde mücadele edecek son takım apoletini takmamak için nefesleri kesecek bir finali sahneye koyacaklardır. 

Haftanın takımı 

FENERBAHÇE 
Ligin altıncı haftasında aldığı liderlik koltuğunu hiç bırakmadı. Oynadığı futbol çoğunlukla eleştiri topladı ama bileğini büken olmadı. Galatasaray karşısında şampiyonluk stresini fazlasıyla yaşadı ancak disiplini elden bırakmadı, 16. zaferini derbi galibiyetiyle noktaladı. 

Haftanın hocası 

Christoph Daum FENERBAHÇE 
Sezon boyu derbilerde hep hayal kırıklığı yaşayan Alman hoca bu kez dersini iyi çalışmıştı. Galatasaray'a karşı bu kez farklı bir taktikle sahaya çıktı. Serkan - Ribery eşleşmesi akıllı bir karardı. 30 yıl aradan sonra Fenerbahçe'yi üst üste iki yıl şampiyon yaparak tarihe adını yazdı. 

Haftanın hakemi 

Metin Tokat SAKARYA - A.SEBAT 
Tecrübesi ve otoriter yapısıyla tansiyonu yüksek maçı iyi yönetti. Pozisyonları hep yakından izledi. Çıkardığı kartlar, çaldığı düdükler tartışma götürmezdi. İki takım futbolcularına da güven verdi. Oldukça zor gözüken doksan dakikayı başarıyla bitirdi. 

Haftanın portresi 

Aurelio FENERBAHÇE 
Fenerbahçe'nin şampiyonluğundaki gizli kahramandı. Sezon boyu çizgisinde hiç değişme olmadı. Takımın bütün yükü omuzlarındaydı. Bir arı gibi çalıştı. Hem arkadaşlarının açıklarını kapadı, hem de rakip hücumlarını karşılayan ilk adamdı. Galatasaray derbisinde de sahada basmadık yer bırakmadı. Tüm enerjisini ve gücünü harcadı, maça damgasını vurmayı başardı. 

Haftanın karması 

Özden Konya 
Ayman G.Birliği 
Önder F.Bahçe 
Hüseyin Trabzon 
Szymkowiak Trabzon 
Ragıp Sakarya 
Tümer Beşiktaş 
Aurelio F.Bahçe 
Ribery G.Saray 
Gökhan Güleç G.Antep 
Ümit Karan B.B.Ankara 

Gol krallığı Futbolcu Takım Maç Gol Fatih Tekke Trabzonspor 33 30 Alex de Souza Fenerbahçe 30 23 Marcio Nobre Fenerbahçe 32 18 Hakan Şükür Galatasaray 33 18 Silvinho Jaba Ankaraspor 31 17 Zafer Biryol Konyaspor 30 16 

Gol pası Futbolcu Takım Maç Gol Pası Alex de Souza Fenerbahçe 30 14 İbrahim Yattara Trabzonspor 27 12 Fatih Tekke Trabzonspor 33 11 Timuçin Beyazıt Denizlispor 28 10 Zied Jaziri Gaziantepspor 26 8 Josip Skoko Gençlerbirliği 30 8 Gökdeniz K. Trabzonspor 31 8 

Altın eldiven Futbolcu Takım Maç Gol Rüştü Reçber Fenerbahçe 29 17 Michael Petkovic Trabzonspor 26 23 Aly Mondragon Galatasaray 33 25 İke Shorunmu Samsunspor 22 30 Zdravko Zdravkov Ç.Rizespor 31 32 Souleymanou H. Denizlispor 30 32 

Kart cezalıları 

KIRMIZI 
Erkan Gençlerbirliği , Ergin, Ercan Samsunspor 

SARI 
Cumhur Diyarbakırspor , Uğur Gençlerbirliği , Kaies Samsunspor , Celalettin Trabzonspor 


</TEXT>
</DOC>
