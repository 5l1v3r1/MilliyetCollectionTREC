<DOC>
<DOCNO> 336880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/spor/spo13.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Favori Sporting Lizbon 
</HEADLINE>
<TEXT>


Kupa finalinin kendi sahalarında oynanacak olması zaten Sporting'e ekstra motivasyon sağlıyordu. Bir de buna AZ Alkmaar'ın üst üste gelen ciddi sakatlıkları eklenince Sporting bir adım daha öne çıktı 


Sporting'de Carlos Martins ve Douala'nın sakatlıklarının maç gününe kadar iyileşmesi bekleniyor. Ligde son 4 haftaya Benfica'nın üç puan gerisinde giren başkent ekibi, rakibiyle oynayacağı maçı da kazanıp şampiyonluk hesapları yapıyor. UEFA Kupası finalinde Jose Alvelade'de kendi taraftarı önünde olması içinse önünde tek engel AZ Alkmaar. 
Sezona flaş bir başlangıç yapan Alkmaar ekibiyse, üst üste gelen sakatlıklarla önce şampiyonluk iddiasından koptu, şimdi de Şampiyonlar Ligi'ne katılamama tehlikesiyle karşı karşıya. Ligde son 5 maçında dördüncü yenilgisini hafta sonu RKC'den alan Alkmaar'da teknik direktör Adriaanse, önemli oyuncularının peş peşe sakatlıkları ile zor günler yaşıyor. Martijn Meerdink ve Joris Mathijsen'den sonra Jan Kromkamp da sakatlanarak sezonu kapattı. Hollanda ekibinin Sporting'e karşı işi bu kez zor. 



</TEXT>
</DOC>
