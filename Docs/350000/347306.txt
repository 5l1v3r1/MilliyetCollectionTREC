<DOC>
<DOCNO> 347306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/ekonomi/eko01.html </URL>
<DATE> 2005/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK, bankalara stres testi yapacak 
</HEADLINE>
<TEXT>


2007'de Basel 2'nin uygulanmaya başlamasıyla BDDK, uygun sermaye yeterlilik oranının sağlanabilmesi için gerektiğinde bankalara stres testleri uygulayacak 

ANKARA Milliyet 

Bankacılık Düzenleme ve Denetleme Kurumu BDDK , bankalarda krize neden olan sermaye riski ve yönetimine ilişkin Yeni Sermaye Uzlaşısı Basel 2 ilkelerinin 1 Ocak 2007'den itibaren uygulanacağını açıkladı. Bu sayede hem BDDK, hem de bankalar sermaye yeterliliğinin yanı sıra operasyonel risklerini de takip imk nı kazanacak. BDDK, uygun sermaye yeterlilik oranının sağlanabilmesi için gerektiğinde bankalara stres testleri uygulayacak. 
Kullandırıldığı anda "iyi kredi" olarak tanımlanan krediler, Basel 2 ilkeleriyle "az ve çok riskli krediler" şeklinde tasnif edilecek. BDDK, yılda en az bir defa ilerleme raporuyla bankalara risk yönetimine ilişkin uyarılarda bulunacak. 

Şener Basel 2 şart 
Başbakan Yardımcısı Abdüllatif Şener ile BDDK Başkanı Tevfik Bilgin, dün düzenledikleri ortak basın toplantısında Basel 2'ye geçişin yol haritasını tanıttı. BDDK binasında basın toplantısı düzenleyen "ilk bakan" ünvanını alan Şener, Basel 2'nin yaklaşık 120 ülke tarafından benimsendiğini ve Türkiye'nin AB üye adayı olarak Basel 2'yi uygulamak durumunda olduğunu söyledi. 
Bilgin ise, "Basel İsviçre aslında bir Avrupa kentidir" diye başladığı konuşmasında, Basel 2 uygulandığında bankacılık sektörünün dünya ile rekabet gücüne kavuşacağını belirtti. Bilgin, Basel 2'de halen yüzde 8 olan sermaye yeterlilik oranının borçluların risk ağırlıkları ve sahip oldukları kredi notuna göre belirlendiğini kaydetti. 


</TEXT>
</DOC>
