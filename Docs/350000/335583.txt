<DOC>
<DOCNO> 335583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sonspo08.html </URL>
<DATE> 2005/04/21/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Inter Juve'yi devirdi, Milan zirveyi yakaladı 
</HEADLINE>
<TEXT>

     İtalya Serie A'da 32. hafta geride kalırken, haftanın en önemli randevusunda Inter deplasmanda lider Juventus'u devirmeyi başardı. Milan ise evinde Chievo'yu geçerek Juventus'u yakaladı. 
     İtalya'da haftanın maçında Juventus ve Inter karşı karşıya geldi. Cruz, Mavi-siyahlıları 24. dakikada sağdan gelen ortaya zor da olsa vurduğu kafayla 1-0 öne geçirdi. Geriye kalan 65 dakikada Capello'nun öğrencilerinin kendi seyircisi önünde yaptığı basık sonucu değiştirmedi. Sahadan galibiyetle ayrılan Inter, üç haftalık seriyi bozmadı ve dört maç üst üste kazanarak puanını 59'a çıkardı. Lider Juventus ise 70 puanda kaldı. 
     Şampiyonlar Ligi çeyrek finalinde hemşehrisi Inter'i eleyen Milan, bu hafta rakibinin büyük kıyağını gördü. Hafta sonu Siena'ya yenilen ve Juventus'un gerisinde kalan Milan, Chievo'yu mağlup etti ve Inter'in Juve'yi devirmesi ile lideri yakalamış oldu. Kırmızı-siyahlıları galibiyete götüren gol 64. dakikada Seedorf'tan geldi. 
     İtalya'da 32. hafta sonunda lider Juventus 70, ikinci Milan 70 ve üçüncü Inter 59 puanla sıralanıyor. 
     Serie A'da 32. haftanın toplu sonuçları şöyle 
     
     
Milan 1 0 Chievo Roma 0 2 Siena Cagliari 1 1 Lazio Fiorentina 1 1 Messina Juventus 0 1 Inter Lecce 1 1 Bologna Palermo 3 3 Brescia Parma 1 1 Sampdoria Reggina 0 0 Atalanta Udinese 1 1 Livorno 
     
</TEXT>
</DOC>
