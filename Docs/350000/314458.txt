<DOC>
<DOCNO> 314458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sonsiy06.html </URL>
<DATE> 2005/02/11/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
ABD'den İncirlik'e 6 bin silahlık cephane 
</HEADLINE>
<TEXT>

     ANKARA Milliyet 

ABD ordusunun lojistik destek ve aktarma merkezi olarak kullanmak istediği İncirlik Üssü'nde, ABD'nin iki cephanelik inşa ettiği bildirildi. 
     CNN Türk'ün haberine göre, İncirlik Üssü'ndeki cephanelikler 6 bin silahı saklayacak ve bir tugayı donatacak malzeme barındıracak kapasitede. Irak operasyonu öncesinde 19 milyon dolar harcanarak revize edildiği belirtilen üste ayrıca, "zırhlı araçlara, büyük askeri birliklere ve sığınaklara yönelik dar etkili taktik nükleer bombalar" olduğu da iddia edildi. 
     ABD ordusunun, Irak savaşı sırasında kara birliklerine İncirlik üzerinden haberleşme ve istihbarat desteği verdiği de belirtilen haberde, üsse bu amaçla 16 mil kablo döşendiği kaydedildi. Habere göre üssün üstlendiği işlevler ise şöyle 
     Operasyon sırasında Türkiye üzerindeki hava koridorlarının kontrolü incirlik'ten yapıldı ve Irak'taki kara birliklerine üs üzerinden yoğun destek sağlandı. 
     Üs, operasyon sırasında ve sonrasında lojistik malzeme akışını yürüttü. 
     3 bin 760 sorti yapılarak sağlanan lojistik akışla, Irak'taki birliklere 2 milyon galon su, 302 bin hazır gıda paketi ve 850 F-15 tipi savaş uçağına yetecek kadar 2 milyon galon benzin ulaştırıldı. 
     
</TEXT>
</DOC>
