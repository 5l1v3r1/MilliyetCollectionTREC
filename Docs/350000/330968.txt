<DOC>
<DOCNO> 330968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/spor/spo08.html </URL>
<DATE> 2005/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcelona'nın gözü AB'de 
</HEADLINE>
<TEXT>


İspanyol Kulübü, 3 Ekim'de Türkiye'ye tarih çıkması durumunda Emre Belözoğlu'nu transfer edecek 

MEHMET ÇİFTÇİ 


İspanya'nın dev markası Barcelona, Emre Belözoğlu için 3 Ekim tarihini bekleme kararı aldı. İspanyollar, Avrupa Birliği'nin Türkiye'ye tarih vermesi durumunda Emre'nin transferi için harekete geçecek. 
Barcelona Sportif Direktörü Aitor Beguiriastain, yıldız futbolcuyu geçen yıldan beri istediklerini açıklayarak, "Bu transferdeki en büyük sorun Türk futbolcularının AB kontenjanı dışında kalması. Rüştü, AB statüsünden faydanalabilmek için başvuru yapmıştı. Sanırım mahkeme 3 Ekim'de yapılacak olan AB toplantısını bekliyor" diye konuştu. 
Beguiriastain, Türk futbolcularına İspanya kapılarının açılması durumunda Rüştü'yü de tekrar geri alabileceklerini belirtti. İspanyol yönetici, "3 Ekim'e kadar beklemekten başka bir şansımız yok. Bu karar çıkarsa, sadece Rüştü ve Emre değil, birçok Türk ligimize gelebilir" dedi. 


</TEXT>
</DOC>
