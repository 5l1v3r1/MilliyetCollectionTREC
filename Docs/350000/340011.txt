<DOC>
<DOCNO> 340011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/guncel/agun.html </URL>
<DATE> 2005/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseye gidecek miyim 
</HEADLINE>
<TEXT>


Milliyet'in "Baba Beni Okula Gönder Kampanyası"nın konuşulduğu Genç Bakış programında Karslı bir gencin, "Paramız yok. Ben liseye gidemeyecek miyim " sözleri, tüm Türkiye için çağrı oldu 

Sibel Kahraman 

Milliyet'in "okumayan kızımız kalmasın" hedefiyle başlattığı "Baba Beni Okula Gönder Kampanyası" tüm Türkiye'ye yayılıyor. Kanal D'nin önceki gece Kars'tan yaptığı canlı yayında bir araya gelen Milli Eğitim Bakanı Hüseyin Çelik, Doğan Gazetecilik ve Milliyet Gazetesi İcra Kurulu Başkanı Hanzade Doğan ve Milliyet Gazetesi Genel Yayın Yönetmeni Sedat Ergin, kız çocuklarının okullaşmasındaki sorunların aşılması için toplumsal seferberlik çağrısında bulundu. 
Abbas Güçlü'nün "Genç Bakış" programı, önceki akşam Kars Kültür Merkezi'nde yapıldı. Hanzade Doğan ve Sedat Ergin'in kampanya hakkında bilgi verip soruları yanıtladıkları programa Karslı öğrenciler, veliler ve eğitimcilerden oluşan kalabalık bir dinleyici grubu katıldı. Milli Eğitim Bakanı Çelik de "Kampanyanın manevi boyutu ile yarattığı toplumsal duyarlılık çok önemli" diye konuşarak, Milliyet'in projesine destek verdi. 

Ucu açık kampanya 
Sedat Ergin, Milliyet'in eskiden beri toplumsal sorumluluk anlayışının bir gereği olarak bu tür kampanyalar yürüttüğünü hatırlatarak, "Bu bizim açımızdan ucu açık bir kampanyadır. Bu sorunu kamuoyunun gündeminde tutmaya devam edeceğiz. Sorunun çözümü için artık her şeyi devletten beklememek, 70 milyonun katılacağı bir toplumsal seferberlik başlatmak gerekiyor. Her vatandaşın, bütün sivil toplum kuruluşlarının bu seferberlikte yer almaları gerekiyor" dedi. 
Bu arada söz alan ilköğretim öğrencisi Ayhan Bal'ın, "Paramız yok. Ben liseye gidemeyecek miyim " sözlerini bütün Türkiye'ye çağrı olarak nitelendiren Ergin, "Bu bir haykırış. Türkiye, bu haykırış karşısında burada bir vicdan sınavı veriyor. Bu çağrıya karşılık vermek her vatandaş için ülkesine karşı sorumluluğunun, yurtseverliğin gereğidir. Ülkenin batısında yaşayan hali vakti yerinde insanların artık bu sorunun aşılması için ellerini taşın altına sokmaları gerekiyor" diye konuştu. Ergin, ayrıca batıdaki okulları Güneydoğu ve Doğu'daki okullardan kardeş okul seçmeye davet etti. 

Yıllardır ihmal edildi 
Hayırseverlere sık sık yardım çağrılarını yineleyen Çelik ise, Kars'ta varlık içinde yokluk çekildiğini söyledi. Çelik, bunun nedeninin de yıllardır ihmal edilmesi ve bürokrasinin yavaş işleyişi olduğunu söyledi. Öğrencilerin "Burası öğretmen yetiştirme merkezi mi Gelen öğretmen gidiyor" şik yetlerini de Çelik, "Öğretmenlerin kalıcı olması için daha iyi imk nlar sunmalıyız. İşadamları da ellerini daha fazla taşın altına koysunlar" şeklinde konuştu. 

Telefonla destek verdiler 
Programa telefonla katılan eğitimciler ve sivil toplum kuruluşları da, "Baba Beni Okula Gönder Kampanyası"na destek verdiler. Bilfen Eğitim Kurumları, Kars'tan bir kardeş okul seçerek tüm teknik donanımını gerçekleştireceğini ve 50 öğrenciye aylık 50'şer YTL burs vereceğini bildirdi. Türk Eğitim Vakfı ise Karslı üstün zek lı çocuklar için Kocaeli'ndeki TEV İnanç Türkeş Vakfı Okulu'nda özel bir kontenjan ayırma sözü verdi. İSTEK Vakfı kurucusu ve Yeditepe Üniversitesi Mütevelli Heyeti Başkanı Bedrettin Dalan ise, 5 Karslı çocuğu ilköğretimden başlayarak Yeditepe Üniversitesi de dahil okutma sözü verdi. 
MEF Eğitim Kurumları sahibi İbrahim Arıkan, ÖZDEBİR üyesi dershanelerin Doğu ve Güneydoğu illerindeki şubelerinde 100 öğrenciye ücretsiz üniversiteye hazırlık kursu taahhüdünde bulundu. 

'Başka şansımız yok' 

Hanzade Doğan, "Kızlarının okula gitmesini istemeyen anne babalar var. Bu gerçekle mücadele etmek lazım. Hep beraber bu seferberliği götürmek zorundayız" dedi 

Programda, "Neden kızlar " sorusunu yanıtlayan Hanzade Doğan, kız çocuklarının haksızlığa uğradıklarını söyledi ve "Cinsiyetler arasında ayırım yapan toplumlar körelmiş toplumlardır. Cinsiyet ayırımcılığı ile kalkınma arasında çok yakın bir ilişki var. Ayırımcılığın olmadığı ülkeler kalkınma alanında büyük sıçramalar yaparken, en geri kalmış ülkelerin ayırımcılığın en keskin olduğu ülkeler olduğu ortaya çıkmıştır. Biz de var olduğumuz sürece bu soruna ışık tutacağız" dedi. 
Kız çocuklarının okullaşma oranının düşüklüğünün maddi nedenlerin yanı sıra sosyal ve yapısal nedenlerden kaynaklandığını anlatan Hanzade Doğan, "Kızlarının okula gitmesini istemeyen anne ve babalar var. Bu gerçekle mücadele etmek lazım. Hep beraber bu seferberliği götürmek zorundayız. Çünkü başka şansımız yok" diye konuştu. 

'Biz de söz veriyoruz' 
Programa katılan öğrencilerin büyük bir bölümü, taleplerini ağırlıklı olarak burs imk nları ve kız yurdu yapımı üzerinde yoğunlaştırdılar. 
Hanzade Doğan, Milliyet'in kampanyaya taahhüt ettiği 1 milyon YTL'nin 1 trilyon lira yanı sıra Karslı öğrencilerin burs ve spor malzemesi taleplerini karşılama sözünü de verdi. Kampanya için 6 ay çalıştıklarını belirten Doğan, "Nasıl öğrenciler okuma sözü veriyorlarsa, biz de söz veriyoruz, her türlü imk nımızla kız çocuklarımızın okullaşmasının artması için elimizden geleni yapacağız" şeklinde konuştu. 


</TEXT>
</DOC>
