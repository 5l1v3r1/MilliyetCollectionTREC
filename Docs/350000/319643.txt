<DOC>
<DOCNO> 319643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sonsiy23.html </URL>
<DATE> 2005/03/01/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Sarıgül "CHP'yi tekrar halkın partisi yapma mücadelemiz devam edecek" 
</HEADLINE>
<TEXT>

     Şişli Belediye Başkanı Mustafa Sarıgül, ''Ne pahasına olursa olsun CHP'yi tekrar halkın partisi yapma mücadelemiz devam edecektir'' dedi. 
     Sarıgül, yaptığı yazılı açıklamada, CHP'yi çağdaş ve demokratik bir yapıya kavuşturma mücadelesi veren herkesin genel merkez tarafından potansiyel tehlike olarak görüldüğünü savundu. 
     ''CHP Genel Başkanı Deniz Baykal'ın partiyi dikensiz gül bahçesi haline getirmeye çalıştığını'' kaydeden Sarıgül, ''Deniz Baykal ve arkadaşları, kendi saltanatları uğruna CHP'yi kurumlaştıran yurtsever örgütünü, emekçi kurumları, laik demokratik cumhuriyet yandaşlarını örgütsüz bırakmaya çalışmaktadır'' dedi. 
     Sarıgül, ''CHP Yüksek Disiplin Kurulu'nun 15 milletvekiline savunmaları dahi alınmadan 'kınama cezası' verdiğini'' ileri sürerek, şunları kaydetti 
     ''Deniz Baykal bilmelidir ki, CHP kimsenin saltanat kayığı değildir. Hiç kimse diktatörlük özlemlerini CHP'de gidermeye çalışmasın. CHP'liler buna izin vermez. Ne pahasına olursa olsun CHP'yi tekrar halkın partisi yapma mücadelemiz devam edecektir. CHP örgütünü ve tüm partililerimizi, yaşanan kıyımlara karşı sessiz kalmamaya çağırıyorum.'' 
     
</TEXT>
</DOC>
