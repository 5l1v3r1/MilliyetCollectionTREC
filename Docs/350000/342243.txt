<DOC>
<DOCNO> 342243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sonspo02.html </URL>
<DATE> 2005/05/13/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Rumen basını Daum'un yeni ağası Hagi... 
</HEADLINE>
<TEXT>

     Rumen basını Galatasaray’ın Fenerbahçe karşısında aldığı 5-1’lik galibiyete dünkü sayılarında geniş yer ayırdı. 
     Gazeta Sporturilor, Hagi İstanbul’un yeni paşası oldu", Galatasaray, Fenerbahçe’yi paramparça yaptı" şeklinde başlıklar attı. Gazete iç sayfalarında ise, Hagi’li Galatasaray’ın ilk kupasını aldığını ve Fenerbahçe’nin hüsran yarattığını yazdı. 100. yılında Galatasaray’ın iyi bir kutlama yaptığı savunuldu. 
     
     Kral şimdi sultan oldu’ 

     Bir başka spor gazetesi Prosport ise, Kral şimdi sultan oldu", Daum’un yeni ağası Hagi oldu" başlıklarını atarken Evenimentul Zilei, Türkiye Kupası Finali’nde şok", Hagi marşa basmış gibi rakibini ezdi 5-1", Hagi sevinçten dört köşe", Hagi’nin ilk kupası" ifadelerine yer verdi. 
     
     TVR 2 övgüler yağdırdı 

     Maçı naklen yayınlayan ulusal kanallardan TVR 2 ise, 90 dakika boyunca Hagi’ye övgüler yağdırdı. Karşılaşmayı anlatan spiker, Hagi kariyerine yeni bir kupayla adım attı. Yine de gözü ikinci kupada" yorumunu yaptı. 

     
</TEXT>
</DOC>
