<DOC>
<DOCNO> 326064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sonyas27.html </URL>
<DATE> 2005/03/22/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
'Gerçek Papa' öldü... 
</HEADLINE>
<TEXT>

     Kendisinin ''Gerçek Papa'' olduğunu iddia eden İspanyol tarikat lideri öldü. 
     Papa VI. Paul'ün 1978'de ölümünden sonra tanrının kendisini bu makama getirdiğini iddia eden XVII. Gregorio'nun 58 öldüğü bildirildi, ancak vefatın ne zaman olduğu konusunda bilgi verilmedi. 
     Kilise yetkilileriyse Gregorio'nun öldüğü haberleri konusunda yorum yapmaktan kaçındılar. 
     Vatikan'ın şeytanın idaresinde olduğunu öne süren Gregorio, Latinceden başka dillerde ayin yapılması ve Hıristiyanlığın mezhepleriyle diyalog gibi Katolik kilisesinin 1960'larda getirdiği değişiklikleri de reddediyor. 
     Merkezi İspanya'nın güneyindeki El Palmar de Troya kasabasında bulunan Gregorio'nun lideri olduğu tarikatın dünyanın çeşitli yerlerinde müritleri bulunuyor. Tarikat, İspanya diktatörü Francisco Franco'yu azizlik mertebesine çıkarmıştı. 
     Tarikat, Gregorio'nun kıyametten önce çarmıha gerileceğine inanıyor. 
     
</TEXT>
</DOC>
