<DOC>
<DOCNO> 308242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/son/sonsiy03.html </URL>
<DATE> 2005/01/21/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Abdullah Gül'den, suikaste uğrayan Dostum'a geçmiş olsun mesajı ... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, uğradığı suikastten kurtulan Özbek General Raşid Dostum'a geçmiş olsun mesajı gönderdi. 
     Diplomatik kaynaklardan edinilen bilgeye göre, Gül, yazılı olarak ilettiği mesajında, Dostum'un suikastten yara almadan kurtulmasından duyduğu memnuniyeti dile getirdi. 
     Bakan Gül'ün, Uluslararası Güvenlik Destek Gücü'nün ISAF komutasının Türkiye'ye devrinde düzenlenecek tören için şubat ayında Afganistan'a gitmesi bekleniyor. 
     Afganistan'ın Şıvırgan kentinde dün Dostum'a karşı düzenlenen saldırıyı Taliban üstlenmişti. Polis ise 20'den fazla kişinin yaralandığı saldırıdan El Kaide örgütüyle bağlantılı militanları sorumlu tutuyor. Polis yetkilileri, saldırının, El Kaide'nin tarzını andırdığını belirtiyor. 
     Dostum'un güvenliğinden sorumlu bir yetkili, Şıvırgan camiinden çıkış sırasında intihar komandosunun Dostum'a yaklaşmaya çalıştığını, korumalar durdurduğu sırada saldırganın kendini havaya uçurduğunu söylemişti. 
     
</TEXT>
</DOC>
