<DOC>
<DOCNO> 312180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sonyas15.html </URL>
<DATE> 2005/02/03/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Uyumak için koyun saymayın .. 
</HEADLINE>
<TEXT>

     Almanya'da yapılan bir araştırma, uyumak için koyun saymanın ters etki yaptığını ortaya koydu. 
     Max Planck Enstitüsü tarafından yapılan ''sağlıklı uyumanın yolları'' konulu araştırmaya göre, uykuya dalabilmek için koyun sayma yöntemi insanı uykusuz bırakıyor. 
     Araştırmanın sonuçlarını yayımlayan Bild gazetesinde, sağlıklı bir uyku için saat 18.00'den sonra hiçbir şey yenilmemesi, yatağa girmeden önce sigara içilmemesi ve sessizliğin sağlanması önerildi. 
     Yatağa girmeden önce bir bardak çay içmenin ya da banyo yapmanın rahatlatıcı etkisi olabileceği belirtilen haberde, yatak odalarında ev hayvanlarının bulunmasının da uykusuzluğa neden olabileceği kaydedildi. 
     Sağlıklı bir uyku için yatak odalarına güzel kokulu mumların konulması da tavsiye edilirken, yatakta heyecanlı polisiye romanların okunmasının da uykusuzluğa yol açabileceği bildirildi. 
     
</TEXT>
</DOC>
