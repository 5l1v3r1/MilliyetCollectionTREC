<DOC>
<DOCNO> 337395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonsiy07.html </URL>
<DATE> 2005/04/27/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Sağlık Bakanlığı, 2 bin 404 sözleşmeli hekim alacak 
</HEADLINE>
<TEXT>

     Sağlık Bakanlığı, eleman temininde güçlük çekilen bölgelerde görevlendirilmek üzere toplam 2 bin 404 sözleşmeli hekim istihdam edecek. 
     Sağlık Bakanlığı, Doğu ve Güneydoğu Anadolu bölgesiyle kırsal alanlardaki hekim ihtiyacını çözmek için 2 bin 404 sözleşmeli hekim kadrosu açtı. İstihdam edilecek hekimlerin branşa göre dağılımı şöyle 
     "Aile hekimi 76, çocuk hastalıkları uzmanı 123, iç hastalıkları uzmanı 117, genel cerrah 78, kadın doğum uzmanı 102, kulak-burun-boğaz uzmanı 40, göz hastalıkları uzmanı 36, 
     anestezi uzmanı 39, radyoloji uzmanı 32, ortopedist 38, ürolog 13, göğüs hastalıkları uzmanı 5, fizik-tedavi ve rehabilitasyon uzmanı 5, norolog 21, biyokimya uzmanı 8, deri ve zührevi hastalıklar uzmanı 12, beyin cerrahı 9, enfeksiyon hastalıkları uzmanı 18, ruh hastalıkları uzmanı 19, kardiyolog 16, patalog 10, mikrobiyoloji uzmanı 2, kalp ve damar cerrahı 1, çocuk cerrahı 2, gastroenteroloji uzmanı 1, dermatolog 2." 
     
     BAŞVURULAR 29 NİSAN’DA SONA ERİYOR 
     Uzman tabip, pratisyen doktor, diş hekimi ve eczacı kadrolarına atanmak isteyenler 25 Nisan 2005 Pazartesi gününden itibaren bakanlığın http personel.saglik.gov.tr adlı internet sitesine başvuru yapabilecek. Başvuru süresi 29 Nisan 2005 Cuma akşamı sona erecek. Atamalar, 16 Nisan 2005’te noter huzurunda bilgisayar kurası usulüyle gerçekleşitirilecek. Kuraya ilk defa kamu hizmetine atanacaklarla birlikte halen veya daha önce devlet memuru olarak çalışanlar da başvurabilecek. Atananlar, sözleşmeli olarak görev yapacak ve yer değiştirme talebinde bulunamayacak. 
     
     DÖNER SERMAYE DESTEĞİ 
     Sözleşmeli personele standart maaşın yanında üst limitten döner sermaye payı ödenecek. Atananların ek geliri bin 500 YTL’den 4 bin YTL’ye kadar değişecek. Toplam 2 bin 404 kadronun bin 6’sını pratisyen hekimler, 825’ini uzman doktorlar, 31’ini diş hekimleri, 12’sini de eczacılar oluşturuyor. 
     
</TEXT>
</DOC>
