<DOC>
<DOCNO> 311785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sontur26.html </URL>
<DATE> 2005/02/02/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
THY, "zamanında kalkışta" Avrupa ikincisi... 
</HEADLINE>
<TEXT>

     Türk Hava Yolları'nın THY , Kasım 2004'te ''uçakların zamanında kalkışı'' açısından tüm Avrupa'daki şirketler arasında ikinci olduğu bildirildi. 
     THY'den yapılan yazılı açıklamada, Avrupa Havayolları Birliği'nin, Aralık 2004 Tüketici Raporu'nu açıkladığı belirtildi. 
     Açıklamada, raporda THY'nin, Kasım 2004'te, kısa ve orta menzilli uçuşlarda yüzde 90.5 oranında zamanında kalktığı ve Avrupa şirketleri arasında ikinci olduğunun belirtildiği kaydedilerek, şirketin uzun menzilli uçuşlarda ise yüzde 78.5 oranla üçüncü sırada yer aldığı ifade edildi. 
     Avrupa'daki tüm havayollarının zamanında kalkış ortalamasının kısa orta menzillilerde yüzde 80, uzun menzillilerde ise yüzde 65 olduğu vurgulanan açıklamada, THY'nin zamanında kalkış açısından ortalamanın çok üzerinde bir başarı grafiği çizdiği bildirildi. 
     Açıklamada, raporda ayrıca, THY'nin en az kayıp bagaj olayıyla karşılaşılan ikinci havacılık şirketi olduğunun yer aldığı ifade edildi. 
     
</TEXT>
</DOC>
