<DOC>
<DOCNO> 321270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sonspo05.html </URL>
<DATE> 2005/03/06/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Hidayet 4 sayı attı... 
</HEADLINE>
<TEXT>

     ABD Profesyonel Basketbol Ligi'ne, sabaha karşı yapılan 6 maçla devam edildi. 
     Hidayet Türkoğlu, takımı Orlando Magic'in deplasmanda New Jersey Nets'i 105-81 açık farkla yendiği maçta 26 dakika forma giydi. Maçta 4 sayı atan, 5 savunma ribauntu alan, 4 asist yapan ve 1 de top çalan Türkoğlu, 2 sayılık atışlarda 5'de 1 ve serbest atışlarda 2'de 2 isabet buldu. 
     Steve Francis, 26 sayı, 3 ribaunt ve 4 asistle, kariyerinin en yüksek rakamına ulaşan Jameer Nelson da 22 sayı, 6 ribaunt ve 3 asistle, Magic'e galibiyeti getirdiler. 
     Çaylak oyuncu Dwight Howard ise 11 sayı ve 11 ribauntla double-double yaparak takımına pota alkından yardımcı oldu. 
     Nets'de ise Vince Carter'ın 20 sayı, 6 ribaunt ve 5 asisti, tek başına yeterli olmadı. 
     
     ZAZA'DAN BULLS POTASINA 6 SAYI 
     Gürcü asıllı Türk vatandaşı Zaza Pachulia'nın takımı Milwaukee Bucks, sahasında Chicago Bulls'u 95-87 yendi. Maçta 28 dakika forma giyen Pachulia, bu süre içinde 6 sayı, 7 ribaunt 2 hücum, 5 savunma , 3 asist ve 2 top çalmalık performans gösterdi. Pachulia, 2 sayılık atışlarda 4'de 2 ve serbest atışlarda 2'de 2 isabet buldu. 
     Bucks'da, 20 sayıyla Desmond Mason, 16'şar sayıyla da Maurice Williams ve Michael Redd, galibiyeti getiren isimler oldular. 
     Kariyerinin en yüksek ribauntunu alarak double-double yapan Joe Smith'in 10 sayı ve 16 ribauntu, Kirk Hinrich'in 24 sayısı ve çaylak oyuncu Ben Gordon'un 20 sayısı galibiyete yetmedi ve Bulls, üst üste 3. yenilgisini eldı. 
     
     Ligde alınan diğer sonuçlar şöyle 
     Atlanta Hawks-Philadelphia Sixers 97-98. 
     Charlotte Bobcats-Washington Wizards 84-86. 
     Phoenix Suns-Portland Trail Blazers 129-116. 
     LA Clippers-Denver Nuggets 89-105. 
     Lige, yarın yapılacak 9 maçla devam edilecek. 
     
</TEXT>
</DOC>
