<DOC>
<DOCNO> 323582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/yazar/altan.html </URL>
<DATE> 2005/03/14/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
İyi bir dangalak mısınız 
</HEADLINE>
<TEXT>


1- Dolmuştan inerken rahatsız ettiğiniz kişilere "Mersi" demeden kapıyı çarparak hıyar gibi çekip gidiyor musunuz 
2- Kafayı çekerken kimlere nasıl dayak attığınızı anlatmaktan hoşlanıyor musunuz 
3- Ülkenin yükselmesi için önce ahlakın düzelmesine inanıyor musunuz 
4- Avrupalı erkekleri boynuzlu, Avrupalı kadınları da orospu olarak görüyor musunuz 
5- Otobüs biletçilerine, "Ben kimim biliyor musun " diye babalandığınız oluyor mu 
6- Lokantada garsonları, tabağın kıyısına çatal vurarak mı çağırıyorsunuz 
7- Gülüşerek konuşan gençleri, hafif ve zirzop buluyor musunuz 
8- Cinsellik hiç sözü edilmemesi gereken ayıp bir konu mudur 
10- Birçok bozukluğun üç beş kişiyi sallandırınca düzeleceğini kabul ediyor musunuz 
11- İçerlediğiniz kişilere, tanıdığınız büyüklerin forsunu kullanarak üstünlüğünüzü kanıtlamaktan zevk alıyor musunuz 
12- Şayet ülkeyi siz yönetseniz, vereceğiniz emirlere herkes uyduğu zaman her şeyin bir anda güllük gülistanlık olacağına inancınız tam mı 
13- Kalabalık bir yerde gözlerinizi havada bir noktaya daldırıp, sanki çevrenizde hiç kimse yokmuş gibi bacaklarınızı açarak oturuyor musunuz 
14- Evde kafası kızık, katı bir erkek gibi misiniz 
15- Arada sırada koyun kestiğiniz oluyor mu 
16- Bir devenin en iyi nasıl kesilebileceğine aklınız takılır mı 
17- Bir keman konçertosuna, darbukayı yeğ tutar mısınız 
18- Kişiliğinizi hep sert durarak mı belirtmek istersiniz 
19- Yere sümkürdüğünüz oluyor mu 
20- Bilgili olmadığınız konularda söylenenleri anlıyormuş gibi, kafa sallamak detiniz var mı 
21- Bir tabloyla bir sustalı arasında, birini almak zorunda kalsanız sustalı size daha çekimli gelmez mi 
22- Bir kanser araştırıcısı, yahut bir kimya bilgini olmaktansa milletvekili olmayı kendinize daha uygun bulmuyor musunuz 
23- Ezilenlerle ilgili fikir akımları, size de tehlikeli geliyor mu 
24- Sizi kollayan biri, bir haksızlık yaptığı zaman kendisini kızdırmamak için, sessiz duruyor musunuz 
25- Gözünüzün kestiklerine umacı gibi, gözünüzün kesmediklerine de kuzu gibi görünmeyi akıllılık sayıyor musunuz 
26- Seçim kazanmak için, elli bebek kesmek gerektiğini söyleseler, hemen yapar mıydınız 
27- Anlamını çıkaramadığınız karikatürler çok oluyor mu 
28- Arabanız olsa, herkesi geçmek istemez misiniz 
29- Biri şiir okusa, hemen uykunuz geliyor mu 
30- Kendinizi bayağı önemli bir kişi gibi hissediyor musunuz 

Şayet bu otuz sorunun da cevabına "Evet" diyorsanız hiç kuşkunuz olmasın yüzde yüz su katılmadık bir dangalaksınız. Politikada büyük ve üstün başarılar sağlayabilirsiniz. 

Yok şayet soruların yarısına "Evet" diyebiliyorsanız sadece dangalakımtraksınız. Politikadaki şansınız büyük olmayabilir. 

"Evet"ler yedi sorunun ötesine geçmediyse, hiç politikayla uğraşmayın. Politikacı olup demokrasiyi kurtarmanız için, hırtlık ve dangalaklık oranınız çok düşük. 
Unutmayın ki, bugünkü koşullar altında çağdaş olduğunuz ölçüde, bütün kapılar kapanacaktır yüzünüze. Ona göre ayağınızı denk alın ve kabil olduğu kadar dangalak olmaya çalışın. 
- 
Not 29 yıl önce yazılmış bir yazı... "Zurnada Peşrev Olmaz"dan... 



</TEXT>
</DOC>
