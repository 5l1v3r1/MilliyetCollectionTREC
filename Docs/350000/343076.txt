<DOC>
<DOCNO> 343076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sontur21.html </URL>
<DATE> 2005/05/16/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Birlikte yaşadığı kadına sarkıntılık yapan arkadaşını öldürdü 
</HEADLINE>
<TEXT>

     Osmaniye’de bir genç, birlikte içki içtikten sonra evine getirdiği arkadaşını, imam nikahıyla birlikte yaşadığı kadına sarkıntılık ettiği gerekçesiyle bıçaklayarak öldürdüğü iddiasıyla tutuklandı. 
     Emniyet Müdürlüğü’nden yapılan yazılı açıklamaya göre, Kazım Karabekir Mahallesi’ndeki bir evin yatak odasında bıçaklanarak öldürülmüş bulunan Burhan Ağca’nın 44 katil zanlısı olarak ev sahibi Adem Kurt 26 , gözaltına alındı. 
     Kurt’un, Ağca’yı imam nikahıyla birlikte yaşadığı P.H’ye sarkıntılık ettiği gerekçesiyle öldürdüğünü söylediği öğrenildi. 
     P.H’nin gece eve alkollü olarak gelen Adem Kurt ve arkadaşına meze ikram ettikten sonra annesinin evine gitmek üzere hazırlanırken, Ağca’nın yanına gelerek kendisine sarıldığını, bunun üzerine bağırarak tepki gösterdiğini söylediği bildirildi. 
     P.H’nin, "Bağırmam üzerine yanıma gelen eşim ve bana sarkıntılık eden arkadaşı, otomobille beni annemin evine götürdü. Bir süre sonra eşim, elinde bıçak ve kanlı gömlekle yeniden geldi. Bana sarkıntılık eden arkadaşını bıçakladığını, ancak, ölüp ölmediğini bilmediğini söyledi. Birlikte eve döndük. Adamın öldüğünü görünce beni tekrar annemin evine bırakıp otomobille uzaklaştı" dediği kaydedildi. 
     Adliyeye sevk edilen zanlı, çıkarıldığı mahkemece tutuklandı. 
     
</TEXT>
</DOC>
