<DOC>
<DOCNO> 306897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/yasam/axyas01.html </URL>
<DATE> 2005/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzaylılar var ve çok zekiler 
</HEADLINE>
<TEXT>


Son keşifler, uzayda bir 'hayat kuşağı'nın varlığını gösterdi. Bu kuşakta, bizden birkaç milyar yıl ileride canlıların olması ihtimali çok yüksek 

DIŞ HABERLER SERVİSİ 

Amerikalı çok sayıda astrofizik uzmanı, uzayda dünya dışı akıllı canlılar ET olması olasılığının, son keşiflerle iyice ağırlık kazandığını açıkladı. 
'İngiliz Yıldızlararası Topluluk' adlı derneğin yayın organı JBIS'te yer alan habere göre, bu olasılığı, geçen yıl Avustralyalı astronomların yaptığı 2 keşif çok güçlendirdi. Bu keşiflerin ilkinde, Güneş Sistemi'nin de yer aldığı Samanyolu Galaksisi'nde yaşamın doğmasına elverişli bir 'hayat kuşağı' bulundu. Bu kuşakta yer alan çok sayıda yıldız, galaksi merkezine uzaklıkları, yörünge ve büyüklükleri açısından, çevrelerinde dünya benzeri gezegenlerin bulunması için uygun fiziki şartlara sahip. 

'Ziyaret etmişlerdir' 
İkinci keşif ise, 'hayat kuşağı'ndaki yıldızların Güneş'e göre çok yaşlı olduklarının belirlenmesi oldu. 
Güneş'in bu kuşakta yer alan çoğu yıldızdan birkaç milyar yıl daha genç olduğuna dikkat çeken bilim adamları, bunun da, bu gezgenlerdeki olası yaşam formlarının, Dünya'dakinden en az birkaç milyar yıl daha yaşlı ve evrim sürecinde bu kadar yıl daha ileride olabileceğini gösteriyor. Son derece gelişkin bir medeniyet ve teknolojiye sahip olmaları gereken 'uzaylılar'ın, bu nedenle Dünya'yı keşfedip bazı ziyaretlerde bulunmuş olabileceğini kaydeden bilim adamları, "Bu nedenle bilim dünyası UFO'larla ilgili iddiaları önyargısız incelemeli, çünkü Dünya çok, çok gelişmiş komşu medeniyetler kümesinin ortasında olabilir" diye konuştu. 



</TEXT>
</DOC>
