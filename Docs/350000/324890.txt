<DOC>
<DOCNO> 324890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sontur40.html </URL>
<DATE> 2005/03/18/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Ayrıldığı eşinin ailesiyle mahkemelikti... Kayınpederini öldürdü 
</HEADLINE>
<TEXT>

     Hatay'ın İskenderun İlçesi'nde, bir süre önce anlaşarak ayrıldığı eşinin ailesiyle mahkemelik olan bir kişi, tartıştığı kayınpederini kalbinden bıçaklayarak öldürdü. 
     Alınan bilgiye göre, daha önce kayınbiraderiyle kavga ettiği için Adliye'ye ifade vermek üzere gelen Murat U. 27 ile eski kayınpederi Mehmet Razı 43 tartışmaya başladı. 
     Tartışarak yürüyen Murat U, kentin merkezi yeri olan Cumhuriyet Meydanı'nı çevreleyen kaldırımda, üzerinde taşıdığı bıçağı çıkararak Mehmet Razı'yı kalbinden bıçakladı. 
     Mehmet Razı olay yerinde yaşamını yitirirken, daha önce dolandırıcılık ve bıçaklama suçlarından sabıkası olduğu bildirilen Murat U, olay yerinden kaçtı. 
     Olayla ilgili soruşturmanın başladığı, Murat U'nun arandığı bildirildi. 
     
</TEXT>
</DOC>
