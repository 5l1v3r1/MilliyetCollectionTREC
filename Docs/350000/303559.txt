<DOC>
<DOCNO> 303559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/yasam/axyas01.html </URL>
<DATE> 2005/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Nerede bu millet 
</HEADLINE>
<TEXT>


Türkiye'nin deprem yardımının yetersizliği üzerine Kızılay Başkanı sert çıktı "Sanatçılar, kanaat önderleri, sivil toplum örgütleri, turizmciler neredeler Üzerimize ölü toprağı mı serpildi " 

AHMET ERHAN ÇELİK - DİLEK TAŞ Ankara 

Kızılay Başkanı Talat Yılmaz, tsunami felaketinden sonra bankalarda açtırılan bağış hesaplarına yeterli ilgi gösterilmediğini belirterek "Sanatçılar, kanaat önderleri, sivil toplum örgüteri neredeler Üzerimize ölü toprağı mı serpildi" dedi. 

1 dolar bile.. 
Yılmaz, Uzakdoğu'da iş yapan Türk turizm şirketlerinin de 1 dolar bile bağış yapmadığını açıkladı. Bu şirketlerin yıllardır Phuket, Maldivler ve Bangkok gibi yerlerden ciddi paralar kazandığını ifade eden Yılmaz, "Bağış listelerini internette yayınlayacağız. Hiç olmazsa sembolik yardımda bulunsunlar. Şimdi vefa borcunu ödemeleri gerekir" dedi. 

Farklı destek 
Asya Tur, Setur ve Etstur yetkilileri ise sert eleştirilere şu yanıtı verdi "Bağış yapmadık. Ancak turlarımızla bölgeye turist göndermeye devam ederek destek veriyoruz. Çalışanlarımız bireysel olarak yardım yapıyor." 

6 bin 361 kişi 
Kızılay hesaplarda toplanan bağışların toplamı, veznelerin dün kapanışı itibarıyla 992 bin YTL oldu. Dışişleri Bakanlığı'nın Kızılay adına İş Bankası'ndaki hesabı hariç 6 bin 361 kişi bağış yaptı. Başbakan Recep Tayyip Erdoğan da, milletvekillerinden, tsunaminin vurduğu Güney Asya'ya yardımda bulunmalarını istedi. Türkiye'nin ilk aşamada 1 milyon 250 bin dolar yardımda bulunduğunu kaydeden Erdoğan, AKP grubunun da başlatılan kampanyaya 50 bin YTL katkı sağladığını söyledi. 

İşte hesap numaraları 
Ziraat Bankası Etismesgut 
YTL 40437140 - 5001 
Dolar 40437140 - 5002 
Euro 40437140 - 5003 

İş Bankası Güvenevler 
YTL 4242 30400 328418 
Dolar 4242 044 3059 
Euro 4242 044 3063 

Koçbank Başkent 
YTL 11100111 
Dolar 22200222 
Euro 3330333 

Garanti Bankası Ankara 
YTL 6297000 
Dolar 9096000 
Euro 9095000 

Yapı Kredi Bank. Siteler 
YTL 1071532 - 6 
Dolar 3017248 - 6 
Euro 3017249 - 4 

Finansbank Ankara Şube 
YTL 12282683 
Dolar 12282676 
Euro 12282679 


</TEXT>
</DOC>
