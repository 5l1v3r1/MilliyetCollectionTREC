<DOC>
<DOCNO> 311112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sontur17.html </URL>
<DATE> 2005/01/31/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Şişli'de masaj salonuna fuhuş baskını 
</HEADLINE>
<TEXT>

     Şişli'de, fuhuş yapıldığı öne sürülen bir masaj salonunun sahibi ile 3 çalışanı gözaltına alındı. 
     İstanbul Asayiş Şube Müdürlüğü Ahlak Büro Amirliği'nden alınan bilgiye göre, müşteri gibi davranan 2 polis memuru, fuhuş yapıldığı öne sürülen Şişli'deki masaj salonuna gittiler. 
     Salonda görevli Meliha H. ve Sevim K'ya masaj yaptıran polisler, bu kadınların para karşılığı ilişkiye girme teklifinde bulunmaları ve pazarlıkta anlaşma sağlanması üzerine gerçek kimliklerini açıklayarak dışarıda bekleyen meslektaşlarıyla birlikte operasyon aşamasına geçtiler. 
     Operasyonda, Meliha H. ve Sevim K. ile işyeri sahibi Şennur Y. ve masaj salonunun hesaplarını tuttuğu bildirilen Nilgün T. gözaltına alındı. 
     Polisteki işlemleri tamamlanan 4 kadın, daha sonra adliyeye sevk edildi. 
     

     
</TEXT>
</DOC>
