<DOC>
<DOCNO> 318126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/yazar/civaoglu.html </URL>
<DATE> 2005/02/24/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Sahipler Konuklar 
</HEADLINE>
<TEXT>


Hükümetin "ev sahibi" bakanları var... Bir de "konuk" bakanları... Kararlar alınırken, AKP kök hücresinden olan "ev sahibi... 
Bakanların" ağır bastıkları izlenimi var. "Kök hücreleri" uyum sağlamayan, "ithal" bakanların sesleri hafif kalıyor. 
Şu son "sağlık kaosu" da böyle bir "hiyerarşi" nedenine dayalı olabilir. 
"Konuk bakanlardan" Çalışma ve Sosyal Güvenlik Bakanı Murat Başesgioğlu, "SSK hastanelerinin Sağlık Bakanlığı'na devri" için de istekli görünmemişti. 
Onun "gerekli altyapının hazır olmadığı yolundaki kaygıları" siyaset kulislerinde dolaşıyordu. 
Ancak, önünde sonunda nihayet bir konuktu. 
İç hükümete sesi ulaşamadı. 
"Ev sahiplerinden..." Sağlık Bakanı'nın dediği oldu... 
Oldu da sonucu .. 
İşte, gazete sayfalarında, televizyon ekranlarında her şey tabak gibi ortada. 
Tevil götürür tarafı olmayan büyük bir acemilik ve başarısızlık. 

Hangisi doğru 
Şu hastane manzaraları için Başbakan Recep Tayyip Erdoğan'ın yorumu, "abartılıyor" oldu. 
Öyle mi 
Ama... 
Sağlık Bakanlığı Müsteşarı Profesör Ünüvar ise dün, Mehmet Ali Birand'ın Manşet Programı'nda "sağlıkta yeni uygulama için Kriz Merkezi kurulduğunu" açıkladı. 
Peki, bu ne demek oluyor 
................ 
Ortada hiç sorun yoksa, birkaç görüntüyü medya abartıyorsa... Sağlık Bakanlığı neden bir "Kriz Merkezi" kurmak gereğini duymuş 
Müsteşar Bey, medyadan mı 
Muhalefetin sözcüsü mü 
Sıradan birkaç görüntü için "Kriz Merkezi" kurulur mu 
Yok... Eğer gerçekten "Kriz Merkezi" kurulmasını gerektirecek bir büyük sorun varsa, bunu, müsteşarın veya bakanının, hükümetin başındaki Recep Tayyip Erdoğan'a söylemeleri gerekmez miydi 
"Sayın Başbakanım... 
Biz hata ettik. 
Bu işe hazırlıksız kalkıştık. 
Önce otomasyon altyapısını oluşturmalıydık. Böylece, adım atamayacak hastaları altı kez numara almak, fotokopiler çektirmek, kayıt yaptırmak kuyruklarında çile çektirmezdik. 
Personeli eğitmedik. Onları psikolojik olarak da hazırlayamadık. 
Eczanelere güven veremedik. 
Bu çileden sonra kapı kapı ilaç arıyorlar. İlaç olan eczaneler de pahalı ilaçları, - bedelini devletten alamayız kaygısıyla - vermiyorlar. 
Bunun bedeli, bütçede öngörülenden çok daha fazla olacak. 
Ekonomik tarafı da ayağımıza dolaşabilir..." 
Onlar "ev sahibi" sayıldıkları için belki, sözleri dikkate alınır. 

Aklın yolu 
Aslında hükümetin "tek çatıda toplama" kararı doğrudur. 
Ama... Çok iyi, bilinçli ve profesyonelce bir hazırlık sonrasında yapılmak koşuluyla... 
Tıpkı, "sosyal güvenliğin, emeklilik boyutunu da tek çatı altına toplamak gereği" gibi... 
Doğru hedefe, yanlış yol haritasıyla ve "bilmeyen" kılavuzla varılmaz. 
"Biz yapalım da zamanla düzeltiriz" zihniyeti çok vahim ve yanlıştır. 
Çünkü... 
Sağlık, "kervan yolda düzülür" mantığına konu edilemez. 
Bu vebalin sahipleri, acaba, "Hastaneler kaosundaki" masum çocukların, kendi soyadlarını taşımalarını isterler miydi 
Çocuklar bu ülkenin "konukları" değil, gerçek "sahipleri"dir. 
Geleceğidir. 



</TEXT>
</DOC>
