<DOC>
<DOCNO> 330807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sonspo31.html </URL>
<DATE> 2005/04/06/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Alex Kafam transfer haberleriyle meşgul değil... 
</HEADLINE>
<TEXT>

     Fenerbahçe'nin Brezilyalı yıldız futbolcusu Alex, İspanya'nın Real Madrid Kulübü'nün transfer listesinde olduğu şeklindeki haberlere inanmadığını söyledi. 
     Samandıra Tesisleri'nde gazetecilerin sorularını yanıtlayan Alex, transfer dedikodularının kafasını kurcalamadığını belirterek, ''Geçen yıldan beri eski teknik direktörümle görüşmedim. Benim kafam bu tür şeylerle meşgul değil. Onun ağzından yazıldığını da sanmıyorum. Bu konu kafamı kurcalamıyor. Belki gazeteci olsaydım, kurcalardı'' dedi. 
     Bir gazetecinin, ''Gaziantepspor maçında sarı kartı bilerek mi gördün'' sorusuna Brezilyalı futbolcu, ''Maç sırasında pozisyon gereği kart gördüm. Kafam o tip şeylerle dolu değil. öyle olsa, zaten kendini oyuna veremezsin. Kaliteli bir kadromuz var. Sakaryaspor maçında yerime kim oynarsa, başarılı olacaktır'' yanıtını verdi. 
     Sakaryaspor'un geçen hafta iyi bir galibiyet aldığını hatırlatan Alex, Fenerbahçe'nin de iyi bir takım olduğunu ve Sakarya deplasmanından 3 puanla döneceklerine inandığını söyledi. 

     
</TEXT>
</DOC>
