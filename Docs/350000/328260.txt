<DOC>
<DOCNO> 328260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sontur31.html </URL>
<DATE> 2005/03/29/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
İstanbul yolunda yanan kamyon korkuttu... 
</HEADLINE>
<TEXT>

     İstanbul yolunun Düzce kesiminde kasasında beyaz eşya ve mobilya bulunan bir kamyon yandı. Yangın nedeniyle karayolunun İstanbul yönü bir süre trafiğe kapatıldı. 
     Alınan bilgiye göre, Kars'tan İstanbul yönüne giden Musa Karadağ yönetimindeki 36 SA 692 plakalı ev eşyası yüklü kamyonun, E-80 karayolunun Gümüşova rampalarında motor bölümünde henüz belirlenemeyen bir nedenle yangın çıktı. Rüzgarın da etkisiyle büyüyen yangın, şoför Karadağ'ın müdahalesine rağmen kasadaki eşyalara sıçradı. Bu sırada eşyaların arasında bulunan mutfak tüpü patladı. 
     Düzce ve Sakarya'nın Hendek İlçe Belediyesi'ne ait itfaiye ekiplerinin müdahalesiyle söndürülen yangında, kamyon ve kasasındaki eşyalar kullanılamaz hale geldi. 
     Bu arada, eşyalar arasında bulunan çok sayıda Kuranıkerim de yandı. 
     Yangın nedeniyle E-80 karayolunun İstanbul yönü yaklaşık yarım saat trafiğe kapatıldı. 
     
</TEXT>
</DOC>
