<DOC>
<DOCNO> 311739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sonspo23.html </URL>
<DATE> 2005/02/02/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Daum Erman Toroğlu sadece ünlü, büyük değil... 
</HEADLINE>
<TEXT>

     Fenerbahçe Teknik Direktörü Christoph Daum, Nicolas Anelka'nın transferinden dolayı çok mutlu olduklarını ifade ederek, ''Bu transfer Fenerbahçe'nin Avrupa yolunda büyük bir adımıdır'' dedi. 
     Samandıra Tesisleri'nde antrenmandan sonra basın mensuplarına Anelka'nın transferini değerlendiren Alman teknik adam, transferi gerçekleştiren başkan Aziz Yıldırım ve yönetime teşekkür borçlu olduklarını kaydederek, ''Zor bir transferdi. Anelka'yı başka kulüpler de istiyordu. Başkan ve yönetimimiz Fransız futbolcuyu transfer etmeyi başardı. Bu, Fenerbahçe'nin geleceği için atılan adımlardan bir tanesidir'' diye konuştu. 
     Anelka ile ilgili duyduğu şeylerin olumlu olduğunu anlatan Daum, şöyle devam etti 
     ''Anelka'nın futbolculuğunu konuşmak yersiz. Çok potansiyeli olan bir oyuncu, bunu herkes biliyor. Takıma çok büyük desteği olacak. Tecrübeleri ve deneyimlerini diğer oyunculara aktaracak. Anelka'nın Fenerbahçe ailesine uyum sağlayacağını düşünüyorum. Bana göre bu transfer Fenerbahçe'nin Avrupa yolunda büyük bir adımıdır. Fenerbahçe kaliteli oyuncularla Avrupa'da diğer takımlarla eşit mücadele etme şansını yakalayacak.'' 

     
</TEXT>
</DOC>
