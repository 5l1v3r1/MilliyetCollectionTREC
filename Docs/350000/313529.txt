<DOC>
<DOCNO> 313529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sonspo19.html </URL>
<DATE> 2005/02/08/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Beşiktaş kar altında çalıştı... 
</HEADLINE>
<TEXT>

     Beşiktaş, Denizlispor maçı hazırlıklarını yoğun kar yağışı altında gerçekleştirdiği antrenmanla sürdürdü. 
     Teknik direktör Rıza Çalımbay yönetiminde kardan temizlenen sahanın yarısında gerçekleştirilen idmanda, siyah-beyazlı futbolcular kondisyon ve pas çalışmasının ardından çift kale maç oynadı. 
     Antrenmana milli takım kamplarında bulunan Carew ve Pancu ile ayağında ağrıları olan kaleci Ramazan ve hasta olan Ahmet Dursun katılmadı. Sakatlığı süren Emre ise takımdan ayrı fizyoterapist eşliğinde çalıştı. 
     Bu arada zaman zaman karın tipi şeklinde yağması futbolcuları idmanda bir hayli zorladı. 
     Beşiktaş, Denizlispor maçı hazırlıklarını yarın yapacağı antrenmanla sürdürecek. 
     
</TEXT>
</DOC>
