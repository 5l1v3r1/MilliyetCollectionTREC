<DOC>
<DOCNO> 346958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/son/sonspo10.html </URL>
<DATE> 2005/05/29/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Efes Pilsen- Beşiktaş arasındaki final serisinin ilk maçı yarın yapılacak 
</HEADLINE>
<TEXT>

     Türkiye Basketbol Ligi’nde TBL , Efes Pilsen ile Beşiktaş takımları arasında oynanacak play-off final serisinin ilk maçı yarın yapılacak. 
     Abdi İpekçi Spor Salonu’nda saat 18.30’da başlayacak olan karşılaşmayı Engin Kennerman, Halil Baldemir ve Berk Torun hakem üçlüsü yönetecek. Karşılaşma Kanal 1’den naklen yayınlanacak. 
     Yarı finalde Fenerbahçe’yi eleyen Efes Pilsen ile Ülkerspor’u devre dışı bırakan Beşiktaş arasındaki seriye, normal ligde rakibini iki maçta da yenen Efes Pilsen 1-0 önde başlayacak. Seri 2 Haziran Perşembe ve 5 Haziran Pazar günü oynanacak maçlarla devam edecek. 
     Gerekmesi halinde sonraki maçlar 7, 10 ve 12 Haziran’da yapılacak. 
     
     SAHA AVANTAJI EFES PİLSEN’İN 
     Final serisinde Efes Pilsen saha avantajına da sahip olacak. Bu nedenle ilk maç Efes Pilsen’in sahası Abdi İpekçi Spor Salonu’nda yapılacak. Sonraki 2 maç Beşiktaş’ın sahası BJK Akatlar Kültür ve Spor Kompleksi’nde oynanacak. Seri devam ederse, 4. maç Abdi İpekçi, 5. maç BJK Akatlar ve 6. maç Abdi İpekçi’de olacak. 
     Bu arada, final karşılaşmalarının tamamı, ATV ve Kanal 1 ekranlarından canlı yayınlanacak. Serinin hafta içinde oynanacak maçlarını Kanal 1, hafta sonundakileri ise ATV yayınlayacak. 
     
     BU SEZON LİGDEKİ MAÇLARI 
     Efes Pilsen, bu sezon Beşiktaş ile oynadığı iki lig maçını da kazandı. 
     İki takım sezonun ilk yarısındaki maçta 30 Aralık 2004’te Abdi İpekçi Spor Salonu’nda karşı karşıya gelirken, Efes Pilsen sahadan 81-72 galip ayrılmayı başardı. Lacivert-beyazlılar büyük çekişmeye 
     sahne olan 10 Nisan 2005 tarihli rövanş maçında ise rakibini BJK Akatlar Kültür ve Spor Kompleksi’nde 81-78 mağlup etti. 
     
     FİNAL MAÇLARI 
     Efes Pilsen ile Beşiktaş arasında oynanacak TBL play-off final serisi maçlarının programı şöyle 
     
     30 Mayıs Pazartesi 
     18.30 Efes Pilsen-Beşiktaş Abdi İpekçi . 
     
     2 Haziran Perşembe 
     19.30 Beşiktaş-Efes Pilsen BJK Akatlar . 
     
     5 Haziran Pazar 
     15.00 Beşiktaş-Efes Pilsen BJK Akatlar . 
     
     7 Haziran Salı 
     18.30 Efes Pilsen-Beşiktaş Abdi İpekçi Gerekirse . 
     
     10 Haziran Cuma 
     19.30 Beşiktaş-Efes Pilsen BJK Akatlar Gerekirse . 
     
     12 Haziran Pazar 
     15.00 Efes Pilsen-Beşiktaş Abdi İpekçi Gerekirse . 
     
</TEXT>
</DOC>
