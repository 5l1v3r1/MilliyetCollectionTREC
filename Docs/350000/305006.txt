<DOC>
<DOCNO> 305006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/yasam/axyas01.html </URL>
<DATE> 2005/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk taciri Tsunami işleri açtı 
</HEADLINE>
<TEXT>


İngiliz The People gazetesi, Tayland'da tsunami felaketinde ailelerini kaybeden çocukları seks için pazarlayan bir çocuk tacirini ortaya çıkardı 

NEVSAL ELEVLİ Londra 

The People muhabirinin 'pedofili' çocuklara cinsel ilgi duyan kişi gibi davranarak tanıştığı Nirat Srisamanawat 62 , tsunamiden sonra yüzlerce çocuğun yetim kalmasıyla işlerinin açıldığını söyledi. 

Saati 75 YTL 
Muhabire saati 30 sterline 75 YTL 13 yaşında bir erkek çocuk pazarlayan Srisamanawat, otellerde yakalanma riskinin yüksek olduğu gerekçesiyle gazeteciyi Pattaya'daki evine götürdü. İsmi açıklanmayan muhabir, bir yatak odasında Tong adlı evsiz çocukla tanıştıktan sonra bir bahaneyle evden çıktı. 

Çoğunlukla turistler 
Srisamanawat, 30 sterline erkek çocukların çıplak olduğu fotoğraflar sattığını da söyledi. Çok sayıda İngiliz, Alman ve ABD'li müşterisi olduğunu belirten çocuk taciri, "Onlar da benim gibi küçük erkek çocuklarından hoşlanıyorlar" dedi. 



</TEXT>
</DOC>
