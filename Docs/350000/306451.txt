<DOC>
<DOCNO> 306451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/soneko28.html </URL>
<DATE> 2005/01/14/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Fitch, bazı bankaların kredi notunu artırdı... 
</HEADLINE>
<TEXT>

     Türkiye'nin kredi notunu artıran ve görünümünü durağandan pozitife çeviren uluslararası kredi derecelendirme kuruluşu Fitch, bugün de bazı Türk bankaları ile finans kuruluşlarının görünümünü değiştirerek notunu artırdı. 
     Fitch'den yapılan açıklamada, kredi notu değişikliğinden etkilenen banka grupları şöyle 
     -Uzun dönem için YTL ve döviz cinsinden kredi notu ''B ''den ''BB-''ye ve destek notu 4'ten 3'e yükseltilerek görünümü pozitiften durağana dönüştürülenler Ziraat Bankası, Türkiye Halk Bankası, Türkiye Kalkınma Bankası ve Türkiye Sınai Kalkınma Bankası. 
     Fitch, Bu gruptaki bankaların kredi notunun artırılmasına gerekçe olarak, ''kamu bankaları'' ya da ''devlet garantisindeki bankalar'' olmalarını gösterdi. 
     -Uzun dönem için YTL ve döviz cinsinden kredi notu ''B '' olarak kalmasına rağmen destek notları 5'ten 4'e yükseltilerek görünümleri durağandan pozitife dönüştürülenler Denizbank ve Finansbank. 
     Fitch, söz konusu bankalardaki ''karlılığın güçlenmesini'' görünüm değişikliğinin nedeni olarak gösterdi. Bankaların aktif kalitelerini artırdıklarını kaydeden Fitch, sermaye yapılarının ise ''daha iyi'' hale geldiğini ifade etti. 
     Kredi derecelendirme kuruluşu, Denizbank ve Finansbank'la birlikte aynı grupta değerlendirdiği Dışbank'ın ise görünümünü pozitife çevirmedi. Bu durumda Dışbank'ta yapılan tek değişiklik, ülke puanı artışından kaynaklanan destek notunun 5'ten 4'e yükseltilmesi oldu. 
     -Uzun dönem için döviz cinsinden kredi notları ''B ''dan ''BB-''ye, YTL cinsi kredi notları ise ''BB''den ''BB ''ya ve destek notları 4'ten 3'e yükseltilerek görünümü pozitiften durağana dönüştürülenler HSBC Bank, Koç Bank ve Kuveyt-Türk Evkaf Finans Kurumu. 
     Kredi derecelendirme kuruluşu Fitch, bu gruptaki banka ve finans kurumlarının yabancı sermaye paylarının yüksek olması nedeniyle ortaklarından destek alma potansiyellerinin yüksek olduğunu bildirdi. 
     -Uzun dönem için döviz cinsinden kredi notları ''B ''dan ''BB-''ye ve YTL cinsi kredi notları ise ''BB''den ''BB ''ya yükseltilerek görünümü pozitiften durağana dönüştürülenler Akbank, Türk Ekonomi Bankası, Türkiye Garanti Bankası ve Türkiye İş Bankası. 
     Fitch, bu gruptaki bankaların uzun dönem için borçlanma notlarının artırılışına gerekçe olarak finansal güçlerini artırmalarını gösterdi. 
     Uluslararası kredi derecelendirme kuruluşu, Garanti Bankası'nın iştiraklerinden Garanti Faktoring ve Garanti Finansal Kiralama'nın da uzun dönem için YTL ve döviz cinsinden kredi notlarını ''B ''dan ''BB-''ye yükselterek görünümlerini pozitiften durağana dönüştürdü. Bu değişikliklere gerekçe olarak ''Garanti Bankası'nda yapılan not değişikliğinin yakın bağ nedeniyle söz konusu iştirakleri etkilemesi'' gösterildi. 
     Yapı Kredi Bankası'nın ''B '' olan uzun dönem için YTL ve döviz cinsinden kredi notunu değiştirmeyen Fitch, görünümünü de pozitiften durağana dönüştürdü. Fitch, buna gerekçe olarak ''ülke notunda yapılan artırımın, her zaman aynı şekilde yansıtılmayabileceğini'' gösterdi. 
     
</TEXT>
</DOC>
