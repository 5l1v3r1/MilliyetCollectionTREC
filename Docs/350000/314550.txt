<DOC>
<DOCNO> 314550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sonyas05.html </URL>
<DATE> 2005/02/11/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Yol inşaatı sırasında Çin Seddi'ni yıktılar 
</HEADLINE>
<TEXT>

     PEKİN, DHA 

      DÜNYANIN 7 harikasından biri olan ve Dünya Mirası listesinde yer alan Çin Seddi'nin bir bölümünün geçen ay yapılan yol açma çalışmaları sırasında yıkıldığı ortaya çıktı. 
     Çin medyasında yer alan haberlere göre, Çin Seddi'nin Ningxia özerk bölgesindeki Zhongwei şehri yakınlarında en az 100 metrelik bölümü ikiye ayrıldı. İnşaat işçilerinin yol açmaya çalışırken 'yanlışlıkla' seddi yıktığı belirtiliyor. Yıkılan bölüm, 1368-1644 yılları arasında hüküm süren Ming Hanedanı döneminde inşaa edilmişti. 
     Çinli yetkililer, 'kazayla' ilgili soruşturma açıldığını ve sorumluların cezalandırılacağını duyurdu. Ancak geçen sene Ningxia bölgesinde duvarın yaklyaşık 400 metrelik bölümü yağmalanmış ve hırsızlar bulunamamıştı. Yerel yetkililer cezaların hafif kaldığını belirterek, Çin Seddi'ni korumak için sorumlulara daha ağır bedel ödetilmesi gerektiğini savunuyor. 
     
</TEXT>
</DOC>
