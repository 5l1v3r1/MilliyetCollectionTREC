<DOC>
<DOCNO> 313747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sondun36.html </URL>
<DATE> 2005/02/09/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Bağdat'ın kuzeyindeki saldırı ve çatışmalarda 9 Iraklı öldürüldü... 
</HEADLINE>
<TEXT>

     Bağdat'ın kuzeyinde düzenlenen saldırılar ve çıkan çatışmalarda 4'ü polis, 2'si asker 9 Iraklının öldüğü bildirildi. 
     Irak polisinden Yarbay Nayif Hamid, Bağdat'ın kuzeyindeki Samarra kentinde meydana gelen patlamada 4 polisin öldüğü, 2'sinin yaralandığını belirtti. 
     Amerikan ordusu da dün akşam Balad yakınlarında, bomba yerleştirmeye çalışan bir kişinin öldürüldüğünü duyurdu. 
     Bu arada Beyci kentindeki bir karakolu hedef alan havan topu mermisinin patlaması sonucu, karakol yakınından geçen sivil bir Iraklının öldüğü kaydedildi. 
     Öte yandan, Duluiye kentinde direnişçilerle askerler arasında dün gece çıkan çatışmada 2 Iraklı asker ve bir direnişçinin öldüğü belirtildi. 
     
</TEXT>
</DOC>
