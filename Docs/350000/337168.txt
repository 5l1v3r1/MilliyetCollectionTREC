<DOC>
<DOCNO> 337168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sonyas08.html </URL>
<DATE> 2005/04/26/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Aşı olurken korkudan türkü söyledi 
</HEADLINE>
<TEXT>

     Onur SAĞSÖZ DHA 

SAĞLIK Bakanlığı'nca başlatılan Kızamık Aşısı Günleri' ilginç görüntülere sahne oldu. Erzurum'da, Kazım Yurdalan İlköğretim Okulu'nda gerçekleştirilen kampanyada, çocuklar aşı korkusunu yenmek için şarkılar söyleyip, göbek attı. Öğrencilerden Murat Tutum'un ise, tam aşı olduğu sırada korkusunu bastırmak için bağırarak türkü söylemesi herkesi güldürdü. 
     Kazım Yurdalan İlköğretim Okulu öğrencilerine, aşı öncesi çilokata ve balon dağıtıldı. Aşı korkusuna kapılmamaları için düzenlenen etkinlikte, öğrenciler şarkılar söyleyip, müzik eşliğinde dans ederek, göbek attı. Öğrenciler daha sonra aşı kuyruğuna girdi. 
     Bu arada, 4'üncü sınıf öğrencisi 11 yaşındaki Murat Tutum'un davranışı aşı olmak için sıra bekleyen çocukları bile güldürdü. Tam aşının olduğu sırada bağırarak türkü söylemeye başlayan Murat Tutum, "Korkumu türkü söyleyerek yendim'' dedi. 
     
</TEXT>
</DOC>
