<DOC>
<DOCNO> 330819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sontur04.html </URL>
<DATE> 2005/04/06/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Kazada ölen gencin cep telefonuna 5 dakika sonra mesaj geldi.. 
</HEADLINE>
<TEXT>

     Mesut IŞIK GEBZE Kocaeli , DHA 

GEBZE'de otomobilin çarpması sonucu yaşamını yitiren 25 yaşındaki Ali Özer'in, cep telefonuna kazadan 5 dakika sonra nişanlısından "Canım eve geldiğinde beni 3 defa çaldır. Öptüm'' mesajı geldi. 
     Geçen pazar akşamı saat 20.45 sıralarında meydana gelen kazada, Adapazarı'nda yaşayan nişanlısının yanından dönen Ali Özer, Gebze'nin Köşklüçeşme Mahallesi'nde D- 100 Karayolu'nın Alemdar Köprüsü'nde otobüsten inerek, yan yola geçti. 
     Bu sırada Ömer İlhan yönetimindeki 41 T 3274 plakalı otomobilin altında kalan Ali Özer, olay yerinde yaşamını yitirdi. Polis, kaza yerinde araştırma yaparken, yaklaşık 5 dakika sonra Ali Özer'in cep telefonuna "Canım eve varınca beni 3 defa çaldır. Öptüm'' mesajı geldi. 
     Mesajı gönderenin nişanlısı olduğu belirlenen Ali Özer'in cenazesi Gebze Belediye Hastanesi morguna kaldırıldı. Gözaltına alınan otomobil sürücüsü Ömer ilhan, hakkındaki yasal işlemlerin ardından sevk edildiği adliyede çıkarıldığı nöbetçi mahkeme tarafından tutuksuz yargılanmak üzere serebst bırakıldı. 
     
</TEXT>
</DOC>
