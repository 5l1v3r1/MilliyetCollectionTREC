<DOC>
<DOCNO> 312894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sonsiy14.html </URL>
<DATE> 2005/02/06/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Irak Türkmen Cephesi Kerkük üzerindeki oyunlar devam ediyor... 
</HEADLINE>
<TEXT>

     Irak Türkmen Cephesi ITC Yürütme Kurulu Başkanı Dr. Faruk Abdullah Abdurrahman, ''Kerkük üzerinde oynanan oyunların devam ettiğini'' söyledi. 
     AA muhabirine açıklama yapan Abdurrahman, ''Kerkük'ü daha önce zorla Irak'tan koparmak isteyen grupların, şimdilerde bunu kanuni gerekçelere dayandırarak yapmak istediklerini'' belirterek, ''Kerkük üzerindeki oyunlar devam ediyor'' dedi. 
     ''Yapılan referandumun, Kerkük'ün Irak'tan koparılması için daha önce başlatılan planlı çalışmaların bir devamı olduğunu'' ifade eden Abdurrahman, şunları söyledi 
     ''Biz Türkmenler olarak bunu her platformda dile getirdik ve dile getirmeye devam edeceğiz. Ama ne yazık ki bu gruplar güç ve kuvvet yoluyla demografik bir yapıyı değiştirmek, kanun ve insanlık dışı yollarla Kerkük'ü Irak'tan alarak başka bir bölgeye bağlamak istiyorlar. Biz buna şiddetle karşı çıkacağız. Kerkük'ü Türkmen özelliğine sahip bir kent olarak devam ettireceğiz. Kerkük ve civarında yaşayan Türkmenler olanlara razı olmaz.'' 
     
</TEXT>
</DOC>
