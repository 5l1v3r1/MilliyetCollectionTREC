<DOC>
<DOCNO> 314667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/son/sondun22.html </URL>
<DATE> 2005/02/12/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Küba lideri Castro'dan Chavez'e suikas uyarısı... 
</HEADLINE>
<TEXT>

     Küba lideri Fidel Castro, Venezüella Devlet Başkanı Hugo Chavez'e olası bir suikast girişimine karşı ABD'yi uyardı. 
     Castro, küreselleşme ve serbest pazar ekonomilerinin olumsuzlukları konusundaki 5 günlük konferansın kapanışında yaptığı yaklaşık 6 saat süren konuşmasında, dünya kamuoyuna seslenerek, ''Chavez'e suikast düzenlenmesi halinde bunun sorumluluğunun doğrudan ABD Başkanı George Bush'a ait olacağını'' söyledi. 
     Venezüella ordusu suikast girişiminde bulunsa bile yine Chavez'in ölümünden ABD'nin sorumlu olacağını açıklayan Castro, kendisinin de daha önce böyle girişimlerden kurtulduğunu anımsattı. 
     Castro, ABD'nin olası Küba müdahalesi için de, Kübalıların son kadın ve erkeğe kadar gerilla taktikleriyle kendilerini savunmaya hazır olduklarını, ölünceye kadar savaşacağını söyledi. 
     
</TEXT>
</DOC>
