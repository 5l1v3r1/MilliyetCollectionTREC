<DOC>
<DOCNO> 344678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sonyas08.html </URL>
<DATE> 2005/05/21/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Sertab Erener, KKTC'de yardıma muhtaç çocuklar için konser verdi 
</HEADLINE>
<TEXT>

     Sanatçı Sertap Erener, Eurovision Şarkı Yarışması’nda favorisinin İngiltere ve Yunanistan olduğunu söyledi. 
     Sertap Erener, KKTC’de yardıma muhtaç çocukların barındığı SOS Çocuk Köyü yararına Girne Jasmine Court Hotel’de konser verdi. 
     Konser öncesi gazetecilerin sorularını da yanıtlayan Sertap Erener, böyle bir organizasyonda yer almaktan mutlu olduğunu belirterek, yaz aylarında Kızılay’ın organizasyonuyla Anadolu’ya turne yapacağını ve "baba beni okula gönder, anne beni okula gönder" kampanyasına destek vereceğini bildirdi. 
     Erener, çocukların gelecek kuşaklar olduğunu ve onlara sağlam bir altyapı bırakmak gerektiğini belirterek, çocuklarını okula göndermeleri yönünde aileleri bilinçlendirmek için elinden geleni yapacağını kaydetti. 
     Bir soru üzerine, Eurovision şarkı yarışmasında favorisinin Yunanistan ve İngiltere olduğunu söyleyen Erener, Türkiye’yi temsil eden şarkının seçiminde bir katkısı olmadığını da belirtti. 
     
</TEXT>
</DOC>
