<DOC>
<DOCNO> 337173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sonyas13.html </URL>
<DATE> 2005/04/26/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Dünyanın en büyük 3. mağarası Seydişehir'de... 
</HEADLINE>
<TEXT>

     Seydişehir’deki Tınaztepe mağarası 22 kilometre uzunluğuyla Türkiye’nin en büyük, dünyanın üçüncü büyük mağarası. 230 milyon yılda oluştuğu belirlenen dev mağara 2 yıl önce ziyarete açıldı. Ancak tanıtım eksikliği nedeniyle ziyaretçilerin ilgisini çekmedi. İçinde göletler bile bulunan mağaranın astım ve bronşite iyi geldiği söyleniyor. 1970 yılında kaptan Cousteau’nun da ziyaret ettiği Tınaztepe mağarası, ünlü gezginin dünya harikaları listesinde de yer alıyor. 
     Konya’nın Seydişehir İlçesi’nde yaklaşık 230 milyon yılda oluştuğu belirtilen Tınaztepe Mağarası, travertenleri, sarkıt-dikitleri, kar ve yağmur sularının oluşturduğu gölcüklerinin güzelliğiyle görenleri büyülüyor. 
     1970 yılında kaptan Cousteau’nun da ziyaret ettiği Tınaztepe mağarası, ünlü gezginin dünya harikaları listesinde de yer alıyor. 
     Gezilebilen mesafesi yaklaşık 1580 metre olan mağaranın varlığı, ilk kez 1968 yılında bölgeye gelen Fransız bilim adamlarınca belirlendi. Araştırmacı Jacques Cousteau ve arkadaşları, 1970 yılında Suğla Gölü ve onu besleyen su kaynaklarında yaptıkları araştırmada, Tınaztepe Mağarası’nı keşfederek, mağaranın toplam uzunluğunun 22 kilometre olduğunu tespit etti. 
     Mağara, gerekli çalışmalar yapılamadığı için 2003 yılına kadar turizme açılamadı. 2003 yılının Ocak ayında Çelmeli Turizm Ltd. Şti’yekiralanan mağara, yapılan çalışmaların ardından aynı yılın Temmuz ayında turizme kazandırıldı. 
     İçine yapılan köprüler ve ışıklandırmalarla gezilebilen Tınaztepe Mağarası, tavan ve yanlardaki çatlaklardan sızan kar ve yağmur sularının oluşturduğu travertenler, sarkıt-dikitler ve suların zemindeoluşturduğu gölcükleriyle görenleri adeta büyülüyor. Sızan suların oluşturduğu küçük şelaleler, 18.4-36.5 derece sıcaklıklarıyla, astım ve bronşit hastalarının da akınına uğruyor. Çevresini saran yeşillikler ve karlı dağların oluşturduğu görüntüyle doğa tutkunlarını çeken mağara, 2004 yılında 15 bin kişi tarafından ziyaret edildi. 
     
     GÖLDE BOT GEZİNTİSİ 
     Çelmeli Turizm Ltd. Şti’nin sahibi Hasan Çelmeli, doğa harikası mağarayı turizme kazandırmanın mutluluğunu yaşadıklarını söyledi. Henüz yeni turizme açılmasına ve herhangi bir turla anlaşılmamasına karşın, geçen yıl mağaraya beklenenin üzerinde turist geldiğini belirten Çelmeli, 15 bin rakamını hiç düşünmedik. İçi ve dışıyla ayrı bir güzelliğe sahip Tınaztepe Mağarası, kısa zamanda mağara tutkunlarının değişmez adresi olduö dedi. 
     Çelmeli, 2005 yılında 20 bin yerli ve yabancı turist beklediklerini ifade ederek, şunları kaydetti 
     Mağaranın açık olan bölümü 1580 metre. Sonunda ise yaklaşık 35 metre derinliğinde bir gölet bulunuyor. Biz, kuracağımız bir asansörle gölete inmeyi ve burada bot gezintisi düzenlemeyi hedefliyoruz çünkü göletin çevresi tam gezilemiyor. Bot gezintileriyle mağara turizm açısından kendini tamamlayacakö 
     
</TEXT>
</DOC>
