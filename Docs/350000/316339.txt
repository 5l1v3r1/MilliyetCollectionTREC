<DOC>
<DOCNO> 316339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/yazar/tamer.html </URL>
<DATE> 2005/02/18/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Başbakan'ın söyleyecek sözü olmalı 
</HEADLINE>
<TEXT>


Bugünkü köşemi, dünkü gazetelerden dikkatimi çeken ve önümüzdeki günlerde de gündemde kalacak önemli bazı haber ve yorumlara ayırıyorum. Temennim, yakın zamana kadar gündemi yönetmeyi başaran Başbakan Tayyip Erdoğan'ın enerjisini tsunami bölgesi ve Afrika yerine, Türkiye'de giderek tırmanan tansiyonu düşürmeye harcaması. Sorunlardan kaçmanın faturası her zaman daha ağır olmuyor mu 
Hürriyet, Şükrü Küçükşahin'in yazısından Tutuklu Elektrik Üretim A.Ş. Genel Müdür vekili Önder Piyade'nin aralık ayında yardımcıları, daire başkanları ve özel kalem müdürünü 3,5 milyar lira tutan konaklama ve yiyecek masrafını bir kamu bankasına ödeterek Mevlana Türbesi'ne götürmesi, tövbek r olduklarını kanıtlamıyor. Enerji operasyonundaki siyasi boyut, hiç de küçümsenecek gibi değil. CHP'den AKP'ye transfer olan 2 milletvekilinin adlarının bu operasyonda sık sık geçiyor olması, en çok da AKP'yi ve Başbakan Erdoğan'ı düşündürüyor olmalı. Transferler Erdoğan'ın bilgisi ve isteği dahilinde, AKP'nin 2 numaralı ismi ve ne yazık ki operasyonda adı kullanılan Dengir Mir Mehmet Fırat'ın katkılarıyla gerçekleşmişti. O dönem transferlerle ilgili 3 yazı yazmış, birinin başlığını da CHP Genel Başkanı Deniz Baykal'ın bana söylediği, "Bu transferler kirli" diye koymuştum. 

Yine hasta adam mı 
Hürriyet, Cüneyt Ülsever'in köşe yazısından Kerkük meselesiyle ilgili hükümet ve AKP çevrelerinde o kadar çok popülist ve agresif laflar sarf edildi ki sonunda ABD, Türkiye'den gelecek saldırılara karşı Kuzey Irak'a asker yığmaya başladı. Tarihte ilk kez ABD, Türkiye'ye karşı tedbir alıyor. 
Cumhuriyet Amerikan The Wall Street Journal gazetesinde AB'nin istemediği Türkiye'nin, ABD'nin de sırtını dönmesiyle "yeniden Avrupa'nın hasta adamı" olabileceğini öne süren bir yorum yayınlandı. Yazıda, Türk politikacıların ABD'yi Irak'ta soykırım yapmakla suçladıkları ve Erdoğan'ın Irak'taki seçimlerin yasallığını sorgulayan birkaç dünya liderinden biri olduğu iddia edildi. Hükümetin, Türkiye'nin Amerika ile ilişkilerine önem veriyorsa, kamuoyunun ABD ile ilgili önyargılarına sığınmak yerine bu önyargıları değiştirmek zorunda olduğunu öne süren Pollock, "Aksi takdirde Türkiye kendisini Amerika'da dostsuz, Avrupa'da dışlanmış, ikinci sınıf dar görüşlü, paranoyak ve marjinal bir ülke olarak bulabilir" dedi. 

Neden Wall Street'te 
Sabah, Aslı Aydıntaşbaş'ın köşe yazısından Robert Pollock'un bir Türkiye gezisinden sonra kaleme aldığı Wall Street Journal'daki makale, son yıllarda ABD basınında çıkan Ankara ve AKP hükümetine yönelik en ağır eleştirileri içeriyor. Hatta hatırladığım kadarıyla ilk eleştiri. Türkiye'deki Amerikan karşıtlığının bir "çılgınlık" seviyesine geldiğini söyleyen Pollock, sorumlu olarak "eski solculuk ve yeni İslamcılık kombinasyonu" Tayyip Erdoğan, AKP yöneticileri ve medyayı sıralıyor. Son 20 yıldır Türkiye aleyhine tek bir cümlenin çıkmadığı Wall Street Journal, sıradan bir gazete değil. Beyaz Saray, ekonomi dünyası ve muhafazak r çevrelerde "karar verici." Amerikan medyasındaki bu uyarı atışı, Ankara'nın uluslararası camiayı "iyi okuyamaması" ile de ilgili. 

Teşvikte geri adım 
Vatan Hükümet baktı iş ciddi, teşvikte geri adım attı. Teşvikli il sayısını 49'a çıkaran, mevcut yatırımları da teşvik kapsamına sokan yasa tasarısı, Plan ve Bütçe Komisyonu'nda görüşülmeden alt komisyona geri gönderildi. Önceki gece uzun telefon görüşmeleri sonrasında Erdoğan'ın, IMF'nin hassasiyetinin kritikliği konusunda ikna edilmesiyle, Teşvik Yasası'nda maliyeti 930 milyon doları geçmeyecek şekilde rötuşlar yapılacak. 



</TEXT>
</DOC>
