<DOC>
<DOCNO> 325893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/soneko43.html </URL>
<DATE> 2005/03/22/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
2005 yıl sonu enflasyon beklentisi TÜFE bazında yüzde 7.6 ile değişmedi 
</HEADLINE>
<TEXT>

     Merkez Bankası'nın beklenti anketine göre yıl sonu enflasyon beklentisi, TÜFE bazında yüzde 7.6 olarak gerçekleşti. 
     Merkez Bankası, Mart ayının ikinci dönemine ilişkin beklenti anketi sonuçlarını açıkladı. 
     Buna göre Mart ayının ilk anket sonuçlarında yüzde 7.6 olan TÜFE bazında yıl sonu enflasyon beklentisi, Mart ayının ikinci anketinde de değişmedi. 
     
     CARİ İŞLEMLER DENGESİNDE AÇIK BEKLENTİSİ, YIL SONU İTİBARIYLA 14 MİLYAR 940.9 MİLYON DOLARA YÜKSELDİ 

     Merkez Bankası'nın Beklenti Anketi'ne göre, cari işlemler dengesinde açık beklentisi, yıl sonu itibarıyla 14 milyar 940.9 milyon dolara yükseldi. 
     Merkez Bankası tarafından her ay iki kez düzenlenen Beklenti Anketi'nin, Mart ayına ilişkin ikinci dönem sonuçları açıklandı. 
     Mart ayının ilk anketinde, yıl sonu cari açık beklentisi 14 milyar 875 milyon dolar idi. 
     Mart ayının ilk anketinde yıl sonu TÜFE'de yüzde 7.6, cari ay TÜFE'de yüzde 0.5, iki ay sonrası TÜFE'de yüzde 0,4, gelecek 12 aylık dönem TÜFE'de yüzde 7.2 olan beklentiler, Mart ayının ikinci anketinde yıl sonu TÜFE'de yine yüzde 7.6 olurken, cari ayda yüzde 0.6'ya, iki ay sonrası için yüzde 0.5'e yükseldi. TÜFE'de gelecek 12 aylık dönem için yüzde 7.2 olan beklenti oranı ise değişmedi. 
     Cari ay sonu bileşik faiz oranı beklentisi de yüzde 16.3 ile değişmezken, yıl sonu bileşik faiz oranı beklentisi uygun ortalamada yüzde 14.1'den yüzde 14.2'ye çıktı. 
     Mart ayının ikinci anketinde, cari ay sonu uygun ortalama dolar kuru beklentisi 1.2840 YTL'den 1.3266 YTL'ye, yıl sonu dolar kuru beklentisi de 1.4194 YTL'den 1.4311 YTL'ye yükseldi. 
     Mart ayının ilk dönemde yüzde 5,5 olan cari yıl sonu GSMH büyüme beklentisi de ikinci dönemde değişmedi. 

     
</TEXT>
</DOC>
