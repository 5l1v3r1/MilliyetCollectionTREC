<DOC>
<DOCNO> 341539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonsiy05.html </URL>
<DATE> 2005/05/11/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Erdoğan - Çölaşan sohbeti 
</HEADLINE>
<TEXT>

     Erdoğan, Danıştay'ın 137. kuruluş yıldönümünde sürekli kendisini ağır eleştiren gazeteci Emin Çölaşan ile karşılaştı. 
     Erdoğan, Çölaşan ve eşi Danıştay Başkan Vekili Tansel Çölaşan'la tokalaştı ve bir süre sohbet etti. Emin Çölaşan'ın, "Arkadaşlar çok iyi bir haber, malzeme buldular" şeklindeki sözlerine Danıştay Başkanı Ender Çetinkaya, "Hep siz yazacak değilsiniz ya şimdi de haber oldunuz" karşılığını verdi. 
     "Haber değeri olsun" diyen Erdoğan, foto muhabirlerini işaret ederek, "Evet sermaye buldular" diye konuştu. Erdoğan, eski Adalet Bakanı Hikmet Sami Türk ile de samimi bir şekilde bir süre sohbet ettikten sonra kokteylden ayrıldı. Anayasa Mahkemesi Mustafa Bumin'le tokalaşmaması da dikkat çeken Erdoğan, resepsiyonda Danıştay ve Yargıtay üyeleriyle bir süre sohbet etti. 
     
</TEXT>
</DOC>
