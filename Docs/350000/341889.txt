<DOC>
<DOCNO> 341889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonsiy20.html </URL>
<DATE> 2005/05/12/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Şike, yeni TCK'ya giriyor... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, şikenin yeni TCK’ya gireceğini söyledi. 
     TBMM’de gazetecilerin sorularını yanıtlayan Şahin, şikenin, yürürlüğü 1 Haziran’a ertelenen yeni TCK’ya bir madde olarak girmesi yönünde arzuları olduğunu ifade etti. 
     Cumhuriyet savcılarının şike ve şaibe konusunda önlerine gelen dosyalarla ilgili "TCK’da bunun karşılığı olmadığı" savıyla olayın üzerine fazla gitme imkanı bulamadıklarını söylediklerini aktaran Şahin, "Şikenin TCK’da bir suç olmasını arzu ediyoruz" dedi. 
     Hazırlanan önerileri, TCK üzerinde değişikliklerin görüşüleceği TBMM Adalet Komisyonu’na verdiğini anlatan Şahin, konuyu aktardığı Başbakan Recep Tayyip’ın da yapılması düşünülen değişikliğe "iyi olur" dediğini bildirdi. 
     Yeni TCK’nın yürürlüğünün 1 Haziran’a kadar ertelendiğini hatırlatan Şahin, şöyle konuştu 
     "Yeni TCK’nın yürürlüğü ertelerken, Ceza Kanunu’nun kendisi duruyor. Daha önce olmayan bir maddenin şu haliyle içine girmesi teknik bakımdan, TBMM İçtüzüğü olarak mümkün mü değil mi Bu konuyla ilgili bazı tereddütler vardı. Eğer bu aşılabilirse belki üzerinde çalışılan TCK içine bir madde olarak konulabilir. Ben de konmasında ciddi yarar görüyorum." Şahin, TCK içinde nasıl bir düzenleme yapılacağı sorusuna, "Şike nedir Bunun tanımı yapılacak. Hangi hallerde şike suçu teşekkül eder, cezası nedir TCK’da karşılığı olmalı ki savcılarımız bu konuyla ilgili olarak harekete geçebilsin, dava açabilsinler. Şimdi şike ile ilgili madde yok. ’Nasıl dava açayım ’ diye itirazları var" dedi. 
     Şikenin cezasının 2 yıldan 10 yıla kadar hapis olacağını, ayrıca para cezası öngörüleceğini bildiren Şahin, son kararı Adalet Komisyonu’nun vereceğine işaret etti. Şahin, Adalet Bakanı Cemil Çiçek ile TBMM Adalet Komisyonu Başkanı Köksal Toptan’ın konuya sıcak baktığını kaydetti. 
     
     AİHM’İN KARARINI ÇİÇEK DEĞERLENDİRECEK 
     Şahin, AİHM’in Abdullah Öcalan ile ilgili kararını nasıl değerlendirdiği sorularına karşı, "Hükümet sözcümüze talimat verdim. 
     Hükümetimiz adına açıklama yapacak. Şu aşamada ben bu konuyla ilgili değerlendirme yapmıyorum" dedi. 
     
</TEXT>
</DOC>
