<DOC>
<DOCNO> 335338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonyas18.html </URL>
<DATE> 2005/04/20/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Binlerce öğrenci, sınav tekrarının protesto için sokaklarda 
</HEADLINE>
<TEXT>

     Slovakya'da binlerce lise öğrencisi, Eğitim Bakanlığı'nın dönem sonunda yapılan matematik sınavının tekrarlanması yönündeki kararını protesto etti. 
     TASR ajansının haberine göre, başkent Bratislava'da Bakanlığın önünde 400 kadar öğrenci toplanırken, ülkenin batısındaki Trençin kentinde bir araya gelen yaklaşık 1500 öğrenci Eğitim Bakanı Martin Fronc'un istifasını istedi. 
     Ülkenin doğusundaki Kosice'de ve orta kesimindeki Banska Bystriça'da da yeniden sınav kararını protesto gösterileri düzenlendi. 
     Eğitim Bakanlığı'nın yeni sınav kararını, 2 bin 700 öğrenciye dönem sonunda yapılan matematik sınavında soru kağıtlarının cevaplarıyla birlikte verilmesi üzerine aldığı kaydedildi. 
     Ülke genelindeki lise öğrencileri, tüm öğrencilerin yeniden sınava tabi tutulmasının adaletsiz bir karar olduğunu, sınavın sadece söz konusu öğrenciler için tekrarlanması gerektiğini belirtiyor. 
     Bu arada, Eğitim Bakanı Martin Fronc'un, sınav kağıtlarını cevaplarla birlikte dağıtan enstitünün başkanını görevden aldığı bildirildi. 
     
</TEXT>
</DOC>
