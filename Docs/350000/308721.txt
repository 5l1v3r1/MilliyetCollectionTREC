<DOC>
<DOCNO> 308721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sonyas08.html </URL>
<DATE> 2005/01/23/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Avokado her derde deva 
</HEADLINE>
<TEXT>

     İbrahim OKUMAMIŞ DHA 

      ANTALYA'da 1970'li yılların başında deneme üretimine başlanan avokado, kalp, damar hastalıkları, göz sağlığı, kemik gelişimi, diş ve dişeti hastalıklarına iyi gelirken, üreme sisteminin daha iyi çalışmasını sağlıyor. Kozmetik sanayinde de kullanılan Her derde deva' avakado, Türkiye'de geçen yıl 600 ton üretildi. 
     Türk mutfağında bilinmeyen avokadonun, dengeli beslenmek isteyenler için ideal bir besin olduğu açıklandı. İçerdiği doymamış yağ asitleriyle kanda kolestrolün yükselmesini önleyen, kalp ve damar hastalıkları için doğal bir ilaç olan avokadonun vücuda sayısız yararları bulunuyor. Pazarlarda tanesi 1 YTL'dan 1 milyon lira satılan ve az üretildiği için fiyatı pahalı olan avokadonun yararları şöyle 
     "Vücuttaki toksik maddeleri etkisiz hale getirerek, yaşlılığa yol açan zararlı maddeleri yokediyor. Dolayısıyla, yaşlanma sürecini yavaşlatıyor ve hastalıkları önlemede etkin rol oynuyor. Göz sağlığı, kemik gelişimi, diş ve dişeti hastalıklarının önlenmesi, sinirlerin uyarımı ve kan dokusunun çalışmasını düzenliyor. Hücrelerin yeniliyor. Kalp, böbrek ve kasların sağlığı için önemli bir besin. Erkek ve kadınlarda üreme sisteminin daha iyi çalışması için gerekli olan vitamin ve minaraller oldukça yüksek olan avakado, vücudun, karbonhidrat, protein ve yağ metabolizmasında düzenleyici olarak görev yapıyor. Yüksek besleyici özelliklerinin yanı sıra, kozmetik sanayinde de önemli bir hammadde olan avokado, yağından, güzellik remleri, sabun ve şampuanlar yapılıyor. Cildi güzelleştirmek, yumşaklık ve canlılık vermek, özellikle kuru ciltlerin kaybettiği nemi kazandırmak için evde hazırlanan avokado maskeleri, güzellik salonlarında harcanacak zamanı ve ekonomik külfetin azalmasını da sağlıyor.'' Antalya Narenciye Seracılık ve Araştırması Enstitüsü'nde 23 yıldır avokado üzerine araştırma yapan Ziraat Yüksek Mühendisi Aliye Demirkol, Türkiye'de avokado tüketiminin dünya standartlarının çok altında olduğunu söyledi. Aliye Demirkol, "Türkiye'de yılda yaklaşık 600 ton avokado üretiliyor. Bu çok az bir rakam. Daha yolun başındayız. Her Türk, yılda 1 tane avokado yese, 15- 20 bin ton avokado gerekir. Avokado az üretildiği için fiyatı çok yüksek. Tüketimin az oluşunda bunun da etkisi büyük. Ayrıca bu meyvenin nasıl yenileceği de bilinmiyor. Yani avokadoyu tanımıyoruz. Akdeniz kıyı şeridinin hemen her yerine uyum sağlayan avakado, her derde deva bir meyve'' diye konuştu. 
     
     
Avokadolu tarifler Avokado salatası Olgun bir avokado meyvesi kabuğu soyulup, çekirdeği çıkartıldıktan sonra püre haline getirilir. Limon suyu, tuz, çok az zeytinyağı ve birkaç diş sarımsak ilavesiyle salata şeklinde tüketilir. Avokado çorbası 2 adet olgun avokado, 2 bardak et veya tavuk suyu, yarım limon suyu blendırda püre haline getirilir. Orta hararetteki ocak üzerine konularak yavaş yavaş karıştırılır, ancak kesinlikle kaynatılmaz. aksi taktirde acı bir tat oluşacaktır. Servisten önce 1 4 bardak krema, toz biber, ve tuz ilave edilir. Avokado kızartması Avokadonun hazırlanması en basit yollarından biri de kızartmasıdır. Olgun bir avokado uzunlamasına dilimlenir. Bu dilimler önce çırpılmış yumurta, daha sonra da ufalanmış un içine karıştırılarak susam ve kimyona batırılır. Tereyağında her iki tarafı parçalamadan kızartılır. Muzlu avokado karışımı Doğranmış bir büyük avokado, doğranmış bir muz, 2 çorba kaşığı bal, 1 çorba kaşığı vanilya, 3 bardak süt blendırda pürüzsüz hal alıncaya kadar karıştırılır. Servis yapılırken üzerine hindistan civizi serpilir. Ballı avokado karışımı Bir olgun avokado ezilir, bir miktar bal ve irice ezilmiş bir kaç ceviz ile mükemmel bir enerji ve vitamin kaynağıdır. Avrkado ile güzellik kremi ve maskesi Yarım avokado iyice ezilir. Bal ve kremle karıştırılır. Bu karışıma avokado ilave edilir. Karışım, boyun ve yüze parmak ucuyla dikkatlice sürülür. 20 dakika sonra pamukla silinir ve ılık suyla yıkanır. Diğer yarım avokado gözaltındaki torbaları azaltmak amacıyla kullanılır. Her bir göz altına 2- 3 ince avokado dilimi konur ve 20 dakika sonra temizlenir. Yin kuru ciltler için yarım avokado, bir yumurta sarısı, gülsuyu ile çırpılır yüze uygulanır. Yağlı ciltlere ise yarım avokado, bir yumurtanın beyazı limon suyu ile çırpılır ve yüze sürülür. 
     
</TEXT>
</DOC>
