<DOC>
<DOCNO> 339236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonsiy07.html </URL>
<DATE> 2005/05/03/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Teziç’ten Bumin’e destek 
</HEADLINE>
<TEXT>

     YÖK Başkanı Erdoğan Teziç, TBMM Başkanı Bülent Arınç’ın Anayasa Mahkemesi’ne ilişkin sözlerini, siyasi iktidarın yargı organlarıyla mücadelesi şeklinde değerlendirirken, tarihin bu örneklerle dolu olduğunu ancak iktidarların yargı kararlarına sonunda "boyun büktüğünü" söyledi. 
     Rektörler Komitesi, YÖK Başkanı Teziç başkanlığında toplandı. Toplantı öncesinde Teziç gündemdeki konulara ilişkin bir açıklama yaptı. Teziç, Meclis Başkanı Bülent Arınç’ın Anayasa Mahkemesi’ne ilişkin "kapatma yetkim var" sözlerini değerlendirerek, Anayasa’nın egemenliğin kullanılmasını "yetkili organlar" aracılığıyla öngördüğünü kaydederken, "Yani Anayasamızda ne yasama, ne yürütme ne de yargı organı layüsel değildir, sorumsuz değildir" dedi. 
     Teziç, söz konusu organların alanlarının Anayasa’da belli olduğunu vurgularken, yasama organlarının işlemlerinin de başvuru üzerine Anayasa mahkemesince denetlendiğini, bunun hukuk devletinin gereği olduğunu söyledi. 
     
</TEXT>
</DOC>
