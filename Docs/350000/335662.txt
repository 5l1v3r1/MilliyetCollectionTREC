<DOC>
<DOCNO> 335662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sontur50.html </URL>
<DATE> 2005/04/21/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Emniyet Genel Müdürlüğü sözcüsü değişti... 
</HEADLINE>
<TEXT>

     Emniyet Genel Müdürlüğü Sözcüsü Ramazan Er'in rahatsızlığı nedeniyle sözcülük görevine Güvenlik Daire Başkanı İsmail Çalışkan atandı. 
     İsmail Çalışkan, yarın düzenlenecek olan basını bilgilendirme toplantısına katılacak. 
     Polis Akademisi'nden 1977 yılında mezun olan Çalışkan, mesleğe Merkez Polis Kriminal Laboratuarı'nda komiser yardımcısı olarak başladı. 
     New York'taki BM Sürekli Misyonu'na 1983'te atanan Çalışkan, 1986'da Diyarbakır Asayiş Şube Müdürü oldu. Bir süre Özel Harekat Şube Müdürü olarak da görev yapan Çalışkan, 1991-1993 yılları arasında İstanbul Bakırköy İlçe Emniyet Müdürlüğü görevinde bulundu. 
     İstanbul'da görev yaptığı sürede Narkotik Şube Müdürlüğü de yapan Çalışkan, 1996 yılında Emniyet Genel Müdürlüğü Kaçakçılık ve Organize Suçlarla Mücadele Daire Başkanlığı görevine getirildi. Çalışkan, Türkiye Uluslararası Uyuşturucu Akademisi'nin TADOC kuruluşunda görev aldı. 
     Emniyet Genel Müdürlüğü Dış İlişkiler Daire Başkanlığı da yapan İsmail Çalışkan, 2002 yılında ise Güvenlik Daire Başkanlığı'na atandı. 
     Razamazan Er geçen hafta kalp spazmı geçirmişti. 
     
</TEXT>
</DOC>
