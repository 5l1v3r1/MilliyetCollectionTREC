<DOC>
<DOCNO> 308436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sondun25.html </URL>
<DATE> 2005/01/22/ </DATE>
<TIME> 20.09 </TIME>
<AUTHOR>  </AUTHOR>
<HEADLINE>
İran'da kadınlar Cumhurbaşkanı adayı olamıyor 
</HEADLINE>
<TEXT>

     İran'da Haziran ayında yapılacak cumhurbaşkanlığı seçiminde kadınların da aday olabileceği yönündeki haber, Anayasayı Koruyucular Meclisi tarafından yalanlandı. 
     Yasaların anayasa ve şeriata uygunluğunu denetleyen muhafazakar Anayasayı Koruyucular Konseyi AKK sözcüsü Gulamhüseyin Elham tarafından resmi İRNA ajansına yapılan açıklamada, kadınların aday olması yönündeki kısıtlamanın kaldırıldığı yalanlanarak, Haziran ayındaki seçimde kadın adaylara yönelik yasağın hala yürürlükte olduğu belirtildi. 
     Elham, demecinde ''Rical kelimesinin yorumunda hiçbir değişiklik yok. Rical kelimesi hakkındaki sözlerim değişmedi, yeni bir şey yok'' ifadesini kullandı. 
     İran radyosu, Elham'ın İran anayasasında, Arapça'da ''erkekler'' anlamına gelen ''rical'' kelimesinin kadınları da ima edebileceğini söylediğini ve kadınların gerekli koşullara sahip olması halinde cumhurbaşkanlığı seçiminde aday olabileceğini belirttiğini duyurmuştu. 
     
</TEXT>
</DOC>
