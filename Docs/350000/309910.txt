<DOC>
<DOCNO> 309910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/soneko49.html </URL>
<DATE> 2005/01/27/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Merkez Bankası resmi rezerv varlıkları 678 milyon dolar arttı 
</HEADLINE>
<TEXT>

     Merkez Bankası'nın resmi rezerv varlıkları, Kasım sonunda bir önceki aya göre 678 milyon dolar artarak, 37 milyar 612 milyon dolar düzeyine indi. 
     Merkez Bankası'nın resmi rezerv varlıkları, Kasım ayı sonu itibariyle 36 milyar 934 milyon dolar düzeyinde idi. 
     Resmi rezerv varlıkları, döviz rezervleri menkul kıymetler ile efektif mevcudu ve depo hesapları , Uluslararası Para Fonu IMF pozisyonu, SDR'ler ve altından oluşuyor. 
     Merkez Bankası, 31 Aralık itibariyle ''Uluslararası Rezervler ve Döviz Likiditesi'' tablosunu yayımladı. 
     Söz konusu tarihte resmi rezerv varlıklarının, 35 milyar 798 milyon dolarını döviz varlıkları konvertible dövizler , 175 milyon dolarını IMF rezerv pozisyonu, 14 milyon dolarını SDR, 1 milyar 625 milyon dolarını da altın oluşturdu. 
     Banka'nın Kasım sonu itibarıyla, döviz varlıkları konvertible dövizler 35 milyar 64 milyon dolar, IMF pozisyonu 173 milyon dolar, SDR'ler 14 milyon dolar, altın da 1 milyar 683 milyon dolar düzeyindeydi. 
     Döviz varlıklarından önceden belirlenmiş çekilişlere bakıldığında ise Aralık sonu itibariyle, 41 milyar 475 milyon doları anapara, 7 milyar 796 milyon doları da faiz olmak üzere toplam 49 milyar 271 milyon dolar çıkış olduğu görülüyor. 
     31 Aralık itibarıyla bir önceki aya göre, şarta bağlı döviz yükümlülüklerinin toplamı, 333 milyon dolar artarak 16 milyar 871 milyon dolardan 17 milyar 204 milyon dolara çıktı. 
     
</TEXT>
</DOC>
