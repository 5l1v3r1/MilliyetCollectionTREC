<DOC>
<DOCNO> 307898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sontur37.html </URL>
<DATE> 2005/01/19/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Alsancak'taki bir işhanında 10 büro soyuldu 
</HEADLINE>
<TEXT>

     İzmir'in Alsancak Semti'ndeki bir iş merkezine giren hırsızlar, 10 büronun kapısını kırarak, kasalardan para ve değerli eşya çaldı. 
     Alınan bilgiye göre, Şair Eşref Bulvarı'nda bulunan 8 katlı Sınmaz Boyalı İş Merkezi'ne gelen görevliler, büro kapılarının kırıldığını fark etti. Büro sahiplerine ulaşan görevliler, durumu polise de bildirdi. 
     Olay yerine gelen polis, yaptığı incelemede, iş hanının birinci katındaki OBİO Organik Tarım Ürünleri şirketinin penceresini kırarak hana giren hırsızların, daha sonra İzmir Genç İşadamları Derneği, Ege ve Batı Karadeniz Sanayici ve İşadamları Derneği, Bilgisan Bilgisayar, Sampaş Bilgisayar, TMG Tours, Gürçelik, Max Sigorta, Süper Film Ambalaj ve Sanko Pazarlama firmalarının bürolarına girerek kasaları açtıklarını belirledi. 
     Parmak İzi Tespit ve Olay Yeri İnceleme Şube Müdürlüğü'ne bağlı uzman ekipler, bürolarda, hırsızların parmak izlerini belirlemek için çalışma yaptı. 
     Büro sahiplerini olay yerine çağıran polis, çalınan para ve eşyaların tespiti için ifadelerine başvurdu. Tespit çalışmalarının sürdüğü bildirildi. 
     İşhanının gece bekçisinin bulunmadığını öğrenildi. 
     
</TEXT>
</DOC>
