<DOC>
<DOCNO> 307921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonyas15.html </URL>
<DATE> 2005/01/19/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
"X - Files" güzemi Gillian Anderson, Afrika'da evlendi... 
</HEADLINE>
<TEXT>

     Ekranlara 9 yıl süreyle konuk olan ''X-Files'' adlı sevilen dizinin başrol oyuncusu Gillian Anderson, Kenya'da düzenlenen yerel bir törenle hayatını yapımcı Julian Ozanne ile birleştirdi. 
     People'ın haberine göre, Anderson 36 ile Ozanne 42 , Kenya'daki sade törende Afrikalı nikah memuru tarafından evlendirildi. Daha sonra evlilikleri Kenyalı bir rahip tarafından kutsandı. 
     Törene uçakla ABD'den gelen Anderson'ın ailesi de katılırken, nikahın ardından bir arkadaşlarının evinde kokteyl verildi. 
     Bir koronun Kenya'nın yerel şarkılarını seslendirdiği ilgi çekici törende Anderson'ın nedimeliğini daha önce yönetmen Clyde Klotz ile evliliğinden olan 10 yaşındaki kızı Piper üstlendi. 
     Törenin ardından çiftin verdiği yemekte konuklara taze ıstakoz, yengeç, jumbo karidesten oluşan mönü sunuldu. Havai fişeklerin atıldığı gecede yerliler ateş dansı da yaptı. 
     Türk televizyonlarında da gösterilen ''X-Files'' dizisinde Gillian Anderson, başrolü David Duchovny ile paylaşmıştı. Dizi, 1993-2002 yılları arasında ekranlara konuk olmuştu. 
     
</TEXT>
</DOC>
