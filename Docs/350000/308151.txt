<DOC>
<DOCNO> 308151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/siyaset/asiy.html </URL>
<DATE> 2005/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'de 'yeşil saha' formülü 
</HEADLINE>
<TEXT>


Sarıgül grubu, CHP kurultayında gerginlik yaşanmaması için, 'Herkes eşini getirsin, tribün yumuşasın' çağrısı yaptı 

Saliha Çolak - Ankara 


Şişli Belediye Başkanı Mustafa Sarıgül, CHP kurultayında gerginlik yaşanmaması için "yeşil saha" formülünü geliştirdi. 
Sarıgül kanadı, kurultay salonunun tüm düzenlemelerine h kim olan genel merkeze, "Kurultaya herkes eşini getirsin, hava yumuşasın" çağrısı yaptı. Ahmet Taner Kışlalı Salonu'nda delege, davetliler ve basın dışında yaklaşık 1000 kişilik bir izleyici grubuna yer kalacak. Sarıgül kanadı da, salonda gerginlik yaşanmaması için her delegeye fazladan bir kişilik davetiye verilmesini ve delegelerin kurultaya eşleriyle gelmesini önerdi. 
Delegelerin yüzde 5'inin bile kadın olmadığını, eşlerin gelmesi halinde tribünlerde kadınların h kim olacağını vurgulayan Sarıgül kanadı, bunun havayı yumuşatabileceğini belirtti. 

15 milletvekilinden destek 
CHP milletvekilleri Ahmet Güryüz Ketenci, Erdoğan Kaplan, Ersoy Bulut, Feridun Ayvazoğlu, Hasan Aydın, Hüseyin Özcan, İsmail Değerli, Sefa Sirmen, Mehmet Tomanbay, Muharrem Eskiyapan, Muharrem Toprak, Muhsin Koçyiğit, Muzaffer Kurtulmuşoğlu, Turan Tüysüz ve Züheyir Amber dün yaptıkları ortak açıklamada, Sarıgül'ü başkan olarak görmek istediklerini ve kendisini desteklediklerini bildirdi. 


</TEXT>
</DOC>
