<DOC>
<DOCNO> 346887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/yazar/cemal.html </URL>
<DATE> 2005/05/29/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hüzünle yaşama sevinci 
</HEADLINE>
<TEXT>


Huzur taşıyor insanın içine. Ama aynı zamanda hüzünlü bir dünyaya dalıp gidiyorsun. Bazen yaşama sevinci çalıyor kapını... 
Tuhaf bir romantizm. 
Oradan oraya savrulmak 
Mozart'ın adagiolarını dinliyorum. 
Sabah vakti iyi geliyor. 
Sinirlerimi yumuşatıyor. 
Piyanonun tuşları yüreğimde sanki hassas bir yerlere dokunuyor. 
23 numaralı piyano konçertosu. 
Vladimir Ashkenazy'nin yorumu... 
Sonra, piyano için adagio. 
Ne güzel. 
İnsanın iç dünyasındaki tahammül duygularını pekiştiriyor. Mücadele azmini kışkırtıyor. 
Hatta umut aşılıyor. 
Sonra yine hüzün... 
Keder, iniş başlıyor. 
Yaşama sevincine de, tahammül gücüne de fazlasıyla ihtiyaç duyuyorum şu günlerde. Umutsuz yaşanmayacağını sık sık yinelediğim bir dönem... 
Temelinde siyaset yatıyor. 
Daha 17 yaşında. Şiir okudu diye, kaymakam emriyle gözaltına alınıyor. 
Şiir, N zım Hikmet'ten. 
"Yazın üç sütun üstüne kapkara haykıran puntolarla N zım Hikmet vatan hainliğine devam ediyor h l " diye biten bir şiir. Sırf bunun için gözaltı ve sorgulama... 
Murat Çelikkan'ın Radikal'deki köşesinde okuyorum 
"Mehmet Tarhan, 27 Ekim 2001'de vicdani reddini açıklayarak askerlik yapmayacağını belirtti. Bu nedenle 11 Nisan'da tutuklanarak Sivas 2. Sınıf Askeri Cezaevi'ne sevk edildi. Avukatı Suna Coşkun Ankara'da yaptığı açıklamada, cezaevi idaresinin Tarhan'a yönlendirdiği linç girişimini anlattı." 
Bir başka haber 
Eğitim-Sen kapatılıyor 
Yargıtay Genel Kurulu'nun kararı böyle. Eğitim-Sen'in kapısına anadilde eğitimi savunduğu için kilit vuruluyor. Yargıtay'ın bu yakınlardaki bir başka kararı aklıma takılıyor. Mehmet Şevket Eygi'nin bir yazısından dolayı 312 çerçevesindeki hapis cezasının onaylanması... 
Demokratik hak ve özgürlükler açısından düşündürücü, rahatsız edici gelişmeler değil mi 
Ya Ermeni konferansı 
Vatan hainleri, Türk düşmanları 
Bu hafta içimi en çok karartan konu... Demokrasi kültürünü özümsemek, içselleştirmek ne kadar güçmüş Bu açıdan Cemil Çiçek'le Şükrü Elekdağ'ın dehşet verici konuşmaları yine aklıma takılıyor. 
Ezberler ne çabuk bozuluyor. 
Nerede kaldı bilimsel özgürlük 
Ya üniversite fikri 
Özgürlük, üniversite çatısı altında olmayacak da nerede olacak Allah aşkına İlle de herkes devlet gibi mi düşünmek, tavır almak zorunda .. 
Aklınızı mı kaçırdınız 
Bırakın herkes istediği gibi tartışsın. Başka türlü üniversite mi olur Gerçeğin bir değil, bin yüzü olduğunu en çok üniversite çatısı altındaki insanların bilmesi, öğrenmesi gerekmez mi 
Ya henüz gerçekleşmemiş bir konferansın katılımcılarını daha baştan mahk m etmeye kalkışmak... 
Korkunç değil mi 
Bir de YÖK'ün tutumu... 
Nerede bilimsel özgürlük, nerede özerklik ve nerede YÖK Bir askeri yönetimin ürünü olan kurumdan daha fazlasını beklemek yersiz belki de... 
Geçelim. 
Haftaya yürürlüğe girecek yeni Türk Ceza Yasası'nın bazı bakımlardan ne kadar döküldüğü bir başka konu... 
Bir pazar günü bir kez daha bütün bunları düşünmek içimden gelmiyor. 
En iyisi Mozart'ın adagiolarını dinlemek... 
Kendimizi karşı tarafın da yerine koyamıyoruz. 'Öteki'ni hissetmeye çalışmıyoruz. Birazcık duyarlı olabilmenin yollarında yürümek bu denli güç mü 
Niçin, neden ağzımız bu kadar köpürüyor Ya da bunca yılın suskunlukları neyi halletti ki, bundan sonra halledecek 
Her şeye sıfır tolerans olursa, hiçbir yere gidemeyiz. Herkes birbirinin gırtlağına mı sarılacak 
Düşmanlıkların kinin çözüm olmadığını, geçmişten husumet çıkarmakla bir yere gidilemeyeceğini, bu dünyada kimsenin kimseyi "Benim milliyetçiliğim daha iyidir " diyerek tüketemeyeceğini kanla yazılmış kepaze sayfalarıyla göstermedi mi tarih baba .. 
İyi ki Mozart var bu sabah... 



</TEXT>
</DOC>
