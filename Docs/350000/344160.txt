<DOC>
<DOCNO> 344160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/yasam/yas03.html </URL>
<DATE> 2005/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dava benzer, bilirkişi farklı olunca... 
</HEADLINE>
<TEXT>


Çocukları kazada ölen anne ve babaya ayrı tazminat verilmesini öneren bilirkişi raporuna mahkeme de uydu 

ÖZGÜR CEBE Diyarbakır DHA 

Çocukları trafik kazasında ölen 2 babanın aslında masraftan kurtulduklarını öne sürerek tazminat ödenmesini uygun görmeyen bilirkişi raporlarının tartışma yarattığı Bismil'deki bir başka davada ise bilirkişi aksi yönde görüş bildirdi. Anne ve babaya ayrı ayrı tazminat ödenmesi yönündeki rapora, mahkeme de uydu. 
13 Ekim 2001'de Fesih Çimen'in kullandığı otomobilin çarpması sonucu ölen ilköğretim öğrencisi Özgen Benek'in 11 ailesi, sigorta şirketi aleyhine 7 milyar liralık tazminat davası açtı. Bismil Asliye Hukuk Mahkemesi, dosyayı Ankara 13. Asliye Hukuk Mahkemesi'ne gönderdi. Bilirkişi Veli Koluaçık'ın 2 Mayıs 2005 tarihli raporunda, babaya 'destekten yoksun kalma' tazminatı ödenmesi istendi. 
Bilirkişinin hesabında, çocuğun babaya maliyetinden söz edilmedi. Babaya desteği 13, anneye desteği ise 4 yıl olarak hesaplandı. Bu nedenle babaya 2 bin 311 YTL, anneye de 420 YTL'nin yasal faiziyle birlikte ödenmesi gerektiği belirtildi. Mahkeme de tazminatların ödenmesine karar verdi. 

'Köyde yaşadım, hukuk okudum' 
Dosyalarının daha önce Üçkuyu köyünde yaşamını yitiren Meki Ayaz hakkındaki tartışılan raporu hazırlayan avukat Sema Güleç'e gittiğini anlatan avukat Kenan Ceylan, "Ayaz'la ilgili olumsuz rapor gelince dosyanın Koluaçık'a gönderilmesini talep ettik. Güleç'e gitseydi bu dava da reddedilecekti" dedi. 
Mekiz Ayaz davasında bilirkişinin "üniversite okuyamayacağı" yönündeki raporuna tepki gösteren avukat Emin Çiftçi, köy koşullarında yaşamasına rağmen hukuku bitirdiği söyledi. 


</TEXT>
</DOC>
