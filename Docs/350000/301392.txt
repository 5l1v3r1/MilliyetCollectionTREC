<DOC>
<DOCNO> 301392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sontur40.html </URL>
<DATE> 2004/12/27/ </DATE>
<TIME> 20.09 </TIME>
<AUTHOR>  </AUTHOR>
<HEADLINE>
Evden kaçan evli kadının cesedi bulundu... 
</HEADLINE>
<TEXT>

     Konya'nın Akşehir İlçesi'nde, 5 gün önce evini terk ederek bir erkekle kaçtığı öne sürülen 19 yaşındaki evli kadının cesedi, köylüler tarafından bulundu. Edinilen bilgiye göre, Akşehir'e bağlı Ilıcak Köyü'nde koyun otlatan vatandaşlar, köy girişinde genç bir kadın cesedi buldu. 
     Vatandaşların ihbarı üzerine olay yerine gelen jandarma, cesedi bulunan kişinin 5 gün önce evini terk ederek, bir erkekle kaçtığı öne sürülen Kezban Kaplan 19 olduğunu belirledi. 
     Cinayetle ilgisi olduğundan şüphelenilen, Muammer A. 27 , Yadigar Y. 27 ve Celil B. 28 gözaltına alındı. 
     Başından tek kurşunla vurularak öldürülen Kezban Kaplan'ın, Doğanhisar'daki ailesi tarafından istemediği bir kişiyle 4 ay önce evlendirildiği, genç kadının bu nedenle Konya'daki evinden sevdiği Yadigar Y. ile kaçtığı ileri sürüldü. Yadigar Y'nin, Kaplan'ı kaçırmasına yardım eden arkadaşı Muammer A'nın, Kaplan'ın üzerindeki bilezik ve yüzük gibi ziynet eşyalarını almaya çalıştığı sırada, kendisine karşı koymaya çalışan genç kadını başından vurduğu iddia edildi. 
     Kaplan'ı öldürüp ziynet eşyalarını almaya çalışan Muammer A'nın, kendisine engel olmaya çalışan Yadigar Y'ye de birkaç el ateş ettiği, ancak isabet kaydedemediği bildirildi. 
     Jandarma olayla ilgili soruşturmayı sürdürüyor. 
     
</TEXT>
</DOC>
