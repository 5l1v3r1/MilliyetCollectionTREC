<DOC>
<DOCNO> 321604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sontur28.html </URL>
<DATE> 2005/03/07/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Bankamatikten sahte para çıktı 
</HEADLINE>
<TEXT>

     Manisa'nın Sarıgöl İlçesi'nde, bankamatikten çekilen paraların sahte çıkması üzerine, 2 vatandaş polise başvurdu. 
     Alınan bilgiye göre, polise başvuran Emin Kılıç, bir bankanın bankamatiğinden 20'lik banknotlar halinde çektiği 480 YTL parayla alışveriş yapmak istediğinde, paranın sahte olduğunun ortaya çıktığını bildirdi. Kılıç, parayı polise teslim etti. 
     İlçe Emniyet Müdürlüğü ekipleri, konuyla ilgili inceleme yaparken, Mehmet Cesur da aynı bankanın bankamatiğinden çektiği 33 adet 20'lik banknotun sahte olduğunu fark ederek, polise başvurdu. 
     Olayla ilgili banka yetkilileriyle görüşüldüğü ve soruşturmanın sürdüğü bildirildi. 
     Öte yandan, Kula İlçesi Seyitali Mahallesi'ndeki benzin istasyonundan benzin alan Ferit İ, görevli Erdal Akın'a verdiği 20 YTL'nin sahte olduğu anlaşıldı. Akın'ın şikayeti üzerine gözaltına alınan Ferit İ, parayı başka bir yerden aldığını söyledi. 
     Ferit İ, sevk edildiği adliyede serbest bırakıldı. 
     
</TEXT>
</DOC>
