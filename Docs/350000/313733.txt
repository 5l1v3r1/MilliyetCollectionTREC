<DOC>
<DOCNO> 313733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sondun22.html </URL>
<DATE> 2005/02/09/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
İngilizlerin üçte ikisi askerlerin Irak'tan çekilmesini istiyor... 
</HEADLINE>
<TEXT>

     İngiltere'de yapılan bir kamuoyu araştırması, İngilizlerin üçte ikisinin Irak'taki askerlerinin çekilmesini istediğini ortaya koydu. 
     The Times gazetesinin anketine katılanların yüzde 32'si Irak'a yönelik askeri harekata onay verirken, yüzde 51'i karşı görüşü dile getirdi. 
     İngiliz askerlerinin Irak'tan çekilmesini isteyenlerin oranı yüzde 66 olarak belirlenirken, askerlerin seçimlerin ardından Irak'ta bir süre daha kalmasını destekleyenlerin oranı yüzde 24 oldu. Katılımcıların yüzde 10'u görüş belirtmedi. 
     Ankette, Irak'ta seçimlerin yapılmasının savaşı haklı çıkarmaya yetip yetmediği de soruldu. Bu soruya katılımcıların yüzde 42'si ''Evet'', yüzde 42'si ''Hayır'' yanıtını verdi. 
     İngilizlerin yüzde 58'i Irak'ın bugün artık demokrasiye doğru bir geçiş dönemi yaşadığına inanıyor. Bu konuda görüş belirtenlerin yüzde 29'u ise demokrasi yönünde bir hareket görmüyor. 
     
</TEXT>
</DOC>
