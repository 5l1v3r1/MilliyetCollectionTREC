<DOC>
<DOCNO> 323892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/spor/aspo.html </URL>
<DATE> 2005/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa tarifesi 
</HEADLINE>
<TEXT>


Fenerbahçe, geçtiğimiz hafta Türkiye Basketbol Ligi'nde teslim olduğu Beşiktaş'a, FIBA Avrupa Ligi çeyrek final ilk maçında göz açtırmadı. Damir'in üçlükleriyle rakibini yıktı, seride 1-0'lık avantajı yakaladı 


Büyük çekişme yaşandı 
SARI-Lacivertliler, FIBA Avrupa Ligi çeyrek finalinin ilk maçında ezeli rakibi Beşiktaş'a karşı ilk raunddan zaferle ayrıldı, üç maçlık seride 1 - 0 öne fırladı. Beşiktaş'ın iyi başladığı ve bir ara dokuz sayıya kadar öne geçtiği ilk periyotta skor sıkıntısı yaşayan, rakibinin etkili savunması karşısında bocalayan Fenerbahçe, rakip uzunların erken faul problemine girmesiyle ikinci çeyrekte oyunu dengeledi. 

Maçı Mrsiç koparttı 
HARVEY ve Salyers ile skoru devre bitmeden eşitleyen Fenerbahçe'ye Beşiktaş üçüncü periyotta Bekir ve El Amin'in sayılarıyla cevap verdi. Sarı-Lacivertliler, son periyotta savunmada aksayan Beşiktaş'a karşı iki dakika içinde Mrsic ve Salyers ile beş üçlük buldu. Siyah-Beyazlılar son beş dakikada El Amin ve Haluk ile direnmesine rağmen, Damir Mrsic'in taktik faul sayıları Fenerbahçe'ye galibiyeti getirdi. 

Tribünde olay 

FENERBAHÇE ile Beşiktaş arasında dün Abdi İpekçi Salonu'nda oynanan FIBA derbisinde geniş güvenlik önlemlerine rağmen yine olay çıktı. 725 polisin ve 40 özel güvenlik elemanının görev yaptığı maçın devre arasında soyunma odasına yönelen Fenerbahçeli oyunculara ve teknik kadroya Beşiktaşlı seyirciler bozuk para, çakmak ve pet şişe yağdırdı. Sarı - Lacivertliler, aksi yöndeki çıkışı kullanarak soyunma odasına gidebildi. Pet şişe yağmuru mücadelenin ikinci yarısında da devam edince maç zaman zaman durdu. Bazı Fenerbahçeli idareciler Yıldırım Demirören ve Siyah - Beyazlı yöneticilere Aziz Yıldırım'a küfürlü tezahürat yapılırken sessiz kaldıkları gerekçesiyle tepki gösterdi. 

İstatistik 

FENERBAHÇE OYUNCU TS 2S 3S SA R Harvey 14 5 14 - 4 8 8 Ömer 6 3 5 0 3 - 2 Erdal 3 1 2 - 1 2 2 Mrsic 23 0 3 5 13 8 10 2 Salyers 17 3 7 3 6 2 2 10 Rasim 4 2 3 - 0 1 6 Barış 3 1 1 0 1 1 4 1 Zeki - - - - - Emre - - - - - TOPLAM 70 15 35 8 23 16 27 31 

BEŞİKTAŞ OYUNCU TS 2S 3S SA R El Amin 20 5 11 2 7 4 6 6 Bekir 9 0 2 3 6 - 4 Varda 4 2 12 - - 3 Haluk 15 1 1 3 6 4 4 6 Ellis 6 1 5 1 2 1 2 9 Nedim 8 2 2 - 4 8 5 Tolga 3 0 1 1 3 - 6 Erkan 2 1 1 - - - TOPLAM 67 12 35 10 24 13 20 39 
1.PERİYOT 13 - 7 Beşiktaş , 2.PERİYOT 25 - 25, 3.PERİYOT 39 - 39, MAÇ SKORU 70 - 67 F.Bahçe , BEŞ FAUL Salyers 37.20 , Rasim 38.26 , Nedim 39.51 
HAKEMLER Stefan Radovic Hırvatistan , Alexander Gorschkov Rusya , Vivente Bulto İspanya 


</TEXT>
</DOC>
