<DOC>
<DOCNO> 348389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/dunya/axdun01.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mark Felt, nasıl Derin Gırtlak oldu 
</HEADLINE>
<TEXT>


ABD'li gazeteci Woodward, Watergate haberlerinin kaynağı, FBI yöneticisi Mark Felt'le kurduğu ilişkinin ayrıntılarını yazdı 

YASEMİN ÇONGAR Washington 


"Washington Post" gazetesi, dünya basın tarihinin en büyük sırlarından birinin perde arkasını, bu sırrı 33 yıl saklayan yayın yönetmen yardımcısı Bob Woodward'ın kaleminden aktardı. 
1972-73 yıllarında Watergate skandalını haberleştirerek dönemin Başkanı Richard Nixon'ın istifasını hazırlayan 2 muhabirden biri olan Woodward, gazetenin 3 tam sayfa ayırdığı anılarında, skandala ilişkin özel haberlerin kaynağıyla kurduğu ilişkiyi anlattı. Woodward, Felt'le ilişkisini bir casus romanını çağrıştıran ayrıntılar vererek yazdı 
- Woodward, 1970'te teğmenken ve gazetecilik hiç aklında yokken kurye olarak gittiği Beyaz Saray'da Felt ile tesadüfen tanışıp kişisel hayatı konusunda "gevezelik" etti Felt'in kartvizitini aldı ve FBI yöneticisini arayarak akıl danışmayı sürdürdü. 
- Woodward'ın gazeteciliğe başlaması ve Felt'in FBI'da sırasıyla 3 ve 2 numaralı koltuklara gelmesiyle haber ilişkisi de kuran iki adam, 1972'de Demokratik Parti'nin "Watergate" binasındaki merkezinin basılmasının hemen ardından konuyu konuşmaya başladı. 
- Felt, Woodward'a, gizliliği esas alan bir haberleşme yöntemiyle, Nixon'ın yeniden seçilebilmek için Demokratik Parti'ye ve Vietnam Savaşı muhaliflerine komplo kurduğu bilgisini verdi. 


</TEXT>
</DOC>
