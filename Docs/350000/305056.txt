<DOC>
<DOCNO> 305056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sondun24.html </URL>
<DATE> 2005/01/10/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Tsunaminin uydu fotoğraflarında 'Allah' yazıyor iddiası 
</HEADLINE>
<TEXT>

     Sri Lanka'daki Müslüman toplumunun yöneticileri, 26 Aralıkta Güney Asya'yı vuran dev tsunamiyi, emirlerine uymayan insanları cezalandırmak için Allah'ın gönderdiğine inanıyor. 
     Sri Lanka'nın başkenti Kolombo'daki İslami Araştırmalar Merkezi yetkilisi Muhammed Faizeen'e göre bunun kanıtı, Sri Lanka'nın batısındaki Kalutara kıyılarını yerle bir eden dev deniz dalgalarından hemen sonra çekilen uydu fotoğraflarında bulunuyor. 
     Bir fotoğrafta kıvrımlarla çevreli dev bir ''E'' harfini işaret eden Faizeen, bir fotoğrafta ''Arapça Allah yazısının açıkça görüldüğünü'' savunuyor. 
     DigitalGlobe Quickbird uydusu tarafından 26 Aralıkta yerel saatle 10.20'de çekilen fotoğrafta Allah'ın ismiyle imza attığını söyleyen Faizeen, ''Bu bir cezalandırma, çünkü emirlerine uyulmadı'' dedi. 
     Allah yazısının bulunduğu ileri sürülen fotoğrafın, ''http globalsecurity.org eye andaman-sri-lanka.htm.'' internet adresinde görülebileceği belirtildi. 

     
</TEXT>
</DOC>
