<DOC>
<DOCNO> 347736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/yazar/pulur.html </URL>
<DATE> 2005/06/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Şu Çılgın Türkler..." 
</HEADLINE>
<TEXT>


"KURTULUŞ Savaşı'nın romanı yazılmadı" diyenlere "Romanı da yazıldı, destanı da " diye karşılık verebiliriz. 
Turgut Özakman'ın "Şu Çılgın Türkler"i, yazarın elli yıllık çalışmasının ürünü... x 
Romanda anlattığı her şeyin, her sayfada dipnotu ve bölüm sonunda belgeleri var. 
Turgut Özakman, bu olağanüstü eserinin son sözünde şöyle diyor 
"Bugün Türk gençliği ötekine benzemeyen iki tarihe inanıyor. 
Biri, bu romanın esas aldığı sağlıklı ve dürüst belgelere dayalı, hepimize gurur veren gerçek tarih... Öteki, Cumhuriyet'i yıkmak için çabalayanların uydurdukları, yalanlarla dolanlarla dolu, sahte tarih." 

"ŞU Çılgın Türkler" Kurtuluş Savaşı'nın destanı ama, bu destanda kahramanların da yeri var, hainlerin de, askerden kaçanların da, korkakların da, suya sabuna dokunmayanların da... 
Hepsinin, hepsinin yeri var. 

MESELA İstanbul Üniversitesi'nin de, o günkü adıyla Darülfünun'un da... 
Günlerden bir gün, Kuvayi Milliyeciler Anadolu'yu düşmandan kurtarmak için yoklukla savaşırken, düşman işgalindeki İstanbul Üniversitesi'nde bir konferans vardır, salon hıncahınç doludur. Bir süre önce, Osmanlı Devleti'ni kuran Osman Gazi'nin babası, Ertuğrul Gazi için "Tatar yavrusu" diyen, Fuzuli'nin Türk olmadığını söyleyen İran edebiyatı hocası Hüseyin Danış Bey'in bu görüşleri tartışılacaktır. "Filozof" sıfatı omuzlarına kadar inen uzun saçlarından menkul Rıza Tevfik konuşacaktır. 

RIZA Tevfik kürsüye çıkar 
"Sizi merakta bırakmamak için kanaatimi hemen söyleyeceğim, sonra da iddiamı kanıtlayacağım. Fuzuli, Türk değil, Acem'dir." 
Ön sırada oturan Süleyman Nazif ayağa kalkar 
"Yanılıyorsunuz, Fuzuli özbeöz Türk'tür, Azeri Türk'üdür " 

TÜRK'tür, değildir tartışması sürerken, Rıza Tevfik kestirip atar 
"Fuzuli'nin Türk olmasından ne çıkar Siz Türkler, aranıza bir tek Fuzuli'yi almakla ne kazanırsınız " 
Bir öğrenci bağırır 
"Sen Türk değil misin " 
"Hayır, değilim, Türklükten çoktan istifa ettim. Türk'ün kılıcından başka övünecek nesi vardı O da bitti. H l İstanbul'da oturabiliyorsanız, bunu büyük devletlerin İslam lemine duyduğu saygıya borçlusunuz." 

Öğrenciler ayağa fırlar, Rıza Tevfik'i protesto etmektedirler, "Filozof" diklenir 
"Bana bakın, İngilizler burada oldukça, kimse beni susturamaz, istediğimi söylerim, bana bir halt edemezsiniz." 
Bardağı taşıran bu olur, bir öğrenci kürsüye fesini fırlatır, yüzlerce fes "Filozof"a atılır, Rıza Tevfik çeker gider. 
Olaydan sonra öğrenciler bir sınıfta toplanarak, istiklal ve milliyet duygularına yabancı, saldırgan beş öğretim üyesi üniversiteden ayrılıncaya kadar "Darülfünun grevi"ni başlatırlar. 

"ŞU Çılgın Türkler"i okudukça, "Tarih tekerrürden ibarettir" yargısına daha çok inanıyorsunuz, hele yazdığımız şu üniversite olayını okuyunca... 
Sanki dün gibi... 
Gibisi fazla, dünden de yakın... 

KURTULUŞ Savaşı nasıl kazanıldı 
Çok şeyler söylenir ama, bize göre bunun başında inanç gelir, "vatanımızı düşmandan kurtaracağımız" inancı gelir. 

SAĞLIK Bakanı Dr. Refik Saydam, Maliye Bakanı Hasan Saka'dan ilaç parası ister, Maliye'de para yoktur, veresiye ilaç alması önerilir. 
Refik Saydam şaşırır 
"Rica ederim Hasan Bey, dünyaya kafa tutan bir hükümet, ordusunun ilacı için mahalle eczanesine el açar mı Biri duysa ne der " 
Hasan Saka istifini bozmaz 
"Ne diyecek Bunların paraları yok ama, yürekleri var, der " 

"Şu Çılgın Türkler"i okuyun, "çılgın" babalarınızla, dedelerinizle onur duyun 

x Bilgi Yayınevi. 



</TEXT>
</DOC>
