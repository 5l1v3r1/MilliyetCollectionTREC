<DOC>
<DOCNO> 330889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sonyas18.html </URL>
<DATE> 2005/04/06/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Aşırı televizyon izleyen çocuklar kavgacı oluyor 
</HEADLINE>
<TEXT>

     WASHINGTON, DHA 

      ABD'de yapılan bir araştırmada, günde yaklaşık 5 saat televizyon izleyen 4 yaşındaki çocukların ileride kavgacı olma ihtimalinin arttığı ortaya çıktı. Washington Üniversitesi'nden bir ekip tarafından bin 266 çocuk üzerinde yürütülen çalışmanın sonuçlarına göre anneleri tarafından 'kavgacı' olarak nitelendirilmeyen çocuklar ise günde ortalama 3.2 saat televizyon izliyor. 
     
     ANNE BABAYLA BİRLİKTE YEMEK MOTİVASYONU ARTIRIYOR 
     Araştırmada elde edilen bilgilere göre, çocuklara kitap okunması, onlarla konuşmak ve birlikte yemek çocuğun zihinsel motivasyonunu artırıyor ve kavgacılık riskini düşürüyor. 
     Bilim adamları, çocukların kavrama motivasyonunu en üst düzeye çıkarıp ilk gelişme çağlarında televizyon izleme süresini kısıtlayarak kavgacılık riskinin azaltılabileceğini bildirdi. Uzmanlar aşırı televizyon izlemenin çocuklarda obezite ve dikkatsizlik gibi sorunlara yol açabileceğini de belirtti. 
     
</TEXT>
</DOC>
