<DOC>
<DOCNO> 301946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sonspo27.html </URL>
<DATE> 2004/12/29/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Halil Mutlu, "Yılın Sporcusu" seçildi... 
</HEADLINE>
<TEXT>

     Anadolu Spor Gazetecileri Derneği ASGD ''Yılın Spor Değerleri'ni belirledi. 
     Halil Mutlu, merkezi Bursa'da olan derneğin 12 şubesinin çoğunluğunun oyunu alarak ''Yılın Sporcusu'' seçildi. 
     ASGD Genel Başkanı İsmail Kemankaş, düzenlediği basın toplantısında, ilk kez geçen yıl Anadoluspor Gazetesi'nin çıkışıyla başlatılan ''Yılın Spor Değerleri'' seçiminde, olimpiyatların yapıldığı 2004 yılında, amatör ve futbol dışı branşların en başarılı spor dalları seçildiğini söyledi. 
     Kemankaş, Türkiye genelindeki 12 şubenin katılımıyla gerçekleştirilen seçimde, ''Yılın Sporcusu'' ödülüne Naim Süleymanoğlu'ndan sonra üstüste 3 kez olimpiyatlara katılarak altın madalya kazanan Halil Mutlu'nun uygun görüldüğünü anlattı. 
     Şubelerden Halil Mutlu'ya 5 oy çıktığını kaydeden Kemankaş, Nurcan Taylan'ın 4, Eşref Apak'ın 2, Taner Sağır'ın da 1 oy aldığını kaydetti. 
     Diğer kategorilerde ödüle değer görülen kişi ve takımlar şöyle 
     Yılın Takımı Yaptığı 102 maçta yenilmeyerek, bu alanda dünya rekoru kıran ve Guinness Rekorlar Kitabı'na girmeyi başaran İzmir Büyükşehir Belediyesi Tekerlekli Sandalye Basketbol Takımı Yılın Spor Adamı Spordaki Şiddeti Önleme Yasası'nın çıkmasında gösterdiği çabalar nedeniyle Devlet Bakanı ve Başbakan Yardımcısı Mehmet Ali Şahin Yılın Spor Olayı ''Spordaki kirlenmişlik'' Ödüllerin, daha sonra belirlenecek bir tarihte sahiplerine verileceği bildirildi. 
     
</TEXT>
</DOC>
