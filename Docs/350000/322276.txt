<DOC>
<DOCNO> 322276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sontur17.html </URL>
<DATE> 2005/03/09/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Otel odasında komaya sokan tartışma 
</HEADLINE>
<TEXT>

     Sinan KORKMAZER- İbrahim ÖZÇEKİÇ DHA 

      ADANA'dan Kapadoky'yı gezmeye gelen ve kaldıkları odtel odasında çok miktarda uyku hapı için 35 yaşındaki Hakan Demir ve eşi 33 yaşındaki Şebnem, odalarında koma halinde, onları hareketsiz gören çocukları 7 yaşındaki Utku Demir'i de şoke durumdu bulundu. 
     Adana'da bir şirkette harita mühendisi olarak çalışan Demir Hakan, eşi Şebnem ve oğyu Utku'yu da alarak, Nevşehir'in Uçhisar Beldesi'ne geldi. Kapadokya Lodge Otel'e yerleşen Demir çiftinin dün gece geç saatlere kadar tartıştıkları duyuldu. 
     Otel görevlileri, Demir ailesi fertlerinin öğle saatlerinde de dışarı çıkmadığını görünce şüphelenerek, yedek anahtarla odayı açtı. Görevliler, Demir ailesinin 3 ferdini de baygın halde buldu. Çocukları Utku Demir de girdiği şok nedeniyle konuşamadı. 
     Nevşehir 112 Acil Servis ekiplerinin müdahalesi ile Nevşehir Devlet Hastanesi'ne kaldırılan Hakan Demir, eşi Şebnem Demir'in çok miktarda uyku hapı içtikleri, vücutlarında dayak izi bulunduğu saptandı. Anne ve babasını baygın görünce şoka giren Utku Demir ise konuşamadı. 
     Demir ailesinin üç ferdi ilk müdahale ardından Kayseri Erciyes Üniversitesi Gevher Nesibe Tıp Fakültesi Araştırma Hastanesine sevk edildi. Erciyes Üniversitesi Tıp Fakültesi Gevher Nesibe Hastanesi Dahiliye Yoğun Bakım Servisi'ne yatırılan Demir çiftinin sağlık durumlarının ciddi olduğu belirtildi. 
     
</TEXT>
</DOC>
