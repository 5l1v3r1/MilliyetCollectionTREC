<DOC>
<DOCNO> 319906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sondun12.html </URL>
<DATE> 2005/03/02/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
ABD Türk-Rus yakınlaşmasından rahatsız 
</HEADLINE>
<TEXT>

     Sovyetler Birliği döneminde Devlet Güvenlik Servisi KGB başkanlarından Vladimir Kryuçkov, ABD'nin Türk-Rus yakınlaşmasından rahatsız olduğunu söyledi. 
     Kryuçkov, Komsomolskaya Pravda gazetesine yaptığı açıklamada, Rusya ve ABD'nin yavaş yavaş yeni bir soğuk savaşa doğru gittiğini öne sürerek, ''ABD sadece kendi çıkarlarını düşünerek hareket ettiği için, bizim açımızdan zor, uygun olmayan bir ortak'' dedi. 
     ABD'nin Kafkasya ve Orta Asya'da üslenmeye başladığını söyleyen Kryuçkov, ''Yani, kısa süre önce bizim etki alanımız içinde yer alan bölgelere girdiler artık. Rusya, Türkiye ile ilişkilerini geliştirmeye başlar başlamaz ABD rahatsız oldu. Peki o zaman terörle ortak mücadele ne olacak '' diye konuştu. 
     Kryuçkov, ''Amerikalılar Basayev'i yakalaması halinde Rusya'ya haber vermez mi demek istiyorsunuz '' sorusunu şöyle yanıtladı 
     ''Terörle sadece birlikte mücadele edebiliriz. Ama o zaman bir sorum var Neden bir sürü terörist, mesela Zakayev isyancı Çeçen lideri Aslan Mashadov'un Londra'da yaşayan temsilcisi Batı'da lüks içinde yaşıyor Eminim, eğer Washington bize yardım etseydi Basayev çoktan yakalanmıştı.'' Rusya'nın terörle mücadelede ABD'ye yardım edip etmediğine ilişkin soru üzerine de Kryuçkov, ''Bence, mesela Usame bin Ladin'in nerede olduğunu öğrensek hemen onlara söylerdik. Sovyet zamanında, düşman olduğumuz dönemde bile terörle mücadelede onlara yardım etmiştik'' dedi. 
     Washington'un Moskova ile ilişkilerinde yeni bir aşamaya geçmek üzere olduğunu ve yakında Rusya'yı acımasızca eleştirip tavizler koparmaya çalışacağını ifade eden Kryuçkov, şöyle devam etti 
     ''Türkiye ve İran ile ilişkilerimizi geliştirmemize, Irak'a dönmemize engel olacaklar, hatta genel olarak Arap dünyasının tümüyle dışında tutmak isteyecekler. Bir sonraki aşama ise bizi BDT'ten uzaklaştırmak. Ukrayna ile Gürcistan sadece başlangıç. Eğer biz geri adım atarsak Rusya'dan geriye hiçbir şey kalmaz. Rusya da Sovyetler Birliği gibi dağılır.'' 
     
</TEXT>
</DOC>
