<DOC>
<DOCNO> 314075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sondun36.html </URL>
<DATE> 2005/02/10/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Sinn Fein banka soygunu yüzünden cezalandırılmalı .. 
</HEADLINE>
<TEXT>

     Kuzey İrlanda'da silahsızlanma sürecini izleyen ''Bağımsız Gözlem Kurulu'' IMC , Aralık ayında Belfast'ta gerçekleştirilen İngiltere yakın tarihinin en büyük iki banka soygunundan birinin arkasında Katolik İrlanda Cumhuriyet Ordusu IRA ve onun siyasi yasal kanadı Sinn Fein olduğunu öne sürdü. 
     IMC'nin bugün açıklanan özel raporunda, 22,5 milyon sterlinin yaklaşık 56 milyon YTL çalındığı büyük banka soygununun Sinn Fein'in Yalnız Biz bilgisi dahilinde yerine getirildiği belirtildi. 
     Kuzey İrlanda'nın en büyük Katolik partisi olan Sinn Fein, geçen yıl Nisan ayında İngiliz hükümetince IRA'nın silahsızlanma taahhüdünü yerine getirmediği gerekçesiyle para cezasına çarptırılmıştı. 
     İrlanda Başbakanı Bertie Ahern de, Belfast banka soygunundan Sinn Fein'in önceden haberdar olduğunu söylemişti. 
     IRA'nın silahsızlanma sözü, ''Kralcı'' Protestanlarla Katolikler arasında 2002 yılında kurulan meclis işlevsiz kaldığı için yerine getirilemedi. IRA, silahsızlanma işleminin ''filme alınarak, örgütün küçük düşürülemeyeceğini'' ileri sürmüştü. 
     
     NOBEL LİMANINDA KUZEY İRLANDA 
     Protestan Ulster Kuzey İrlanda Birlik Partisi lideri David Trimble 58 ve Katolik İşçi Partisi'nin Genel Başkanı 65 John Hume, Paskalya Yortusu'ndan önceki 14 Nisan 1998 Hayırlı Cuma Barış Antlaşması'na katkılarından ötürü o yılın Nobel Barış Ödülü'nü paylaşmışlardı. 
     Hume ile Nobel paylaşan eski Kuzey İrlanda ''Birinci Bakanı'' Başbakan Trimble, İrlanda Başbakanı Bertie Ahern'in IRA'dan beklediği kesin silahsızlanma sözünün işe yaramayacağını 4 yıl önceden belirtmişti. 
     Kuzey İrlanda'da Aralık ayındaki banka soygunu, 40 yıl önce İngiltere'de yapılan büyük tren soygunundan beri en büyük soygun olmuştu. 
     
</TEXT>
</DOC>
