<DOC>
<DOCNO> 320146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sonyas05.html </URL>
<DATE> 2005/03/02/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Porno efsanesi Oxford Üniversitesi'nde 
</HEADLINE>
<TEXT>

     Metin Güneş CNN TÜRK Londra 

ABD porno yıldızı Ron Jeremy, Oxford Birliği'nin bilimsel tartışmalar düzenleyen derneğinde bir konuşma yapacak. 
     Aynı dernekte daha önce konuşma yapan uluslararası isimler arasında Winston Churchill, Ronald Reagan ve rahibe Theresa bulunuyor. 
     Bin 700 seks filminde oynayan Jeremy, 4 binin üzerinde kadınla birlikte olduğunu iddia ediyor. 
     Oxford Üniversitesi kütüphanecisi Vladimir Bermant, "Ron bu işin en büyüğü ve söylediklerine göre de en iyisiymiş. Onun için anlatacak etkileyici hikayeleri olduğundan eminim" dedi. 
     
     Konuşma bugün 

     Jeremy, dernekteki konuşmasını bugün yapacak. 
     Derneğin sözcüsü Peter Caldwell, "bildiğim kadarıyla ilk kez bir porno yıldızı Oxford Union’da konuşma yapacak. Bundan yüzde 99 eminim" dedi. 
     Oxford Union, bilimsel ve felsefi tartışmaların yapıldığı en saygın dernek. 

     
</TEXT>
</DOC>
