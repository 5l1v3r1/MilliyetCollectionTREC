<DOC>
<DOCNO> 305361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sondun06.html </URL>
<DATE> 2005/01/11/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Felakette son bilanço... 
</HEADLINE>
<TEXT>

     Hint Okyanusu'na kıyısı olan ülkeleri vuran deprem ve tsunami felaketinde son bilanço 157 bin 582 ölü ve binlerce kayıp olarak açıklandı. 
     TSİ 07.00 itibariyle felaketten etkilenen ülkelerin yaptığı açıklamalara göre yeni bilanço şöyle 
     - Endonezya Sosyal İşler Bakanlığı'na göre, 105 bin 262 ölü, 10 bin 46 kayıp, 651 bin 132 evsiz. 
     - Sri Lanka Hükümete göre, 30 bin 882 ölü, 5 bin 903 kayıp, 491 bin 8 evsiz, 15 bin 122 yaralı. 
     - Hindistan İçişleri Bakanlığı'na göre, 10 bin 136 ölü ve 5 bin 630 kayıp kişinin öldüğü sanılıyor. Kayıpların 5 bin 544'ü, bin 310 kişinin öldüğü açıklanan, deprem üssünün yakınlarındaki Andaman ve Nicobar adalarında bulunuyor. 
     - Tayland bin 728'i Taylandlı 5 bin 309 ölü. Ölülerin bin 240'ının yabancı ve 2 bin 341'inin her iki gruptan birine ait olabileceği sanılıyor. Kayıp sayısı bin 102'si yabancı 3 bin 370 kişi. 
     - Maldivler Hükümete göre, 82 ölü, 26 kayıp yaklaşık 13 bin evsiz. 
     - Malezya 68 ölü ve çok sayıda kayıp. 
     - Myanmar 59 ölü, 3 kayıp, 3 bin 200 evsiz. 
     - Bangladeş 2 ölü. 
     - Somali en az 298 ölü ve 17 bin aile evsiz. 
     - Tanzanya 10 ölü. 
     - Kenya 1 ölü. 
     
     SRİ LANKA'DA 161 CAN KAYBI DAHA 

     Deprem ve tsunami felaketinin ardından Sri Lanka'da son 24 saat içinde 161 cesedin daha bulunmasıyla yalnızca bu ülkedeki ölü sayısı 30 bin 882'ye yükseldi. 
     Ulusal Afet Merkezi'nden yapılan açıklamada, kayıp sayısının da 181 artarak 6 bini geçtiği kaydedildi. Son can kaybı ve kayıp sayılarının Sri Lanka'nın doğu bölgesinden geldiği belirtildi. 
     Afet Merkezi sözcüsü C. Hettiarachchi, felaketin üzerinden 2 hafta geçmesine rağmen hala cesetler bulunduğunu, tsunamiden kaçan ailelerin evlerine dönmesiyle fark edilen kayıp sayısının da arttığını söyledi. 
     
</TEXT>
</DOC>
