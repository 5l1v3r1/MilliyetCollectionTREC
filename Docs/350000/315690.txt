<DOC>
<DOCNO> 315690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sondun23.html </URL>
<DATE> 2005/02/16/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Irak'ta şiddet dinmiyor 
</HEADLINE>
<TEXT>

     Şiddet olaylarının sürdüğü Irak'ta, bugün de çeşitli kentlerde çatışma ve saldırılar meydana geldi. 
     Görgü tanıkları, Ramadi'de direnişçilerin Amerikan ve Irak askerlerine saldırı düzenleyerek, 25 kadar havan topu attıklarını söyledi. 
     Tanıklar, daha sonra çatışmaların kentin bazı bölgelerine yayıldığını, Amerikan askerlerinin Ramadi'nin güneydoğu kesimini abluka altına aldığını belirtti. Çatışmalarda can kaybı olup olmadığına ilişkin bilgi verilmedi. 
     Bu arada, Musul'da silahlı kişilerin açtığı ateş sonucu 1 kişi öldü. Musul hastanesinde görevli Seyid Hüseyin, saldırıda albay rütbeli bir polis ile korumasının yaralandığını, şoförün öldüğünü söyledi. 
     Bugün Bağdat'ta bir istihbarat yetkilisi ile El Anbar'da bir Amerikan askeri öldürülmüştü. 
     
</TEXT>
</DOC>
