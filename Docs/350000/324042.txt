<DOC>
<DOCNO> 324042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sonsiy03.html </URL>
<DATE> 2005/03/16/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Sezer'i yolundan çeviremediler 
</HEADLINE>
<TEXT>

     UTKU ÇAKIRÖZER Ankara 

ABD yönetiminin itirazlarına rağmen Cumhurbaşkanı Ahmet Necdet Sezer'in Suriye ziyaretini gerçekleştirme kararında olduğu öğrenildi. Dışişleri kaynaklarından edinilen bilgilere göre, Sezer'in Suriye lideri Beşar Esad'ın davetlisi olarak Şam'a yapacağı resmi ziyaretin 12 - 13 Nisan'da yapılması planlanıyor. Dışişleri Bakanlığı'nın gezinin yapılması konusunda olumlu değerlendirme bildirdiği Sezer'in, son dakika da büyük bir kriz çıkmazsa Şam'a gidecek. 
     
     Edelman'a tepki 
     ABD Büyükelçisi Eric Edelman'ın önceki gün Bursa'da, Türkiye'nin Suriye konusundaki politikasını eleştirmesi de Ankara'da rahatsızlık yarattı. Edelman'ın, Lübnan'dan çekilmesi için Suriye'ye yapılan baskılara Ankara'nın katılmadığını ima eden "umarız Türkiye de uluslarası camianın içinde yer alır" sözlerine üst düzey bir Dışişleri yetkilisi şöyle yanıt verdi 
     "Biz de diğer ülkeler gibi Türkiye'nin BM Güvenlik Konseyi kararlarına gecikmeksizin uyması yönünde açıklama yaptık. Ziyaret bizim bileceğimiz iş. Bizim Suriye ile ABD'lilerinkinden farklı sorunlarımız ya da çıkarlarımız olabilir. Her konuda onlarla aynı düşünmek durumunda değiliz." 
     
</TEXT>
</DOC>
