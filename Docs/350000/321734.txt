<DOC>
<DOCNO> 321734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/yazar/cemal.html </URL>
<DATE> 2005/03/08/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Mücadele bitmez 
</HEADLINE>
<TEXT>


Yalan, iftira, hakaret... Basın özgürlüğü içinde yer alırlar mı Düşünce açıklama özgürlüğünden yararlanırlar mı Hayır. Kişilik haklarına saldırı sayılır ve cezalandırılır bunların tümü. 
Ama nasıl cezalandırılır 
Hapis, para cezası... 
Yayına engel... 
Hangisi 
Ayrıca yalandı, iftiraydı, hakaretti derken, gerçekle bunlar arasındaki çizgiler nereden çekilir, dengeler nasıl kurulur 
İfade ya da basın özgürlüğü içinde ırkçılık da, etnik nefret de şiddet ve teröre övgü de, savaş kışkırtıcılığı yapmak da, kutsal duyguların aşağılanması da yer almaz. 
Bunlar da cezalandırılır. 
Özgürlükler sınırsız değildir. 
Ama sınırlama 'istisna'yı oluşturur demokrasilerde. Kural özgürlüktür. Eski deyişle istisnalar kaideyi bozmaz 
İstisnalarla ilgili cezalara gelince... Avrupa ülkelerinde artık hapis cezası değil, İngiltere örneğindeki gibi korkutucu para cezaları temel alınıyor. Yayının engellenmesine çok ender rastlanıyor. 
Bizde durum nedir 
Son örnekler iç açıcı değil. 
1 Cumhuriyet'teki bir yazı dizisinin geçen hafta mahkeme kararıyla durdurulmasını basın özgürlüğü açısından kabul edilebilir bulmuyorum. Bu ülkede, ifade ve eleştiri özgürlükleri açısından kötü emsal oluşturabilecek ve güç odakları tarafından kolayca istismar edilecek olumsuz bir gelişme... 
Yayını durdurmak yerine açıklama hakkının kullanılması, varsa, kişilik haklarına saldırı konusunda tazminat davası daha doğru yol olurdu. 
2 Ay başında yeni Türk Ceza Yasası yürürlüğe giriyor. Birçok maddesinde gazeteciler için hapis cezası öngörülmüş durumda. 
Bu da bir başka olumsuzluk. 
Hemen akla geliyor 
Niçin zamanında cayırtı koparılmadı Basın örgütleri neredeydi 
Gazeteci milleti uyudu mu 
Uyuduk mu 
Evet, terziyle sökük hik yesini andıran bir durum... Bu açılardan kendimizi elbette eleştiri süzgecinden geçirmeliyiz. 
Ama bu konu, hükümete dönük eleştiri hakkını elimizden alamaz. 
Başbakan Erdoğan'ın üç dört ay önceki bir konuşmasını anımsıyorum. Uluslararası Basın Enstitüsü IPI Yürütme Kurulu için İstanbul'da verilen bir akşam yemeğinde şöyle demişti 
"Zamanında biz de damdan düştük ve damdan düşenin halini çok iyi biliyoruz. Türkiye artık gazetecilerin hapse atıldığı, etkin kalemlerin türlü yollarla susturulduğu bir ülke olmaktan çıkmıştır." 
Böyle demişti Erdoğan. 
Evet, yeni Basın Yasası'nda gazeteciler için olmayan, kaldırılan hapis cezaları şimdi yeni Ceza Yasası'nda yer alıyor. 
Ne yapacağız 
İktidar, TBMM'de gerekli çoğunluğa sahip. Başbakan'ın, liderlerinin söylediklerine sahip çıkıyorsa, eğer içtenlikliyse yasayı değiştirsin. "Zamanında neredeydiniz " diye bizleri eleştirmek, siyasal iktidarı sorumluluktan kurtarmıyor. 
3 Kedili karikatür cezası... RTÜK'ün bazı televizyon programlarına dönük yasakçı müdahaleleri... 
Yukarıda üç madde altında topladığım örnekler, ülkemizde geçerli basın ve ifade özgürlüğü düzeni açısından hoş değil. 
Evet, hukuk çetrefil bir konu. 
Hukuk bilinci de öyle. 
Bunların bir toplumda gelişmesi, yerli yerine oturması kolay değil. Uzun zaman, sabır, bilgi, donanım, deneyim vesaire gerektiriyor. Yani sadece yasaların değiştirilmesi yetmiyor hukuk devleti için. 
Batı'da da farklı olmamış... 
Ama bu böyle diye kaderciliğe saplanacak değiliz. Hukuk devleti için, adalet reformu için mücadele bitmez 



</TEXT>
</DOC>
