<DOC>
<DOCNO> 332211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/soneko41.html </URL>
<DATE> 2005/04/11/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Bakır fiyatlarında rekor yükseliş... 
</HEADLINE>
<TEXT>

     Londra Metal Borsası'nda LME bakırın tonu, tarihinin en yüksek seviyesi olan 3 bin 320 dolara çıktı. 
     Analistler, Asya kaynaklı hızlı talep artışının ve yetersiz arzın rekor yükselişte önemli rol oynadığını, fakat işlem hacminin çok dar olduğunu belirtiyorlar. 
     Uluslararası bakır borsalarında önceki rekor, 3 bin 308 dolarla Mart sonunda kaydedilmişti. 
     Ağırlıklı olarak inşaat, elektrik-eletronik ve beyaz eşya sektörlerinde kullanılan ve Ekim 2001'de bin 364 dolardan satılan bakırda fiyatlar, son 3 buçuk yılda yaklaşık 2 buçuk kat arttı. 
     Dünya bakır tüketiminin yaklaşık 4'te 1'ini tek başına gerçekleştiren Çin'den kaynaklanan talep artışının ve ertelenen yatırımlar nedeniyle sağlanamayan üretim artışının fiyatların yükselmesinde en önemli faktörler olduğu ifade ediliyor. 
     Dünya bakır üretiminin önemli bir kısmı Şili'de gerçekleştirilirken bu ülkeyi ABD, Kanada, Demokratik Kongo Cumhuriyeti, Zambiya, Peru, Polonya, Rusya, Kazakistan, Meksika ve Endonezya izliyor. 
     
</TEXT>
</DOC>
