<DOC>
<DOCNO> 303610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sondun16.html </URL>
<DATE> 2005/01/05/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Arap basınından Gül'ün ziyaretine büyük ilgi 
</HEADLINE>
<TEXT>

     Dünya GÜRSOY - ŞAM DHA 

      DIŞİŞLERİ Bakanı Abdullah Gül'ün İsrail ziyareti Arap dünyasında tarafından da yakından takip edilirken, Arap basınında Türkiye'nin Suriye ve İsrail arasında yapılacak barış görüşmelerinde arabulucu rolü oynayabileceği yönündeki beklentilere yer verildi. Arap basınındaki yorumlar şöyle 
     El Hayat Londra merkezli Ankara, Şam'dan taşıdığı mesaja İsrail'in olumlu yanıt vereceğinden umutlu. Mesajın içeriği hakkında bilgi vermeyen Gül, Suriye'nin İsrail'le barış yapma konusunda ciddi olduğunu vurguladı. Gül, geçen yıl Recep Tayyip Erdoğan'ın İsrail'in 'devlet terörü' uyguladığını dile getirmesinden sonra gerginleşen Türkiye-İsrail ilişkilerinin eski haline getirilmesinin önemli olduğuna dikkat çekti. 
     Şark El Avsat Mısır Gül, İsrail casusu Eli Kohen'in cesedini talep eden İsrail'e Şam'ın yanıtını içeren bir mesaj taşıyor. Türkiye ve Suriye arasındaki iyi ilişkiler ABD'yi rahatsız ederken, Ankara ile İsrail arasında da gerginlik yarattı. 
     El Ahram Mısır Abdullah Gül İsrail Başbakanı Ariel Şaron ve FKÖ lideri Mahmut Abbas ile görüşecek. Türkiye, yol haritasını gizli ve açık bir şekilde destekleyecek. 
     El Wafd Mısır Adalet ve Kalkınma Partisi'nin iktidara gelmesinden bu yana ilk kez üst düzey bir Türk yetkili İsrail'i ziyaret ediyor. Türkiye Dışişleri Bakanı İsrail ve işgal altındaki Filistin topraklarını ziyaret edecek. 
     Müstakbel Lübnan İsrail'e gitmeden önce Gül ile bir araya gelen ABD Dışişleri Bakanı Yardımcısı Richard Armitage, Türkiye'yi Suriye ve İsrail arasında arabulucu olması konusunda cesaretlendireceklerini söyledi. 
     Es Safir Lübnan İlk kez Müslüman bir Türk yetkili İsrail'e ziyaret ediyor. Gül, Mescid-i Aksa'da namaz kılacak, İsrail'i ziyaretinden sonra Ramallah'ta Filistinli yetkililerle bir araya gelecek. 
     El Vatan Kuveyt Türkiye, Richard Armitage'ı kabul etti, Abdullah Gul'ü İsrail'e gönderdi. Türkiye, gerginliklerden sonra ABD ve İsrail ile ilişkilerini iyileştirmeye çalışıyor. 
     El Beyan Birleşik Arap Emirlikleri Abdullah Gül, Suriye'nin İsrail ile barış yapma konusunda ciddi olduğu mesajını verdi. Türkiye'ye herkesin güvendiğine dikkat çeken Gül, Ankara'nın İsrail-Suriye ve İsrail-Filistin arasında önemli bir rol oynayabileceğini söyledi. 
     Tişrin Suriye İsrail'e giden Abdullah Gül, barış görüşmelerinin başlaması için İsrailli yetkililerle görüşüyor. 
     
</TEXT>
</DOC>
