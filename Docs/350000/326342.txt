<DOC>
<DOCNO> 326342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sonspo14.html </URL>
<DATE> 2005/03/23/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Utah'ta gecenin yıldızı Mehmet Okur... 
</HEADLINE>
<TEXT>

     NBA'deki başarılı temsilcimiz Mehmet Okur, Utah Jazz'ın Los Angeles Lakers'ı 115-107 yendiği maçta Lakers potasına 27 sayı bırakarak takımını galibiyete götürdü. Lakers'ın yıldızı Kobe Bryant ise takımı adına 43 sayı üretti. 
     NBA'de bu gece Utah Jazz ile Los Angeles Lakers'ı karşı karşıya getiren maçta Mehmet Okur fırtınası yaşandı. İlk beşte oyuna başlayan ve 39 dakika sahada kalan Mehmet Okur, 27 sayıyla tamamladığı maçta takımının en skorer ismi oldu. 
     16 da ribaund alarak double-double yapan Mehmet, beş asist, 7 8 iki sayı, 2 2 üç sayı ve 11 12 serbest atış yüzdeleriyle takımının galibiyetinde en önemli rolü üstlendi. 
     Utah'ta 23 sayı atıp sekiz ribaund toplayan Matt Harpring, 22 sayıyla oynayan Gordan Giricek ve yedeklerden gelerek 18 sayı, beş blok ve beş asistle oynayan Andrei Kirilenko galibiyete katkıda bulunan diğer önemli oyuncular oldu. 
     Maçın Los Angeles Lakers tarafında ise yine Kobe Bryant şov vardı. Bryant, maç boyunca attığı 43 sayının 27 sayısını üçlük atışlardan bulurken, buna ek olarak dört asist yaptı ve üç de ribaund aldı. 
     Chucky Atkins'in 17 sayı üç, asisti ve yedeklerden gelen Jumaine Jones'un 17 sayısı Lakers'ı kurtarmaya yetmedi. 
     
     Gecenin sonuçları 

     Cleveland Cavaliers 91 - 76 Detroit Pistons. 
     Atlanta Hawks 94 - 105 Phoenix Suns. 
     New Jersey Nets 98 - 91 Indiana Pacers. 
     Denver Nuggets 127 - 98 Washington Wizards. 
     Utah Jazz 115 - 107 Los Angeles Lakers. 
     Seattle Supersonics 92 - 84 Milwakee Bucks. 
     Sacramento Kings 112 - 93 Portland Trail Blazers. 
     Houston Rockets 84 - 82 Miami Heat. 
     
</TEXT>
</DOC>
