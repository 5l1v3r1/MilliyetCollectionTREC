<DOC>
<DOCNO> 309290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sontur21.html </URL>
<DATE> 2005/01/25/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Kızgın boğa sahibini kör etti 
</HEADLINE>
<TEXT>

     Kayseri'de kızgın boğa, sahibini kör etti. 
     Edinilen bilgiye göre, Develi İlçesi'ne bağlı Sindelhöyük Beldesi'nde meydana gelen olayda, Cennet Aşık 25 , ahırda yem verdiği boğanın boynuz darbesiyle sağ gözünden yaralandı. 
     Yakınları tarafından Erciyes Üniversitesi EÜ Tıp Fakültesi Hastanesi'ne kaldırılan Aşık'ın ameliyat edildiği, ancak gözün görme yeteneğini yitirdiği bildirildi. 
     EÜ Tıp Fakültesi Göz Hastalıkları Ana Bilim Dalı Başkanı Prof. Dr. Kuddusi Erkılıç, AA muhabirine yaptığı açıklamada, bu tür kazalarda gözün görme olasılığının çok az olduğunu söyledi. 
     Benzer kazalara sık sık rastlandığına dikkati çeken Erkılıç, şu uyarılarda bulundu 
     ''Önüne yem atılan hayvan, kızgın olmasa da başını sağa, sola, yukarı, aşağıya sallar. Bu sırada yemi atan kişinin hayvana doğru eğilerek durması, hayvanın boynuzunun göze değme riskini artırır. Bu tür kazalarda gözün yapısı tamamen bozulmaktadır. Kazadan sonra dışarıdan şiddetli baskı yapılmayan, sıkıca yumulmayan göz, erken müdahalede kısmen görme yeteneğine yeniden kavuşturulabilir.'' 
     
</TEXT>
</DOC>
