<DOC>
<DOCNO> 337056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sonsiy37.html </URL>
<DATE> 2005/04/26/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Öğrenim kredisi borçlarına af, TBMM gündeminde... 
</HEADLINE>
<TEXT>

     CHP Sinop Milletvekili Engin Altay, Milli Eğitim Bakanı Hüseyin Çelik'e, öğrenim kredisi borçlarının affı konusunda çalışma yapılıp yapılmadığını sordu. 
     Altay, TBMM Başkanlığı'na sunduğu soru önergesinde, toplumdaki işsizlerin büyük bölümünü yükseköğretim mezunlarının oluşturduğunu, dolayısıyla mezun olan öğrencilerin iş bulamadan 2 yıllık geri ödeme süresinin geldiğini belirtti. Bu sürenin uzatılmasının düşünülüp düşünülmediğinin açıklanmasını isteyen Altay, önergesinde şu sorulara yer verdi 
     ''Yüksek Öğrenim Kredi ve Yurtlar Kurumu'na borçlu olan mezun sayısı kaçtır 
     Ödenmeyen kredi miktarı nedir Ne kadar ana para ne kadar faiz borcu vardır 
     Yapılan icra takibi kaçtır ve miktarı nedir 
     Toplumun çeşitli kesimlerine çıkarılan af kanunları gibi uygulamaların, yüksek öğrenim mezunu borçlu gençlerimizi de kapsaması yönünde yapılan herhangi bir çalışmanız var mıdır 
     Bu tür sorunların yaşanmaması için kredi borcu olan üniversite mezunlarının göreve başlama zamanlarında gelirlerinden yapılacak kesintilerle geri ödemelerin yapılabilmesi şeklinde bir çalışmanız olabilir mi '' 
     
</TEXT>
</DOC>
