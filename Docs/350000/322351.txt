<DOC>
<DOCNO> 322351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/guncel/gun01.html </URL>
<DATE> 2005/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu köpek işte hep böyle havlıyor' 
</HEADLINE>
<TEXT>


Şik yet edilen Kuki mahkemede havlayınca, davacı haklılığını bu sözlerle ispata çalıştı 

ANKARA Milliyet 

Yargı, komşunun şik yetçi olduğu "Kuki" adlı köpeğin rahatsız edecek kadar havlayıp havlamadığı sorusuna mahkeme huzurunda yanıt aradı. Bilirkişi olarak çağrılan veteriner "Evde ne yapar, bilemem" yorumunu yaparken Kuki havladı. Bunun üzerine, "İşte ev hali de böyle" diyen davacı, haklılığını ispata çalıştı. Kuki'nin sahibi de "Sonuçta bir köpek, tabii ki havlayacak" dedi. 

Evden çık davası 
Üst komşusu Selen Mermut'un köpeği Kuki'nin çok havladığını belirten Mehmet Gür, evden çıkarılması için dava açtı. Ankara 11. Sulh Hukuk Mahkemesi de Kuki'nin duruşmaya getirilmesine, bilirkişi olarak da uzman bir veteriner çağrılmasına karar verdi. Geçen hafta yapılan duruşmaya Kuki ile Mermut, Gür ve veteriner Tahir Erseymen katıldı. 

"Evin içini bilemem" 
Erseymen'e, izleyici sırasındaki sahibinin kucağında duran Kuki'yi gösteren h kim Yılmaz Küçükkaraaslan, "Çok havlıyormuş, doğru mudur " diye sordu. Kuki'nin terrier cinsi olduğunu söyleyen Erseymen de, "Bu hayvan dışarıda agresiftir. Yabancılara havlar. Evin içini bilemem" diye konuştu. 
Gür'ün avukatı, bu sırada kalabalıktan bunalan Kuki'nin havlaması üzerine "İşte şu anda havlaması onun ev halinin de nasıl olduğuna bir örnek" şeklinde konuştu. Mermut da, "Köpekten söz ediyoruz. Doğasında var" karşılığını verdi. Duruşma, Kuki'nin kaderinin belirleneceği karar için ertelendi. 


</TEXT>
</DOC>
