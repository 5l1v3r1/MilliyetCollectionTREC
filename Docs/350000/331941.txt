<DOC>
<DOCNO> 331941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/son/sondun25.html </URL>
<DATE> 2005/04/10/ </DATE>
<TIME> 21.55 </TIME>
<AUTHOR>  </AUTHOR>
<HEADLINE>
KKTC Cumhurbaşkanı Denktaş İstanbul'a gitti 
</HEADLINE>
<TEXT>

     KKTC Cumhurbaşkanı Rauf Denktaş, Malatya İnönü Üniversitesi ile İstanbul Bilim Araştırma Vakfı'nda konferanslar vermek ve Antakya Mustafa Kemal Üniversitesi'nden onursal doktora ünvanı almak amacıyla bu akşam İstanbul'a gitti. 
     Cumhurbaşkanı Denktaş, bu akşam İstanbul'dan Malatya'ya geçecek ve yarın İnönü Üniversitesi'nde konferans verecek. Malatya'dan Antakya'ya geçecek olan Denktaş, burada da Mustafa Kemal Üniversitesi'nde düzenlenecek törende onursal doktora ünvanı alacak. 
     Cumhurbaşkanı Denktaş, Salı günü İstanbul'a gidecek ve Bilim Araştırma Vakfı'nın Çarşamba günü düzenleyeceği Kıbrıs konulu toplantıya katılacak. Denktaş, aynı gece KKTC'ye dönecek. 
     Cumhurbaşkanı Denktaş'ı, Ercan Havaalanında, Cumhuriyet Meclisi Başkanı Vekili Mehmet Bayram, Türkiye'nin Lefkoşa Büyükelçisi Aydan Karahan, Kıbrıs Türk Barış Kuvvetleri Komutanı Korgeneral Hasan Memişoğlu, KKTC Güvenlik Kuvvetleri Komutanı Tümgeneral Tevfik Özkılıç uğurladı. 
     
</TEXT>
</DOC>
