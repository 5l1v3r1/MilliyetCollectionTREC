<DOC>
<DOCNO> 335785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/yasam/axyas01.html </URL>
<DATE> 2005/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkanın intikamı 
</HEADLINE>
<TEXT>


Ailesiyle yat turuna çıkan AKP'li belediye başkanı, bira içip öpüşen turistlere müdahale etmeyen kaptanı şik yet etti. Kaptana 'alkollü' raporu verildi, yat limandan atıldı 

SONER KOCAER DHA 

Afyonkarahisar'ın AKP'li Belediye Başkanı Abdullah Kaptan, Antalya'da ailesiyle katıldığı yat turunda bira içen, öpüşen turistler görünce ortalığı karıştırdı. İddiaya göre Kaptan, 12 Mart'ta ailesi, şoförü ve bir polis arkadaşıyla 'Simbat' adlı yatla bir tura katıldı. Yatta gördüklerinden rahatsız olan Belediye Başkanı, kaptan Durmuş Yıldırım'dan duruma müdahale etmesini istedi. Ancak bir değişiklik olmadı. Bunun üzerine AKP'li Kaptan geri dönmek istedi. Ancak Yıldırım karşı çıktı. 

180 YTL para cezası 
Tur bittiğinde Belediye Başkanı Kaptan, polisi arayarak kaptan Yıldırım'ın yat turunda alkol aldığı iddiasıyla şik yetçi oldu. Yenikapı Polis Merkezi'nde ifadesi alınan Yıldırım, 256 promil alkollü çıktı. AKP'li başkan, Yıldırım hakkında Antalya Valiliği, Büyükşehir Belediye Başkanlığı, Denizcilik Müsteşarlığı ve Liman Başkanlığı'na da şik yet dilekçesi verdi. Valilik, inceleme sonucu yatın turizme uygun olmadığına karar verdi. Liman Başkanlığı'nın 180 YTL ceza kestiği yat, Büyükşehir Belediyesi limanından çıkarıldı. 




</TEXT>
</DOC>
