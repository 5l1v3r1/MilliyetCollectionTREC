<DOC>
<DOCNO> 328747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/guncel/gun03.html </URL>
<DATE> 2005/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
MİT'ten dinleme ısrarı 
</HEADLINE>
<TEXT>


MİT, 'Çok acil hallerde MİT müsteşarının telefon dinleme talimatı verme yetkisiyle donatılmasını' istedi 


Milli İstihbarat Teşkilatı MİT , 24 saat içinde h kim kararı alınması şartıyla, "Çok acil hallerde MİT müsteşarının telefon dinleme talimatı verme yetkisiyle donatılması"nı istedi. 
Başbakan Recep Tayyip Erdoğan başkanlığında yapılan güvenlik zirvesinde ele alınan, Yeni Ceza Muhakemeleri Kanunu'nda CMK telefon dinlemesiyle ilgili düzenlemelerde görülen aksaklıkların giderilmesi için başlatılan çalışmalarda sona yaklaşıldı. Adalet Bakanlığı'nda önceki gün yapılan toplantıda, önleyici istihbarat hizmetleri kapsamında telefon dinlemesi yapmak isteyen MİT, Emniyet Genel Müdürlüğü ve Jandarma Genel Komutanlığı temsilcileri bir araya geldi. 

Değişiklik talebi 
MİT yetkilileri, CMK'ye yakın bir değişiklikle hazırladıkları tasarıyı toplantıda açıkladı. MİT'in en önemli değişiklik talebini, "Çok acil ve öncelikli hallerde MİT müsteşarına telefon dinleme izni verme yetkisi" oluşturdu. 
MİT, yasada "3 3" olmak üzere düzenlenen toplam 6 aylık telefon dinleme süresinin, "zaruret halinde h kim kararıyla 6 ay daha uzatılması" yetkisinin de verilmesini istedi. 
Telefon dinlemeleriyle ilgili oluşturulacak tutanakların suç unsuru oluşturmadığı takdirde imha edilmesini kabul eden MİT, yasadaki "Telefon dinlemesiyle ilgili kişiye bilgi verilir" hükmüne karşın "bilgi verilmemesi" yönünde görüş bildirdi. 

Emniyet de istiyor 
Emniyet Genel Müdürlüğü de, gecikmesinde sakınca bulunan durumlarda kolluk amirince yazılı talimat verilmesi koşuluyla dinleme yapma yetkisi istedi. 


</TEXT>
</DOC>
