<DOC>
<DOCNO> 323163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sondun25.html </URL>
<DATE> 2005/03/12/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Mısır'da muhalif lider Nur, kefaletle çıkmayı kabul etmedi... 
</HEADLINE>
<TEXT>

     Mısır'da kefaletle serbest bırakılmasına karar verildiği açıklanan muhalif lider Eymen Nur'un kefalet ücretini yatırmayı kabul etmediği açıklandı. 
     Avukatının AFP'ye açıklamasına göre, savcılık makamının kefaletle serbest bırakılmasını istediği Nur, kefalet ücretini yatırmaya yanaşmadı. 
     Avukatı, ''Eymen Nur, kefaleti yatırmaya yanaşmadığı için savcılık kefaleti gözden geçirmeli. Müvekkilim Eymen'e göre, bu siyasi bir dava. Bu nedenle özgürlüğün bedeli para olmamalı'' diye konuştu. 
     Savcı Mahir Abdülvahit, Yarın Partisi lideri Nur'la birlikte 5 parti yöneticisinin serbest bırakılacağını açıklamıştı. 
     Nur ve arkadaşları, resmi evrakta sahtekarlık suçlamasıyla tutuklanmıştı. 
     
</TEXT>
</DOC>
