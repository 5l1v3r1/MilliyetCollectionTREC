<DOC>
<DOCNO> 303537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/siyaset/asiy.html </URL>
<DATE> 2005/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kılıçlar çekildi 
</HEADLINE>
<TEXT>


Baykal, Yüksek Disiplin Kurulu'nun rüşvete bulaştığını savunurken Sarıgül, Baykal için, "Genel merkezin baronları çalışmalarımı durduramaz" dedi 




'Acımı anlayamazsınız' diyen Deniz Baykal 
Cerahat patlar 

Sarıgül'ün talimatıyla başkan yardımcısının 250 bin dolar rüşvet aldığını iddia eden Baykal, "Bakanlık uyuyor" dedi 

Ezelhan Üstünkaya - Ankara 

CHP Genel Başkanı Deniz Baykal, Yüksek Disiplin Kurulu'nun da YDK rüşvete bulaştığını savunarak, "Her bünyede cerahat toplanabilir, cerahati patlatacağız" dedi. Kurultay tarihi de 29 Ocak olarak belirlendi. 
CHP Grubu'nda, "Çürüme yargıda, orduda, her kurumda var. Bana neciliğin yırtılması lazım. Türkiye'yi bu batırmadı mı " diyen Baykal, şunları kaydetti 
"Genel Başkan olarak partime rüşvet ve yolsuzluk virüsünün bulaştığını söylerken hissettiğim acıyı anlamanız mümkün değildir. Biliyorsam ki var, CHP Genel Başkanlığı, her türlü tehlikeyi, tehdidi göz önüne alarak onun üzerine yürümemi bana emrediyor." Sarıgül'ün talimatıyla başkan yardımcısının 250 bin dolar rüşvet aldığı iddiasını yineleyen Baykal, "İçişleri Bakanlığı uyuyor. Parayı aldın mı, almadın mı arkadaş " diye konuştu. 
Baykal, iki YDK üyesinin, bir YDK üyesine, "hediye" diyerek poşet bıraktığını, poşetten dolar çıkması üzerine YDK üyesinin olayı kendisine aktardığını anlattı. Baykal, YDK toplantısında, rüşvet verilmeye çalışılan YDK üyesinin diğer iki üyeye, "Bana bunu vermediniz mi " diye sorduğunu, iki üyenin sessiz kaldığını söyledi. 
CHP'de hiçbir kurul kararının parayla satın alınamadığını, bundan sonra da alınamayacağını söyleyen Baykal, "Rüşvet alanlar, rüşvet vererek amaca ulaşmayı deneyebilirler ama CHP rüşvet alanlara ve verenlere pabuç bırakmayacaktır" şeklinde konşutu. Baykal'ın konuşması ayakta alkışlandı. 

14 milletvekili terk etti 
Sarıgül'e yönelik ağır suçlamalarda bulunan Baykal, muhalif milletvekilleri tarafından protesto edildi. 14 milletvekili Baykal'ın konuşmasını sertleştirdiği son bölümünde salonu terk etti. Muhalif milletvekillerinin bugün bir basın toplantısıyla Sarıgül'e destek açıklaması yapması bekleniyor. 

'Maç bitti' diyen Sarıgül'den Baykal'a 
Fadime Hala gibi 

Rüşvet verdiği iddiaları üzerine Sarıgül, "Dürüstlük, onur konusunda en son konuşması gereken Baykal'dır" dedi 

Şişli Belediye Başkanı Mustafa Sarıgül, CHP Yüksek Disiplin Kurulu üyelerine rüşvet verdiği iddiaları üzerine, "Dürüstlük, onur, şeref konusunda en son konuşması gereken insan Baykal'dır. Genel merkezde maç bitti, uzatmaları oynuyorlar" dedi. 
Sarıgül, basın toplantısında, "CHP'yi halkla bütünleştirmenin zamanı geldi. Bu bireysel mücadelem değil. Amacım, AB görüşmelerinde Türkiye'yi CHP'li bir başbakanın temsil etmesidir. Genel merkezin baronları çalışmalarımı durduramaz" dedi. 
Baykal'ın kendisi gibi düşünmeyenler hakkında karalama kampanyasına girdiğini öne süren Sarıgül, şöyle konuştu "Kardeşi kardeşe vurdurmaya çalışıyor. Buna izin vermeyeceğim. Yapay duvarları yıkacağız. Baykal, ne eğitim ne işsizlik konusunda proje üretti. Genel merkezde Fadime Hala gibi oturuyor. Baykal bilsin ki, CHP'yi çökertmeye, kendi seçtiği kurulları halka şik yet etmesine izin vermeyeceğim." 

Heyecanına veriyorum 
Sarıgül, rüşvet iddialarıyla ilgili olarak şunları kaydetti "Disiplin kurulu üyeleri, Baykal'ın kendi listesinden seçilen isimler. Bugüne kadar 1000 üye ihraç edildi, niye bir şey söylemediler. Baykal'ın söylediklerini içinde bulunduğu haletiruhiyesine bağlıyorum. Heyecanına veriyorum. Maç bitmiştir. Allah yardımcısı olsun." 


</TEXT>
</DOC>
