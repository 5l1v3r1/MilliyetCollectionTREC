<DOC>
<DOCNO> 342319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sontur21.html </URL>
<DATE> 2005/05/13/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Yine aynı bilirkişi, yine aynı rapor 
</HEADLINE>
<TEXT>

     Özgür CEBE BİSMİL Diyarbakır , DHA 

DİYARBAKIR’ın Bismil İlçesi'ne bağlı Köseli Köyü'nde kamyon çarpması sonucu ölen Meki Ayaz’ın ailesinin destekten yoksun kaldıkları’ gerekçesiyle açtığı tazminat davasında, ailenin çocuklarının ölmesi nedeniyle masraftan kurtulduğu’ yönünde rapor hazırlayan bilirkişi Avukat Sema Güleç'in, benzer bir davada da yine aynı doğrultuda rapor verdiği ortaya çıktı. 
     Yine Köseli Köyü'nde, trafik kazasında ölen 4 yaşındaki Muhammet Cihat Temiz’in ailesinin, sigorta şirketi aleyhine açtığı tazminat davasında bilirkişi tayin edilen Avukat Güleç, baba Diyadin Temiz'in, çocuğunun ölümü nedeniyle 5 milyar 192 milyon lira 5 bin 192 YTL masraftan kurtulduğu yönünde rapor düzenledi. 
     Bilirkişi Güleç, Cihan Temiz'in annesi Neriman'ın ise, çocuğunun ölümü sonucu 729 milyon 215 bin lira 729 YTL 215 ykr destekten yoksun kaldığını, kendisine bu miktarda tazminat ödenmesi gerektiğini raporunda belirtti. Temiz Ailesi'nin avukatı Zeki Kartal, bilirkişi raporuna itiraz etti. 
     Köseli Köyü’nde 8 Aralık 2002 tarihinde meydana gelen kazada 33 yaşındaki Diyadin Temiz’in kullandığı 34 NZB 98 plakalı otomobil, karşı yönden gelen Alattin Kaya yönetimindeki 47 KS 349 plakalı kamyonla çarpıştı. Diyadin Temiz ve eşi 35 yaşındaki Neriman Temiz kazadan yaralı kurtulurken, 4 yaşındaki çocukları Cihat Temiz öldü. Kaza raporunda kamyon sürücüsü yüzde 25, ölen çocuğun babası Diyadin Temiz yüzde 75 kusurlu bulundu. 
     
     SİGORTA ÖDEMEDİ, DAVA AÇTILAR 

     Aile, oğullarının ölümü nedeniyle kamyonun Zorunlu Mali Sorumluluk Sigortası’nı yapan sigorta şirketinden, kazadaki kusurları nispetinde 4.5 milyar lira tazminat istedi. Ancak sigorta şirketi ödeme yapmayınca, aile, 4 Aralık 2003 günü avukatları Zeki Kartal aracılığıyla Bismil Asliye Hukuk Mahkemesi’nde dava açtı. Avukat Kartal dilekçesinde, sigortanın ölüm hallerinde taahhüt ettiği 18 milyar liralık maddi tazminatın yüzde 25’inin 4.5 milyar lira tutttuğunu, ancak sigorta şirketinin bu parayı ödemediğini belirterek, mahkemeden tazminatın ödenmesi yönünde karar almasını talep etti. 
     
     AYNI BİLİRKİŞİ, AYNI GÖRÜŞ 

     Mahkeme, bilirkişi incelemesi için dosyayı Ankara Nöbetçi Asliye Hukuk Mahkemesi’ne gönderdi. Meki Ayaz davasında olduğu gibi, bu dosyada da rapor hazırlaması için bilirkişi olarak Avukat Sema Güleç görevlendirildi. Bilirkişi Güleç yaptığı hesaplamada, baba Diyadin Temiz'in, çocuğunun ölümüyle masraftan kurtulduğu, bu nedenle tazminat talep etme hakkının ortadan kalktığı yönünde rapor hazırladı. 
     Raporda, baba Diyadin Temiz'in zahireci ve çiftçilikten ayda 850 milyon lira kazandığı, yaşaması halinde 18 yaşına gelinceye kadar çocuğu için 11 milyar 859 milyon 901 bin 254 lira masraf edeceğini hesaplandı. Anne Neriman Temiz'in ise ev kadını olduğu için gelirinin asgari ücret olarak hesaplanması gerektiği belirtilen bilirkişi raporunda, bu durumda annenin çocuğun yetişmesine katkısının 3 milyar 452 milyon 818 bin 233 lira lira olacağı kaydedildi. 
     
     BABA KAZANÇLI, ANNE ZARARDA’ 

     Bilirkişi raporunda, çocuğun ancak 18 yaşından sonra ailesine maddi katkıda bulunacağı belirtilerek, kazancı ise asgari ücret üzerinden yıllık yüzde 10 artış şeklinde hesaplandı. Ölen Muhammet Cihan Temiz'in 20 yaşında askere gideceği, geldikten sonra da ailesine 2 yıl boyunca, kazancının yüzde 50'si oranında katkıda bulunacağı, evlendikten sonra katkının yüzde 15’e, 2 yıl sonra çocuğunun olmasıyla da bu oranın yüzde 8’e düşeceği belirtildi. Raporun sonuç bölümünde, Muhammet Cihan Temiz'in yaşaması halinde babaya toplam katkısının 6 milyar 667 milyon 632 bin 607, anneye toplam katkısının ise 6 milyar 369 milyon 681 bin 374 lira olacağı kaydedildi. Raporda çocuğun babaya olan katkısı, babanın yapacağı masraftan düşüldüğünde, babanın, çocuğunun ölmesiyle 5 milyar 192 milyon 268 bin 647 lira masraftan kurtulduğu’, bu nedenle tazminat isteme hakkının ortadan kalktığı ifade edildi. 
     Raporda annenin çocuğuna masrafı, çocuğunun katkısından düşülerek, annenin 729 milyon 215 bin 786 lira destekten mahrum kalma tazminatı alabileceği yönünde görüş belirtildi. Bu raporda, çocuğun üniversite okuyup okumayacağı belirtilmezken, 18 yaşından sonra asgari ücretle çalışacağının göz önünde bulundurulması dikkat çekti. Raporda ayrıca, çocuğun 2057, babanın 2039, annenin ise 2038 yılına kadar yaşayacağı yer aldı. 
     Temiz Ailesi'nin avukatı Zeki Kartal, rapora itiraz ederek yeniden birlirkişi incelemesi talep edince, mahkeme dosyayı yeniden Ankara’ya gönderdi. Dava 24 Haziran’da ele alınacak. 
     
     BİLİRKİŞİYİ, AİLENİN AVUKATI İSTEMİŞ 

     Ailenin avukatı Zeki Kartal, Biz Avukat Sema Güleç’in uzmanlığına güveniyorduk. Bu konularda uzman olduğu doğru. Hatta dosyamızın kendisine verilmesi için mahkemeden talepte bulunduk. Ancak hazırladığı raporu gerçekçi bulmadığımız için, yeniden bilirkişi incelemesi istedikö dedi. 
     Avukat Kartal, 2002 yılında yine trafik kazasında hayatını kaybeden 19 yaşındaki Murat Karakaş’ın ailesi için Bismil Asliye Hukuk Mahkemesi’nde dava açtığını, 11 milyar lira tazminat talebinde bulunmalarına karşın, bilirkişinin tazminatı 12 milyar lira olarak hesapladığını belirtti. Avukat Kartal, Bu davamızla ilgili olarak uzman bilirkişi Suat İnce hazırladığı raporda, destekten yoksun kalma tazminatını 12 milyar lira olarak belirledi. Ancak biz 11 milyar lirea talep ettiğimiz için, mahkeme bu miktar üzerinden ödeme yapılmasını kararlaştırdı. Yani yapılan hesaplamada, anne ve babanın kazançlı olduğuna ilişkin’ gerçeği yansıtmayan durumlar söz konusu değildi. Bu sadece bir örnek. Bunun gibi kazandığımız çok sayıda dava varö diye konuştu. 
     Uzmanlar bu olayda ölen Murat Karakaş'ın 19 yaşında olması ve yetişme masrafı hesaplanmadığı’ için sadece aileye katkısının dikkate alınması nedeniyle bilirkişi raporunda 12 milyar lira tazminat ödenmesi yönünde görüş belirtildiğini vurguladı. 

     
</TEXT>
</DOC>
