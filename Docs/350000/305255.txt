<DOC>
<DOCNO> 305255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sontur59.html </URL>
<DATE> 2005/01/10/ </DATE>
<TIME> 21.18 </TIME>
<AUTHOR>  </AUTHOR>
<HEADLINE>
Uzman çavuş tankeri gasp etti 
</HEADLINE>
<TEXT>

     Kahramanmaraş'ın Pazarcık İlçesi'nde, seyir halindeki tankeri durdurup şoförü etkisiz hale getirdikten sonra gasp ettikleri iddiasıyla gözaltına alınan 3 kişi tutuklandı. 
     Edinilen bilgiye göre, olay sonrasında yakalanan Uzman Çavuş Mehmet Demirbaş, İdris Kılıç 36 ile Adil Başçı 40 , İlçe Jandarma Komutanlığı'ndaki işlemlerinin ardından Pazarcık'ta tutuklandı. 
     Tutuklananlardan Uzman Çavuş Mehmet Demirbaş Gaziantep Askeri Cezaevi'ne, Adil Başçı ile İdris Kılıç ise Pazarcık Cezaevi'ne gönderildi. 
     
     OLAY 
     Tokat İl Jandarma Alay Komutanlığı'nda görevli Uzman Çavuş Mehmet Demirbaş, 7 Ocak 2005 tarihinde İsmet Keleş yönetimindeki 44 EK 907 plakalı tankeri gasp edip kaçarken, Gaziantep'in Yavuzeli İlçesi'nde jandarma ekipleri tarafından yakalanmış, yanında bulunan ve polis olduğu iddia edilen Veysi A. ise kaçmıştı. 
     Soruşturmada, olaya adı karışan İdris Kılıç ile Adil Başçı Ankara'da gözaltına alınmıştı. 
     Yetkililer, olaya adı karışan Veysi A'nın yakalanmasına çalışıldığını bildirdiler. 
     
</TEXT>
</DOC>
