<DOC>
<DOCNO> 343372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonspo28.html </URL>
<DATE> 2005/05/17/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Ankaraspor'da futbolcular performans testinden geçti... 
</HEADLINE>
<TEXT>

     Büyükşehir Belediyesi Ankaraspor’da futbolcular, performans testinden geçti. 
     Özel bir spor merkezinde Ankara Üniversitesi Tıp Fakültesi Spor Anabilim Dalı uzman doktorlarından ve aynı zamanda kulübün doktoru olan Burak Kunduracıoğlu tarafından yapılan testlerde, futbolcuların laktak testi yapıldı. 
     Burak Kunduracıoğlu, bu testlerin oyunculara sezon bittikten sonra verilecek programlar açısından çok önemli olduğunu belirterek, "Oyuncularımıza sezon bittikten sonra bazı programlar vereceğiz. 
     Tatil boyunca yapmalarını istediğimiz bazı programlar olacak. Bundaki amacımız da futbolcuların yeni sezon hazırlıklarına hazır gelmeleri ve yeni sezonda yaşanabilecek sakatlıkları en aza indirmek" diye konuştu. 
     
     WEDERSON’DAN KALAN MAÇLARIN DEĞERLENDİRMESİ 
     Ankaraspor’un Brezilyalı oyuncusu Wederson, ligde kalan son 2 maçlarını da kazanmak istediklerini söyledi. 
     İkinci yarıda çok iyi bir çıkış yakaladıklarını belirten Wederson, "Biz ligde rakibimiz olan tüm takımları sahamızda yendik. İkinci yarıda çok iyi bir çıkış yakaladık. Bu başarımızı kalan son iki maçımızda da yakalamak istiyoruz. Kalan maçlarımızı ligde kalma mücadelesi veren iki takımla oynayacağız. Ama bu durum bizi pek ilgilendirmiyor. Biz çıkıp kazanmak için oynayacağız" diye konuştu. 
     
</TEXT>
</DOC>
