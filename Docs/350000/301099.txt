<DOC>
<DOCNO> 301099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/son/sonspo14.html </URL>
<DATE> 2004/12/26/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Diyarbakırspor Sertan'la yolunu ayırıyor... 
</HEADLINE>
<TEXT>

     Diyarbakırspor Kulübü Başkanı Ahmet Göksu, Sertan Eser'le yollarını ayıracaklarını söyledi. 
     Göksu, yaptığı açıklamada, ara transfer çalışmalarını sürdürdüklerini belirterek, bu dönemde 3 futbolcu transfer etmeyi düşündüklerini bildirdi. 
     Bazı futbolcularla görüştüklerini, ancak henüz hiçbir oyuncuyla anlaşmaya varamadıklarını anlatan Göksu, şöyle dedi 
     ''Transfer çalışmalarımız sürüyor. Ancak, henüz prensipte anlaştığımız oyuncu yok. Santrfor ve 2 orta saha oyuncusu transfer etmeyi düşünüyoruz. Bu konudaki görüşmelerimiz sürüyor. Kendimiz için en uygun futbolcuyu alacağız. Fakat, şimdiden görüştüğümüz oyuncuların ismini vermemiz uygun olmaz. Sertan Eser'le yolumuzu ayırıyoruz. Kendisinden kulüp bulmasını istedik.'' 
     
</TEXT>
</DOC>
