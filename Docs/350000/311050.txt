<DOC>
<DOCNO> 311050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonspo09.html </URL>
<DATE> 2005/01/31/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Altıntop'ların düellosunu Halil kazandı, Bayern takıldı 
</HEADLINE>
<TEXT>

     Almanya Bundesliga'da 19. haftada bu hafta çok ilginç bir karşılaşma oynandı. İkiz kardeşler Halil ve Hamit Altıntop'un mücadelesinde Halil'li Kaiserslautern güldü, lider Bayern Münih ise Yıldıray Baştürk'lü Hertha Berlin'e gol atamadı. 
     Halil'li Kaiserslautern, Hamit Altıntop'lu Schalke'yi yıktı 2-0. 'İkiz' milli yıldızlarımız 90 dakika sahada kalırken, ev sahibi Kaiserslautern Halil'in asisti, Amanatidis'in boş kaleye gönderdiği top ile 56. dakikada öne geçti. Halil, gol öncesinde topu orta sahadan Schalke ceza alanına kadar kendisine yapılan faullere rağmen taşıdı ve Amanatidis'e yalnızca topa dokunmak kaldı. 74'te ise defansta oynayan Blank maçın skorunu ilan eden golü Schalke filelerine gönderdi. 
     Fritz-Walter Stadı'nda oynanan mücadeleyi 37 bin futbolsever izledi, Kaiserslautern'de ayrıca Selim Teber 68. dakikada oyuna dahil oldu. 
     Bu sonuçla lider Bayern Münih'le zirve yarışı yapan Schalke büyük bir yara alırken, 37 puanda kaldı. 
     Kötü bir sezon geçiren Kaiserslautern ise aldığı galibiyetle puanını 27'ye çıkardı. 
     
     Hertha, Bayern'i durdurdu 

     Lider Bayern Münih, konuk olduğu Hertha Berlin deplasmanında gol bulamadı. Milli oyuncumuz Yıldıray Baştürk, Hertha formasını 90 dakika giyerken, Bayern Münih aldığı beraberlikle puanını 38'e çıkardı ve liderliğini sürdürdü. 
     
     Stuttgart da yıkıldı 

     Bundesliga'da zirvenin en yakın takipçisi Stuttgart, kendi evinde Nurnberg'e 4-2 mağlup olarak taraftarlarını hayal kırıklığına uğrattı. 34 puanı bulunan Stuttgart, aldığı yenilgiyle Schalke'yi geçme fırsatını kaçırdı. 
     
     Ümit Davala'lı Bremen galip 

     Bundesliga'da son şampiyon Werder Bremen, lig sonuncusu Rostock'u 3-2 yenerken, maça ilk 11'de başlayan Ümit Davala 78 dakika oynadı. 
     Almanya'da haftanın sonuçları şöyle 
     

Arminia Bielefeld 0 1 Hannover Bayer Leverkusen 4 0 Bochum Borussia Dortmund 1 1 Monchengladbach Freiburg 1 0 Wolfsburg Hamburg 2 1 Mainz Werder Bremen 3 2 Hansa Rostock      
</TEXT>
</DOC>
