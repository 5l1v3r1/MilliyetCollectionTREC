<DOC>
<DOCNO> 334287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/son/sontur15.html </URL>
<DATE> 2005/04/17/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Gebze'de silahlı saldırı 3 ölü, 1 yaralı 
</HEADLINE>
<TEXT>

     Kocaeli'nin Gebze İlçesi Darıca Beldesi'nde bir konut yapı kooperatifinin eski başkanı, kooperatif başkanı, denetim kurulu üyesi ile arsa sahibini öldürdü, yönetim kurulu üyesini yaraladı. 
     Edinilen bilgiye göre, Emek Mahallesi Fatih Sultan Mehmet Caddesi üzerinde Ekşioğlu Konut Yapı Kooperatifi'nin bürosuna gelen kooperatifin eski başkanı olduğu belirlenen Davut E, henüz belirlenemeyen nedenle büroda bulunan Kooperatif Başkanı Öznur Sabancı 27 , Denetleme Kurulu Üyesi Nazım Çakmak ile Yönetim Kurulu Üyesi Öner Kara'ya 44 ateş etti. 
     Öznur Sabancı ile Çakmak, isabet eden kurşunlar nedeniyle olay yerinde öldü. 
     Üye Öner Kara ise yaralı olarak Anadolu Sağlık Hastanesi'ne kaldırıldı. 
     Davut E, daha sonra kooperatifin arsa sahibi olduğu öğrenilen Makbut Duru'nun 73 , büroya 150 metre uzaklıktaki evine gitti. 
     Evinin bahçesinde çapa yapan Duru, Davut E'yi görünce eve kaçtı. Duru'nun arkasından eve giren Davut E, Makbut Duru'ya da ateş açtı. Vücudunun çeşitli yerlerinden yaralanan Duru, olay yerinde öldü. 
     Zanlı, içinde 3 kişi bulunduğu belirlenen bir otomobille olay yerinden kaçtı. 
     Cinayetle ilgili soruşturma, çok yönlü sürdürülüyor. 
     
</TEXT>
</DOC>
