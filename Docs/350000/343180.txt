<DOC>
<DOCNO> 343180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/siyaset/siy06.html </URL>
<DATE> 2005/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer'e 6 gün kaldı 
</HEADLINE>
<TEXT>


Cumhurbaşkanı'nın TCK, CMK ve CİK'i incelemek için az zamanı var 


Hükümet, 1 Haziran'da yürürlüğe girmesi planlanan TCK, Ceza Muhakemesi Kanunu CMK ile Ceza ve Güvenlik Tedbirlerinin İnfazı Kanunu'na CİK son rötuşu, önümüzdeki hafta Genel Kurul'da yapacak. Cumhurbaşkanı Ahmet Necdet Sezer'e ise yasaları incelemesi için 15 gün yerine sadece 6 gün süre bırakılmış olacak. 
TCK görüşmelerini geçen hafta tamamlayan Adalet Komisyonu, bugün CMK ile CİK'i ele alacak. Daha önce TCK, CMK ve CİK'in bugün Genel Kurul'da görüşülmesini planlayan hükümet, Enerji Bakanı Hilmi Güler hakkındaki gensoru oylaması nedeniyle görüşmeyi 24 Mayıs'a erteledi. 
TCK'nın Genel Kurul'daki görüşmeleri basına yönelik yapılması istenen değişiklikler için de son şans olacak. 
Adalet Komisyonu'nda kabul edilen diğer önemli değişiklikler şöyle 
Gözaltı süresi 24 saatten 48 saate çıkabilecek. Devletin güvenliğine, anayasal düzene, milli savunmaya, devletin sırlarına karşı suçları işleyen, örgüt ve çete kuran mahk m ve tutuklular, yer göstermek amacıyla 15 güne kadar polise verilebilecek. Telefon dinlemelerinde de iletişimin tespiti, dinlenebilmesi ve kaydının alınabilmesinin yanı sıra "sinyal bilgileri" de izlenebilecek. 6 aylık dinleme sınırı örgütlü suçlarda uygulanmayacak.Abdullah Öcalan'ın avukatlarının görevden el çektirilmesinin yolu da açılıyor. Banka dolandırmaktan 2 yıl ceza alan ve yürürlüğe girmesi beklenen TCK'daki 2 yıl alt sınırından yararlanmayı uman işadamı Cavit Çağlar, yeni düzenlemeyle alt sınırın 3 yıla çıkarılmasıyla cezaevinden kurtulamayacak. 

</TEXT>
</DOC>
