<DOC>
<DOCNO> 342623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sonyas06.html </URL>
<DATE> 2005/05/14/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
En kavisli vücut Beyonce’un... 
</HEADLINE>
<TEXT>

     
     Nafiz ALBAYRAK BOSTON DHA 



     ÜNLÜ şarkıcı Beyonce Knowles’un kalçası, Latin yıldız Jennifer Lopez’i tahtından etti 
     ’In Touch’ dergisinin düzenlediği ’en kavisli vücuda sahip ünlü’ sıralamasında Beyonce Knowles birinci seçildi. Göğüs, kalça ve bel ölçüleri gözönüne alınarak yapılan anket sonuçlarına göre, Penelope Cruz 2’nci, geçtiğimiz yılların birincisi Latin Amerikalı şarkıcı Jennifer Lopez de 3’üncü oldu. 
     Dergi okurları, müzik dünyasının en çok albüm satan gruplarından ’Destiny’s Child’ın eski solisti Knowles’u ’en kavisli vücuda sahip ünlü’ sıralamsında birinci sıraya taşırken, Beyonce kalçasına’ sahip olmak isteyen kadınların sayısında da artış olduğu belirtildi. İngiliz Estetik Cerrahlar Birliği’nin raporuna göre, Beyonce kalçasına sahip olmak için doktora başvuran kadınların sayısı son bir yılda 5 kat arttı. Geçen yıl, 15 bin kadın estetik cerrahlara başvurarak ’Beyonce kalçası’ yaptırdı. Bundan bir süre önce de kadınlar ’Lopez kalçası’ için sıraya giriyorlardı. 
     
     In Touch dergisinin ’en kavisli vücuda sahip ünlü’ anketinde ilk 10’a giren isimler şunlar 

     1- Beyonce Knowles. 
     2- Penelope Cruz. 
     3- Jennifer Lopez. 
     4- Pamela Anderson. 
     5- Tyra Banks. 
     6- Halle Berry. 
     7- Scarlett Johansson. 
     8- Nicolette Sheridan. 
     9- Debra Messing. 
     10- Kate Winslet. 
     
</TEXT>
</DOC>
