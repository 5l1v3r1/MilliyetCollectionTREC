<DOC>
<DOCNO> 310561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sonspo25.html </URL>
<DATE> 2005/01/29/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Diyarbakırspor 1 - İstanbulspor 0 
</HEADLINE>
<TEXT>

     Birinci Süper Futbol Ligi'nde Diyarbakırspor, İstanbulspor'u 1-0 yendi. 
     Maçtan önce, şehit Diyarbakır eski Emniyet Müdürü Gaffar Okkan için 1 dakikalık saygı duruşunda bulunuldu. 
     Koltuk monte edilmeyen tribünlere seyirci alınmaması nedeniyle maçı sadece 2 bin futbolsever izleyebildi. 
     13. dakikada gelişen Diyarbakırspor atağında, ceza alanının içerisinde Sinan Kaloğlu'nun vuruşunda top, kaleci Oğuz'dan döndü. Dönen topu Cem Yanık, sert vuruşla yeniden kaleye gönderdi. Kaleci Oğuz zamanında uzanarak meşin yuvarlağı çeldi. 
     20. dakikada Cem Yanık'ın ceza alanı önünden attığı şutta meşin yuvarlak üstten auta çıktı. 
     30. dakikada Cumhur'un ceza alanı dışından sert vuruşunda kaleci Oğuz, meşin yuvarlağı kale çizgisi üzerinden güçlükle yakaladı. 
     31. dakikada Yordanov kaleci Fadhel ile karşı karşıya kaldı. Yordanov'un vuruşunda Fadhel meşin yuvarlağı yumrukla kornere çeldi. 
     40. dakikada Recep'in kafayla kaleci Fadhel'e uzattığı top kısa düştü. Topu kapan Gökmen'in vuruşunda kaleci Fadhel uzanarak topu yakaladı. 
     Kalan dakikalarda iki takımın çabası sonuç getirmeyince karşılaşma 0-0 sona erdi. 
     
     İKİNCİ YARI 

     47. dakikada ceza alanına yapılan ortada Eser, meşin yuvarlağı kafayla Sinan Kaloğlu'nun önüne indirdi. Bu futbolcu, topa vurmakta gecikince İstanbulspor savunması meşin yuvarlağı uzaklaştırdı. 
     52. dakikada sol çaprazda savunma oyuncusundan kaptığı topla ceza alanına giren Sinan Kaloğlu'nun sert vuruşunda, meşin yuvarlak direkten döndü. 
     67. dakikada Göksel'in ceza alanı içinden yaptığı ortada Cumhur topa kafayı vurdu, ancak meşin yuvarlak üstten auta çıktı. 
     69. dakikada Pinto'nun ceza alanı dışından yaptığı vuruşta top yandan auta gitti. 
     70. dakikada Sinan Kaloğlu'nun sol taraftan ortasında topa iyi yükselen Eser'in kafa vuruşunda meşin yuvarlak kaleci Oğuz'un sağından filelerle buluştu 1-0 
     72. dakikada Eser'in sağ çaprazdan kale önüne gönderdiği topa Yunus dokundu, ancak meşin yuvarlak direkten döndü. 
     85. dakikada Cumhur'un attığı şutta meşin yuvarlak yandan auta çıktı. 
     Karşılaşma, Diyarbakırspor'un 1-0 üstünlüğüyle sona erdi. 
     
     KÜNYE 

     

Stat Atatürk. Hakemler Selçuk Dereli xxx, Ufuk Bahçeci xxx, Ali Palabıyık xxx. Diyarbakırspor Fadhel xxx, Recep xx, Burhan x, Stavreski xx, Sinan Demircioğlu xx, Cumhur xx, Cem Yanık x Dk. 57 Yunus xx , Yasin xx, Niyazi x Dk. 64 Göksel xx , Eser xx, Sinan Kaloğlu xxx Dk. 79 Serdar x . İstanbulspor Oğuz xxx, Cem xx, Abdullah xx, Yalçın x, Aytekin x, Serhat xx, Musa xx Dk. 62 Beyhan x , Faruk x, Yordanov xx, Mehmet xx Dk. 60 Pinto x , Gökmen xx. Gol Dk. 70 Eser. Sarı Kartlar Dk. 31 Cem, Dk. 89 Oğuz, Dk. 90 Abdullah İstanbulspor , Dk. 45 Niyazi Diyarbakırspor .      
</TEXT>
</DOC>
