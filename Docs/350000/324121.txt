<DOC>
<DOCNO> 324121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sontur04.html </URL>
<DATE> 2005/03/16/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Polis, fuhuş yaptırmaktan tutuklandı 
</HEADLINE>
<TEXT>

     ERDAL KILINÇ İstanbul 

İstanbul'da Kırgızistan vatandaşı dört kadını, silah zoruyla senet imzalattırarak fuhuşa zorladığı öne sürülen bir polis ile iki kadın tutuklandı. Bir ihbarı değerlendiren polis, Fatih'teki bir daireye baskın yaparak Kırgızistan uyruklu dört kadın kurtardı. Evdeki Gulanda Asykbaeva ve Dina Joroeva adlı iki Kırgız kadın ise gözaltına alındı. İddiaya göre, kurtarılan kadınlar ifadelerinde kendilerini fuhuşa Eminönü İlçe Emniyet Müdürlüğü'nde görevli polis Ali Toprak'ın zorladığını söyledi. Bunun üzerine Toprak da gözaltına alındı. Kadınların ifadelerinde "Gulanda ve Dina bizi iş vaadiyle kandırarak Kırgızistan'dan getirdi. Ali Toprak da başımıza silah dayayarak iki bin dolarlık borç senetleri imzalatarak bizi fuhuşa zorladı" dedi. İstanbul Cumhuriyet Savcılığı'na sevk edilen zanlılar tutuklandı. 
     
</TEXT>
</DOC>
