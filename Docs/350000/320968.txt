<DOC>
<DOCNO> 320968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/yazar/cemal.html </URL>
<DATE> 2005/03/05/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kapalı kapılar 
</HEADLINE>
<TEXT>


Hafta içinde bir gün Zeyrekhane'de akşam yemeği. Önümüzde Haliç, Süleymaniye Cami ışıl ışıl. Bizans'la Osmanlı'nın bir zamanlar en mutena semtlerinden ve İstanbul'un büyüleyici mek nlarından biri. 
Sabancı Üniversitesi İstanbul Politikalar Merkezi Direktörü Prof. Dr. Üstün Ergüder'i dinliyoruz. 
Konu hassas, çetrefil 
Türkiye'de din ve eğitim. 
Bazı cümlelerini not ediyorum Üstün Ergüder'in. Ankara'da, kapalı kapılar arkasında raporlar hazırlayıp, buna göre siyaset yapılması döneminin artık kapanması gerektiğini söylüyor. 
"Doğru olan, bütün iddia sahiplerini bir araya getirip konuşturup fikir üretmektir. Bu iş kendi kalenin yüksek duvarları arkasına çekilerek yapılamaz, artık bu devir geçti" diyor. Ve 'sivil toplum'un, sivil toplum kuruluşlarının bu açılardan önemini belirtiyor. 
Haklı. 
Ankara'da bunca yıldır kapalı kapılar arkasında devletçe üretilen politikalar örneğin din ve eğitim konusunu bugüne kadar çözebilmiş değil. Tam tersine çıkmaza sokmuş durumda. 
Çözebilmiş olsaydı, zorunlu din derslerine karşı Avrupa İnsan Hakları Mahkemesi'ne verilmek için 32 bin Alevi vatandaşımızın dilekçesi çekmecelerde bekliyor olmazdı. 
Evet, tam 32 bin dilekçe 
Şimdilik bunlardan yalnız biri Avrupa İnsan Hakları Mahkemesi'ne verildi. Ötekiler bekletiliyor. 
Kızına Sünni esasa dayalı mecburi din dersi verilmesine karşı çıkan bir Alevi yurttaşın başvurusu Strasbourg'da kabul edildi. Bu ay içinde Türkiye'yi mahk m eden bir kararın mahkemeden çıkması çok yakın ihtimal... 
Bu sorunu da Avrupa eliyle mi çözeceğiz Yoksa kendi aramızda oturup konuşup aklın yolunu mu bulacağız 
Doğru olan ikincisi. 
Bir sivil toplum kuruluşu olarak İstanbul Politikalar Merkezi de bu sorumluluğun gereğini yerine getiriyor. Değişik çevre ve görüşlerden gelen, daha çok akademisyenlerden oluşan bir topluluk, Türkiye'de din ve eğitim konusunun nasıl değiştirilmesi gerektiğine ilişkin bir çerçevede uzlaşmış durumda. 
Bazı belirlemeler şöyle 
"Anayasa ve Temel Eğitim Kanunu'na göre Din Kültürü ve Ahlak Bilgisi zorunlu ders olarak okutulmaktadır. Halen bu derste din eğitimi yapılmaktadır. Ancak, Anayasa'nın lafzına ve ruhuna uygun olanın bu derste dinler hakkında eğitim yapılmasıdır." 
Uzlaşılan ilkeye gelince 
"Din Kültürü ve Ahlak Bilgisi eğitimi, devletin her dine ve mezhebe eşit durduğu bir laiklik anlayışı temeline oturtulmalıdır. Bu derste dinler hakkında eğitim yapılmalıdır." 
Din eğitimine gelince... 
Bazı öneriler var, şöyle 
"Toplumdaki din eğitimi talebinin kesinlikle zorunlu ya da seçmeli ders olarak karşılanmaması, din eğitiminin sadece isteğe bağlı olması... İsteğe bağlı din eğitiminin içeriğinin ve uygulanmasının Din Kültürü ve Ahlak Bilgisi dersinin içerik ve felsefi boyutuyla çelişmemesi..." 
Bunlar sorunu çözer mi 
Zeyrekhane'deki tartışmalar derinleştikçe, dinle eğitimin nasıl ince ayarlar gerektiren, çok boyutlu bir konu olduğu daha iyi ortaya çıkıyor. 
Laiklik, din ve devlet ilişkileri, Diyanet İşleri Başkanlığı'nın dine müdahale edici tarafı, dinin topluma bırakılması, toplumun din eğitimi ihtiyacı, imam hatipler, Kuran kursları, başörtüsü, din dersi öğretmenlerinin kimliği... Torbanın ağzını gevşetmeye başlayınca, hepsi teker teker ortaya çıkıyor. 
Çıkmaları da normal. 
Törpülenmesi gereken birçok köşeli nokta var. Ama bunların oturulup serbestçe tartışılması, uzlaşma noktalarının yakalanması lazım. Bütün adımların birden atılması da gerekmiyor. 
Zaten atılamaz da... 
Sabancı Üniversitesi Rektörü Prof. Dr. Tosun Terzioğlu'nun Zeyrekhane toplantısında vurguladığı gibi 'evrimci yol'un benimsenmesi, toplumsal mutabakatlar aranarak, yanlışlar düzeltilerek aşama aşama gidilmesidir isabetli olan... 
Peki, hükümet ne yapmak istiyor 



</TEXT>
</DOC>
