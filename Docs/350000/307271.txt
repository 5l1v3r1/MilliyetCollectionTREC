<DOC>
<DOCNO> 307271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sontur34.html </URL>
<DATE> 2005/01/17/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Derse geç kalana tuvalet temizliği cezası 
</HEADLINE>
<TEXT>

     Neşet KARADAĞ DHA 

ADANA'da eğitim camiası, bir lisede derse geç kalan 5 öğrenciye 2 öğretmenin Elleriyle tuvalet temizleme cezası' vermesini konuşuyor. Öğretmenlerden Şaban Koca, "Doğrudur. Önce ben elimi soktum, pislikleri temizledim. Sonra öğrencilere yaptırdım. Bir daha derse geç gelirlerse yine temizletirim'' dedi. Diğer öğretmen Hikmet Ulvi Gülbudak ise olayın doğru olmadığını iddia etti. 
     Kurttepe Endüstri Meslek Lisesi'ndeki öğrencilere tıkalı tuvaleti temizletme olayı iddiaya göre şöyle gelişti Lise 1'inci sınıf öğrencileri Numan Karakuş 15 , Hakan Aydın 15 , Yalçın Özkan 14 , Engin Baz 15 ve Yusuf Kızılkaya 15 6 Ocak'ta ortak sınav notlarını öğrenmeye gidince atölye dersine yaklaşık 5 dakika gecikti. İddiaya göre, atölye dersi öğretmenleri Şaban Koca ve Hikmet Ulvi Gülbudak, 5 öğrenciye ceza olarak tıkalı tuvaletleri açma cezasını uygun gördü. Öğretmenlerinin, "Ellerinizi tuvaletin deliğine sokup pislikleri temizleyin'' demesine şaşıran öğrenciler, derse girmemiş sayılmalarını ve yok' yazılmalarını istedi. Ancak öğrencilerin başında bekleyen öğretmenler, eldiven bile vermeden tıkalı 3 tuvaleti ve fosseptik çukuruna giden boruyu da temizletti. Öğrencilerin iddiasına göre, elleriyle tuvalet temizlediklerini Müdür Yardımcısı Tahsin Açıkgöz ile Mobilya- Dekorasyon Bölüm Şefi İskender Tunca da gördü ve onlara kolay gelsin' diyerek öğrencilerle dalga geçti. 
     Çıplak elle tıkalı tuvaletleri temizledikten sonra halsizlik, ateş, iştahsızlık rahatsızlıkları yaşadıklarını belirten öğrenciler, "Tahlil için kan aldırdık, sonucu bekliyoruz'' dediler. 
     Öğrencilerden Hakan Aydın'ın velisi olan amcası 40 yaşındaki Ali Aydın ise öğrencilere tıkalı tuvalet temizleten 2 öğretmen ile engel olmayan diğer 2 öğretmen hakkında şikayetçi olacağını söyledi. Aydın, "Biz çocuklarımızı tuvalet temizlemeye göndermiyoruz. Bu öğretmenlerin cezalandırılmasını istiyorum. Eğer, okul müdürü ya da milli eğitim bu eğitim, öğrenci düşmanı öğretmenler hakkında işlem yapmazsa ben ve diğer veliler şikayetçi olacağız. Hangi çağda yaşıyoruz Öğrencilere tuvalet temizletilir mi Okul yönetimi bu konuyu ele almazsa gerekli yerlere şikayette bulunacağım'' dedi. 
     
     BERABER TEMİZLEDİK' 

     5 öğrenciye derse geç kaldıkları için tıkalı 3 tuvaleti temizlettiği iddia edilen atölye öğretmenlerinden Şaban Koca, öğrencilerin iddialarının doğru olduğunu söyledi. DHA muhabirine telefonla yaptığı açıklamada "Evet öğrencilere derse geç kaldıkları için tıkalı tuvaletleri temizlettim'' diyen Koca, "Öğrencilerime güveniyorum. Onlar da bana güvenir. Yalan konuşmazlar. Tuvaletleri temizlettiğim doğrudur. Derse geç kalmışlardı. Numaralarını aldım. Dövsem daha büyük suç. Gelin oğlum arkamdan' diyerek tıkalı tuvaletlere götürdüm. Birlikte bu tuvaletleri temizleyeceğiz' dedim. Önce ben elimi soktum pislikleri temizledim. Sonra öğrencilere yaptırdım. Aynı şekilde yine derse geç kalsalar yine aynısını yaptırırdım. Teneffüste yaptırsam o zaman çocuklar haklı. Öğrencilerin cezayı bilmesi gerekir. Yok' yazsam daha kötü. Devamsızlıktan dersten kalır. Öğretmen olsanız siz ne yapardınız Atölyedeki tuvaletleri zaten normal günlerde de öğrenciler temizler. Bize göre sorun yok'' diye konuştu. 
     Öğretmenlerden Gülbudak ise meslektaşının aksine, öğrencilere tuvalet temizlettirmediklerini öne sürerek, "Bu konuda daha fazla açıklama yapmak istemiyorum. Okul müdürü ile görüşün'' dedi. 
     Bu durumu gördüğü ve müdahale etmediği iddia edilen Müdür Yardımcısı Tahsin Açıkgöz, böyle bir olay hatırlamadığını öne sürerek, "Bizim okulların yönetmeliği gereği atölye temizliği öğrenciler tarafından yapılır. Tuvalet de atölyenin içinde. Ama bu konu nasıl olmuş bilmiyorum. Bize herhangi bir şikayet gelmedi'' dedi. 
     
     Korkup temizledik 

     Olayı inanmaz' diye düşünüp müdüre söylemediklerini belirten öğrenciler, kendilerine çıplak elle tıkalı tuvaletlerin temizletildiğini ailelerine anlattı. Öğrencilerden Karakuş, Aydın ve Özkan, 2 öğretmenin kendilerine nasıl tuvalet temizlettiklerini şöyle anlattı 
     "Biz sadece 4 dakika derse geç kalmıştık. Sınav notlarımızı öğrenmeye gitmiştik. Ancak, Şaban öğretmen ile Ulvi öğretmen bize geç kaldığımız için kızdılar. İkisi kendi aralarında Bunlara ceza verelim' dedi. Ulvi hoca, bize dönüp, tuvaletler tıkalı. Önlüklerinizin kollarını geriye doğru sıvayın. Ellerinizi içine sokup pislikleri dışarı çıkartın' dedi. Yapmak istemedik. Bizi yok' yazmasını söyledik. Ama, başımızda dikildikleri için korkup yapmak zorunda kaldık. Eldiven bile vermediler. Pislikleri ellerimizle temizlemek zorunda kaldık. Yaptıkları işkence yetmiyormuş gibi Ulvi hoca diğer sınıflara da gidip bize tuvalet temizlettiğini söylemiş. Onlara da Siz de derse geç kalırsanız onlar gibi tuvalet temizlersiniz' demiş. Tuvalet temizlediğimizi gören Müdür Yardımcısı Tahsin Açıkgöz ile Mobilya - Dekorasyon Bölümü Şefi İskender Tunca engel olmadıkları gibi adeta dalga geçer gibi, Kolay gelsin çocuklar' dedi. Bu olaydan sonra arkadaşlarımızın yüzüne dahi bakamıyoruz.'' Öğrencilerden Hakan Aydın, öğretmenlerinin kendileri ile birlikte temizlik yaptığı iddiası konusunda, "Burada usta-çırak ilişkisi gibi atölye temizliği yapılıyor. Kendisi temizlemedi ama başımızda durup, şunu getir, şunu götür' dedi.'' diye konuştu. 

     
</TEXT>
</DOC>
