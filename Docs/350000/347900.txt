<DOC>
<DOCNO> 347900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sonspo08.html </URL>
<DATE> 2005/06/01/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
A Milli Bayan Basketbol Takımı, kamp için İtalya'ya gitti... 
</HEADLINE>
<TEXT>

     Türkiye'de eylül ayında yapılacak 30. Avrupa Şampiyonası hazırlıklarını sürdüren A Milli Bayan Basketbol Takımı, kamp çalışmaları için İtalya'ya gitti. 
     Çalışmalarını bir süredir Pamukspor Tesisleri'nde sürdüren A Milli Takım, bu sabah THY'ye ait tarifeli uçakla Milano'ya gitti. Milano'dan otobüsle Bormio'ya geçecek milliler, burada 12 Haziran'a kadar kamp yapacak. Ay-yıldızlı ekip, kamp süresince İtalya Milli Takımı ile 3 hazırlık maçı oynayacak. 
     12 Haziran'da İtalya'dan, Antalya'ya geçecek milliler, 17 Haziran'a kadar da hazırlıklarına burada devam edecek. 
     A Milli Bayan Basketbol Takımı'nın İtalya kafilesinde, menajer Mihriban Oğuz, antrenörler Cem Akdağ ve Fırat Bozkurt ile şu sporcular yer alacak 
     Arzu Özyiğit Bildirir, Esmeral Tunçluer, Yasemin Horasan Beşiktaş , Aylin Yıldızoğlu, Sariye Gökçe Ceyhan Belediyesi , Birsel Vardarlı, Cori Enghusen Migrosspor , Dilek Buyuran Erdemirspor , Gülşah Akkaya Mersin Büyükşehir Belediyesi , Müjde Yüksel, Nilay Yiğit, Serap Yücesir, Şaziye İvegin Fenerbahçe , Nevriye Yılmaz Pool Comense . 
     
</TEXT>
</DOC>
