<DOC>
<DOCNO> 323040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/dunya/axdun01.html </URL>
<DATE> 2005/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'a Washington'dan 'havuç', AB'den sopa 
</HEADLINE>
<TEXT>


YASEMİN ÇONGAR Washington GÜVEN ÖZALP Brüksel 


ABD ile Avrupa Birliği AB , İran'ın nükleer silahlanmadan vazgeçirilmesi çabasında ortak tutum geliştirdi. İngiltere, Fransa ve Almanya'dan oluşan AB troykası, Washington'ın bastırması üzerine, İran'la yaptığı müzakerelerde "sopa" göstermeyi kabul etti. Buna göre, müzakerelerin sonuçsuz kalması halinde, AB İran'a yönelik yaptırım talebiyle BM Güvenlik Konseyi'ne başvuracak. ABD ise, Tahran'a "havuç" uzatmaya, yani nükleer silahlanmadan vazgeçmesini özendirme amaçlı önlemlere razı oldu. 
Bush yönetiminin İran politikasında ciddi değişiklik yansıtan kararı yazılı açıklamayla duyuran Dışişleri Bakanı Condoleezza Rice, "ABD, İran'ın Dünya Ticaret Örgütü'ne üyelik başvurusuna itirazından vazgeçecek ve İran sivil uçakları için, özellikle de AB'den İran'a gidecek yedek parçaların lisanslarının verilmesini, tek tek her satış için ayrı ayrı değerlendirecek" dedi. 
Bu karar, İran ile doğrudan diplomatik ilişkisi bulunmayan ABD'nin uzun süredir karşı çıktığı konularda "geri adım" anlamına geliyor. Ancak ABD, bu önlemler için İran'ın "uranyumu zenginleştirilme çabasından tamamen vazgeçmesini" şart koşacak. 

BM'ye havale 
İran'la soruna diplomatik bir çözüm bulunması amacıyla görüşmeler yürüten İngiltere, Almanya ve Fransa hazırladıkları raporda, "İşler beklediğimizden yavaş gidiyor. İşbirliği olmazsa konuyu BM Güvenlik Konseyi'ne götürmekten başka çare kalmaz" mesajı verdiler. 
Avrupa Birliği'nin 3 büyük ülkesi Dönem Başkanlığı'nı yürüten Lüksemburg'a gönderdikleri raporda, İran ile ekonomik ve siyasi kazançlar karşılığında nükleer çalışmalarına son vermesine ikna için geçen aralıkta başlayan görüşmelerde, "umulduğu kadar hızlı yol alınmadığını" dile getirdiler. 
Sorunun ancak İran'ın tüm uranyum zenginleştirme faaliyetlerini durdurması ve Uluslararası Atom Enerjisi Ajansı UAEA ile tam işbirliği yapması halinde çözülebileceğini vurgulayan 3 ülke raporlarında, "aksi takdirde hareket etmesi durumunda konunun BM Güvenlik Konseyi'ne havale edilmesinden başka seçenek kalmayacağını" 


</TEXT>
</DOC>
