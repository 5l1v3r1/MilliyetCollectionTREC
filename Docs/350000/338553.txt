<DOC>
<DOCNO> 338553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/guncel/gun03.html </URL>
<DATE> 2005/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Burdur' aklandı 
</HEADLINE>
<TEXT>


Burdur Cezaevi'ndeki operasyonla ilgili, 415 jandarma hakkındaki soruşturmada takipsizlik kararı veren Başsavcılık, Saçılık'ın kolunun da kendi 'saldırganlığı' sonucu koptuğunu bildirdi 

Gökçer Tahincioğlu - Ankara 

Burdur Cezaevi'ne 2000'de düzenlenen ve Veli Saçılık adlı mahk mun kolunun kopması, bir kadın mahk mun tecavüze uğradığı iddiası ve çok sayıda mahkumun yaralanmasıyla sonuçlanan operasyon, Burdur Başsavcılığı'nca aklandı. Savcılık, 5 yıl süresince tamamlamadığı 415 jandarma hakkındaki soruşturmada takipsizlik kararı verdi. 

Sadece delik açtık 
Savcılığın 30 Mart 2005'te verdiği takipsizlik kararında, İzmir DGM'nin talimatı üzerine bazı sanıkların "devlet otoritesini zaafa uğratmayacak" şekilde savunmalarının alınması için mahkemeye götürülmesi gerektiği, ancak terör suçlularının avukatlarıyla görüştürülmediklerini bahane ederek koğuşlarından çıkmadıkları kaydedildi. 
Cezaevine yeterince güvenlik gücünün sevk edildiğinin anlatıldığı kararda, bunun üzerine pasif direnişteki hükümlü ve tutukluların 'aktif direnişe' geçtikleri belirtildi. 
Kararda, operasyonda cezaevi duvarının tamamını yıkmak mümkünken, can kaybı olmaması için delik açıldığı kaydedildi. Saçılık'ın da slogan atmak ve güvenlik güçlerine tuğla atmak amacıyla çıkardığı kolunun kendi saldırgan eğilimi nedeniyle koptuğu iddia edildi. 
Kararda, floresan lambayla ırzına geçilmeye teşebbüs edildiğini iddia eden A. T.'nin Nevşehir Devlet Hastanesi'nde muayeneden geçirildiği, anatomik olarak b kire olduğu, fiili livata bulgusuna da rastlanmadığı ifade edildi. Diğer kadın hükümlü ve tutukluların jandarmanın tacizine maruz kaldıkları iddiasının da soyut olmaktan öteye geçemediği savunuldu. 
Yaralanmaların genelinin gazdan kaynaklandığının belirtildiği kararda, Avrupa İnsan Hakları Sözleşmesi'nin AİHS 2 2. maddesine göre yaşama hakkının isyanı bastırmak için sınırlanabileceğine dikkat çekildi. 


</TEXT>
</DOC>
