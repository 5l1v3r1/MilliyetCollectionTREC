<DOC>
<DOCNO> 337862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sontur23.html </URL>
<DATE> 2005/04/28/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
İzmir'de astsubaylara bıçaklı saldırı 
</HEADLINE>
<TEXT>

     İzmir'de otobüs durağında bekleyen 2 astsubay, paralarını almak isteyen 4 zanlının bıçaklı saldırısıyla yaralandı. Uyuşturucu hap aldıkları belirlenen zanlılar, vatandaşların ve devriye polis ekiplerinin çabasıyla yakalandı. 
     Alınan bilgiye göre, Büyükşehir Belediyesi önündeki durakta otobüs bekleyen Uzunada Deniz Üs Komutanlığı'nda görevli Astsubay Çavuş Ali Gökçeoğlu, Astsubay Üstçavuş Ferit Yaşar Kurt ve Astsubay Kıdemli Çavuş Hakan Fırtına'nın yanına gelen 4 kişi, bıçak tehdidiyle paraların almak istedi. 
     Astsubayların direnmesi üzerine çıkan boğuşmada, zanlılar, Gökçeoğlu'nu kolundan, Kurt'u da elinden bıçakla yaralandı. Fırtına da boğuşma sırasında yumruk darbesi aldı. 
     Durakta bekleyen vatandaşların ve devriye gezen polis ekibinin müdahalesi sonucu yakalanan 4 zanlı, gözaltına alındı. 
     Yaralı astsubaylar Hatay'daki KKK Mevki Askeri Hastanesi'nde tedavi altına alındı, zanlılar karakola götürüldü. 
     Daha sonra Asayiş Şube Müdürlüğü Gasp Büro Amirliği'nde sorguya alınan zanlıların kimlikleri, A.G 16 , Hüseyin U. 24 , G.Ö 18 ve Özcan A. 21 olarak belirlendi. A.G ve G.Ö, ''yaşlarının küçük olması'' sebebiyle Çocuk Şube Müdürlüğü'ne teslim edildi. 
     Emniyet yetkilileri, astsubayların taburcu edildikten sonra şubeye gelerek zanlıları teşhis ettiğini ve dördü hakkında da yasal işlem yapılacağını belirttiler. 
     
</TEXT>
</DOC>
