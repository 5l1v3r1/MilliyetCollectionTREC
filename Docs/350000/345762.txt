<DOC>
<DOCNO> 345762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sontur04.html </URL>
<DATE> 2005/05/25/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Liseli genç, serseri kurşun kurbanı 
</HEADLINE>
<TEXT>

     Adana’da, bir sabıkalının, hareket halindeki otomobilden hasımlarına yönelik tabancayla rastgele ateş ettiği sırada tesadüfen olay yeri yakınında bulunan lise öğrencisi, vurularak öldü. 
     Alınan bilgiye göre, merkez Yüreğir İlçesi’nde, İncirlik Lisesi 2. 
     sınıf öğrencisi olan ve okul dışındaki zamanını dönercide çalışarak değerlendiren Ramazan Çıngıllar 16 , kardeşi Latif Çıngıllar 12 ile Sinanpaşa Mahallesi’ndeki evlerine gitmek üzere Kozan Çarşısı’ndaki işyerinden çıktı. Latif Çıngıllar, alışveriş yapmak için evlerinin yakınında bir markete girerken, Ramazan dışarıda kardeşini beklemeye başladı. Bu sırada, daha önce çeşitli suçlardan sabıkası bulunduğu belirlenen Y.K. 37 , 01 PT 060 plakalı otomobilin içinden hasmı olduğu belirtilen E.K’nin evine tabancayla rastgele ateş etti. Caddede kardeşinin marketten çıkmasını bekleyen Ramazan Çıngıllar, açılan ateş sonucu göğsünden yaralandı. Çevredeki vatandaşlar tarafından ağır yaralı olarak Adana Devlet Hastanesi’ne kaldırılan genç, tüm müdahalelere rağmen kurtarılamadı. Yetkililer, Y.K’nın yakalanması için çalışmaların sürdürüldüğünü bildirdiler. Kebapçılık yaparak ailesinin geçimini sağlayan baba Mahmut Çıngıllar, haberi duyduktan sonra adeta dünyanın başlarına yıkıldığını, perişan olduklarını belirtti. Oğlunun çok çalışkan bir öğrenci olduğunu ifade eden baba Çıngıllar, "Okul çıkışında, kardeşi ile dönercide çalışıyor, harçlığını çıkarıyordu. En büyük hayali polis olmaktı ama serseri bir kurşun yüzünden toprak olup gitti. Oğlum şehir magandalarının kurbanı oldu. Bunun hesabını kim verecek, yavrumu bana geri kim getirecek " dedi. 
     
</TEXT>
</DOC>
