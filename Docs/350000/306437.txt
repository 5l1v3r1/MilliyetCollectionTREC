<DOC>
<DOCNO> 306437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/soneko14.html </URL>
<DATE> 2005/01/14/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
FITCH kararı Türkiye'nin tahvil satışına destek verdi... 
</HEADLINE>
<TEXT>

     Derecelendirme şirketi Fitch Ratings'in Türkiye'nin notunu yükseltmesinin Türkiye'yi uluslararası piyasalarda güçlendirdiği bildirildi. 
     Financial Times gazetesi, Fitch'in kararının Türkiye'nin uluslararası piyasalarda 1.5 milyar dolarlık tahvilinin pazarlanmasına olumlu bir katkı yaptığını belirtti. 
     Ekonomik gazete Financial Times, Türkiye'nin, bu hafta önemli miktarda tahvillerin satışa konulduğu uluslararası piyasalarda son tahvil ihraç eden ülke olduğunu belirterek 1.5 milyar dolar tutarındaki 20 yıl vadeli tahvillerin pazarlanmasına Fitch'in kararının destek olduğunu belirtti. 
     Türk tahvillerinin gösterge niteliğindeki faizinin yüzde 7.55'e inerken taleplerinin 10-15 milyar dolara kadar çıktığına dikkat çeken gazete, tavhil ihracının Citigroup ve Morgan Stanley tarafından düzenlendiğini kaydetti. 
     
</TEXT>
</DOC>
