<DOC>
<DOCNO> 306794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sontur07.html </URL>
<DATE> 2005/01/15/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Sokak ortasında vahşet 
</HEADLINE>
<TEXT>

     Hüseyin TÜCCAR-Kemal KAĞAN BURSA, DHA 

BURSA'da, Cemil Sayla, eşi hakkında dedikodu yaptığını ileri sürdüğü yengesi Elmas Sayla'yı sokak ortasında sekiz yerinden bıçaklayıp, boğazını keserek öldürdü. 
     Olay, Merkez Osmangasi İlçesi'ndeki Tahtakale pazarı meydanında meydana geldi. İddiaya göre, Altıparmak Mahallesi'nde oturan ağabeyi Bayram Sayla'nın 55 eşi Elmas Sayla'yı 51 telefonla arayan Cemil Sayla 35 , yengesini Artık sonun geldi' diyerek tehdit etti. Bu görüşmeden yarım saat sonra evden çıkan 4 çocuk annesi Elmas Sayla, alışveriş yapmak için Tahtakale pazarına geldi. Çalıştığı tekstil fabrikasından 20 gün önce çıkarılan Cemil Sayla, izlediği yengesininin yanına gelerek, alışveriş yaptığı tezgahın önünde sırtından 3 kez bıçakladı. Yere yığılan Elmas Sayla'nın üzerine oturan Cemil Sayla, göğsünden de yaraladığı kadının boğazını kesmeye çalıştı. Sayla, daha sonra olayı dehşetle izleyen çevredekilerin arasından elinde bıçakla koşarak, yakındaki Çarşı Polis Merkezi'ne teslim oldu. Çevredekiler tarafından çağrılan ambulansla Bursa Devlet Hastanesi'ne kaldırılan Elmas Sayla, yolda yaşamını yitirdi. 
     Cemil Sayla, polise verdiği ifadesinde, ağabeyi Bayram Sayla'nın yaklaşık bir aydır ortalıklarda görünmediğini, yengesinin ise eşi Fatma Sayla hakkında eve erkek aldığı' şeklinde dedikodular çıkardığını iddia etti. Eşinin dedikodular yüzünden 2 çocuğunu alıp evi terk ettiğini öne süren Cemil Sayla, "O benim yuvamı dağıttı. Ben şeytanı ortadan kaldırdım'' dedi. Sorgulaması devam eden Cemil Sayla'nın, Kasten adam öldürmek' suçundan adliyeye sevk edileceği bildirildi. 

     
</TEXT>
</DOC>
