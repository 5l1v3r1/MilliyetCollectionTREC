<DOC>
<DOCNO> 342829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/astro/index.html </URL>
<DATE> 2005/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Temel atma zamanı 
</HEADLINE>
<TEXT>


Yorucu bir gün olabilir ancak çok şey başarabilecek durumdayız. Öğle saatlerine doğru bazı engelleri aşmamız gerekecek. Aceleci olmak yerine sabır göstermeliyiz. 
Koç'lar rahat bir gündeler. Yaratıcı konularda hayal gücünü kullanarak yenilikler deneyebilirler. Boğa'lar bugün ailevi ve yakınlarla ilgili konularla ilgilenmek durumundalar. Bunun dışında eve ait konularda da daha fazla fedak rlık yapmaları gerekebilir. İkizler yakın çevrelerindeki iletişim ve hareket içeren konuların içinde yer alacaklar. Kısa yolculuklar dikkat çekebilir. Kardeşlerle ilişkilerinde ise olumlu gelişmelere yakın olunmalı. Yengeç'ler parasal konularda dikkati elden bırakmamalı. Elde olmayan nedenlerden dolayı kayıplar yaşanabilir. Birikimlerini değerlendirmek için beklemeyi tercih etmeliler. Aslan'lar burçlarındaki Ay sayesinde ön planda olacaklar. Girişkenliklerini kullanabilecekleri fırsatlar da var. Başak'lar için huzursuzluk yaşayacakları bir gün. Geçmişe ait konular onların endişelenmesine neden olabilir. Terazi'ler farklı görüşlere karşı toleranslı olarak yeni kararlar verebilirler. Birtakım konularda sonuca gitmek onları zorlasa da, sosyal konular ve arkadaşlıklar ön planda görünüyor. Akrep'ler iş hayatında özenli olmalı ve fazla beklentiye girmemeli. Kendilerini daha çok, tamamlanması gereken konulara vermeleri en doğrusu. Yay'lar bugün keyifli olacak. Yeni düşünceler onları pozitif biçimde etkiliyor. Yabancılarla ilgili temasların gündeme gelmesi olumlu sonuçlar getirebilecek. Oğlak'lar ortaklıkla ilgili ilişkilerinde adımlarını dikkatli atmalı. Haklarını korumak konusunda çaba göstermeleri gerekebilir. Kova'lar yakın ilişkilerde ve ortaklıklarda daha özenli olmalılar. Bu konuda ılımlı yaklaşımlar ve duygusal anlamda kendilerini rahat hissetmeler yararlarına olacak. Balık'lar iş ortamında programlı olmaları halinde rahat edebilirler. Sonuçlanması gereken konular üzerinde durmalılar. 


</TEXT>
</DOC>
