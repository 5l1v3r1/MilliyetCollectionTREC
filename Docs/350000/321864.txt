<DOC>
<DOCNO> 321864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sonsiy13.html </URL>
<DATE> 2005/03/08/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Trübülansa giren uçakta Erdoğan'ın anlattığı fıkra mecliste 
</HEADLINE>
<TEXT>

     CHP Genel Sekreter Yardımcısı Bihlun Tamaylıgil, Milli Eğitim Bakanı Hüseyin Çelik'in bir hafta önce Başbakan Erdoğan'ın uçağında anlattığı fıkra ile kadınlara hakaret edildiğini savundu ve kadınlardan özür dilenmesini istedi. 
     Tamaylıgil, Erdoğan'ın yanıtlaması istemiyle TBMM Başkanlığı'na verdiği soru önergesinde Başbakan'ın tehlikeli hava şartlarında geçen uçak yolculuğunda Milli Eğitim Bakanı Çelik'in fıkra anlattığının basında yer aldığını anımsattı. 
     Tamaylıgil, Başbakan'a şu soruları yöneltti 
     "Bu fıkranın birçok bakan ve bürokrattan oluşan heyet tarafından kahkahalarla karşılandığı doğru mudur Türk kadınına bu kadar ağır hakaret ederek moral sağlamayı siz doğru buluyor musunuz Değerli eşinizin de bu yolculuk sırasında sizinle olduğu basına yansımıştır. Böyle bir fıkranın anlatılmasına kendileri kayıtsız mı kalmışlardır 
     Türkiye Cumhuriyeti'nin bir kadın milletvekili olarak tüm kadınlardan bu konuda özür dilenmesini talep ediyorum. Bu talebim konusunda ne düşünüyorsunuz " 
     
     SÖZKONUSU FIKRA 
     Başbakan Erdoğan'ın İstanbul'dan Ankara'ya dönen ATA uçağı, geçtiğimiz günlerde türbülansa girmişti. Heyecanlı dakikaların yaşandığını anlatan Başbakan Erdoğan'ın basın danışmanı Ahmet Tezcan, Milli Eğitim Bakanı Hüseyin Çelik'in de anlattığı Siirt fıkralarıyla herkesi rahatlattığını ifade etmişti. Tezcan'ın anlatımına göre, Çelik'in anlattığı ileri sürülen fıkralardan Tamaylıgil'in önergesine konu olanı şöyle 
     "Siirt'e yabancı bir heyet gelmiş. Yabancılar yollarda kadınların, elleri tespihli erkeklerin üç adım arkasından yürüdüklerini görünce nedenini sormuşlar. 'Bizde adet böyledir' yanıtını alan yabancılar bu tavrı medeni bulmadıklarını söylemişler. Aradan bir zaman geçmiş, aynı heyet yeniden Siirt'e gelince bu sefer kadınların önden, erkeklerin arkadan yürüdüklerini görmüşler. Çok sevinmişler ve bu değişikliğin nedenini sormuşlar. Siirt'li ise 'Terör örgütü yollara mayın döşedi. O yüzden kadınlar önden yürüyor' yanıtını vermiş." 
     
</TEXT>
</DOC>
