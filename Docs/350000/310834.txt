<DOC>
<DOCNO> 310834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/son/sonyas02.html </URL>
<DATE> 2005/01/30/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Hayranlarına en ilgisiz davranan ünlü Britney Spears 
</HEADLINE>
<TEXT>

     Autograph Collector dergisinin okuyucuları, yıl boyunca imza istedikleri ünlülerin kendilerine karşı davranışlarına not verdi. 
     Bu yıl 13. kez düzenlenen ankette derginin okurları, Britney Spears'ı imza isteyen hayranlarına en kötü davranan ünlü seçti. Derginin yayımcısı Steve Cyrkin, sonuçları yorumlarken, Spears'ın davranışlarının, ''bana hayranlarım hiçbir şey ifade etmiyor'' anlamını taşıdığını söyledi. 
     Bir röportajında bundan sonra hayranlarına imza dağıtmayacağını da açıklayan Cameron Diaz, Spears'ın ardından hayranlarının sınıfta bıraktığı ünlüler arasında ikinci olurken, 18 aydır beraberlik sürdürdüğü şarkıcı Justin Timberlake de dördüncü sırada güzel yıldıza eşlik etti. 
     ''The Aviator'' adlı filmiyle ''En İyi Erkek Oyuncu'' dalında Oscar ödülüne aday gösterilen Leonardo DiCaprio da eleştirilirken, imzasını almayı başaranlar da, ''imzası tıpkı Titanic devrinde kalma'' sözleriyle sanatçıyı iğneledi. 
     Boşanmaya karar veren Brad Pitt ve Jennifer Aniston da imza isteyenlere ''nazlandıkları'' için hayranlarına karşı ilgisiz olmakla suçlandı. 
     Ankete göre imza isteyen hayranlarına en kötü davranan yıldızlar sırasıyla şöyle 
     1- Britney Spears 
     2- Cameron Diaz 
     3- Tobey Maguire 
     4- Justin Timberlake 
     5- Mary-Kate ve Ashley Olsen 
     6- Leonardo DiCaprio 
     7- Eminem 
     8- Brad Pitt ve Jennifer Aniston 
     9- Halle Berry 
     10- Paris Hilton 
     
     JOHNNY DEPP GİBİSİ YOK 

     ''Karayip Korsanları'' filminin ünlü aktörü Johnny Depp'i ise hayranları yere göğe sığdıramıyor. 
     Bu yıl hayranlarına en iyi davranan ve istedikleri her yerde imza dağıtan yıldız seçilen Depp için yayımcı Cyrkin, ''Johnny Depp asla imza isteyenlere 'hayır' demez. İmza isteyen hayranlarını hiç geri çevirmez ve istedikleri kadar imza dağıtır'' yorumunda bulundu. 
     Matt Damon, Tom Cruise ve iki Oscarlı güzel Angeline Jolie ile Charlize Theron da hayranlarının baş tacı olan sanatçılar arasında yer aldı. Hayranlarının gözbebeği ünlüler ise sırasıyla şöyle 
     1- Johnny Depp 
     2- Matt Damon 
     3- Tom Cruise 
     4- Mike Myers 
     5- Angelina Jolie 
     6- Elijah Wood 
     7- Lindsay Lohan 
     8- Jessica Simpson 
     9- Hilary Duff 
     10- Charlize Theron 
     

     
</TEXT>
</DOC>
