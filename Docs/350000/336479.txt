<DOC>
<DOCNO> 336479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/son/sontur09.html </URL>
<DATE> 2005/04/24/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Fatih Sultan Mehmet'in dev heykeli Kadıköy'e konulacak... 
</HEADLINE>
<TEXT>

     Güzel Sanatlar Genel Müdürlüğü, İstanbul'un sembolü Fatih Sultan Mehmet'in heykelinin konulacağı yeri Kadıköy Mendireği olarak belirledi. Kültür ve Turizm Bakanı Atilla Koç, şehirle özdeşleşen ülkenin önemli şahsiyetlerinden birinin heykelinin dikilmesinin bir vefa borcu olduğunu belirtti. 
     Bakan Koç, yapılacak heykelin hem İstanbul'un, hem de Fatih Sultan Mehmet'in ihtişamına uygun estetikte olması gerektiğini kaydetti. "Bu gibi hadiselerin karikatürize olma tehlikesi var. Bu nedenle heykeli en güzel şekilde yapmalıyız" diyen Koç, şehirle özdeşleşen ülkenin önemli şahsiyetlerinden birinin heykelinin dikilmesinin vefa borcu olduğunu söyledi. 
     
     20 HEYKELTRAŞA SİPARİŞ 
     Güzel Sanatlar Genel Müdürü Bayram Bilge Tokel, Fatih Heykeli'nin yerinin Kadıköy Mendireği olarak belirlendiğini kaydetti. "Önümüzdeki hafta akademisyenlerin ve heykeltraşların çoğunlukta olduğu bir seçici kurul toplanıp şartnamedeki şartları taşıyan heykeltraşlara maket siparişi verecekler" diye konuştu. Tokel, yaklaşık 20 heykeltraşa maket sparişi vereceklerini bildirerek, heykelin yapımıyla ilgili eleştirilere "Fatih'in heykelini yapmayacaksınız da kimin heykelini yapacaksınız. Çağ açıp kapayan bir insan" değerlendirmesini yaptı. 

ANKA 
     
</TEXT>
</DOC>
