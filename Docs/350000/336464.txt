<DOC>
<DOCNO> 336464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/son/sonspo16.html </URL>
<DATE> 2005/04/24/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Fenerbahçe, Ankaraspor'u Alex'le devirdi... 
</HEADLINE>
<TEXT>

     Birinci Süper Futbol Ligi'nde Fenerbahçe, Büyükşehir Belediyesi Ankaraspor'u 1-0 yendi. 
     İlk devre boyunca her iki takım da istediği pozisyon zenginliğini bir türlü bulamazken, orta alanda rakibine oranla daha üstün gözüken Fenerbahçe, Tuncay ile yakaladığı çok net bir gol pozisyonundan yararlanamadı. Sarı-lacivetliler, ilk yarının son dakikasında Alex ile bulduğu golle devreyi 1-0 önde tamamladı. 
     Ankaraspor ise Jaba ve Ümit Karan ile zaman zaman pozisyona girse de bu oyuncuların son vuruşlarda etkisiz olması nedeniyle aradığı gole bir türlü ulaşamadı. 
     15. dakikada Wederson'un orta şut karışımı vuruşunda Jaba, penaltı noktası üzerinde topu ayağının altından kaçırınca, meşin yuvarlak kaleci Rüştü'de kaldı. 
     23. dakikada Nobre'nin kafa pasıyla topla buluşan Tuncay'ın vuruşunda, meşin yuvarlak yan ağlarda kaldı. 
     25. dakikada Alex'in kullandığı serbest vuruşta, kaleci Jevriç son anda topu kornere çeldi. 
     29. dakikada Alex-Tuncay paslaşmasında, ceza alanında topla buluşan Tuncay'ın vuruşunda, direğe çarpan top auta gitti. 
     35. dakikada ceza alanı dışında topla buluşan Selçuk'un vuruşunda kaleci Jevriç, yatarak topa sahip oldu. 
     42. dakikada Ankaraspor ceza alanı içinde topu rakibinden kapan Anelka, sağ taraftan topu içeri ortaladı. Hasan Yiğit, Nobre'den önce meşin yuvarlağa dokunarak tehlikeyi önledi. 
     43. dakikada Erman Özgür'ün sol taraftan yaptığı ortada, Jaba'nın kafayla uzak direğe gönderdiği topu Rüştü son anda kornere attı. 
     44. dakikada Rüştü'nun kullandığı aut atışında, ceza yayı önünde Nobre, topu kafayla Alex'e indirdi. Bu futbolcunun sert şutunda, kaleci Jevriç'i geçerek üst direğe çarpan top ağlarla buluştu 1-0. 
     Karşılaşmanın ilk yarısı, konuk Fenerbahçe'nin 1-0 üstünlüğüyle sona erdi. 

     
</TEXT>
</DOC>
