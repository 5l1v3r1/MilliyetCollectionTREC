<DOC>
<DOCNO> 341578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonspo07.html </URL>
<DATE> 2005/05/11/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Souness’ın Kadıköy’e bayrak diktiği final.. Bu gece herşey olabilir... 
</HEADLINE>
<TEXT>

     Fenerbahçe’nin, 3-0 geriden gelip Galatasaray’ı 4-3 devirdiği maç... Souness’ın Kadıköy’e bayrak diktiği final... İki tarihi olay da kupada yaşandı. Bu gece de Atatürk Olimpiyat Stadı’nda her şey olabilir. 
     
     96 yıllık rekabet 
     17 Ocak 1909 tarihinde, bugünkü Şükrü Saracoğlu Stadı’nın bulunduğu Papazın Çayırı’ olarak anılan yerde yapılan ve Galatasaray’ın 2-0 kazandığı özel maçla başlayan Türk futbolunun en renkli buluşmalarına bir yenisi daha bugün ekleniyor. Galatasaray ile Fenerbahçe arasında 96 yıldır süren ezeli rekabet, her cephede olduğu gibi Türkiye Kupası’nda da çok ilginç ve uzun süre hafızalardan silinmeyen buluşmalara sahne oldu. 
     
     İlk yarıda Tanju 
     Kupada yaşanan ve destan’, zafer’, mucize’ gibi en uç noktalarda değerlendirilen kapışmaların en akılda kalanlarından biri, hiç kuşkusuz 3 Mayıs 1989 tarihinde oynandı. 2-2’nin rövanşında Ali Sami Yen’e çıkan iki ekipten Galatasaray, ilk yarıda fırtına gibi eserek rakibini adeta sahadan silmiş ve 3-0’lık avantajla soyunma odasına girmişti. Tanju Çolak, üç gole de imzasını atarak, ilk 45 dakikaya damgasını vurmuştu. 
     
     İkinci yarıda Hasan 
     Ancak takımlar ikinci yarıda sahaya çıktığında sahne tam tersine dönmüştü. Önce Aykut, ardından Hasan skoru 3-2’ye getirip, ardından da Sarı - Kırmızılı ekipten Cevad Prekazi kırmızı kart görünce, işin şekli tamamen değişmişti. Ardından yine sahne alan Hasan Vezir, rakip ağlara iki gol daha göndererek skoru 4-3’e taşımış ve bu skorla Fenerbahçe, o zamanki ismiyle Federasyon Kupası’nda rakibini saf dışı bırakarak yarı finale yükselmişti. 
     
     
     Souness’ın bayrağı Fenerbahçe kanadında böyle bir zafer olur da, 100 yıllık ezeli rekabette Galatasaray’ın olmaz mı Hem de bugünlerin modası olan tişörtlere daha zamanlar slogan olarak işlendi Souness’in Fenerbahçe Stadı’nın ortasına diktiği bayrak. Sami Yen’de 1-0 kazanan Cim Bom, 1995-96 sezonunda Kadıköy’de rövanşa çıktı. Finaldi, Aykut’un golüyle maç uzatmaya gitti. Ama 119. dakikada Saunders’in golü, skoru 1-1’e, kupayı da Galatasaray’a taşıdı. 
     
</TEXT>
</DOC>
