<DOC>
<DOCNO> 316314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/spor/spo09.html </URL>
<DATE> 2005/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara büyü tuttu 
</HEADLINE>
<TEXT>



Fulham yaptırdı 
İNGİLİZ Mirror Gazetesi, Fulham Kulübü'nün Senagalli orta saha oyuncusu Papa Bouba Diop'un küme düşmemek için Kara Afrika Büyüsü olarak bilinen Voodoo yaptığını ortaya çıkardı. Neil Mcleman imzalı haberde, aralık ayı sonunda Craven Cottage Stadı sahasında kesilen hayvan kanlarının akıtılmasının ardından Fulham'ın on maçta tek mağlubiyet aldığı ve Federasyon Kupası'nda 5. tura çıktığı belirtildi. 

Diop Sonuç aldık 
VOODOO konusunda açık yüreklilikle konuşan 26 yaşındaki Papa Bouba Diop, "Voodoo ülkemde kültürümüzde olan ve kullanılan bir güç. Voodoo'yu Fulham Kulübü'ne yardım için yaptım ve sonucu aldık. Eğer kaybetmeye başlarsak yine tekrarlarım" dedi. Yazıda, Senagalli oyuncunun karıştırılmış hayvan kanını büyücüden alarak sahanın belli yerlerinde toprakla karıştırdığı ve kale direklerine sürdüğü kaydedildi. 


</TEXT>
</DOC>
