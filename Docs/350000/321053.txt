<DOC>
<DOCNO> 321053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sonspo18.html </URL>
<DATE> 2005/03/05/ </DATE>
<TIME> 18.53 </TIME>
<AUTHOR>  </AUTHOR>
<HEADLINE>
Sakaryaspor, B.B. Ankaraspor maçının ardından notlar... 
</HEADLINE>
<TEXT>

     Sakaryaspor Teknik Sorumlusu Şaban Yıldırım, ''Bundan önce oynadığımız karşılaşmalara göre kötü değil, ancak vasat bir oyun çıkarttık'' dedi. 
     Şaban Yıldırım, karşılaşmanın ardından yaptığı açıklamada, Büyükşehir Belediyesi Ankaraspor karşısında istedikleri oyunu oynayamadıklarını söyledi. 
     İlk yarıda istedikleri performansı gösteremediklerini ve baskı kuramadıklarını ifade eden Yıldırım, şunları kaydetti 
     ''Biz, istediğimiz oyunu tam anlamıyla oynayamadık. Bundan önce oynadığımız maçlara göre kötü değil, ancak vasat bir oyun çıkarttık. İlk yarıda beklenilen performansı gösteremememize rağmen ikinci yarıda golü bulduk. Büyükşehir Belediyesi Ankaraspor, hızlı oynayan bir takım. Önümüzde daha çok maç var. 33 puanlık maçlarımız var. Bu mücadele sonuna kadar devam edecek. Köprünün altından çok sular akacak. Kendimizi geliştirmek zorundayız.'' Büyükşehir Belediyesi Ankaraspor Teknik Direktörü Samet Aybaba da, Sakaryaspor'un ligin en çok koşan ve disiplinli takımlardan biri olduğunu bildirdi. 
     İlk yarıda golü bulmalarına karşın, Sakaryaspor karşısında istedikleri oyunu çıkartamadıklarını ifade eden Aybaba, ''Ancak, yampamız gerekenleri yapamadık. Ümit Karan da sürekli ofsaytlara düştü. Sanki karşı takımın stoperi gibiydi. Ancak yine de 1 puan aldık'' dedi. 
     
</TEXT>
</DOC>
