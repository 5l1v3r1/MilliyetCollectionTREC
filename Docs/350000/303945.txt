<DOC>
<DOCNO> 303945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sondun01.html </URL>
<DATE> 2005/01/06/ </DATE>
<TIME> 02.33 </TIME>
<AUTHOR>  </AUTHOR>
<HEADLINE>
Politikacılar, hem şikayetçi, hem aday 
</HEADLINE>
<TEXT>

     İhsan DÖRTKARDEŞ DHA 

      ALMANYA'daki Yena Üniversitesi'nin Alman milletvekilleri politikayı, toplumun eleştirdiği ve birçok risk içeren, hoş olmayan bir iş olarak tanımladı. 
     Yena Üniversitesi'nin eyalet parlamentolarından Avrupa Parlamentosu'na kadar çeşitli kademelerde görev yapan ya da bir zamanlar yapan bin 500 milletvekili arasında anket yaptı. Yaklaşık 8 ay süren araştırmanın sonuçları ile ilgili Alman DW Radyosu'na bilgi veren Yena Üniversitesi'nden Karl Schmitt, parlamenterliğin ip cambazlığına' benzediğini söyledi. Milletvekilleri, işlerini büyük görev aşkı ve sorumlulukla yapmaları halinde bile bunun kamuoyu tarafından çoğu zaman doğru algılanamamasından yakındı. 
     
     KENDİLERİNE ZAMAN AYIRAMIYORLAR 
     Parlamenterler karşılaştıkları en büyük sorunun özel yaşamlarının kesintiye uğramasını gösterirken, 3'te 2'si kendilerine zaman ayıramamaktan, bir konu üzerinde yoğunlaşamamaktan yakındı. Alman milletvekilleri, seçim bölgelerinin sorunlarından dünya politikasına kadar geniş bir yelpaze ile ilgilenmekten sorunlar üzerinde yeterince düşünememekten yakındı. Partilerine karşı tarafsızlık ilkesini korumalarının zorlaştığını açıklayan milletvekillerinin yüzde 38'i, Federal Meclis'in kamuoyundan yeterince onay alamadığını söyledi. Parti içindeki görüş ayrılıkları ve bunları dışarıya yansıtamamak da her 5 vekilden 1'i için önemli sorun oluşturuyor. 
     
     ŞİKAYET EDİP, YİNE ADAY OLUYORLAR 
     Politikanın zorluklarından söz eden parlamenterlerin büyük bölümü yeniden aday olma konusunda istekli çıkması dikkat çekti. Almanya'da parlamenterlerin ortalama olarak 3 dönem milletvekilli yaparken, genellikle 56 yaşında bunu bıraktığı ortaya çıktı. Görevi bırakan milletvekillerinin büyük bölümü eski işlerine dönerken, bir bölümü yepyeni bir iş kuruyor. Ancak eski milletvekillerinin, geçmişte yaptığı mesleğe dönünce çok küçük bölümünün tutunabildiği, ancak önemli bölümünün emekli olmayı tercih ettiği kaydedildi. 
     
</TEXT>
</DOC>
