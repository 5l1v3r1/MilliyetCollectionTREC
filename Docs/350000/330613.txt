<DOC>
<DOCNO> 330613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/spor/spo12.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bak şu konuşana 
</HEADLINE>
<TEXT>


Volkan KARSAN 


Geçen hafta, maç önceleri ve sonralarında "Ağzından çıkanı kulağın duysun" dedirtecek örnekler de az değildi. 
Kayseri deplasmanı Hagi için başında da sonunda da talihsiz bir seyahat oldu. Kente gelişinde cep telefonunu çaldırdığı düşüncesi ile taraftarların arasında hırsız olduğu vehmine kapılan Rumen Hoca, ertesi gün buldum açıklaması yaptı. Bu gelişme aslında Hagi'nin cebini değil kafasını karıştıran bir takım kişiler olduğunun göstergesiydi. 100. yıl şampiyonluğu olmazsa kapının önündeki bavulları, her gece rüyasına giren hoca, Kayseri'de sonraları çok hayıflanacağı bir şey kaybetti. Ama bu birkaç yüz YTL'lik bir mal değil altın değerindeki iki puandı. O da son dakikada uçtu gitti, geride Hagi'nin talihsiz çığlığı kaldı Hırsız vaaar. 
Kayserili Gökhan'ın haftaya damgasını vuran golüyle ilgili bir laf daha vardı ki, pes dedirtti. Maraton'da Erman Toroğlu, Gökhan'a kafa vurduran savunmanın yerinde kendi olsa ne yapacağını anlattı 
"Ona koyarım omuzu, üç metre gider... Öyle yükselip kafa filan vuramaz..." 
Bunu duyunca ister istemez ağzımızdan şu cevap çıktı 
"Tabii sonra eski bir hakem çıkar televizyonda... Oynatalım tekrar der ve ekler ceza alanı içinde 9 kusurlu hareketten biri olmuş... Penaltı doğru..." 



</TEXT>
</DOC>
