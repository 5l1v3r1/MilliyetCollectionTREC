<DOC>
<DOCNO> 325503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sondun39.html </URL>
<DATE> 2005/03/21/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Fransa'da ırkçılık bir yılda 2 kat arttı 
</HEADLINE>
<TEXT>

     Fransa'da ırkçılık ve Musevi düşmanlığının bir yıl içinde iki misli arttığı bildirildi. 
     Fransa Ulusal İnsan Hakları Komisyonu CNCDH tarafından hazırlanan bir raporda, ''2003 yılında 833 ırkçı tehdit ve şiddet vakasının kayıtlara geçtiği'' hatırlatıldı ve ''Bu sayısının 2004 yılında iki misli artarak, 1565'e çıktığına'' dikkat çekildi. 
     Özellikle Musevilere yönelik şiddetin arttığı belirtilen raporda, 2003 yılında 22 Musevi'nin fiziksel saldırı sonucu yaralandığı, bu sayının 2004 yılında ise 36'ya çıktığı bildirildi. 
     CNCDH raporunda, ''Ortadoğu'daki gelişmelerle Fransa'da ırkçı ve Musevi düşmanlığı arasında giderek daha az bir bağ olduğu'' yorumu yapıldı. 
     Müslümanlara yönelik saldırıların büyük kısmının aşırı sağcı militanlardan geldiği kaydedilen raporda, bu militanların eskiye oranla Müslümanlara daha çok saldırı düzenlediği belirtildi. 
     Raporda, ''Kökten dinci saldırılar, göçmenler, vatandaşlık, laiklik ile Avrupa'daki yabancılar ile birlikte Türkiye'nin AB üyeliği konusunda iç politikadaki tartışmaların da ırkçılığı tetikleyen etkenler arasında olduğu'' yorumu yapıldı. 
     
</TEXT>
</DOC>
