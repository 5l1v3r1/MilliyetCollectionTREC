<DOC>
<DOCNO> 329903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/son/sonsiy07.html </URL>
<DATE> 2005/04/03/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Maliye Bakanı Açlık ve yoksulluk sınırı altında emekli maaşı yok 
</HEADLINE>
<TEXT>

     Maliye Bakanı Kemal Unakıtan, sosyal güvenlik kuruluşlarından emekli olanların aldıkları en düşük maaşın, Emekli Sandığı'nda 543, Bağ-Kur'da 306 ve SSK'da 424 YTL olduğunu bildirdi. 
     DYP Denizli milletvekili Ümmet Kandoğan'ın sorularını yanıtlayan Unakıtan, 2005 yılı Ocak ayı itibarıyla Emekli Sandığı Genel Müdürlüğü'nün ödediği en düşük emekli aylığının 543.43, en yüksek emekli aylığının ise 3.879,10 YTL olduğunu belirtti. 
     Kemal Unakıtan, Bağ-Kur'lulara ödenen en düşük emekli aylığının l. gelir basamağı için 306,41, en yüksek emekli aylığının ise 24. gelir basamağı için 1.031,29 YTL olduğunu ifade etti. Unakıtan'ın verdiği bilgiye göre, Tarımda Kendi Adına ve Hesabına Çalışanlar Sosyal Sigortalar Kanunu'na tabi olanlar bakımından ödediği en düşük emekli aylığı l. gelir basamağı için 202.75 YTL, en yüksek emekli aylığı 24. gelir basamağı için 561 YTL. Sosyal Sigortalar Kurumu Başkanlığı'nın ödediği en düşük emekli aylığı 424,56 YTL, en yüksek emekli aylığı ise l.184,22 YTL. 
     
     ''EMEKLİLER VE AÇLIK SINIRI'' 

     Devlet İstatistik Enstitüsü'nün DİE , ''açlık'' ve ''yoksulluk'' sınırlarını hane halkı büyüklüğüne sayısına dayandırarak l ila 10 kişilik haneler için ayrı ayrı açıkladığını belirten Unakıtan, bu çalışmaya göre, 2002 yılı itibarıyla hane halkı sayısına göre l ila 10 kişi için açlık sınırının 59 ila 230 milyon TL, yoksulluk sınırının ise 137 ila 5 milyon TL arasında değiştiğini kaydetti. 
     Emekli aylıklarının hesaplanmasında hane halkı sayısının herhangi bir önemi ve anlamı bulunmadığını ifade eden Unakıtan, şunları kaydetti 
     ''Bu nedenle DİE'nin açıkladığı açlık ve yoksulluk sınırı ile sosyal güvenlik kurumlarından alınan emekli aylıklarının sağlıklı ve anlamlı bir mukayesesi yapılamamaktadır. Bunda, emekli maaşıyla geçinen aile fertlerinin bilinmemesinin de etkisi vardır. 
     Ancak, emeklinin kendisi açısından sosyal güvenlik kuruluşlarından alınan emekli aylıklarına bakıldığında açlık ve yoksulluk sınırının altında maaş alan hiçbir emeklinin olmadığı görülmektedir.'' 
     
</TEXT>
</DOC>
