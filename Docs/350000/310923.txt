<DOC>
<DOCNO> 310923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sondun11.html </URL>
<DATE> 2005/01/31/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Kuveyt'te terör operasyonu 6 ölü, 5 yaralı 
</HEADLINE>
<TEXT>

     Kuveytin güneyinde, polisle teröristler arasında çatışma çıktı. Çatışmada en az bir sivil ve beş militan öldü, dördü yakalandı ve beş polis de yaralandı. Güvenlik güçleriyle çatışmaya giren İslamcı militanların ruhani lideri de ele geçirildi. 
     İçişleri Bakanlığı sözcüsü, Emir Hleyf El Enezi'nin, başkentin güneyindeki El Kureyn bölgesinde bugün çıkan çatışmalar sırasında ele geçirildiğini bildirdi. 
     Görgü tanıkları, ükenin Mübarek El Kebir bölgesinde şiddetli çatışmalar çıktığını ve güvenlik güçleri ile teröristler arasında kovalamaca yaşandığını söyledi. Yetkililer, çatışmada Kuveytli bir sivil ile beş militanın öldüğünü, dördünün yakalandığı ve beş polisin de yaralandığını belirtti. 
     Güvenlik yetkilileri, bölgenin yüzlerce polis tarafından kordon altına alındığını ve özel birliklerin de dahil olduğu kuvvetlerin, kuşattıkları bir villaya ateş açtıklarını belirtiliyor. 
     Kaynaklar, şiddetli çatışmalarda hem polislerden, hem de örgüt üyelerinden ölenler olduğunu ve bölgedeki çatışmaların devam ettiğini bildirdi. 
     
     Dün de çatışma çıkmıştı 

     Kuveyt'te polisle örgüt üyeleri arasında dün de çatışma çıkmıştı. Ülkede El Kaide üyelerine karşı sık sık operasyon düzenleniyor. 
     
</TEXT>
</DOC>
