<DOC>
<DOCNO> 344127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/siyaset/siy03.html </URL>
<DATE> 2005/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay sitesinde '312 kararı' kavgası 
</HEADLINE>
<TEXT>


ANKARA ANKA 


Yargıtay'ın internet sayfası da "karar kavgası"na sahne oldu. Yargıtay Ceza Genel Kurulu'nun tartışmalara yol açan Selahattin Aydar kararı, tepkiler üzerine web sayfasından çekilirken, aksi yöndeki Mehmet Şevki Eygi kararı ise halen web sayfasından yayımlanıyor. 
YCGK, Milli Gazete Yazarı Selahattin Aydar'ın Türk Ceza Yasası'nın 312. maddesinden aldığı mahk miyet kararının bozulması yönünde verdiği tartışma yaratan kararını, 23 Kasım 2004'te verdi. 
Ocak ayında açıklanan karar, daha sonra Yargıtay'ın web sayfasında yayımlandı. Ancak, Yargıtay üyeleri, kararın "Yargıtay'ın resmi görüşü" olmadığını belirterek, web sayfasından çıkarılmasını istedi. Tepkilerin artması üzerine, karar sayfadan çıkarıldı. YCGK, Milli Gazete Yazarı Mehmet Şevki Eygi'nin Türk Ceza Yasası'nın 312. maddesinden aldığı mahk miyetin onanması yönündeki kararını 15 Mart'ta verdi. Kararın gerekçesinin yazımı ve imzalanması 11 Mayıs'ta tamamlandı. Gerekçeli karar, aynı gün Yargıtay'ın resmi web sitesinden yayımlanmaya başladı. YCGK'nın farklı iki kararından birinin web sayfasından kaldırılması, diğerinin ise yayımlanması dikkat çekti. 



</TEXT>
</DOC>
