<DOC>
<DOCNO> 332604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonsiy29.html </URL>
<DATE> 2005/04/12/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Baykal AİHM Öcalan'ın yeniden yargılanması yönünde karar aldı 
</HEADLINE>
<TEXT>

     CHP Genel Başkanı Deniz Baykal, Avrupa İnsan Hakları Mahkemesi'nin terör örgütü elebaşı Abdullah Öcalan'ın yeniden yargılanması konusunda karar aldığını iddia etti. 
     Baykal, grup toplantısının ardından gazetecilerin bu konudaki soruları üzerine, ''Bana intikal eden bilgi böyle bir kararın alındığı yolunda'' dedi. Bu bilginin kendisine ne zaman geldiği sorusuna Baykal, ''Bir süre önce resmi çerçevede bize böyle bir kararın alındığı bilgisi geldi'' karşılığını verdi. 
     AİHM'in terör örgütü elebaşı Abdullah Öcalan'ın yeniden yargılanması yönünde karar aldığını iddia eden Baykal, ''Öcalan, yeni bir siyaset aşamasına geldi. Eskiden ulusal bütünlük anlayışı içinde yürüyordu, şimdi 'Irak'taki, Suriye'deki, Türkiye'deki Kürtler bir arada dayanışma içinde demokratik konfederasyon içinde el ele vermeli, ortak bayrağa sahip olmalılar' diyor'' dedi. 
     Dışişleri Bakanlığı kaynakları ise, Ankara’ya bu yönde bir bilgi ulaşmadığını belirttiler ancak genel beklenti de Baykal’ın açıklamaları yönünde. 
     Öcalan davası ile ilgili kararın strazburg mahkemesinde davaya bakan 17 yargıçlı büyük daire tarafından son bir kez daha incelendikten sonra yakın bir zamanda açıklanacağı belirtiliyor 

     
</TEXT>
</DOC>
