<DOC>
<DOCNO> 304904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/son/sonspo13.html </URL>
<DATE> 2005/01/09/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Gençlerbirliği sakata geldi, 9 futbolcu yok 
</HEADLINE>
<TEXT>

     Yeni sezon hazırlıklarını Antalya'da sürdüren Gençlerbirliği'nde, 9 futbolcu sakatlıkları nedeniyle çalışmalara katılamıyor. 
     Antalya Belek Papillon Belvil Otel'de ikinci etap kampı yapan ve oldukça tempolu çalışan kırmızı-siyahlılarda, sakatlanan 8 futbolcunun yanısıra kaptan Ümit'in de çalışmayı yarıda bırakmak zorunda kalması endişe yarattı. 
     Ankara ekibinde Ayman, Sami Gtari, Mehmet Nas ve Tayfun Belçika'nın GBA takımıyla yapılan hazırlık maçında sakatlanırlarken, Hakan Aslantaş ve Zafer, Genç Milli Takım kampından sakat döndü. 
     5 gündür antrenmanlara katılamayan Gökhan'ın yanısıra sinüzit olan kaleci Gökhan da çalışmalara katılmazken, bu sabah yapılan antremanda arka adalesinden sakatlanan kaptan Ümit ise çalışmayı yarıda bırakmak zorunda kaldı. Bu arada kalecileri çalıştırdığı sırada parmağından sakatlanan kaleci antrenörü Hakan Polat'ın da sakatlar arasında olduğu kaydedildi. 
     Öte yandan Gençlerbirliği'nin Mısırlı futbolcusu El Saka dün akşam kampa katılırken, kırmızı-siyahlı ekibin Antalya'daki 2. hazırlık maçını yarın Hollanda Birinci Lig ekibi Grafscaft ile yapacağı bldirildi. 
     
</TEXT>
</DOC>
