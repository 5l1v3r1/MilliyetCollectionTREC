<DOC>
<DOCNO> 328220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sonspo24.html </URL>
<DATE> 2005/03/29/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Ümit Milliler güle oynaya.. 0-2 
</HEADLINE>
<TEXT>

     15. Avrupa Ümitler Futbol Şampiyonası 2. Eleme Grubu'nda mücadele eden Türkiye, deplasmanda Gürcistan'ı 2-0 yendi. 
     Karşılaşmaya hızlı başlayan Türkiye 7. dakikada golü bulduktan sonra daha kontrollü bir oyun ortaya koydu. Gürcistan ise ilk 25 dakikadan sonra zaman zaman cılız ataklar geliştirdi. Fakat evsahibi ekip bu ataklarından sonuç alamadı. 
     7. dakikada Adem'in ceza yayı üzerinden derinlemesine pasıyla savunmanın arkasına sarkan Gökhan, kalecinin solundan topu filelere gönderdi 1-0 
     16. dakikada Gökhan'ın ceza yayı üzerinden sert şutunda top kalecide kaldı. 
     29. dakikada ani gelişen Gürcistan atağında, Iashvili'nin şutunda meşin yuvarlak az farkla üstten auta gitti. 
     32. dakikada Türkiye ceza sahasına ortalanan topa Tayfun'un ters vuruşunda, kaleci Fevzi son anda meşin yuvarlağı gol çizgisinden çıkarmayı başardı. 
     İlk yarı Türkiye Ümit Milli Takımı'nın 1-0 üstünlüğüyle sona erdi. 
     
     
     İKİNCİ YARI 

     Karşılaşmanın ikinci yarısına Gürcistan daha atak başladı. Fakat evsahibi takım yakaladığı gol pozisyonlarında kaleci Fevzi'yi aşamadı. İlerleyen dakikalarda oyunda dengeyi sağlayan Türkiye, özellikle İbrahim ile tehlikeli ataklar geliştirirken, Mehmet'in ceza alanı dışından attığı golle farkı ikiye çıkardı ve rahat bir galibiyet elde etti. 
     56. dakikada Khojava'nın ceza yayı üzerinden sert şutunda, kaleci Fevzi uzanarak topu kontrol etmeyi başardı. 
     59. dakikada Türkiye'nin geliştirdiği ani kontratakta, İbrahim uygun pozisyonda topu dışarı attı. 
     62. dakikada çalımlarla ceza alanına giren Iashvili'nin şutunda top kaleci Fevzi'de kaldı. 
     64. dakikada Gürcistan kalecisinin ileri çıktığını gören İbrahim, ceza yayı üzerinden aşırtma bir vuruşla topu filelere göndermek istedi. Ancak meşin yuvarlak üstten auta gitti. 
     68. dakikada İbrahim'in ceza alanı dışından sert şutunda, kaleci topu çıkarmayı başardı. 
     73. dakikada Mehmet yaklaşık 25 metreden sert ve düzgün bir vuruşla topu filelere gönderdi 0-2 
     76. dakikada Gürcistan'dan Martsvaladze, Muhammet'e yaptığı sert faul nedeniyle kırmızı kartla oyun dışı kaldı. 
     Kalan dakikalarda evsahibi takımın çabaları skoru değiştirmedi ve Türkiye, karşılaşmadan 2-0 galip ayrıldı. 
     

     

Stat Boris Paichadze Hakemler Kostadin Kostadinov xxx, Ventzislav Gavrilov xxx, Detelin Bayaltzaliev xxx Bulgaristan Gürcistan Bobgiashvili xx, Ghighladze x, Tsimakuridze x, Ghikviladze xx, Eliava xx, Besarashvili x, Ghvinianidze x, Getsadze xx Dk. 70 Martsvaladze x , Tchelidze xx, Khojava xx, Iashvili xxx Türkiye Fevzi xxx, Tayfun xx, Ferdi xx, Ali xx Dk. 37 Emre xx , Muhammet xxx, Mahmut xx, Mehmet xx, Adem xx, Gökhan xxx, Sabri xx Dk. 85 Kerem , İbrahim Akın xxx Dk. 78 Umut xx Goller Dk. 7 Gökhan, Dk. 73 Mehmet      

     
</TEXT>
</DOC>
