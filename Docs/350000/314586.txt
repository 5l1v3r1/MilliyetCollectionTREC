<DOC>
<DOCNO> 314586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/guncel/gun05.html </URL>
<DATE> 2005/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizmetlerinizi ihya canlandırma ettirmelisiniz 
</HEADLINE>
<TEXT>


EMEKLİLİK HAKKINDA HER ŞEY 

Hazırlayan Şevket Kerimoğlu 

Faks 212 505 68 09 

Şevket Bey, 20.12.1943 doğumluyum. 1961 yılı eylül ayından 1966 ekimine kadar nüfus memurluğu yaptım ve istifa ettim. Bu süre zarfında Emekli Sandığı'na 5 yıl, 1 aylık kesenek ödenmiş. İstifa ettikten sonra 1966' da Almanya'ya gittim ve işçi olarak çalışmaya başladım. 1984'te kesin dönüş yaptım, ama borçlanma yapmadım. 1994' te Türkiye'de işçi olarak işe başladım ve bir ay kadar çalıştıktan sonra kalp krizi geçirerek ayrıldım. 2000 yılı mart ayından beri de SSK'ya isteğe bağlı ak prim ödüyorum. Emekli Sandığı'ndaki hizmetlerimi SSK ile birleştirmek istedim, ama h l başaramadım, "rücu et" diyorlar, ne olduğunu bilmiyorum. Yol gösterecek kurum var mı Ne zaman emekli olabilirim Sakibe Tufan 
CEVAP Hanımefendi, 5434 Sayılı T.C. Emekli Sandığı Kanunu gereğince, 10 yıldan az hizmeti olan memurların işlerinden ayrılmasından sonraki 5 yıl içinde herhangi bir sosyal güvenlik kurumları ile irtibatı olmaz ise hizmetleri iptal edilir, kaba bir tabir ile öldürülür. Eğer bu kişinin daha sonra bu hizmetlere ihtiyacı olursa canlandırması yasal tabiriyle ihya ettirmesi gerekir. Ancak, ülkemiz ile Almanya arasında sosyal güvenlik anlaşması var ve bu anlaşmaya göre de Almanya'da yapılan çalışma Türkiye'de geçmiş gibi kabul edilir veya tam tersi, Türkiye'de yapılan çalışma Almanya'da yapılmış sayılı. Bu nedenle, siz memuriyetten istifa ettikten hemen sonra Almanya'ya gitmişsiniz, ama 1984'te kesin dönüş yaptıktan sonra bir sosyal güvenlik kurumuna tabi olsaydınız ihya ettirmenize gerek kalmazdı. Şimdi ise ihya canlandırma gerekli. İhya için ise bir sosyal güvenlik kurumu kapsamında çalışıyor olmak gerekir, yani isteğe bağlı olanlar hizmetlerini ihya ettiremezler. Size tavsiyem, SSK'lı olarak bir işe girin ve işe girdiğinizde işe giriş bildirgenizle birlikte Emekli Sandığı'na ihya için dilekçe www.emekli.gov.tr de örneği var gönderin. İhya dilekçenizden sonra size cüzi miktarda bir borç çıkarılacak ve parayı ödeme tarihinden tam 6 ay sonra bu süre hizmetinize eklenecek. İhya ettireceğiniz 5 yıl, 1 aylık memuriyet süresi, 4 yıllık SSK isteğe bağlı sürenizin toplamlarını prim ödemeye devam ederek 10 tam yıla 3600 güne çıkardığınız gün SSK'dan emekli olacaksınız. 

Günsüz işe giriş ve zaman aşımında yargı kararları 
YARGITAY KARARI 
Sayı Esas 1998 21-628, Karar 1998 653. 
Mahkemesi Kocaeli l.İş Mahkemesi. 
Günü 3 6 1998 Sayısı 1998 225 E., 144 K. 
Taraflar arasındaki "hizmet tespiti" davasından dolayı yapılan yargılama sonunda Kocaeli 1. İş Mahkemesi'nce davanın reddine dair verilen 17 12 1997 gün ve 1996 3 - 1997 548 Sayılı Kararın incelenmesi davacı vekili tarafından istenilmesi üzerine, Yargıtay 21. Hukuk Dairesinin 26 3 1998 gün ve 1998 1800-2220 Sayılı İlamı ile Davacının 1 11 1971 ila 11 11 1971 arası çalışmalarına ilişkin istem hak düşürücü süre nedeniyle reddedilmişse de bu sonuç usul ve yasaya uygun bulunmamaktadır. Davanın yasal dayanağını oluşturan 506 Sayılı Kanun'un 78 8. maddelerine göre, davalı işverenin 10 yıllık süre içerisinde ve bu sürenin geçerli olduğu dönemde kuruma davacının işe giriş bildirgesini verdiği açıkça belli olmaktadır. İşe giriş bildirgesi veya prim bordrosu gibi kurumun bilgisine sunulan belgelerin olması durumunda artık hak düşürücü süreden bahsedilemez. Bu nedenle hak düşürücü süre nedeniyle reddi, usul ve yasaya aykırıdır. 
O halde davacının bu yönleri amaçlayan temyiz itirazları kabul edilmeli ve hüküm bozulmalıdır... gerekçesiyle bozularak dosya yerine geri çevrilmekle yeniden yapılan yargılama sonunda mahkemece önceki kararda direnilmiştir. 
TEMYİZ EDEN Davacı vekili 
Hukuk Genel Kurulu Kararı 
Tarafların karşılıklı iddia ve savunmalarına, dosyadaki tutanak ve kanıtlara, bozma kararında açıklanan gerektirici nedenlere ve özellikle 506 Sayılı Yasa'nın 79 8. maddesinde belirtildiği üzere yönetmelikle tespit edilen belgelerden olan işe giriş bildirgesinin kuruma verilmesi karşısında hak düşürücü sürenin işlemesinin mümkün bulunmamasına göre, Hukuk Genel Kurulu'nca da benimsenen Özel Daire bozma kararına uyulmak gerekirken, önceki kararda direnilmesi usul ve yasaya aykırıdır. Bu nedenle direnme kararı bozulmalıdır. 
SONUÇ Davacı vekilinin temyiz itirazlarının kabulü ile, direnme kararının Özel Daire bozma kararında ve yukarıda gösterilen nedenlerden dolayı HUMK.nun 429.maddesi gereğince BOZULMASINA, istek halinde temyiz peşin harcının geri verilmesine, 30 9 1998 gününde, oybirliğiyle karar verildi. 

BİR DÜZELTME ve ÖZÜR 
Dizinin 3 Şubat'ta yayımlanan "SSK'lı kadınların emeklilik şartları" bölümündeki "18 yıldan fazla sigortalılık süresine sahip olan erkekler", cümlesindeki erkekler sözcüğü "kadınlar olacaktır. Düzeltiriz. 

- BİTTİ - 


</TEXT>
</DOC>
