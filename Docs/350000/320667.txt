<DOC>
<DOCNO> 320667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/soneko06.html </URL>
<DATE> 2005/03/04/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Hazine gelecek hafta 187 milyon YTL iç borç ödeyecek... 
</HEADLINE>
<TEXT>

     Hazine, gelecek hafta tamamı piyasaya olmak üzere 187 milyon Yeni Türk Lirası YTL iç borç ödemesi yapacak. 
     Bu çerçevede, Hazine'nin 9 Mart Çarşamba günü 182 milyon YTL'si YTL cinsinden 5 milyon YTL'si dövize endeksli cinsinden olmak üzere 187 milyon YTL ödemesi bulunuyor. 
     Hazine'nin 2005 yılının Mart ayında 7 milyar 776 milyon YTL'si piyasaya olmak üzere toplam 10 milyar 127 milyon YTL ödemesi bulunuyor. 
     Çalışanları Tasarrufa Teşvik Hesabına ihraç edilen senetlerden Mart ayı içersinde 1.2 milyar YTL tutarında erken itfa yapılması planlanıyor. 
     Böylelikle Hazine'nin Mart ayında ödeyeceği iç borç tutarı 11 milyar 327 milyon YTL'yi buluyor. 
     
</TEXT>
</DOC>
