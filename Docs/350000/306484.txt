<DOC>
<DOCNO> 306484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sonsiy12.html </URL>
<DATE> 2005/01/14/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
YÖK, Alemdaroğlu'nun yardımcısı Prof. Dr. Serter'i listesine almadı 
</HEADLINE>
<TEXT>

     Yükseköğretim Kurulu YÖK , İstanbul Üniversitesi'nin rektör adaylarını belirlerken eski Rektör Prof. Dr. Kemal Alemdaroğlu'nun yardımcısı Prof. Dr. Nur Serter'i en yüksek üçüncü oyu almasına karşın, üç kişilik listesine almadı Listesinin ilk iki ismini belirlerken üniversitedeki seçim sonuçlarına uyan YÖK, üçüncü isim de Serter'i atlayarak sonraki aday Prof. Dr. Yavuz Alangoya'yı tercih etti. 
     YÖK Genel Kurulu'nun olağan toplantısı Başkan Prof Dr Erdoğan Teziç'in başkanlığında devam ediyor Öğle arası verilen toplantıda edinilen bilgilere göre, ilk olarak İstanbul Üniversitesi'nde 7 Ocak 2005 tarihinde yapılan rektör seçimlerinin sonuçları değerlendirildi ve seçimler sonucunda oluşan 6 kişilik liste üç isme indirildi. Yapılan değerlendirmeler sonucunda Cumhurbaşkanı Ahmet Necdet Sezer'in atama yapması için için oluşturulan üç isimden ilki seçimlerde 743 akademisyenin oyunu alarak birinci gelen Prof. Dr. Mesut Parlak oldu YÖK, listesinin ikinci ismini belirlerken de seçim sonuçlarını dikkate aldı ve 377 akademisyenin oyunu alan Prof. Dr. Faruk Erzengin'i kendi listesinin ikinci ismi yaptı. 
     
     YÖK, PROF. DR. NUR SERTER'İ ÇİZDİ 

     YÖK, üç kişilik listesinin son ismini belirlerken iki iki isimdeki uyguladığı kriteri uygulamadı Seçimlerde 334 oy alarak üçüncü çıkan Prof. Dr. Nur Serter, YÖK'ün listesine giremedi, YÖK üyeleri tarafından çizildi YÖK, 334 oylu Serter'in yerine seçimlerde 263 oy alarak beşinci olan, ancak dördüncü olan Prof.Dr. Hasan Yazıcı'nın çekilmesi nedeniyle bu sıraya kayan Prof. Dr. Yavuz Alangoya'yı getirdi. 
     YÖK'ün üç isimden oluşan listesini Çankaya Köşkü'ne gönderecek ve bu listeden Cumhurbaşkanı Sezer tarafından yeni rektörün ataması yapılacak. 

     
</TEXT>
</DOC>
