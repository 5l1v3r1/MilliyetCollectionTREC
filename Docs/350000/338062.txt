<DOC>
<DOCNO> 338062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sondun29.html </URL>
<DATE> 2005/04/29/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
İsrail istihbaratı Suriye lideri Esad iktidarını kaybedebilir 
</HEADLINE>
<TEXT>

     İsrail askeri istihbaratı, Suriye Devlet Başkanı Beşşar Esad'ın, Suriye'nin Lübnan'dan askerlerini çekmesi nedeniyle ülke içinde artan gerilim yüzünden iktidarını kaybetme riskiyle karşı karşıya bulunduğunu iddia etti. 
     İsrail askeri istihbarat şefi General Aharon Zeevi, Yediot Aharonot gazetesine yaptığı açıklamada, ''Suriye birliklerinin Lübnan'dan çekilmesinin Suriye'deki ekonomik durumu ağırlaştırdığını'' belirterek, ''Esad bugün, iktidarını hiçbir zaman olmadığı kadar hassaslaştıran bir dizi sorunla karşı karşıyadır'' dedi. 
     Zeevi, ''Esad, teröristlerin Suriye'den Irak'a sızması yüzünden ABD ile sorunlar yaşıyor, Türkiye ile de su konusunda sorunları bulunuyor ve Ürdün'le sınır anlaşmazlığını çözümlemiş değil'' diyen Zeevi, ''Bu bağlamda İsrail'in Golan Tepeleri'nden çekilmesinin diğerlerinin arasında bulunan sorunlardan biri olduğunu'' söyledi. 
     Golan Tepeleri, 1967'den bu yana İsrail işgali altında bulunuyor. İki ülke arasındaki barış görüşmeleri, 2000 yılı Ocak ayında dondurulmuştu. 
     
</TEXT>
</DOC>
