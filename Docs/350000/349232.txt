<DOC>
<DOCNO> 349232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/siyaset/siy03.html </URL>
<DATE> 2005/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Uludağ, artık Koç'a emanet 
</HEADLINE>
<TEXT>


Milli parkların plan ve tahsis yetkisi Kültür ve Turizm Bakanlığı'na geçti 

YILDIZ YAZICIOĞLU Ankara 


Kültür ve Turizm Bakanı Atilla Koç ile Çevre ve Orman Bakanı Osman Pepe, Uludağ Oteller Bölgesi'nin fiziki durumunu, helikopterden inceledi. İncelemeden sonra açıklama yapan Pepe, 1. ve 2. gelişim bölgesinde yapılmış ve yapılmakta olan tesislerle ilgili, önceki gün yapılan protokolle devrettikleri alanların fiziki durumlarını havadan görme imk nı bulduklarını söyledi. 
Bölgenin milli park olmasının sıkıntıları olduğunu ifade eden Pepe, "Milli parklar olarak tasarrufumuzu kaldırıyoruz. Bütün plan ve tahsis yetkisi, Kültür ve Turizm Bakanlığı'na geçmiştir" dedi. Koç da, gazetecilerin "Kış turizmi için bir Uludağ yetmez, en az 30 - 35 tane kayak merkezi yapılması gerekir" şeklindeki açıklamasını hatırlatması üzerine "Karadeniz, Gümüşhane, Erzurum, Kars, Ağrı, Van, Trabzon, zaten Bitlis'e epey bir para gönderdim, hazırlıklara başlıyoruz" yanıtını verdi. 

'İsabetsizlik yok' 
Kültür ve Turizm Bakanı Atilla Koç, 11 - 15 Mart'ta ITB Berlin Turizm Fuarı'na katılacak heyette Antalya Valisi Alaattin Yüksel'e yer vermemesini de "Açıklamalarımda isabetsizlik yok" sözleriyle savundu. CHP Antalya Milletvekili Nail Kamacı'nın soru önergesini yanıtlayan ve "Bu defa Hakk ri ya da Diyarbakır valisi gitsin" sözleri tepki çeken Koç, fuarda Türkiye'nin "yeterli sayıda üst düzey heyetle temsil edildiği"ni kaydetti. 


</TEXT>
</DOC>
