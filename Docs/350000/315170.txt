<DOC>
<DOCNO> 315170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sontur06.html </URL>
<DATE> 2005/02/14/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
İnternet üzerinden kız istedi 
</HEADLINE>
<TEXT>

     Hakkari'nin Yüksekova İlçesi'nde yaşayan Ayhan Atmaca, Amerika Birleşik Devletleri ABD Auistin Üniversitesi'nde öğretim görevlisi olarak çalışan kardeşinin kız arkadaşını babasından internet aracılığıyla istedi. 
     Ayhan Atmaca, AA muhabirine yaptığı açıklamada, ABD'nin Auistin Üniversitesi Ortadoğu Dilleri Bölümü'nde öğretim görevlisi olan kardeşi Metin Atmaca'nın 29 aynı üniversitede görev yapan Delia Avila 26 ile evlenmek isteğini anlattı. 
     Bunun üzerine kızı ailesinden istemek üzere ABD'ye gitmek istediklerini ve elçiliğe vize başvurusunda bulunduklarını belirten Atmaca, 2 ay uğraşmalarına rağmen vize almayı başaramadıklarını söyledi. 
     Atmaca, ABD'ye gitme çabalarının boşa çıkmasının kendilerini yeni arayışlara ittiğini ve kızı ailesiyle internet bağlantısı kurarak istediklerini belirtti. 
     Bilgisayara bağlı kamera karşısında aile büyüğü olarak kızı kendisinin istediğini kaydeden Atmaca, ''Ben, gelinin babası Juan Avila ile kamera aracılığıyla konuştum. Gelinimiz öncelikle Müslümanlığı, ardından da Hakkari'ye gelin gelmeyi kabul etti. Şartları her iki taraf da kabul edince dualar edilip, düğün günü karalaştırıldı'' dedi. 
     Ayhan Atmaca, 12 Şubat Cumartesi günü Texas Eyaleti Austin kentinde 150 kişinin katıldığı sade bir düğün ile çiftin dünya evine girdiğini anlatarak, yaz tatilinde Türkiye'ye gelecek olan Atmaca çifti için Hakkari geleneklerine göre bir kez daha düğün yapılacağını sözlerine ekledi. 
     
</TEXT>
</DOC>
