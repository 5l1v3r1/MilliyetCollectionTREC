<DOC>
<DOCNO> 339348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonyas03.html </URL>
<DATE> 2005/05/03/ </DATE>
<TIME> 02.55 </TIME>
<AUTHOR>  </AUTHOR>
<HEADLINE>
Köpekbalığından pastırma 
</HEADLINE>
<TEXT>

     TEKİRDAĞ DHA 

      TEKİRDAĞLI balıkçı ve lakonta işletmecisi Şadan Oğraş, köpekbalığı etinden pastırma yaptı. Şadan Oğraş, Kayseri pastırmasına rakip olacağına inandığı köpekbalığı pastırması’na patent almak için başvuracak. 
     Balık lokantası da işleten 25 yıllık balıkçı 40 yaşındaki Şadan Oğraş, 15 gün önce Tekirdağ açıklarında köpekbalığı yakaladı. Ağırlığı 5 ile 10 kilogram arasında değişen pamuk’ cinsi köpekbalığının etinin çok lezzetli olduğunu belirten Şadan Oğraş, bundan pastırma yapmaya karar verdi. Parçalara ayırdığı balık etini 5 gün tuza yatıran Oğraş, daha sonra salça, çemen ve baharat ekledi. Yaptığı pastırmayı önce balıkçı arkadaşlarına tattıran Oğraş, çok beğenmeleri üzerine lokantasına gelen müşterilerine de sunmaya başladı. Şadan Oğraş, Yaptığım pastırmanın tadı oldukça güzel. Ancak, her köpekbalığından yapılmaz. Özellikle pamuk’ cinsi eti sağlıklı ve lezzetli olan köpekbalığından yapılabilir. Kilosu yaklaşık 10 YTL'ye mal oluyor. Köpekbalığından pastırmanın Kayseri pastırmasına rakip olacağını düşünüyorum. Ucuza mal olan bu pastırmanın patentini almak için başvuruda bulunacağımö dedi. 
     Tekirdağ’da 30 yıldır balıkçılık yapan Mümin Konuş da, pastırmayı çok lezzetli bulduğunu belirterek, Nasıl bir tatla karşılaşacağımı bilmediğim için merak ediyordum. Ancak, deneyince çok beğendim. Balıktan pastırmayı herkesin tatmasını tavsiye ediyorumö dedi. 
     
</TEXT>
</DOC>
