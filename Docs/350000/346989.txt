<DOC>
<DOCNO> 346989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/son/sonyas02.html </URL>
<DATE> 2005/05/29/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Türk dansçı İngiliz BBG’sinde 
</HEADLINE>
<TEXT>

     HİLAL YILMAZ Londra DHA 

      TÜRK dansçı Kemal Şahin, İngiltere’nin en çok izlenen eğlence programlarından biri olan ’Big Brother’a Biri Bizi Gözetliyor girdi. 
     Türkiye doğumlu olan Liverpool’da yaşayan 19 yaşındaki Şahin, dans kabiliyetiyle İngiliz basının ilgisini çekti. Daily Mail gazetesi ile BBC kanalı, haberi ’Türk dansöz BBG evinde’ şeklinde sayfalarına yansıttı. Channel 4 kanalında dün yayınlanmaya başlayan yeni BBG yarışması birbirinden ilginç 13 yarışmacıyı da bir araya getirdi. Kemal Şahin’in ev arkadaşları arasında, kendisini ’fahişe’ olarak tanımlayan ve uzaylılar tarafından tecavüz edildiğini öne süren Mary O’Lerny, İngiltere eski başbakanlarından Margareth Thatcher’ın konuşmalarını hazırladığını belirten Derek Laud, hemşire kıyafetiyle BBG evine gelen Lesley Sanderson ve Anthony Hutton adlı bir dansçı bulunuyor. 
     Türk dansçı Kemal Şahin, BBG evindeki diğer 12 yarışmacıyla birlikte büyük ödülün sahibi olmak için mücadele verecek. 11 hafta sürecek olan yarışmanın galibi ise tam 100 bin sterlinin sahibi olacak. 
     
</TEXT>
</DOC>
