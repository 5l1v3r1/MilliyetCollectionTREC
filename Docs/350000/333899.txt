<DOC>
<DOCNO> 333899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/spor/spo13.html </URL>
<DATE> 2005/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
M.United'da Glazer isyanı 
</HEADLINE>
<TEXT>



Manchester United taraftarları kulübü satın almak isteyen ABD'li işadamı Malcom Glazer'a geçit vermemeye kararlı. M.United Bağımsız Taraftarlar Birliği IMUSA , Glazer'ın Kırmızı Şeytanlar'ı satın alması durumunda sezonluk bilet paralarını geri istediklerini açıkladı. Başkan Jules Spencer, "Bu Glazer denilen adama verecek 1 kuruşumuz bile yok" diye konuştu. Bu arada futbol takımı içinde de ilginç gelişmeler yaşandı. Teknik Direktör Alex Ferguson'un yardımcısı Carlos Querioz'a taktik ve antrenmanlarda daha çok yetki tanımasının oyuncular arasında huzursuzluk yarattığı bildirildi. Gary Neville'a bir alternatif arayan Ferguson'un da İspanyol sağbek Sergio Ramos Garcia'yı izlettiği bildirildi. Öte yandan Giggs'in yarın FA Kupası yarı finalinde Newcastle'a karşı forma giyemeyeceği ifade edildi. 


</TEXT>
</DOC>
