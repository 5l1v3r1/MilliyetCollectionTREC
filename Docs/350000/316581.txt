<DOC>
<DOCNO> 316581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/dunya/axdun02.html </URL>
<DATE> 2005/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürt özerkliği bağımsızlık gibi 
</HEADLINE>
<TEXT>


DIŞ HABERLER SERVİSİ 


New York Times gazetesi, "Kürtlerin özerklik çerçevesindeki taleplerinin bağımsızlıktan ayırt edilemez olduğunu" yazdı. Kürdistan Demokratik Partisi KDP lideri Mesud Barzani ile yapılan bir söyleşiye yer veren gazetedeki makalede, Kürtlere özerklik konusunun yeni anayasanın yazılması sırasında karşılaşılacak en hassas konulardan birisi olduğu belirtilerek, petrol rezervlerinin kontrolünden, peşmergelerin dağıtılmamasına kadar Kürt taleplerinin bağımsızlıktan bir farkı kalmadığı yorumu yapıldı. Gazete, Kürt taleplerini şöyle sıraladı 
Petrolün sahibi olmak ve elde edilecek gelirlerin ne kadarının merkezi hükümete verileceğini tayin etmek. Peşmergelerin dağıtılmaması. Kürt bölgelerine diğer askerlerin girmemesi. Bağdat'takine benzer bakanlıklar kurulması. Mali konularda tam yetki, Bağdat'a verilecek vergi miktarını kendisinin belirlemesi. 

</TEXT>
</DOC>
