<DOC>
<DOCNO> 312413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sonspo07.html </URL>
<DATE> 2005/02/04/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Milli atlet Cihan Kesici donarak öldü 
</HEADLINE>
<TEXT>

     Türkiye’yi uluslararası yarışmalarda temsil eden sporcumuz Cihan Kesici, sokak aralarında verdiği yaşam mücadelesine yenik düştü. 
     
     Nereden, nereye 

     Pistlerde 100 ve 200 metre ile sırıkla atlamanın başarılı isimlerindendi... 60 kez milli takım formasıyla uluslararası arenada mücadele etti. Cihan Kesici... Sporu bıraktıktan sonra eşinden de ayrılan ve alkol bağımlısı olan Kesici, sokakta verdiği yaşam mücadelesine karşı ayakta duramadı. 15 yıldır iki gözü de kör olan Kesici, Mersin’de Çamlıbel Sokağı’nda bir battaniye altında dün soğuktan can verdi. 
     
     Ürperten iddia 

     Kesici’nin hayatını kaybettiği sokaktaki esnaflardan ise tüyler ürpertici bir iddia geldi Günlerdir yağmur yağıyor. Cihan Kesici defalarca donma tehlikesi geçirdi. Geçen pazar ambulans çağırdık. Gelip baktılar. Görevliler, kirli olduğu için kabul etmediler. Bırakıp gittiler. İnsan yaşamı bu kadar ucuz mu.ö Ailesinin katılmadığı cenaze töreninde Kesici, Güneykent Şehir Mezarlığı’na defnedildi. 

     
</TEXT>
</DOC>
