<DOC>
<DOCNO> 329099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sonyas31.html </URL>
<DATE> 2005/03/31/ </DATE>
<TIME> 23.26 </TIME>
<AUTHOR>  </AUTHOR>
<HEADLINE>
ABD'de yeni bir kemirgen fosili bulundu 
</HEADLINE>
<TEXT>

     ABD'nin Colorado eyaletinde daha önce bilinmeyen bir kemirgen memeli fosili bulundu. 
     Pittsburgh kentindeki Carnegie Doğal Tarih Müzesi'nden Zhe-Xi Luo ve John Wible, 150 milyon yıl önce büyük dinozorların yaşadığı dönemde yaşayan hayvana ''Fruitafossor'' adının verildiğini bildirdi. 
     Bilimadamları, sıçan büyüklüğündeki memelinin çevresindeki karıncaları ve böcekleri yediğini belirterek, yeni türün armadilloyu andırdığını, karınca ve böceklerle beslendiğini belirtti. 
     Fruitafossor'un zaman içinde evrimleşerek günümüze kadar gelen karıncayiyen, armadillo ve toprağı kazarak karınca ve böcekleri yiyen diğer yaratıklarla bağlantısı bulunmadığını belirten Luo ve Wible, yeni türün sözü edilen yaratıklara göre farklı bir çizgide evrimleştiğini kaydetti. 
     Zhe-Xi Luo ve John Wible, memelinin bacaklarının ve oyuk dişlerinin günümüzün uzman karınca yiyicileri, aarrvarks ve armadillo gibi yaratıklarınkini andırdığını söyledi. 
     Bilimadamları, karıncalar ve yakın akrabaları hamam böceklerinin Fruitafossor yaşamadan yıllar önce evrim geçirdiğine dikkati çekti. 
     Fruitafossorların, karıncayiyenler gibi boru şeklindeki dişleri sayesinde karınca ve böcekleri emip yuttuğunu kaydeden Luo ve Wible, hayvanın dört ayak parmağıyla toprağı kazdığının tahmin edildiğini belirtti. 
     Fruitafossor adı ise fosilin bulunduğu kasaba Fruita ile ayak parmaklarıyla kazan anlamına gelen ''fossor''un biraraya getirilmesiyle bulundu. 
     
</TEXT>
</DOC>
