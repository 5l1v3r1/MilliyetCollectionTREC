<DOC>
<DOCNO> 316576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sonyas19.html </URL>
<DATE> 2005/02/18/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Tanrıya inanıyorum ama öteki dünyaya inanmıyorum .. 
</HEADLINE>
<TEXT>

     Laikliğin yükselişine ve kiliseye karşı ilgisizliğe rağmen, Avrupalıların çoğunun Tanrı'ya inandığı, ancak öbür dünyaya inananların sayısının daha az olduğu bildirildi. 
     Readers Digest dergisinin Fransızca basımının yaptığı kamuoyu araştırmasının sonuçlarına göre, Tanrı'ya inananların en çok olduğu ülke yüzde 97 ile Polonya, onu yüzde 90 ile Portekiz izliyor. 
     Bu oran Rusya'da yüzde 87, Almanya'da yüzde 67, Britanya'da yüzde 64, Fransa'da yüzde 60 ve Hollanda'da yüzde 51. 
     Tanrı inancının en zayıf olduğu ülke ise yüzde 37 ile Çek Cumhuriyeti. 
     Bütün Avrupa'da Tanrı'ya inananların ortalama oranı ise yüzde 71. 
     Buna karşın, öteki dünyaya inananların sayısı genel olarak bütün ülkelerde Tanrı'ya inananlardan 10 ila 20 puan daha az. Bütün Avrupa'da öteki dünyaya inananların ortalama oranı ise yüzde . 
     Tanrı inancının yüksek olmasına rağmen, Rusların sadece yüzde 51'i öteki dünyanın varlığına inanıyor. 
     Ruslar, aynı şekilde büyük dinlerin dünyanın iyiliği için çalıştığından da şüpheli. Buna inananların oranı sadece yüzde 36. 
     Dinlerin dünyanın iyiliğine çalıştığına inanların en yüksek oranı yüzde 70 ile Polonya'da. Bu konuda Avrupa'da ortalama oran yüzde 52. 
     Araştırmaya göre, Avrupalıların sadece yüzde 20'si kilise ayinlerine sık katılıyor, yüzde 65'i zaman zaman katılıyor, yüzde 14'ü hiç katılmıyor. 
     Avrupalıların yüzde 36'sı sık sık dua ettiğini, yüzde 49'u ise zaman zaman dua ettiğini belirtiyor. 
     
</TEXT>
</DOC>
