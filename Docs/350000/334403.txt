<DOC>
<DOCNO> 334403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sondun28.html </URL>
<DATE> 2005/04/18/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Almanya'da Cumhurbaşkanlığı sarayı önünde mangal yapan Türkler 
</HEADLINE>
<TEXT>

     Almanya'nın başkenti Berlin'de, havaların ısınmasıyla birlikte çok sayıda Türk ailesi, restorasyon çalışmaları yapılan Cumhurbaşkanlığı Konutu ''Bellevue Sarayı''nın önündeki ormanlık alanda yeniden mangal keyfi yapmaya başladı. 
     Tiergarten ormanı ve park alanında piknik yapanlardan Reha Tokmak adlı vatandaş, havalar iyi olduğu sürece buraya geldiğini söyledi. Tokmak, ''Burada piknik yapmak tek eğlencemiz. Çocuklarımız burada büyüdü. Aileler artık yıllardan bu yana birbirini tanıyor. Burada güzel dostluklar oluştu'' diye konuştu. 
     Reha Tokmak'ın eşi Ayşe Tokmak da, piknikçilerin çevre temizliğine önem verdiğini belirterek, ''Aileler çevreyi genelde temiz tutuyor. Geldiğimizde tek tük çöp olursa bunları temizliyoruz'' dedi. 
     Tiergarten'de 1978 yılından bu yana ailesiyle piknik yaptığını söyleyen Hayati Aktürk ise ''Çocuklarımız burada büyüdü. Artık torunlarımız da geldi'' diye konuştu. 
     Eşi Dilek Aktürk de, piknik mevsiminin havalar iyi gittiği sürece Nisan-Ekim ayları arasında sürdüğünü söyledi. 

     
</TEXT>
</DOC>
