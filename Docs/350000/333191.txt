<DOC>
<DOCNO> 333191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/spor/spo06.html </URL>
<DATE> 2005/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper yıldızlar 
</HEADLINE>
<TEXT>


Profesyonel Futbolcular Derneği'nin düzenlediği "Futbolumun Süper Gecesi" spor dünyasının ünlü isimlerini bir araya getirdi. Organizasyonda birçok futbolcu ve spor adamına ödül verildi 


Spor dünyasının seçkin simaları, Profesyonel Futbolcular Derneği'nin düzenlediği "Futbolumun Süper Gecesi"nde buluştu. Bakan Mehmet Ali Şahin, Vali Muammer Güler, GSGM Müdürü Mehmet Atalay, Emniyet Müdürü Celalettin Cerrah, UEFA Asbaşkanı Şenes Erzik, Federasyon Başkanı Levent Bıçakcı'nın da katıldığı törende Özhan Canaydın dışında üç büyük kulübün başkanı hazır bulundu. Ersun Yanal'ın da katıldığı gecede Şenes Erzik, Rüştü, Bülent Korkmaz, Hakan Şükür, Oğuz Çetin, Arif Erdem, Hami Mandıralı, Ümit Özat, Abdullah Ercan, Coşkun Özarı, Şenol Güneş, Adnan Sezgin, Fatih Terim, Recep Adanır, Cemil Turan, Rıza Çalımbay, Daum ve Hagi ödül aldı. 


</TEXT>
</DOC>
