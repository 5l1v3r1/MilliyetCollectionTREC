<DOC>
<DOCNO> 345783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sontur25.html </URL>
<DATE> 2005/05/25/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Önce kendisi öldü, sonra da kötü haberi duyan halası... 
</HEADLINE>
<TEXT>

     Muğla’da, çukura düşen greyderin altında kalan operatörün ölüm haberini alan halası da kalp krizi geçirerek hayatını kaybetti. 
     Alınan bilgiye göre, Muğla Köy Hizmetleri İl Müdürlüğü’nde görevli operatör Erdoğan Çalışkan’ın 44 kullandığı greyder, Günlüce Köyü’nde yol genişletme çalışması yaparken 5 metrelik çukura düştü. Greyderin altında kalan Çalışkan, olay yerinde öldü. 
     Çevresinde çok sevildiği öğrenilen Çalışkan’ın ölüm haberini alan halası Pakize Orhan da 80 geçirdiği kalp krizi sonucu hayatını kaybetti. 
     Köy Hizmetleri İl Müdürlüğü’nde 20 yıldır görev yapan Çalışkan’ın cenazesi ailesi, Vali Hüseyin Aksoy, Belediye Başkanı Osman Gürün ve çalışma arkadaşlarının katıldığı törenin ardından Çamoluk Köyü Mezarlığı’nda toprağa verildi. 
     
</TEXT>
</DOC>
