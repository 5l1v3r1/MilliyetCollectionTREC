<DOC>
<DOCNO> 317526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/soneko11.html </URL>
<DATE> 2005/02/22/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Dışbank'ın net karı 107 trilyon lira... 
</HEADLINE>
<TEXT>

     Dışbank, 2004 yılında 107 trilyon lira net kar elde etti. 
     Dışbank'tan yapılan açıklamaya göre, 2004 yılında da yaygınlaşma ve büyüme stratejisini devam ettiren bankanın toplam aktifleri önceki yıla oranla reel bazda yüzde 20 artarak 7.1 katrilyon lira seviyesine ulaştı. 
     Geçen yılı 107 trilyon lira net karla kapatan Dışbank, 2003 yılında 195 trilyon lira net kar elde etmişti. 
     Dışbank'ın geçen yıl toplam müşteri mevduatı yüzde 12 artışla 3 katrilyon 430 trilyon lira, kredileri yüzde 32 artışla 3 katrilyon 69 trilyon lira ve özkaynakları yüzde 1 düşüşle 989 trilyon lira düzeyinde gerçekleşti. 
     Açıklamada, perakende bankacılıktaki iddiasını destekleyen önemli gelişmelere de imza atan bankanın yurt genelinde 172 şubesi ile bireysel, girişimci, ticari ve kurumsal müşteri kesimlerine hizmet verdiği ifade edilen açıklamada, bankanın müşteri sayısındaki artışa işaret eden bankacılık hizmet gelirlerinin de yüzde 84 arttığı bildirildi. 
     Dışbank'ın bankacılık hizmet gelirlerinin operasyonel giderleri karşılama oranının da son üç yıl içinde 5 kat artarak yüzde 32.4'e yükseldiği belirtilen açıklamada, eğitimli ve uzman çalışanları, yüksek teknolojisiyle Dışbank'ın Türk bankacılık sektöründe en iyi ratinglere sahip birkaç bankadan biri konumunu sürdürdüğü kaydedildi. 
     
</TEXT>
</DOC>
