<DOC>
<DOCNO> 348067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/magazin/axmag02.html </URL>
<DATE> 2005/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yolda' sefere çıkıyor 
</HEADLINE>
<TEXT>


BİRSEN ALTUNTAŞ 

Erden Kıral'ın "Yılmaz Güney'e saygı duruşu" temasıyla çektiği "Yolda" filmi, Montreal ve Yeni Delhi Film Festivali'nin yarışma bölümüne seçildi. Film, temmuzda Yeni Delhi ve 26 Ağustos ile 5 Eylül arasında da Montreal Film Festivali'nde yarışacak. Montreal Film Festivali'nin çok önemli bir festival olduğunu belirten Kıral, "Cannes ve Berlin'den sonra en önemli festivallerin başında Kanada'daki Montreal Film Festivali geliyor. Yolda, festivalin yarışma bölümüne seçildi. Ondan önce de Hindistan'daki Yeni Delhi Film Festivali'nin yarışma bölümüne seçildi. Bu iki haber de beni çok sevindirdi. Yolda, Türkiye'de de Adana Altın Koza'nın ardından Antalya Altın Portakal Film Festivali'nde yarışacak" dedi. 


</TEXT>
</DOC>
