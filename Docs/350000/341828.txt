<DOC>
<DOCNO> 341828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sondun43.html </URL>
<DATE> 2005/05/12/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
İran'da gönüllü intihar bombacıları biraraya geldi... 
</HEADLINE>
<TEXT>

     İran’da, Irak’taki Amerikalılar ve İsrail’e yönelik intihar saldırısı düzenlemeye gönüllü 200’den fazla genç kadın ve erkek bir araya geldi. 
     Küresel İslam Hareketi’nin Şehitlerini Anma Merkezi tarafından düzenlenen toplantı, Tahran’ın güneyindeki Beheşt-i Zehra mezarlığında yapıldı. 
     Yarısı kadın olan katılımcıların çoğunun Besiç milis güçlerinden olduğu belirtildi. 
     Hareket’in sözcüsü Muhammed Ali Samadi, gönüllülerin, Filistin’deki işgalciler, "Şeytan Ayetleri"nin İngiliz yazarı Salman Rüşdi ve Irak’taki kutsal yerleri işgal edenlere karşı şehit olmaya hazırlandığı söyledi. 
     Merkez’in daha önce de Aralık ve Nisan aylarında benzer toplantılar yaptığı kaydedildi. 
     
</TEXT>
</DOC>
