<DOC>
<DOCNO> 335360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/guncel/axgun02.html </URL>
<DATE> 2005/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerçek eşitlik için kızların eğitimi şart 
</HEADLINE>
<TEXT>


Letonya Cumhurbaşkanı Vike-Freiberga, kadınların haklarına sahip çıkabilmesi için kız çocuklarının eğitiminin önemli olduğunu söyledi 

UTKU ÇAKIRÖZER Ankara 

AB'ye 1 Mayıs 2004'te giren 10 yeni üyeden Letonya'nın Cumhurbaşkanı Vaira Vike-Freiberga, Türk liderlere tüm zorluklarına karşın AB yolundaki reformları kararlılıkla uygulamaları tavsiyesinde bulundu. "Bu yol ilaca benziyor. Tadı kötü ama sonu iyi" diyen Vike-Freiberga, Türk siyasetçilerine şu tavsiyelerde bulundu 
Liderler için hiç kolay değil. Hem hedefi aklınızda tutup hem seçmenlerinizin taleplerini düşüneceksiniz. Atılacak adımlar halkınıza güzel gözükmeyebilir. Unutmayın, önemli olan AB'ye girmek.Türkiye'nin AB sürecinde kadınların çok büyük rolü olacak. Üye ülkelerin, Türkiye'yi partner olarak görebilmesinde kadınlarınızın ayrımcı uygulamalara tabi olmaması çok önemli. Tüm dünyada olduğu gibi Türkiye'de de kadınların haklarından eşit ve özgür faydalanabilmesi için ekonomik bağımsızlıkları olması gerek. Öncelikle kız çocuklarının eğitimine önem vermelisiniz. 

Balkanlar'ın 'Demir Lady'si 

İkinci Dünya Savaşı sonrası ülkesini terk edip Alman göçmen kamplarında ilkokul eğitimi alan Vike-Freiberga, Fas ve Kanada'da 53 yıl yaşadıktan sonra 1998'de vatanı Letonya'ya döndü. 1 Temmuz 1999'da ülkesinin başına geçti. 2003'te ikinci kez cumhurbaşkanı seçildi. 


</TEXT>
</DOC>
