<DOC>
<DOCNO> 329039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sontur14.html </URL>
<DATE> 2005/03/31/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Polisten kaçarken altınları yuttular 
</HEADLINE>
<TEXT>

     Şevket ERZEN ÇORUM, DHA 

      ÇORUM'da hırsızlıktan sabıkalı 30 yaşındaki Yeter Demir ile 33 yaşındaki Zülfiye Koçak, bir evden çaldıkları altın yüzük, küpe ve kolyeleri polisten kaçarken yuttu. Yakalandıktan sonra Devlet Hastanesi'nde röntgenleri çekilen iki kadının bağırsaklarında altın takılar olduğu tesbit edildi. 
     Çorum'un Bahçelievler Mahallesi'ndeki bir evden altın takılar çalan Yeter Demir ile Zülfiye Koçak, polise ihbar edildi. Polisin kovalamacası sırasında 2 kadın, çaldıkları 2 alyans ve 2 taşlı yüzüğü yere attı, altın yüzük, küpe ve kolyeyi ise yuttu. Daha sonra yakalanan zanlıların, diğer altınları yutmuş olabileceği gözönüne alınarak Devlet Hastanesi'nde röntgen filmi çekildi. Çekilen film sonunda Zülfiye Koçak'ın bağırsağında yüzük ile kolye, Yeter Demir'in ince bağırsağında da bir çift küpe olduğu tesbit edildi. Gözaltına alınan iki sanığın dışkılarından çıkaracağı altınların sahiplerine teslim edileceği açıklandı. 
     Çorum Emniyet Müdürlüğü Asayiş Şube Müdürü Adem Yüce, Demir ve Koçak'ın hırsızlık' suçundan sabıkalı olduklarını, ziynet eşyalarını yuttuklarını anlayarak röntgen filmlerini çektirdiklerini söyledi. 
     
</TEXT>
</DOC>
