<DOC>
<DOCNO> 343141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/ekonomi/eko05.html </URL>
<DATE> 2005/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Yüksek Mahkemesi, Uzanlar'ın cezasını onayladı 
</HEADLINE>
<TEXT>


SEMA EMİROĞLU New York 

ABD Yüksek Mahkemesi, Uzan ailesinin, dünyanın en büyük cep telefonu şirketlerinden Motorola'ya karşı "büyük sahtek rlık" işlemekten dolayı New York Bölge Mahkemesi'nce verilen 2.13 milyar dolarlık tazminat cezasını onayladı. 
Uzanlar, alt derecedeki mahkemenin gördüğü davanın dosyasının bir üst mahkemede incelenmek üzere celbinin istenmesi için başvuruda bulunmuştu. Ancak ABD Yüksek Mahkemesi'nin bunu reddetmesi, Uzanlar'ın, New York'taki Amerikan Güney Bölge Mahkemesi yargıcı Jed Rakoff'un 31 Temmuz 2003'te verdiği kararı yeniden temyize götürmek konusundaki tüm haklarını sona erdirmiş oldu. 
Güney Bölge Mahkemesi, Uzanlar'ın, sahtek rlık yaparak Motorola'nın Telsim şirketine borç vermesini sağladığına, bu borca teminat olarak gösterdiği Telsim hisselerini çaldığına, Motorola yöneticileri aleyhine gerçekdışı ceza davaları açtığına ve kişisel kullanımları için Motorola'dan en az 1 milyar dolar çaldığına hükmetmişti. Temyiz Mahkemesi de, bu kararı teyit etmişti. Motorola'nın idari başkan yardımcısı Peter Lawson, karardan büyük mutluluk duyduklarını bildirdi. 


</TEXT>
</DOC>
