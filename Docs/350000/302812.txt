<DOC>
<DOCNO> 302812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/son/sonspo12.html </URL>
<DATE> 2005/01/02/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Hidayet 10 dakikada 3 sayı attı 
</HEADLINE>
<TEXT>

     ABD Profesyonel Basketbol Ligi'ndeki NBA mücadeleye, bu sabaha karşı yapılan 5 maçla devam edildi. 
     Güneydoğu Grubu ikincisi Orlando Magic, deplasmanda Chicago Bulls'a farklı skorla yenilerek, 28. maçında 13. yenilgisini aldı. 
     Maçta konuk ekipte oyuna sonradan girerek 10 dakika sahada kalan Hidayet Türkoğlu, karşılaşmayı 3 sayı, 2 savunma ribaundu, 1 asist ve 1 top çalmayla tamamladı. Türkoğlu, 2 sayılık atışlarda 5'de 1 ve serbest atışlarda da 2'de 1 isabet buldu. 
     Takımda Grant Hill 16 sayı, Kelvin Cato, 13 sayı ve 6 ribaunt, Steve Francis de 12 sayı, 5 ribaunt ve 5 asistlik performans gösterdi. 
     Evsahibi ekibi galibiyete taşıyan isimler olarak da 22 sayı ve 8 ribauntla Eddy Curry, 18 sayı, 4 ribaunt ve 5 asistle Ben Gordon, 18 sayı, 4 ribaunt ve 9 asistle de Kirk Hinrich göze çarptı. 
     Güneybatı Grubu lideri Miami Heat, üstüste 14. galibiyetini sahasında Charlotte Bobcats karşısında alarak, 32. maçında 25. galibiyetine ulaştı. 
     7 oyuncunun çift haneli sayı ürettiği Miami Heat'te, Dwyane Wade, 26 sayı ve 9 asistle en skorer oyuncu olurken, Shaquille O'Neal 16 sayı, Eddie Jones da 13 sayı ve 6 ribauntla galibiyete büyük katkı yaptı. 
     Charlotte Bobcats'de ise ''çaylak''oyuncu Emeka Okafor, 17 sayı ve 10 ribauntla oynayarak üstüste 19. maçında ''double-double'' yapmayı başardı. Konuk ekipte ayrıca Jason Hart, 14 sayı ve 5 asist, Kareem Rush da 10 sayıyla oynadı. 
     Lige, TSİ yarın sabaha karşı yapılacak 6 maçla devam edilecek. 
     NBA'de, günün maçlarında alınan sonuçlar şöyle 
     Miami Heat-Charlotte Bobcats 113-90. 
     New York Knicks-New Jersey Nets 87-93. 
     Minnesota Timberwolves-Memphis Grizzlies 95-104. 
     Chicago Bulls-Orlando Magic 105-90. 
     Portland Trail Blazers-Golden State Warriors 97-88. 
     
</TEXT>
</DOC>
