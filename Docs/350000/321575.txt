<DOC>
<DOCNO> 321575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sonspo46.html </URL>
<DATE> 2005/03/07/ </DATE>
<TIME> 21.02 </TIME>
<AUTHOR>  </AUTHOR>
<HEADLINE>
Beşiktaş'a 50 bin YTL para cezası 
</HEADLINE>
<TEXT>

     Futbol Federasyonu Profesyonel Futbol Disiplin Kurulu PFDK , Beşiktaş Kulübü'ne 1 maç seyircisiz oynama ve 50 bin YTL para cezası verirken, futbolcusu Carew'i de 3 maçla cezalandırdı. 
     Kurul, bugün yaptığı toplantıda, Sakaryaspor maçında meydana gelen saha olayları ve taraftarının kötü ve çirkin tezahüratı nedeniyle Beşiktaş'a 1 resmi maçı seyircisiz oynama ve 50 bin YTL para cezası verdi. Aynı maçta rakibine yönelik fiili hareketi nedeniyle de Beşiktaşlı futbolcu John Carew, 3 maçla cezalandırıldı. 
     Kurul, bu maçta sportmenliğe aykırı eylemi nedeniyle Sakaryasporlu Serdar'a da 1 maç ceza verirken, Sakaryaspor Kulübü, taraftarının kötü ve çirkin tezahüratı nedeniyle 2.500 YTL ceza aldı. PFDK, Sakaryasporlu Şenol ile Beşiktaşlı Ramazan'a ceza tayinine yer olmadığı kararına vardı. 
     Bu arada, Samsunspor-Galatasaray maçında taraftarların kötü ve çirkin tezahüratları nedeniyle Samsunspor Kulübü'ne 10 bin, Galatasaray Kulübü'ne de 30 bin YTL ceza verildi. 
     PFDK'nın verdiği öteki cezalar şöyle 
     1 maç Eerich Brabec, Tomas Pesir Kayserispor 
     15 gün hak mahrumiyeti Hamza Hamzaoğlu Konyaspor antrenörü , Kemal Özdeş Kayserispor antrenörü 
     5000 YTL Fenerbahçe, Diyarbakırspor. 
     
</TEXT>
</DOC>
