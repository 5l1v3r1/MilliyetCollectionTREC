<DOC>
<DOCNO> 302128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sondun34.html </URL>
<DATE> 2004/12/30/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Tayland'da umutlar tükeniyor 
</HEADLINE>
<TEXT>

     BBC 

      Tayland'da yetkililer, kendilerinden haber alınamayan yaklaşık 6 bin kişinin öldüğüne inanıyor. 
     Tayland'a Avrupa ülkelerinden yardım ve arama ve kurtarma ekipleri de ulaşmaya başladı. 
     Tayland, turistlerin yoğun ilgi gösterdiği tatil merkezlerinden. 
     Yetkililer, çoğunluğu izinsiz olarak avlandıkları düşünülen 800'e yakın balıkçının da ölenler arasında olduğunu açıkladı. 
     Avustralya, Tayland'ın en çok zarar gören bölgelerinden Phuket'e cesetlerin kimliklerinin saptanmasına yardımcı olmak üzere uzman bir ekip gönderdi. 
     İngiltere de benzer amaçla bir uzman ekip gönderiyor. 
     Phuket'teki BBC muhabiri Chris Hogg, Tayland'da havanın çok sıcak olduğunu, enkazdan çıkarılan cesetlerin tanınmasının çok zor olduğunu anlatıyor. 
     Tayland hükümeti, cesetleri soğutuculu kamyonlarda tutuyor. 
     Arama faaliyetlerini hızlandırmak amacıyla da, kente Bangkok'tan'tan ağır inşaat araçları gönderildi. 
     Ülkede 3 günlük yas ilan edilirken, çoğunluğunu yabancıların oluşturduğu kayıpları arama çalışmaları da sürüyor. 
     Tayland Turizm Bakanı, ülkede turizm sektöründe çalışan yaklaşık 200 bin kişinin işsiz kalabileceğini söyledi. 
     Başbakan Taksin Şinavatra da, depremin maliyetinin en az 500 milyon dolar olacağını açıkladı. 
     Deprem sonrası Güney Asya'da, havayolları ve turizm sektörüyle bağlantılı şirketlerin hisse senetleri değer kaybetti. 
     Uzmanlar bölge ülkelerinin gelişme hızlarının yüzde 1 azalabileceğini söylüyor. 
     
</TEXT>
</DOC>
