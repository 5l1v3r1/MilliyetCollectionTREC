<DOC>
<DOCNO> 323966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sondun27.html </URL>
<DATE> 2005/03/16/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
118 kişinin öldüğü patlamayı duyunca çok gülmüşler 
</HEADLINE>
<TEXT>

     DIŞ HABERLER SERVİSİ 

İtalya'nın Milano kentindeki Linate Havaalanı'nda 2001 ekiminde meydana gelen ve 118 kişinin öldüğü uçak kazasının mahkemesi önceki gün sonuçlandı. Roma'da görülen duruşmalar zinciri sonunda 4 hava trafik kontrolörü, dikkatsizlik sonucu adam öldürmek suçundan hapis cezalarına çarptırıldı. 
     2001 ekiminde Kopenhag'a gitmek üzere hareket eden SAS MD80 yolcu uçağı havalanır havalanmaz özel bir uçağa çarpmış ardından bir bagaj deposuna düşerek infilak etmişti. 
     Yapılan soruşturmada olay sırasında Linate Havaalanı'ndaki yer kontrol radarının kapalı olduğu ortaya çıkmıştı. Mahkemede dinlenen bazı ses kayıtlarıysa, patlama sesini duyan hava trafik kontrolörlerinin, kendilerinden birkaç yüz metre ötedeki dramdan habersiz bir şekilde güldüklerini, birbirlerine şakalar yaptıklarını kanıtlamıştı. 
     Suçlu bulunan 4 kişiye, 3 - 4 yıl arası hapis cezaları verilmesi kurban yakınlarının büyük tepkisine neden oldu. 
     
</TEXT>
</DOC>
