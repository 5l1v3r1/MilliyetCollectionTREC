<DOC>
<DOCNO> 328341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/guncel/gun05.html </URL>
<DATE> 2005/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Mungan bizden ücret istemedi' 
</HEADLINE>
<TEXT>


SEMA ASLAN 

Şair Murathan Mungan'ın şiirlerini "2000 Yılında Şiir Antolojisi" adlı kitabında izinsiz kullandığı gerekçesiyle Mungan'ın avukatı Abdullah Egeli'nin suçlamalarına hedef olan Mehmet Hengirmen, bu suçlamalara yanıt verdi. 
2000 yılında yayımlanan antolojiyi hazırlayan Hengirmen, Murathan Mungan'ın şiirlerini şairden izinsiz olarak kullandığı gerekçesiyle hakkında Mungan'ın avukatı tarafından 2002'de Ankara 3. Asliye Mahkemesi'nde açılan 'ceza dava'sından beraat kararı çıktığını söyledi. 28 Mart'ta Milliyet'te yayımlanan habere konu olan davanın ise Mungan adına, avukatı Abdullah Egeli'nin açtığı 'hukuk davası' olduğunu belirten Hengirmen, bu davanın aleyhinde sonuçlandığını, ancak her iki davanın da h l Yargıtay aşamasında olduğunu sözlerine ekledi. 
2000 yılında Mungan'ın da bulunduğu bir şiir sempozyumu düzenlendiğini söyleyen Hengirmen, sunulan bildirilerin bir antolojide toplanmasına karar verildiğini ve Mungan'dan da sözlü izin alındığını savundu. Hengirmen, Mungan'ın kendilerinden hiçbir telif ücreti talep etmeden direkt mahkemeye gittiğini de belirtti. 


</TEXT>
</DOC>
