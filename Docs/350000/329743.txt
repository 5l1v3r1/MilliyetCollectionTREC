<DOC>
<DOCNO> 329743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sontur35.html </URL>
<DATE> 2005/04/02/ </DATE>
<TIME> 18.39 </TIME>
<AUTHOR>  </AUTHOR>
<HEADLINE>
Kocasını bıçakla öldüren kadın gözaltına alındı 
</HEADLINE>
<TEXT>

     Ümraniye'de kocasını bıçakla öldürdüğü ileri sürülen kadın gözaltına alındı. 
     Alınan bilgiye göre, H.T 43 adlı kadın ile 16 yıllık eşi M.T 51 arasında, Kazım Karabekir Mahallesi'ndeki evlerinde gece saatlerinde tartışma çıktı. 
     H.T, bu sırada eline geçen bıçakla, alkollü olduğunu iddia ettiği inşaat işçisi eşi M.T'yi yaraladı. 
     Olaydan yaklaşık 3 saat sonra hastaneye kaldırıldığı ifade edilen M.T, yapılan müdahaleye rağmen kurtarılamadı. 
     Asayiş Şube Müdürlüğü ekiplerince gözaltına alınan H.T'nin, tartışma sırasında eşini yaraladıktan sonra evden kaçtığını, geri döndüğünde çok kan kaybettiğini görünce korkup komşularından yardım istediğini anlattığı öğrenildi. 
     Emniyetteki işlemleri tamamlanan 5 çocuk annesi H.T, adliyeye sevk edildi. 
     
</TEXT>
</DOC>
