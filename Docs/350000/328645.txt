<DOC>
<DOCNO> 328645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sontur08.html </URL>
<DATE> 2005/03/30/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
12 yaşındaki çocuk 9 yaşındaki çocuğu öldürdü 
</HEADLINE>
<TEXT>

     Mehmet YİRUN ÇORLU Tekirdağ , DHA 

      TEKİRDAĞ'ın Çorlu ilçesinde, 12 yaşındaki bir çocuk daha önce üvey kardeşini yanlışlıkla yakan 9 yaşındaki diğer bir çocuğu bıçaklamak suretiyle öldürdü. 
     Çorlu'nun Hıdırağa Mahallesi'nde oturan 12 yaşındaki M.O, Kaleler Mevkiinde karşılaştığı 9 yaşındaki H.G. ile tartıştı. Tartışmanın kavgaya dönüşmesi üzerine M.O. üzerinde taşıdığı bıçağı H.G'nin karnına sapladı. Aldığı bıçak darbesiyle yaralanan H.G. Çorlu Devlet Hastanesi'ne kaldırıldı ancak tüm müdahalelere karşın kurtarılamadı. Olaydan sonra evine dönen M.O. kısa süre sonra polis tarafından yakalanarak gözaltına alındı. M.O. alınan ilk ifadesinde H.G'nin üvey kardeşi olan 9 yaşındaki H.K'yı yaktığı için karşılaştıklarında aralarında tartışma çıktığını söyleyerek, "H.G. ile karşılaştığımızda, bu olaydan dolayı tartışmaya başladık. Sonra ona bıçağımı sapladım. O da benim kardeşimi yakmıştı'' dedi. Olayla ilgili soruşturma sürüyor. 
     Çorluda 27 Ekim 2004 tarihinde H.K. ile H.G. ispirto ile oyun oynarken H.G'nin kibriti ateşlemesi sonucu ispirto alev almıştı. Bunun sonucunda H.K. hafif şekilde yaralanmıştı. 
     
</TEXT>
</DOC>
