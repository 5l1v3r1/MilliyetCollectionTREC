<DOC>
<DOCNO> 326403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sontur38.html </URL>
<DATE> 2005/03/23/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
5. sınıf öğrencileri "cinsel eğitim" dersinde hocalarını terletti... 
</HEADLINE>
<TEXT>

     Kültür İlköğretim Okulu 5. sınıf öğrencilerine yönelik ''cinsel eğitim'' toplantısında erkek ve kız öğrenciler, merak ettikleri konuları öğrenme imkanı buldular. 
     ''Ergenlik dönemine girerken meydana gelen bedensel, ruhsal ve sosyal değişimler ile çocuğun nasıl dünyaya geldiği'' konuları, Fizyoloji Uzmanı Dr. Oya Kadaifçi tarafından, toplam 110 erkek ve kız öğrenciye gruplar halinde anlatıldı. 
     Kız ve erkeklerin farklılıkları olduğunu belirten Kadaifçi, vücutlarında değişimlerin meydana geldiği bir döneme girdiklerini bildirdi. 
     Kadaifçi, çocuk olması için de kadın yumurta hücresi ile erkek sperm hücresinin birleşmesi gerektiğini kaydederek, bebeğin anne karnındaki gelişiminden sonra vajinadan çıktığını söyledi. 
     Bu arada, Dr. Oya Kadaifçi'nin anlattıklarını bazen utanarak, bazen gülerek, bazen de sıkılarak dinleyen erkek öğrencilerin sordukları soruların fazlalığı, kız öğrencilere oranla daha meraklı olduklarını ortaya koydu. 
     Erkek öğrencilerin yönelttikleri ilginç sorulardan bazıları ise şöyle 
     ''Anne karnında bebek nasıl nefes alır Bebek anne karnındaki su içinde boğulmuyor mu İkiz-üçüz çocuk anne karnına nasıl sığıyor Kadınlar bir yaştan sonra neden çocuk yapamıyor AIDS nasıl bulaşıyor Kısır olmak, kısırlaştırmak ne demek Çocuk düşmesi nasıl oluyor '' 
     
</TEXT>
</DOC>
