<DOC>
<DOCNO> 311577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/yasam/yas03.html </URL>
<DATE> 2005/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutluluğa giden 8 yol 
</HEADLINE>
<TEXT>


N zım Hikmet sormuştu Abidin Dino'ya, 'Mutluluğun resmini yapabilir misin ' diye... TIME dergisi, bunu yapamasa da mutluluğun formülünü verdi 

DIŞ HABERLER SERVİSİ 

TIME dergisi son sayısında, mutluluk formülleri arayan 'mutluluk bilimi'ni kapak yaptı. Pennsylvania Üniversitesi'nden Psikolog Martin Seligman, araştırmaların para, iyi eğitim, yüksek IQ ve gençlik gibi özelliklerin sanıldığı gibi mutluluk getirmediğini ortaya çıkardığını söyledi. Kaliforniya Üniversitesi'nden psikolog Sonja Lyubomirsky de, bu alanda yapılan araştırmalara dayanarak, 8 maddelik bir reçete verdi 

İşte o reçete 
1- Şükredin Başınıza gelen güzel şeyleri düşünün ve bunları her hafta sonunda bir günlüğe not edin. Her hafta en az 3-5 maddeyi önemsizden daha önemliye doğru sıralayın. 
2- Başkalarına iyilik yapın Markette sıranızı acelesi olan birine verin veya yaşlı bir komşunuza haftada bir yemek götürün. Başkalarına karşı yardımsever olmak hem kendinizi iyi hissetmenizi sağlayacak, hem de sizi başkalarının gözünde yüceltecektir. 
3- Hayatın tadını çıkarın Anlık zevkleri görmezden gelmeyin. Psikologlar, beyninizde güzel anların fotoğrafını çekerek, üzgün olduğunuzda bunları yeniden hatırlamanızı tavsiye ediyor. 
4- Akıl hocanıza teşekkür edin Hayatınızın dönüm noktalarında size yol gösterenlere müteşekkir olduğunuzu söyleyin. 
5- Affetmeyi öğrenin Affedici olmayanlar öfkelerinden kurtulamaz ve sürekli intikam peşinde koşarken, affedenler geçmişleriyle barışarak daha huzurlu bir yaşam sürerler. 
6- Ailenize ve arkadaşlarınıza zaman ayırın Ne kazandığınız para, ne iş, ne de sağlık, mutluluğunuzda güçlü ilişkiler kadar etkilidir. 
7- Vücudunuza özen gösterin Yeterince uyumak, egzersiz yapmak, gülümsemek ve kahkaha atmak, kısa vadede ruh halinizi olumlu etkiler. 
8- Zorluk ve stresle baş etmenin yollarını bulun Dini inançlar zorluklarla mücadele etmekte yardımcıdır. "Bu da geçecek", gibi telkinler, gerçekten inandığınız sürece, işe yarayacaktır. 

Ne kadar mutlusunuz 
Aşağıdaki cümlelerin size uygunluğunu ölçek üzerinden belirleyin 1 Doğru değil, 4 Kısmen doğru, 7 Tamamen doğru 

1- Birçok yönden hayatım ideallerime uygun. 
2- Yaşam koşullarım kusursuz. 
3- Hayatımdan memnunum. 
4- Şu ana kadar hayattan beklediklerimi elde ettim. 
5- Yeniden dünyaya gelsem hayatımda neredeyse hiçbir şeyin değişmesini istemezdim. 

Toplam skorunuz 
31-35 arasıysa Hayatınızdan çok memnunsunuz. 
26-30 arasıysa Çok memnunsunuz. 
21-25 arasıysa Az da olsa memnunsunuz. 
20 Ne memnunsunuz, ne değil. 
15-19 arasıysa Biraz huzursuzsunuz. 
10-14 arasıysa Memnun değilsiniz. 
5-9 arasıysa Hayatınızdan son derece memnuniyetsizsiniz. 


</TEXT>
</DOC>
