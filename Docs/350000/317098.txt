<DOC>
<DOCNO> 317098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/spor/spo06.html </URL>
<DATE> 2005/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Rooney geldi böyle oldu 
</HEADLINE>
<TEXT>



Ada'da olay var 
MANCHESTER United'in 19 yaşındaki genç yıldızı Wayne Rooney'in, eski takımı Everton'a karşı oynadığı ilk maçta ortalık karıştı. Maç öncesinde sponsor firma yetkilileriyle tartışan yıldız oyuncu, ısınmak için tünelden sahanın en emin yeri santraya kaleci Carroll'un arkasına saklanarak koştu. Evertonlu taraftarlar buna rağmen maç boyunca sahaya pet şişe ve bozuk para yağdırarak, Rooney'in performansını olumsuz yönde etkilemeyi başardı. 

Kasetler izlenecek 
KALECİ Roy Carroll'un başına gelen bozuk para nedeniyle yere yığıldığı maç İngiltere Futbol Federasyonu tarafından yakın takibe alındı. Maçı naklen yayınlayan televizyon kanalı elindeki görüntüleri federasyon ve polise teslim etti. Olaylar maç sonunda da devam ederken, 33 Everton taraftarı gözaltına alındı. İngiliz gazeteleri maçı dakika dakika manşetlere yansıtırken, Everton Kulübü'ne çok ağır bir cezanın verileceği iddia edildi. 




</TEXT>
</DOC>
