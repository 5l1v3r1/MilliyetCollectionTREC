<DOC>
<DOCNO> 312864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sondun21.html </URL>
<DATE> 2005/02/06/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Papa, playbek yapmış 
</HEADLINE>
<TEXT>

     Papa İkinci Jean Paul'un bugün tedavi gördüğü hastanenin penceresinden okuduğu dua sırasında pleybek yaptığı ortaya çıktı. 
     İtalyan medyasında yer alan haberlerde, son derece halsiz görünen Papa'nın duyulması olanaksız zayıf bir sesle geleneksel Pazar duasına başladıktan sonra tıkanması üzerine duasını yarıda kesmek zorunda kaldığı belirtildi. 
     Hastanenin önünde toplanan müminler teknik bir hata olduğunu düşünürken, devreye Papa'nın yardımcılarından birisi girerek radyo ve televizyondan canlı yayın yapan Vatikan Radyosu'nun önceden kaydedilmiş bir Latince Pazar duasını hoparlörlerden yayınlamasını sağladı. 
     Televizyon görüntülerinde de Papa'nın duasının son bölümünde yardımcısının bir kağıt parçasıyla Katolik dünyasının ruhani liderinin yüzünü gizlemeye çalışması dikkat çekti. 
     
</TEXT>
</DOC>
