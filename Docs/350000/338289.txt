<DOC>
<DOCNO> 338289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/ekonomi/eko06.html </URL>
<DATE> 2005/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell'den Telia Sonera satışına onay 
</HEADLINE>
<TEXT>



Turkcell Olağan Genel Kurul Toplantısı dün saat 15 00'de başlayıp 19 30'a kadar sürdü. Toplantıda oy çokluğuyla Çukurova grubunun Turkcell Holding'de sahibi olduğu B grubu hisselerinin tamamının Sonera Holding tarafından taraflarca kararlaştırılan şekilde satışını onaylandı. Böylelikle Sonera'nın Çukurova grubunun yüzde 27 hissesini satın alarak yüzde 64.3 hisseye ulaşması için yapılacak olası anlaşmanın önü açılmış oldu. Genel Kurul'da 7 üyeden oluşan yönetim kurulunun 9 üyeye çıkarılması teklifi reddedildi. 
Karamehmet'le 1993'ten bu yana yönetimde yer alan Murat Vargı, yönetim dışında kaldı. Yönetim Kurulu'na atanması için teklif edilen iki bağımsız aday da oy çokluğuyla reddedildi. Edinilen bilgilere göre bağımsız üyelerin aylık 100 bin dolarlık ücretleri seçilememe de etkili oldu. 
Toplantıda Yapı Kredi Bankası temsilcisi Mehmet Çakıcı ve Boryad Yatırımcılar Derneği Başkanı Ali Bahçuvan, muhalefet şerhi verdiler. Bahçuvan, kurulda Fortis'in Dışbank'ı satın alma işleminde çağrı bildirimi örneğini gösterdiğini belirterek "Fortis nasıl yaptıysa,sizin de yapmanız gerekiyor" dediğini belirtti. 


</TEXT>
</DOC>
