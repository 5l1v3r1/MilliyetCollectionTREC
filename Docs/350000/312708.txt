<DOC>
<DOCNO> 312708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sontur05.html </URL>
<DATE> 2005/02/05/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Sürekli alkol alan kocaya suç duyurusu... 
</HEADLINE>
<TEXT>

     Adana'da bir kadın, sürekli alkol alıp çevreyi rahatsız ettiği gerekçesiyle kocasının evden uzaklaştırılması için Cumhuriyet Savcılığı'na suç duyurusunda bulundu. 
     Merkez Yüreğir İlçesi Dedekorkut Mahallesi 3. Sokak'ta kiralık bir evde oturan ve kalem satarak evinin geçimini sağlamaya çalışan 6 çocuk annesi Sevgi Tamuca 45 , kocası Nuri Tamuca'nın 55 , sürekli alkol alarak kendisi, çocukları ve çevreyi rahatsız ettiği iddiasıyla Cumhuriyet Savcılığı'na şikayet dilekçesi verdi. 
     Dilekçesi alınarak işleme konan Tamuca, adliyede gazetecilere yaptığı açıklamada, kocasının tutumu nedeniyle kirada oturdukları evlerden çıkardıklarını söyledi. 
     Kocasının daha önceleri alkolün etkisiyle kendisini dövdüğünü belirten Sevgi Tamuca, ''Şimdi dövmüyor ama bana ve çocuklara küfür ederek komşuları rahatsız ediyor. Ne yapacağımı şaşırdım'' dedi. 
     Kocasının çalışmadığını belirten Tamuca, şöyle konuştu 
     ''Ayda 60 YTL ev kirası veriyorum. Mutfak masrafları, elektrik ve su faturalarını karşılamak için en az 250 YTL para gerekiyor. Bu giderleri karşılayabilmek için de kapı kapı gezip kalem satıyorum. Kocam da içki alabilmek için zaman zaman elimdeki parayı zorla alıyor. Bu yüzden uzun süreli evden uzaklaştırılması için hakkında yasal işlem yapılmasını istiyorum.'' 
     
</TEXT>
</DOC>
