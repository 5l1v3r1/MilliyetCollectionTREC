<DOC>
<DOCNO> 300963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/dunya/axdun02.html </URL>
<DATE> 2004/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Enkazı gören dönüyor 
</HEADLINE>
<TEXT>



Felluce'nin ABD operasyonu sırasında harabeye dönmüş bir sokağında, Amerikan ordusuna ait bir Humvee devriye geziyor... Felluce'ye perşembeden itibaren dönmeye başlayan sivillerin bir kısmı, evlerinin yerinde yeller estiğini görünce kentten yine ayrılmaya başladı. Felluce'deki binaların en az yüzde 60 - 70'inin tamamen tahrip olduğu belirtiliyor. Kentin Endülüs bölgesindeki evine giden 30 yaşındaki Ömer Cassim, evine bir şey olmadığını ancak bütün eşyalarının evin bir odasına doldurulup yakıldığını söyledi. Ailesini kente getirmeyeceğini söyleyen Cassim, "Elektriği ve suyu olmayan bu hayalet kente dönmeyeceğiz" dedi. Felluce Hastanesi'nden Dr. Salih Hüseyin Isavi'nin anlatımına göre, ayakta kalan binaların neredeyse tamamında önemli hasar var. 


</TEXT>
</DOC>
