<DOC>
<DOCNO> 335322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonyas02.html </URL>
<DATE> 2005/04/20/ </DATE>
<TIME> 02.11 </TIME>
<AUTHOR>  </AUTHOR>
<HEADLINE>
Et yoksa kuru fasulye 
</HEADLINE>
<TEXT>

     Oktay ENSARİ DHA 

      ET yiyemeyenlerin, protein ihtiyaçlarını yumurtadan ve baklagillerden karşılayabileceği belirtildi. 
     Türk Standartları Enstitüsü TSE yayın organı Standart Dergisi'nde yer alan Etler' konulu araştırmada, değerli demir içerikleri nedeniyle haftada bir kaç kez et tüketilmesinin yerinde olacağına dikkat çekildi. Araştırmada, ete alternatif olarak yumurta ve kurubaklagillerin tüketilebileceği belirtilerek şu öneride bulunuldu 
     "Et grubunda, etlere yakın protein içermeleri nedeniyle yumurta ve kuru baklagiller ile yağlı tohumlar tercih edilebilir. Et yenemediği durumda, bu besinlerden de yararlanılır. Örneğin, yumurta haftada 3- 4 adet tüketilmelidir. Her bir yumurta 2- 3 ızgara köfteye eşittir. Yine, et, balık ve tavukta bir porsiyon olarak belirlenen 50- 60 grama karşın, bir çay bardağı yani 90 gram kurubaklagillerden bir yemek, 30 gram yağlı tohum, protein açısından ete eşit sayılmaktadır.'' 
     
     ETLER MUTLAKA PİŞİRİLMELİ 
     TSE'nin etler konusundaki araştırmasında, kırmızı ve beyaz etlerin pek çok hastalık etmeni taşıdığına dikkat çekilerek, mutlaka pişirilmesi önerildi. Bu arada sert etlerin yumuşatılması için pişirme öncesi zeytinyağı, soğan, sirke, şarap, domates, salça, baharat kullanılarak işleme tabi tutulabileceği ifade edildi. 
     
</TEXT>
</DOC>
