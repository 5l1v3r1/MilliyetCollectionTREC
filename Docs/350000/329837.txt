<DOC>
<DOCNO> 329837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/yazar/asik.html </URL>
<DATE> 2005/04/03/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Hıncal'ın şik yeti 
</HEADLINE>
<TEXT>


Hıncal Uluç'un dünkü yazısı, basın leminde hangi eksantrik ilişkilerin, çelişkilerin, oyunların sürüp gittiğini anlatması açısından ilginçti... Neydi olay 
Hıncal'ın "Terbiye özürlü adam" dediği kişi Ali Şen geçmişte Sabah'taki sütununda, "Hıncal Uluç hayatını Şamdan'da kadın satarak kazanır. Yaşadığı lüks gece hayatının finansmanını öyle sağlar" diye yazmış, sonra da gittiği Star gazetesinde 
- Bana o yazıları, zamanın Sabah yöneticileri yazdırdı. 'Adamı atamıyoruz. Öyle şeyler yaz ki, kızsın, istifa etsin' dediler, şeklinde ifadeler kullanmıştı. 
Aradan zaman geçmiş, geçenlerde Sabah Grubu'nun "Yılın Futbolcusu" töreninde ödül vermek üzere Ali Şen sahneye çağrılmıştı. Hıncal'ın hazmedemediği de buydu. "Birileri bana ısrarla 'veda yazısı' yazdırmak istiyor" diyordu dünkü yazısında... Yakınmasında haklıydı... 

Başbakan Erdoğan'a göre, "Seyahat eden, rızık bulur"muş. 
Adam devletten geçinmiyorsa yüklü bir kredi kartı borcu da bulabilir. 
Haldun Ertem 

Emine'nin ödülü... Emine Algan'ın bu yıl Sedat Simavi Ödülü'nü alması, tüm arkadaşlarını çok mutlu etmişti. Vatan gazetesi, Emine Algan'ın Roche skandalı ile ilgili haberine verilen ödülü, "Türkiye'nin Pulitzeri" diye duyurmuştu. Emine Algan, üstüne üstlük Nokta dergisinin Doruktakiler ödülünü de aldı aynı haberle... Ve önceki gün Vatan'daki işine son verildi Emine'nin... 
Böylece son ödülü de gazetesi vermiş oldu 

Milletçe hapı nasıl yutuyoruz Geçen ay bazı ilaçlarda dikkat çekici fiyat indirimleri meydana geldi. GlaxoSmithKline firması, "Augmentin" adlı ilacı yüzde 42'lik indirimle 34 YTL'den 18 YTL'ye düşürdü. Pfizer firması, "Duocid"i yüzde 34'lük indirimle 24 YTL'den 16 YTL'ye, Glaxo Wellcome firması, "Zinnat" adlı antibiyotiği yüzde 44 indirimle 31 YTL'den 17 YTL'ye indirdi. Kimi başka ilaçlarda da indirimler gerçekleşti. 
Fakir fukarayı sevindirmek için mi bu ucuzluk Yok canım, mecburiyetten. 
Sağlık Bakanlığı, ilaç fiyatlarını Avrupa Birliği'nde en ucuz ülke fiyatını baz alarak belirliyordu ve "Avrupa'nın en ucuz ilacı bizde" diye övünüyordu. 
Maliye Bakanlığı, 2005 yılı bütçesi ile birlikte yeni bir uygulama başlattı. İlaç bedellerinin ödenmesinde "en ucuz eşdeğer ilacın azami yüzde 30 fazlasının ödeneceğini" belirtti. 
En ucuz eşdeğer ilaç 100 YTL ise, devlet o tür ilaçlara en çok 130 YTL ödeyecekti. Fiyatı daha yukarıda olan ilacın sürümü düşecekti. 
İşte yukarıda adı geçen ilaçların fiyatları, en ucuz eşdeğer ilacın yüzde 30'undan pahalı oldukları için düşürüldü. 
Ve bilvesile anlaşıldı ki, bu ilaçlar vatandaşa olabileceğin yüzde 42'si kadar pahalı fiyatlarla satılıyormuş. Sağlık Bakanlığı, bol kepçe fiyat veriyormuş. 
Yediğimiz kazık yanımıza k r kalırken, okuyucu "Hiç değilse bundan sonra eşdeğer ilacın en çok yüzde 30 fazlası ödeneceği için ilaç fiyatları normale çekilecektir" diye düşünebilir. O da pek öyle değil. 
Çünkü bugün yaklaşık 450 ilaç, eşdeğer ilaç uygulamasının dışında kalıyor. Ve bu ilaçlar ülke çapında toplam ilaç harcamasının yaklaşık yarısını oluşturuyor. 
Tıp Kurumu'nun hesaplamalarına göre, 450 ilacın "eşdeğer uygulaması" dışında bırakılmasının Türkiye'ye yıllık maliyeti 700 trilyon lira. İlaç tekelleri bizim Sağlık Bakanlığı ile kedi-fare misali oynuyor. Sağlık Bakanlığı da bundan pek rahatsız görünmüyor 

Akhisar'dan Manisa'nın Akhisar ilçesi, Türkiye'nin tütün merkezidir. Kimi yıllar tütün taban fiyatları bu ilçede açıklanır, tütün mitingleri bu ilçede yapılır. Akhisar'da 1977 yılında bir sigara fabrikasının temeli atılmıştı... CHP Denizli Milletvekili Mustafa Gazalcı dedi ki 
- İnşaat başladığında işe alınan kimi işçiler emekli oldular. Ama fabrika h l bitmedi. Üretim başlamadı. Şimdiye kadar harcanan para 20 trilyonu geçti. 
Eeeeee... Bu memleket kolay batmadı tabii ki... 

Bir adı "Asker Erol", diğeri "Amele Erol"du. 40 yılı aşkın süre sol hareketin içinde asker veya amele olarak yer aldı. Erol Özkök'ü 65 son yolculuğuna bu hafta uğurladık. Nur içinde yatsın. 



</TEXT>
</DOC>
