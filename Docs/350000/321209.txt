<DOC>
<DOCNO> 321209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/yazar/theper.html </URL>
<DATE> 2005/03/06/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Doğru söze ne denir 
</HEADLINE>
<TEXT>


Konu daha çok yaz aylarının konusu ama ihtilaf çıkınca yani işler uzayınca kışa da sarkıyor, vatandaşı da müşkülde bırakıyor. Hadise şu 
Binanızda ısınma için doğalgaza geçmek istiyorsunuz. Nasıl bir karar alacaksınız Nisap nedir 
Kanun yanıtını vermiş. Kat Mülkiyeti Kanunu'nun 42. maddesi, sayı ve arsa payı çoğunluğu yeter diyor. Yani eski sistem her ne ise, siz doğalgazla ısınmak istiyorsanız, sisteme bağlı bağımsız bölüm maliklerinin sayı ve arsa payı çoğunluğunu buldunuz mu sistemi kurarsınız. Ancak... 
Size gaz verecek olan kim İstanbul'da İGDAŞ. Buraya başvuracaksınız ki, size gaz versin. İGDAŞ sizden tüm bağımsız bölüm maliklerinin iznini ister. İşte böyle İGDAŞ'ın muhalefetiyle karşılaşan bir okuyucum İ.Y., bana mektubun ekinde Enerji Piyasası Düzenleme Kurumu'nun görüşünü göndermiş. Kurumun 8.2.2005 tarihli yazısında doğal olarak Kat Mülkiyeti Kanunu'nun 42. maddesinden söz edilmekle doğalgaza geçişte sayı ve arsa payı çoğunluğunun yeterli olacağı belirtilmiş ve bu görüşün İGDAŞ'a gönderildiği yazılmış. 
Konu bana pek çok okuyucum tarafından iletilmiş, ben de meselenin çözümünün Kat Mülkiyeti Kanunu'nun 42. maddesi olduğunu yazmıştım. Ancak görüyorum ki, h l İGDAŞ eski görüşünde ısrarlı. Şimdi ben de bekliyorum. 
Enerji Piyasası Düzenleme Kurumu'nun da görüşü yasa çerçevesinde olmasına rağmen İGDAŞ nasıl bir tutum izleyecek 
Bu tarihten sonra da bu konuda problem yaşayan okuyucularımın mektuplarını bekliyorum. 



</TEXT>
</DOC>
