<DOC>
<DOCNO> 308950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sontur17.html </URL>
<DATE> 2005/01/24/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Çocuk özlemi cinayetle bitti 
</HEADLINE>
<TEXT>

     Kahramanmaraş'ta bir kişi, bayramda kızını görmesine engel olan kayınbiraderini tabancayla öldürdü. 
     Edinilen bilgiye göre, Mersin'de ikamet eden Mehmet T, iki yıl önce evini terkederek kardeşi Mahmut Başçıl'ın evinde yaşamaya başlayan eşi Fatma T'nin yanında kalan 13 yaşındaki kızı Aslı'yı görmek için Kahramanmaraş'a geldi. 
     Kurban Bayramı'nı Kahramanmaraş'ta geçirmesine karşılık kızını göremeyen Mehmet T, kızını görmesine engel olduğunu öne sürdüğü Mahmut Başçıl'a, Eski Sanayi Sitesi'nde yaya olarak işyerine gittiği sırada tabancayla 6 el ateş etti. Olay yerinin yakınındaki bir polikliniğe kaldırılan Mahmut Başçıl, hayatını kaybetti. 
     Silahlı saldırı sonrasında olay yerinden kaçan Mehmet T. suç aleti tabancayla ele geçirildi. 
     Mersin'de berberlik yaptığı belirlenen Mehmet T'nin polise verdiği ifadede, kayınbiraderini, iki yıldan bu yana görmediği ve çok özlediği kızını görmesine engel olduğu için öldürdüğünü söylediği öğrenildi. 
     Olayla ilgili soruşturma sürdürülüyor. 
     
</TEXT>
</DOC>
