<DOC>
<DOCNO> 321457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sondun42.html </URL>
<DATE> 2005/03/07/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Bolivya Devlet Başkanı istifa etti 
</HEADLINE>
<TEXT>

     Bolivya Devlet Başkanı Carlos Mesa, günlerdir süren protesto gösterilerinin ardından bugün Kongre'ye istifasını sundu. 
     Devlet başkanlığından yetkili Jose Galindo, Mesa'nın istifasını sunduğunu açıkladı ve istifa mektubunu Devlet Başkanlığı Sarayı'ndan Kongre binasına götürdü. 
     Kongre'nin bu konuyu görüşmek için ne zaman toplanacağı henüz bilinmiyor, ancak Mesa'nın istifasının kabul edilmesi halinde bu görevi bir süre Senato Başkanı Hormando Vaca Diez üstlenecek. 
     Bolivya'da yeni devlet başkanı için seçimlerin Haziran 2007'de yapılması planlanıyor, bazı politikacılar ise bu tarihin öne alınarak erken seçime gidilebileceğini belirtiyor. 
     Mesa, 56 kişinin öldüğü kanlı sokak gösterilerinin ardından istifaya zorlanan Gonzalo Sanchez de Lozada'nın yerine, Ekim 2003'te devlet başkanı olmuştu. 
     
</TEXT>
</DOC>
