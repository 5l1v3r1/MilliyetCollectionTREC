<DOC>
<DOCNO> 321671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/guncel/gun02.html </URL>
<DATE> 2005/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Allianoi sular altında kalmasın' 
</HEADLINE>
<TEXT>


Europa Nostra isimli örgüt, baraj sularının altında kalacak Allianoi Antik Kenti'nin korunması için Gül'e mektup yazdı 

TURAN GÜLTEKİN İzmir DHA 

Avrupa Kültür Mirasları Federasyonu Europe Nostra, İzmir Bergama yakınlarındaki Yortanlı Barajı altında kalacak Allianoi Antik Kenti'nin kurtarılması için, Dışişleri Bakanı Abdullah Gül'den yardım istedi. Avrupa Konseyi ve UNESCO'da insanlık mirası alanında faaliyet gösteren sivil toplum örgütlerinin temsilcisi olan Nostra'nın başkanı Otto Vonder Gablentz, Kasım 2005'te suları altında kalacak Allianoi Antik Kenti'nin ve Roma Hamamı'nın korunması için Gül'e mektup yazdı. Mektupta, "Roma döneminde yerleşim alanlarının dışında, bu tür görkemli kaplıcaların bulunması nadir bir olay olduğundan, bu kaplıca önemli bir tarihi eserdir. Baraj, Türkiye'nin turizm merkezi olabilecek önemli bir çekim alanından yoksun kalmasına yol açacaktır" ifadelerine yer verildi. Europa Nostra, Avrupa'da faaliyet gösteren 200'den fazla sivil toplum örgütünü temsil eden bir platform. 


</TEXT>
</DOC>
