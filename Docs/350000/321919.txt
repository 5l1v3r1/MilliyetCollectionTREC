<DOC>
<DOCNO> 321919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sonspo36.html </URL>
<DATE> 2005/03/08/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Trabzonspor, Sakaryaspor maçı hazırlıklarına başladı... 
</HEADLINE>
<TEXT>

     Birinci Süper Futbol Ligi'nde Gaziantepspor'a 3-2 yenilen Trabzonspor, 1 günlük iznin ardından Sakaryaspor maçının hazırlıklarına başladı. 
     Teknik Direktör Şenol Güneş yönetiminde, Mehmet Ali Yılmaz Tesislerinde yapılan çalışmaya, sakatlıkları bulunan Erdinç ve Emrah katılmadı. Bu futbolcuların büyük olasılıkla hafta sonundaki karşılaşmada forma giyemeyeceği bildirildi. 
     Saha içinde bir süre futbolcularla görüşen Güneş, futbolculara koşunun ardından dar alanda pas çalışması yaptırdı. 
     Teknik Direktör Şenol Güneş, futbolcularla Beşiktaş maçına kadar röportaj yapma yasağı getirdi. Trabzonspor, yarın yapacağı antrenmanla, Sakaryaspor maçının hazırlıklarını sürdürecek. 
     
</TEXT>
</DOC>
