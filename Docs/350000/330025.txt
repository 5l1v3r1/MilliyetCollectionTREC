<DOC>
<DOCNO> 330025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/yasam/yas01.html </URL>
<DATE> 2005/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Boşanma katliamı 
</HEADLINE>
<TEXT>


OSMAN KARA İstanbul 

İhsan Dikmen, anlaşamadığı kocasıyla boşanmak için Tokat'tan 20 gün önce İstanbul'daki avukat kardeşi İsmail Kaya'nın yanına geldi. Boşanma davası açıldığını öğrenen Rıza Dikmen 49 de, bir süre önce İstanbul'a gelerek eşinin izini sürdü. Kaya ailesinin Gaziosmanpaşa'da yaşadığı evi tespit eden öfkeli koca, dün ev yakınında pusu kurdu. Bir süre bekleyen Dikmen, Kaya'nın kullandığı otomobilin içinde, kayınvalidesi ve eşini görünce silahını ateşledi. Kaçmaya çalışan Kaya'yı apartman girişinde yakalayan Dikmen, kendisine engel olmak isteyen eşini ve kayınbiraderini öldürdü. Kanlar içindeki kayınvalidesi Çiçek Kaya'ya da, "Sen daha ölmedin mi " diye bağırarak tekmeleyen Dikmen, kendi yaşamına da son verdi. 




</TEXT>
</DOC>
