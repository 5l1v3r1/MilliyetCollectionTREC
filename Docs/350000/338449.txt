<DOC>
<DOCNO> 338449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sonspo05.html </URL>
<DATE> 2005/04/30/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Real Madrid’in son bombası .. 
</HEADLINE>
<TEXT>

     İspanya’nın yüksek tirajlı gazetelerinden As, Real Madrid’in, Cristiano Ronaldo’yu almak istediğini yazdı. 
     
     Perez ilgileniyor 

     Real Madrid bu yaz da transfer piyasasını karıştıracağa benziyor. Her yaz bir süperstarı kadrosuna dahil etmeyi gelenek haline getiren Beyaz Şimşekler, Manchester United’ın Portekizli yıldızı Cristiano Ronaldo’ya kancayı attı. İspanyol kulübüne yakınlığıyla tanınan As gazetesinin haberinde başkan Florentino Perez’in bu transferle ilgilendiği yazıldı. 
     
     Ronaldo olumlu 

     Sezon sonunda büyük bir olasılıkla Real Madrid’den ayrılacak olan Figo’nun Manchester United’a takas yoluyla teklif edileceği haberde yazıldı. Eğer, bu öneri geri çevrilirse, Real Madrid, Cristiano Ronaldo’nun bonservisi için 30 milyon Euro’luk bir teklif yapacak. İngiltere’de rahatsız olduğu bilinen 21 yaşındaki genç yıldız, Real’in önerisine sıcak bakıyor. 

     
</TEXT>
</DOC>
