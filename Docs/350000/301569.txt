<DOC>
<DOCNO> 301569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/soneko02.html </URL>
<DATE> 2004/12/28/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Akaryakıt istasyonlarına ek süre... 
</HEADLINE>
<TEXT>

     Akaryakıt istasyonlarında pompaların LPG dahil ödeme kaydeci cihazlara bağlanması mecburiyetinin başlama tarihi, 25 Şubat 2005 tarihine ertelendi. 
     Daha önce, uygulamaya 1 Ocak 2005 tarihinde geçilmesi öngörülüyordu. 
     Gelirler Genel Müdürlüğü'nün internet sitesinde yer alan ve Maliye Bakanı Kemal Unakıtan imzalı Ödeme Kaydedici Cihaz Sirküleri'nde, akaryakıt pompalarının ödeme kaydedici cihazlara bağlanmasına ilişkin uygulamanın ülkede yeni olduğu hatırlatıldı. Sirkülerde, ertelemenin gerekçeleri konusunda şu görüşlere yer verildi 
     ''İşin yanıcı ve patlayıcı bir ortamda gerçekleştirilmesi, güvenliğin büyük önem arz etmesi ve akaryakıt istasyonlarında çok farklı modelde akaryakıt pompası bulunması sebebiyle, gerek ödeme kaydedici cihazlarda gerekse akaryakıt istasyonlarında teknik inceleme ve test çalışmalarının bir süre daha devam edebileceği anlaşıldığından, bu durumun Vergi Usul Kanununa göre mücbir sebep hali kapsamında değerlendirilerek 29 Temmuz 2004 tarih ve 257 sayılı Resmi Gazete'de yayımlanan 61 Seri No.lu Ödeme Kaydedici Cihaz Genel Tebliği ile belirlenen ödeme kaydedici cihaz kullanma mecburiyetinin başlaması ve akaryakıt istasyonu işletmecilerinin kanuni defterlerine yapacakları kayıtlar ile düzenleyecekleri belgelere dair 1 Ocak 2005 tarihi, 25 Şubat 2005 olarak yeniden belirlenmiştir.'' 
     
</TEXT>
</DOC>
