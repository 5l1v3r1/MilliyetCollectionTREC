<DOC>
<DOCNO> 328170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sonsiy08.html </URL>
<DATE> 2005/03/29/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Başbakan'ın basına açtığı davalar TBMM gündeminde... 
</HEADLINE>
<TEXT>

     CHP Grup Başkanvekili Haluk Koç, Başbakan Recep Tayyip Erdoğan'ın basına açtığı manevi tazminat davalarının sayısını ve talep edilen tazminat tutarını sordu. 
     Koç, Adalet Bakanı Cemil Çiçek tarafından yanıtlanması istemiyle TBMM Başkanlığı'na verdiği önergede, Başbakan Erdoğan'ın, kendisine yönelik eleştiri ve soru önergelerine karşı, basın özgürlüğü ve yasama denetimi sınırlarının aşıldığı ve kişiliğine yönelik saldırılar yapıldığı gerekçesiyle çok sayıda manevi tazminat davası açtığını ifade ederek, şu soruların yanıtlanmasını istedi 
     ''Sayın Başbakan tarafından basın organları ve mensupları ile milletvekillerine karşı bugüne kadar 'manevi tazminat' adı altında açılan dava sayısı ve bu davalarda talep olunan toplam tazminat tutan nedir 
     Ankara Asliye ve Sulh Hukuk Mahkemesi'nde açıldığı anlaşılan bu davalar, hangi asliye hukuk mahkemelerinde görülmüştür ve görülmektedir 
     Hangi davalar, hangi mahkemelere isabet etmiştir ve hangi mahkemelerde, hangi kararlar verilmiştir 
     Bu davaların Yargıtay sonucu nedir, hangileri bozulmuş, hangileri onanmıştır 
     Bu davalardan dolayı tahsil edilen toplam tazminat tutarı nedir '' 
     
</TEXT>
</DOC>
