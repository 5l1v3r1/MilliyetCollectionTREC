<DOC>
<DOCNO> 313338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/spor/axspo00.html </URL>
<DATE> 2005/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek çare var 
</HEADLINE>
<TEXT>


Söz yazarından bestekarına, solistinden, davulcusuna nefret çalıp, küfür söylüyor, bir zamanlar gıptayla dinlenen Beşiktaş korosu. Artık İnönü Stadı karşılaşmalarında televizyonun sesini kapatmak en doğrusu 

TAMER BAĞLAN 


Hiç şüphe yok ki, liderle takipçisinin arasındaki en büyük fark Euro, Dolar ve YTL bazında. Bir taraf alt yapıdan, tesisleşmeye, geniş kadrolarla hedef büyütmeye devam ederken, diğeri taşı sıkıp suyundan faydalanarak mücadele verme çabasında... 
Ancak, sürekli açıldığı söylenen ara, bırakın kadroları Daum'la Hagi arasındaki deneyim farkına rağmen profesyonel futbol takımlarına pek fazla yansımıyor. Herkesin yarışı sürdürebileceğinden şüphe duyduğu, teknik adamıyla yönetiminin sürekli, üstelik ulu orta atıştığı Galatasaray şansını ve güvenini her geçen hafta biraz daha artırıyor. 
Diğer tarafta ise, zaten yeterince zengin kadroya bir de Anelka'nın ilave edilişi, Daum'un alışılageldik saplantıları nedeniyle soru işaretiyse, Hooijdonk'un vereceği rahatsızlıktan korkanlar için Tuncay'ın tavırları, yanyana üç ünlem anlamı taşıyor... 
Trabzonspor ise, yine sessiz ve derinden seyrediyor zirveyi. Sanki, Emrah, Tolga, Erdinç, Celalettin, Hüseyin, Gökdeniz, Szymkowiak, Yattara, Mehmet Yılmaz, Fatih onlarda değil. Sanki, Atay Aktuğ gibi bir başkan, Şenol Güneş gibi deneyimli bir teknik adam yok başlarında ve Türkiye'nin hemen her tarafında en az zirve rakipleri kadar desteklenmiyorlar.. Ve sanki sadece 4 ve 2 puan gerisinde değiller öndekilerin. Bordo - Mavililer sessiz ve derinden... Sanki, şampiyonluk üzerine konuşanları tebüssümle seyrediyorlar... 
"Lütfen televizyonunuzun sesini kapatınız " uyarısını koymak en iyisi, kırmızı nokta biraz ağır kaçar A milli, Ümit milli ya da tsunamizedeler yararına olması önemli değil karşılaşmaların. İnönü'deyse maç ve oradaysa o malum güruh, duyup da üzülmemek, sinir olmamak, utanmamak için kapatmak gerek artık sesini televizyonun. Çünkü, ne onlar susmaya niyetli ne de kimsenin "Sus " diyecek gücü var onlara .. 
Ne yazık ki, kendilerinden başka herkesin artık nefretle karşıladığı bu tavırlarıyla aslında Beşiktaş'a zarar verdiklerinin farkında bile değiller.. Ve en az onlar kadar suçlu bu oluşta, Beşiktaş'ı iki sezondur hakemler üzerine kurdukları savunmayla yönetenler. 
Doğrudur Kuddusi Müftüoğlu hakemliği bırakacak kadar hatalı o pozisyonda. Ancak, unutmamak gerekir ki, o düdük yüzünden mağdur duruma düşen aslında buz gibi golü güme giden Gençlerbirliği olacak ve tekrarında da pek bir şey farketmeyecek Yeni hakem, yeni itirazlar, anında bestelenen yeni küfürler, kendilerinden başka hemen herkesi eleştiren yöneticilerden yeni demeçler... 
Çok başarılı yöneticilerle, çok iyi ve özverili oyuncularla, takımlarını çok seven bestekarlarla ve oldukça tarafsız bazı Siyah - Beyazlı yazarlarla eriyor Beşiktaş Ne yazık ki, sadece puan değil kaybedilenler... 

Ek tribün 

AKÇAABAT Sebatspor'un Trabzonspor ile yaptığı maç ilginç görüntülere sahne oldu. Fatih İlçe Stadı'nın yanında bulunan inşaat halindeki bir binayı dolduran yaklaşık 500 kişi maçı izlerken, beleşçileri kontrolda tutmak için binanın bazı bölümlerinde emniyet görevlileri de hazır bulundu. Stattaki sloganlara binadaki taraftarlar da dahil edildi. 

Haftanın takımı 

DENİZLİSPOR Kümede tutunma çabası içindeki Sakaryaspor önünde futbol dersi verdiler, sahanın her bölgesinin mükemmele yakın nasıl kullanacağını uygulamalı olarak gösterdiler. Son dört haftada on puan toplayan rakiplerini hezimete uğratıp, taraftarının gönüllerini fethettiler. Sahayı da gol şovuyla büyüledikleri tribünlerin ayakta alkışları arasında terkettiler. 

Haftanın hocası 

GİRAY BULAK Denizlispor Meslektaşları birçok takım değiştirirken, o hep yerinde kaldı. Ligin en istikrarlı teknik adamı, üç sezondur çalıştırdığı kulüpte devrim niteliğinde yeniliklere imza attı. Eldeki kadrodan maksimum verim alınmasını sağladı, takıma monte ettiği futbol mantalitesiyle çok canlar yaktı. Farklı Sakarya galibiyetinin de başlıca mimarıydı. 

Haftanın hakemi 

ORHAN ERDEMİR Ç.Rize - Konya Ağır saha şartlarına rağmen futbolcular kadar ter döktü, her mücadeleyi markajında tuttu. Maçın hemen başında etkili uyarılar yaparak, futbolcular üzerinde otorite kurdu. Yardımcıları ile uyumu mükemmeldi. Avantaj kurallarını başarıyla uygulayıp, temponun düşmemesini sağladı. Tartışmaya açık pozisyon bırakmadan maçı tamamladı. 

Haftanın portresi 

ERSEN MARTİN Denizli 
Kartal'ın kanatlarında istediği huzuru bulamayınca, kısa süren Siirt ve Göztepe maceraları yaşadı. Daha sonra kendisini Denizli'nin sımsıcak kollarına bıraktı. Her geçen sezon kendini daha fazla geliştirdi, bir forvet için biçilmiş kaftan olan fiziğini gole kilitlenen mekanizma haline getirdi. İlk sezonunda 9, ikincisinde 13, bu sezon da 19 haftada 8. gole ulaştı. Sakarya maçındaki futboluyla da herkese parmak ısırttı. Hava toplarına hakimiyeti, son vuruşlarda giderek ustalaşan çizgisiyle Horoz için ne kadar önemli bir ses teli olduğunu kanıtladı. Sahada ünlü tenörleri kıskandıran dört dörtlük bir seranat yaptı. 

Haftanın karması 

Fevzi Malatya 
S.Özsoy Malatya 
Beşir Rize 
Wederson Ankara 
Adnan Samsun 
Levent Konya 
D'Haene Trabzon 
Ergün G.Saray 
Ayhan G.Saray 
Pesir Kayseri 
E. Martin Denizli 

Gol krallığı Futbolcu Takım Maç Gol Fatih Tekke Trabzonspor 19 15 Alex de Souza Fenerbahçe 17 13 Zafer Biryol Konyaspor 19 13 Necati Ateş Galatasaray 19 12 Silvinho Jaba Ankaraspor 18 10 Marcio Nobre Fenerbahçe 18 10 

Gol pası Futbolcu Takım Maç Gol Pası Alex de Souza Fenerbahçe 17 10 Timuçin Beyazıt Denizlispor 15 8 Fatih Tekke Trabzonspor 19 8 Okan Koç Ankaragücü 13 6 

Altın eldiven Futbolcu Takım Maç Gol Rüştü Reçber Fenerbahçe 15 7 Michael Petkovic Trabzonspor 14 9 Aly Mondragon Galatasaray 19 12 Zdravko Zdravkov Ç.Rizespor 19 15 Khaled Fadhel Diyarbakır 12 16 

Kart cezalıları 

Kırmızı Recep D.Bakır , F.Ceylan Sakarya 
Sarı Hürriyet Ankara , E.Baliç Konya 

Haftanın sonuçları 

Samsunspor - Fenerbahçe 1 - 1 
Alex Dk.78 , Adnan Dk.80 
Akçaabat Sebat - Trabzonspor 0 - 1 
D'Haene Dk.64 
Denizlispor - Sakaryaspor 6 - 1 
Ersen Martin Dk.15, 79, 81 Pen. ve 85 , Makassi Dk.44 , Ömer Rıza Dk.53 , 
Alp Dk.77 
Malatyaspor - B.B.Ankaraspor 2 - 1 
Jaba Dk.2 , Mert Dk.31 , 
Murat Erdoğan Dk.77 
Kayserispor - Diyarbakırspor 3 - 0 
Thomas Pesir Dk.4 ve 65 , 
Fadhel Dk.51 Ken. Kal. 
Çaykur Rizespor - Konyaspor 1 - 1 
İstvan Ferenczi Dk.6 , 
Muhammet Hanefi Dk.88 
Galatasaray - Gaziantepspor 5 - 1 
Necati Dk.5 , Song Dk.29 , Conceiçao Dk.38 , Ayhan Dk.42 , Lazarov Dk.61 Pen. , Hasan Kabze Dk.83 
Beşiktaş - Gençlerbirliği 
İleri bir tarihte tekrarlanacak. 

Haftanın maçları 

CUMARTESİ Çaykur Rize - Galatasay, Konyaspor -Samsunspor, Ankaragücü - Kayserispor, Beşiktaş - Denizlispor, 
PAZAR Trabzonspor - Malatyaspor, Diyarbakır - A.Sebat, Sakaryaspor - Gaziantep, B.B.Ankara - Gençlerbirliği, Fenerbahçe - İstanbulspor 

Özür 
Dünkü baskımızda haftanın programı yanlış yayınlanmıştır. Düzeltir, özür dileriz. 


</TEXT>
</DOC>
