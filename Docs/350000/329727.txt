<DOC>
<DOCNO> 329727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sontur19.html </URL>
<DATE> 2005/04/02/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Hırsızdan polise e-mail Bırakın artık peşimizi 
</HEADLINE>
<TEXT>

     Soner KOCAER ANTALYA, DHA 

EMNİYET Genel Müdürlüğü'nün internet sitesine giren hırsız, Rob.in Hood' takma adıyla e- mailg önderip, polisin peşlerini bırakmasını istedi. Polisle dalga geçip alaycı ifadeler kullanan hırsızın e- maili üzerine, emniyet teşkilatı alarma geçti. 
     Emniyet Genel Müdürlüğü'nün internetteki egm.gov.tr' adresine giren ve Antalyalı olduğu sanılan hırsız, İletişim' linkindeki e- mail adresine polisin peşini bırakmasını isteyen mail gönderdi. uslanmaz hotmail.com' adresinden Emniyet Genel Müdürlüğü'nün internet sitesine gönderilen e-mailde şu ifadeler yer aldı 
     "Bırakın artık bırakın, ne siz yorulun, ne de bizi yorun. Siz bizleri yakalıyorsunuz da ne oluyor Serbest kalıyoruz. Tutuklansak bile 1- 2 ayda çıkıyoruz. Siz bizleri kovalamaktan bıkmadınız, biz de kovalanmaktan, ama ne yapalım Biz fakirden garibandan almıyoruz, ihtiyacı olmayandan, zenginden çalıyoruz. Zaten beni en son kovaladığınızda sizin yüzünüzden kireç kuyusuna düştüm. Az kalsın ölüyordum. Bizi rahat bırakın artık. Robin Hood.'' Polis, yaptığı araştırma sonunda hırsızın e- maili Antalya'da bir internet kafeden gönderdiğini belirledi. Bunun üzerine, Robin Hood' takma adını kullanan hırsızın yakalanması için Antalya Emniyet Müdürlüğü'ne talimat verildi. Harekete geçen polis, internet kafeden e- mail gönderip polise peşimizi bırakın' mesajı veren uslanmaz hırsızı arıyor. 
     Antalya'da 2004 yılında 2 bin 46 ev soyuldu. Polis, bunlardan 258'inin failini yakalayabildi, 1788 hırsızlık olayının ise faili belirlenemedi. Yine aynı yıl 1462 işyerinden hırsızlık' olayı meydana geldi, 418'inin zanlısı yakalandı. Resmi kurum ve kuruluşlardan' 111 hırsızlık olayı yaşandı ve bunların büyük bölümünü okullardan bilgisayar çalınması oluşturdu. Resmi kurum hırsızlıklarının 21'i aydınlatılabildi. 

     
</TEXT>
</DOC>
