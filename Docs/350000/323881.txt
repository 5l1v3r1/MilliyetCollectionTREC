<DOC>
<DOCNO> 323881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/siyaset/siy01.html </URL>
<DATE> 2005/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay'dan keskin dönüş 
</HEADLINE>
<TEXT>


312'den yargılanan Milli Gazete Yazarı Aydar için 'laikliğin korunmasına gerek yok' gerekçesiyle beraat kararı veren YCGK, aynı suçtan yargılanan yazar M. Şevket Eygi'nin mahk miyetini onayladı 

Gökçer Tahincioğlu - Ankara 


Yargıtay Ceza Genel Kurulu YCGK , Milli Gazete Yazarı Selahattin Aydar'ın TCK'nin 312. maddesine muhalefetten yargılandığı davada, "laikliğin artık yasalarla korunmasına gerek olmadığı" gerekçesiyle verdiği beraat kararından geri adım attı. Milli Gazete Yazarı Mehmet Şevket Eygi'nin aynı suçtan yargılandığı davayı dün görüşen YCGK, 4'e karşı 24 üyenin oyuyla mahk miyet kararı verdi. 
YCGK, Ekim 2004'te Aydar'ın laikliği savunanları dinsizlikle suçladığı yazısından dolayı yerel mahkemenin verdiği ve 8. Ceza Dairesi'nin onadığı mahk miyeti, Yargıtay Başsavcılığı'nın itirazı üzerine 13'e karşı 14 oyla bozmuştu. Gerekçeli ararı kaleme alan YCGK Başkanı Osman Şirin, "laiklik karşıtı" olduğu gerekçesiyle eleştirilmişti. 

İkinci raunt 
Kaldırılan İstanbul 6 No'lu DGM de, Milli Gazete'de yayımlanan, "Din Düşmanlığı Terörü" başlıklı yazısı nedeniyle Eygi ve Sorumlu Yazı işleri Müdürü Selami Çalışkan'ı TCK'nin 312 2. maddesinden 1 yıl 8'er ay hapse mahk m etti. Yargıtay 8. Ceza Dairesi, bu kararı 2'ye karşı 3 oyla bozdu. Kararda, yazının şiddete davet eden ifadeler taşımadığı, somut tehlikeden söz edilemeyeceği belirtildi. Yargıtay Başsavcılığı'nın itirazı üzerine YCGK'de dün yapılan toplantıda, önceki kararın aksine Eygi'nin cezalandırılması kararlaştırıldı. 
Toplantıda Şirin'i eleştiren bazı üyeler, "Aydar kararı yerel mahkemeyi bile bağlayıcı olmamasına rağmen, içtihat gibi gösterildi. Karar geç yazılarak, laikliğin Anayasa'ya girişinin yıldönümüne denk gelen haftada açıklandı" dedi. 
İktidarların uygulamalarının resmi ideoloji olmadığını belirten üyeler, Şirin'in ilk Adalet Bakanı Mahmut Esat Bozkurt döneminin kapandığı yönündeki sözlerini de, "Milat bir kere olmuştur. Bozkurt 'devrimleri korumak noktasında ilk safta Türk adliyesi bulunmaktadır' demiştir. Bu görev başka yere bırakılamaz. Laikliği savunanlar, dinsiz gibi gösterilerek ayrım yapılıyor. Laiklik bu maddeyle korunmalıdır" eleştirisini yaptı. 
Kararın bir oy farkla da olsa içtihat olduğunu savunan Şirin ise, 312. maddenin laikliği savunanların da aynı dinden olması nedeniyle laikliği koruyamayacağını, bunun halka bırakılması gerektiğini söyledi. 
İlk kararda imzası bulunan ve dünkü toplantıya da giren 12 üyeden, Aydar'ın cezalandırılması yönünde oy kullanan 7 üye, dün de aynı görüşü yineledi. Daha önce laikliğin yasalarla korunmasına gerek olmadığı yönünde oy veren 4 üyeyse, önceki kararın gerekçesine katılmadıkları için Eygi'nin mahk miyeti yönünde oy kullandı. İlk kararda imzası bulunanlardan ve eski kararında kalan tek isim olan Şirin ise gerekçeli kararı bu kez yazmayacağını söyledi. 
YCGK'nin kararı kesin nitelik taşıyor. Aydar kararında ise YCGK, başsavcılığın itirazı üzerine toplandığından, mahkemenin direnme hakkı bulunuyordu. 

İşte Eygi'nin yazısı 

Eygi'nin yazısı özetle şöyle "Devletin temel nizamlarını masonluk, dinsizlik, ateizm, rötaryenlik, lionsçuluk, sabetaycılık üzerine oturtmak maksadıyla propaganda yapmak, faaliyette bulunmak serbest, ama Müslümanların İslami hükümleri hayata h kim kılmak için çalışmaları yasak. Düşmanlık yapanların hepsi sabetaycıdır demiyorum, ama onların içinde çok militan, çok azılı, çok ileri giden Selanik dönmeleri vardır." 


</TEXT>
</DOC>
