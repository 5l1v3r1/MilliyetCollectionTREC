<DOC>
<DOCNO> 328515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/soneko22.html </URL>
<DATE> 2005/03/30/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Babacan IMF'nin ön şartı sosyal güvenlik tasarıları TBMM'ye sevkedilecek 
</HEADLINE>
<TEXT>

     Devlet Bakanı Ali Babacan, IMF'nin ön şartlarından olan Sosyal Güvenlik tasarılarının, bu hafta TBMM'ye sevkedileceğini bildirdi. 
     Babacan, Dünya Bankası ile Dışişleri Bakanlığı'nın, Bilkent Otel'de ortaklaşa düzenlediği ''Türkiye'nin AB'ye katılımı Sürecinde Stratejik Liderlik'' konulu seminerde yaptığı konuşmada, AB'nin de bugün sorunu olan sosyal güvenlik sistemindeki açığı, 10 yıllık süreçte düşereceklerini belirtti. 
     Sosyal güvenlik sisteminin daha iyi ve etkin bir hale getireceklerini belirten Babacan, ayrıca Türkiye'nin, AB'nin de önemli bir sorunu olan Sosyal Güvenlik sorununun şimdiden çözmesinin önemine işaret etti. 
     Babacan bu arada, Türkiye'nin Maastrich kriterlerini zamanından önce gerçekleştirebileceğinin altını çizdi. Babacan, Bütçe açığına ilişkin 1. Maastrich Kriteri'nin 2006'da, borç stoğuna ilişkin 2. Maastrich Kriteri'nin 2007'de tutturulacağını ifade etti. 
     Bakan Babacan, Türkiye'nin AB'ye katılımını içeren önümüzdeki 10 yıllık süreçte Türkiye ekonomisinde alınacak mesafenin, tam üyelik kararı alındığında AB ekonomisine yük olmayacak, aksine 'AB'nin lokomotifi' haline gelecek bir düzeyde olacağını kaydetti. 
     
</TEXT>
</DOC>
