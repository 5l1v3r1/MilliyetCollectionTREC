<DOC>
<DOCNO> 302416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/son/soneko04.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş ihalesine durdurma istemine ret... 
</HEADLINE>
<TEXT>

     Ankara 12. İdare Mahkemesi'nin, Türkiye Petrol Kimya Lastik İşçileri Sendikası'nın Petrol-İş Tüpraş ihalesinin yürütmesinin durdurulması istemini reddettiği öğrenildi. 
     Edinilen bilgiye göre, Petrol-İş sendikası, Haziran 2003'te İdare Mahkemesine başvurarak, Tüpraş'ın mevcut yüzde 65.76 oranındaki kamu hissesinin satış yöntemiyle blok olarak özelleştirilmesine ilişkin Özelleştirme İdaresi Başkanlığı ÖİB ilanı ile bu ilana dayanarak alınan kararın iptali ve yürütmenin durdurulması talebinde bulundu. 
     Talebi görüşen mahkeme, idare mahkemelerinin idari işlemin uygulanması halinde telafisi güç veya imkansız zararların doğması ve idari işlemin açıkça hukuka aykırı olması şartlarının birlikte gerçekleşmesi durumunda gerekçe göstererek yürütmenin durdurulmasına karar verebileceğinin hükme bağlandığını kaydetti. 
     Mahkeme kararında, dosyanın incelenmesinden olayda yukarıda açıklanan kanun hükmünde öngörülen şartların gerçekleşmediği anlaşıldığından, yürütmenin durdurulması isteminin reddine oybirliği ile karar verildiği belirtildi. 
     
</TEXT>
</DOC>
