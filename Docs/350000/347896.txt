<DOC>
<DOCNO> 347896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sonspo04.html </URL>
<DATE> 2005/06/01/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Gerets Hakan Yakın'ı takımda tutun 
</HEADLINE>
<TEXT>

     Gerets, Hakan Yakın'dan mutlaka faydalanmak istediğini bildirerek, "Kiralık da olsa takımda kalmasını sağlayın" mesajını yolladı. 
     
     Günlerdir kaset izliyor 
     Galatasaray’la prensip anlaşmasına vardığı günden bu yana Galatasaray’ın maç kasetlerini izleyen Eric Gerets, yönetime isteklerini bildirmeye başladı. İdarecilerle telefon trafiği halinde bulunan Belçikalı hoca ilk olarak, Hakan Yakın’ın neden şans bulamadığını sordu. Hagi’nin tercihi bu yöndeydi'' yanıtını alan Gerets, Hakan Yakın’ı çok yakından tanıyorum. Mutlaka kadroda tutun. Ondan faydalanmayı düşünüyorum'' diyerek isteğini bildirdi. 
     
     Karan da kalsın’ dedi 
     Bunun üzerine idareciler, Hakan Yakın’ın kiralık olarak kadroda bulunduğunu ve sözleşmesinin opsiyonlu olduğunu söyledi. Gerets ise, Kiralık da olsa takımda kalmasında fayda var. Onun yeteneklerini biliyorum. Galatasaray’a çok katkı sağlayacaktır'' dedi. Teknik adamın, Ümit Karan’ın da kalmasını istediği öğrenildi. Gerets’in yarın ya da en geç haftasonu Türkiye’ye geleceği ve gelir gelmez yönetime takımla ilgili kapsamlı bir rapor vereceği kaydedildi. 
     
</TEXT>
</DOC>
