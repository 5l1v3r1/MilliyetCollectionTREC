<DOC>
<DOCNO> 310348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sontur27.html </URL>
<DATE> 2005/01/28/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Kuyumcuda gasp 
</HEADLINE>
<TEXT>

     Antalya'da bir kuyumcu dükkanına giren biri genç kız 2 kişi, işyeri sahibini tabancayla tehdit edip, yaklaşık 350 gram altını gasp ederek kaçtı. 
     AA muhabirinin aldığı bilgiye göre, İsmetpaşa Caddesi'ndeki Mancarlar Kuyumculuk'a bir genç kızla gelen 25-30 yaşlarında kişi, dükkan sahibi Necip Mancarlar'ın başına silah dayayarak, yaklaşık 350 gramlık ziynet eşyasını gasp etti. 
     Kuyumcu Macarlar'ın ziynet eşyalarını tezgaha yerleştirmesi sırasında gaspı gerçekleştiren kişi altınları çantaya yerleştirirken, yanındaki 15-20 yaşlarındaki genç kız, kaçtı. 
     Necip Mancarlar, polise verdiği ifadede, esmer ve kirli sakallı gaspçının, yanındaki sarışın genç kızla 2 gün önce de dükkanına geldiğini, evleneceklerini, yüzük ve ziynet eşyası alacaklarını söyleyerek altınlara baktıklarını, fiyat aldıklarını söyledi. 
     Mancarlı, Bulgaristan göçmeni olabileceğini tahmin ettiği genç kızla bugün yeniden dükkanına gelen gaspçının başına tabanca dayadığını ve ölüm tehdidiyle altınlarını gasp ettiğini belirtti. 
     Polis, mağdur kuyumcunun verdiği eşkale göre, olay yerinden yaya olarak kaçan gasp zanlısı 2 kişinin bulunması için geniş çaplı araştırma başlattı. 
     
</TEXT>
</DOC>
