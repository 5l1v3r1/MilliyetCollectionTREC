<DOC>
<DOCNO> 312418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sonspo12.html </URL>
<DATE> 2005/02/04/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Beşiktaş forma satmak için bir süperstar getirecek 
</HEADLINE>
<TEXT>

     Gelecek sezon için düğmeye basan Beşiktaş Yönetimi süperstar peşinde. Öncelikli adaylar Wiltord, Hasselbaink ve Geremi. 
     
     Getirisi düşünüldü 

     Bir yandan ligdeki mücadelesini sürdürüp Şampiyonlar Ligi şansını sonuna kadar zorlayan Kara Kartallar, diğer taraftan yeni sezonun yapılanması için seferberlik ilan etti. Fenerbahçe’nin Alex’ten sonra Anelka’yı da kadrosuna katması ve dolayısıyla ürün satışlarında yaşanan patlamayı gözönüne alan Siyah - Beyazlı yönetim, Storelar’daki durgunluğu da bir süperstar transferiyle sona erdirmek amacında. Çünkü son 4 aydır Puma’ya sipariş verilmiyor... 
     
     Yerliler şartlı... 

     Beşiktaş’ın gündemine aldığı isimler, taraftarı bir hayli heyecanlandıracak cinsten... Sezon başında da talip oldukları Jimmy Floyd Hasselbaink Middesbrough ve Sylvian Wiltord’la Olympique Lyon yeniden temasa geçme kararı alan yönetim, iki yıldızın yanı sıra Gençlerbirliği’nin eski oyuncusu Geremi Nijtap’ı da Chelsea listeye ekledi. Yerli transferde ise sadece bonservisi elinde olan oyuncuların değerlendirmeye alınacağı bildirildi. 

     
</TEXT>
</DOC>
