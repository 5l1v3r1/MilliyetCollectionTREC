<DOC>
<DOCNO> 329792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/siyaset/asiy.html </URL>
<DATE> 2005/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'a 'korkak' dedi 
</HEADLINE>
<TEXT>


ANAP Genel Başkanlığı'na seçilen Mumcu, "Sayın Başbakan, AKP'ye geçenlerin ihale için gelmediğini söylemeye cesaretin var mı " diye konuştu 

AYDIN HASAN, NAMIK DURUKAN Ankara 


ANAP Genel Başkanlığı'na seçilen Isparta Milletvekili Erkan Mumcu, kendisi gibi AKP'den istifa eden milletvekillerine, "Rozetlerinizi kaça verdiniz " diyen Başbakan Recep Tayyip Erdoğan'a ağır bir yanıt vererek, sert muhalefete başladı. Erdoğan'ın "korkak" olduğunu savunan Mumcu, "Cesaretin varsa cevap ver Sayın Başbakan CHP'den AKP'ye geçenlere ne verdin AKP'ye geçenlerin ihale için gelmediğini söylemeye cesaretin var mı " diye sordu. 
Mumcu, konuşmasında, yakın bir zamana kadar üyesi olduğu hükümetin "sarhoş gibi yalpaladığını" vurgularken, daha çok Erdoğan'ı hedef aldı. Mumcu, "Rozetleri kaça verdiler, transfer yapıldı, deniliyor. Kötü söz sahibine aittir... Haksızsınız Sayın Başbakan, haksızsınız ve korkuyorsunuz" diye konuştu. 
3 Kasım 2002 seçimlerinden sonra ilk transferleri yaparak CHP'den AKP'ye geçen ve adları Enerji Bakanlığı'ndaki yolsuzluk iddialarına karışan milletvekilleri Cemal Kaya ve Nezir Nasıroğlu'nu isim vermeden ağır bir şekilde suçlayan Mumcu, şunları söyledi 

Mağrur oldun 
"Cesaretin varsa cevap ver Sayın Başbakan bu parlamentoda ilk transferi kim yaptı CHP'den AKP'ye milletvekili geçişleri yaşanmadı mı O zaman Sayın Recep Tayyip Erdoğan, Subayevleri'nin muhtarı mıydı, Başbakan mıydı ... Benim arkadaşlarım sana gelenler gibi mamaya gelmiyor... Bizim verecek ihalemiz, devlet kurumlarımız, baskı altına aldığımız Meclis'imiz yok... Cesaretin varsa, soruma milletin gözünün içine baka baka cevap ver. Söyle, CHP'den geçenlere ne verdin Sen mi söyleyeceksin, ben mi söyleyeyim " 
Bir Başbakan'ın "Düğmeye bastılar" diyemeyeceğini söyleyen Mumcu, argo deyişler de içeren konuşmasını şöyle sürdürdü 
"Bana öyle geliyor ki, Başbakan düğmenin üstüne oturdu, farkında değil. Derler ki, 'Bir şeyleri ile köy deviriyor, dağ deviriyor farkında değil.' Bana göre düğmeye basan millet. Utanıyorum, ülkesinin fakirlerini azarlayan bir Başbakanımız var. Şimdi otel lobilerinde pazarlıklar yapan Başbakan oldun. Dün mağdurdun, bugün mağrur oldun." 

Mumcu altıncı genel başkan 

Erkan Mumcu'nun AKP'den istifasının ardından, 10 milletvekiliyle Meclis'te 3. parti konumuna yükselen ANAP'ın 4. Olağanüstü Büyük Kongresi, dün Atatürk Spor Salonu'nda yapıldı. Mumcu, 2.5 yıl sonra döndüğü eski partisinde kongrede oy kullanan 859 delegenin 852'sinin oyunu aldı. 7 oy geçersiz sayıldı. Mumcu, ANAP'ın 6. genel başkanı oldu. 3 Kasım seçimi yenilgisinden sonra Mesut Yılmaz istifa etmiş partinin başına önce Ali Talip Özdemir, ardından Nesrin Nas gelmişti. 

Notlar 
Özal 'salondaydı' 

Mumcu, kongre salonuna, rakibi olmadığı için aday havasında değil, genel başkan gibi girdi. Eşi Işıl Mumcu ile partilileri selamladığı sırada platformda çökme tehlikesi yaşandı.Salonda ANAP'ın kurucu lideri Turgut Özal'ın resimleriyle sözlerinin yer aldığı pankartlar göze çarptı. Mesut Yılmaz dönemini çağrıştıracak resim ve pankarta yer verilmedi.Partilileri sürekli Özal gibi selamlayan Mumcu, konuşmasında da Özal'ın dört eğilimi birleştiren söylemini çağrıştıran ifadeler kullandı "Biz, Türk'üz, Kürt'üz, Çerkez'iz, Abaza'yız, Sünni'yiz, Alevi'yiz, biz insanın anavatanıyız, Hacı Bektaş, Mevlana, Hacı Bayram, Fatih Sultan Mehmet, Ulubatlı Hasan, Mustafa Kemal'iz... Hazreti Ali'nin aslan yüreği, zülfikardan keskin kılıcı, Hazreti Ömer'in adaletiyiz. Dörtnala gelip uzak Asya'dan, Akdeniz'e bir kısrak başı gibi uzanan' bu memleketin bozkırları, yaylalarıyız."Kongreye, eski genel başkanlar Yıldırım Akbulut, Mesut Yılmaz, Ali Talip Özdemir ve Nesrin Nas katılmadı. Yüce Divan'da yargılanan Cumhur Ersümer'in yanı sıra Lütfullah Kayalar, Mehmet Keçeciler, Nejat Arseven ve İbrahim Yaşar Dedelek gibi isimler dikkat çekti. Mumcu'nun salona girişi sırasında yaşanan izdihamdan faydalanan hırsızlar, 16 bin YTL para çaldı. Polis, 43 partilinin "soyulduk" şik yeti üzerine salonda yaptığı operasyonla, aralarında parti rozeti taşıyan bir takım elbiselinin de bulunduğu 4 hırsızı yakaladı. 

AKP'den yanıt var Senin aldığını aldılar 

ABDULLAH KARAKUŞ 

Erkan Mumcu'nun dünkü sözleri, AKP'nin Kızılcahamam'daki kampına bomba gibi düştü. Başbakan Erdoğan ve AKP yönetimi, Mumcu'ya sert tepki verme kararı aldı. Basın toplantısı düzenleyen AKP Genel Başkan Yardımcısı Dengir Mir Mehmet Fırat, "Seviyesi çok düşük. ANAP lideri olabilir, ama iktidar olamaz" dedi. 
Açıklamalarını ibretle izlediği Mumcu'nun hırsının aklının önüne geçtiğini vurgulayan Fırat, şunları kaydetti "Mumcu, ANAP'tan ayrılıp AKP'ye geçtiğinde ne almışsa, o arkadaşlar da onu almıştır. Eğer orada ifade ettiği gibi bu konuda kendisinin aldığından başka bir şey alındığı iddiasında ise ve bu iddiasını topluma deklare etmezse, bunun ne anlama geldiğini halkımızın takdirine arz ediyorum. Mumcu'nun edep seviyesi çok düşük. Vatandaşlar cevabını ilk seçimde verecektir." Fırat, gerek görülmesi durumunda dava açılacağını da söyledi. 

'Yaptıkları ortada' 
Erdoğan da, Mumcu'ya, "Bakan olarak yaptıkları ortada" yanıtını verdi. Mumcu'nun Bakanlar Kurulu'ndaki kararların altında imzasının olduğunu kaydeden Erdoğan, "Madem öyle, neden imzaladı" diye konuştu. 


</TEXT>
</DOC>
