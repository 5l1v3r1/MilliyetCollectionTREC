<DOC>
<DOCNO> 321651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/dunya/dun01.html </URL>
<DATE> 2005/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fidyesi 6 milyon dolar 
</HEADLINE>
<TEXT>


DIŞ HABERLER SERVİSİ 


Irak'a asker gönderilmesine şiddetle karşı çıkan solcu İl Manifesto gazetesinin teröristlerce kaçırılan kadın muhabiri Giuliana Sgrena'nın 56 geçtiğimiz cuma yeniden özgürlüğüne kavuşturulması, İtalya'ya pahalıya patladı. Bağdat Havaalanı'na giderken bir kontrol noktasında Amerikan askerlerinin yanlışlıkla açtığı ateşle bir İtalyan askeri istihbarat ajanının ölmesi, ikisinin de yaralanması, bu olayda omuzundan vurulan Sgrena için ödenen bedelin en ağır kısmı oldu. Ancak İtalyan hükümetine kesilen faturanın bununla da kalmadığı ve Sgrena'yı bir ay rehin tutan teröristlere de 6 milyon dolar yaklaşık 7.5 milyon YTL fidye ödendiği ortaya çıktı. 
La Stampa'da yer alan bilgilere göre, Başbakan Silvio Berlusconi hükümeti, daha önce kaçırılan 2 İtalyan kadın gazeteci olayında olduğu gibi Sgrena için de yüklü bir fidye verdi. 2 gazetecinin fidyesini cebinden ödeyen Berlusconi'nin Sgrena için istenen 6 milyon doları da kendisinin ödeyip ödemediği açıklanmadı. 


</TEXT>
</DOC>
