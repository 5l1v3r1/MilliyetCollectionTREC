<DOC>
<DOCNO> 326803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sonyas14.html </URL>
<DATE> 2005/03/24/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Sarah Jessica, reklamdaki yerini 17'lik güzele kaptırdı... 
</HEADLINE>
<TEXT>

     ''Sex and the City'' dizisinin ünlü yıldızı Sarah Jessica Parker'ın reklamlarında yer aldığı GAP firması, tanınmış yıldızın yerine 17 yaşındaki İngiliz soul şarkıcısı Joss Stone ile anlaştı. 
     People dergisinin internet sitesindeki habere göre, yarın 40 yaşına basmaya hazırlanan Sarah Jessica Parker, reklamlarında yer aldığı firmanın kararıyla sarsıldı. 
     Sarah Jessica Parker ile çalışan firma, sanatçının yerine 17 yaşındaki İngiliz soul şarkıcısı Joss Stone ile anlaşmaya vardı. Dizide ve özel hayatında kıyafetleriyle adeta akım yaratan Parker'ın yerine başka bir isimle anlaşılması şov dünyasında da şaşkınlıkla karşılandı. 
     Sarah Jessica Parker'ın yakın bir arkadaşı, ünlü yıldızın da kampanyada Stone ile anlaşılmasına şaşırdığını ve biraz kırgınlık yaşadığını kaydetti. Seçilen ismin Stone olmasının Parker'ı kırdığını dile getiren arkadaşı, ''Joss sadece çok genç bir kız değil tanınmamış bir isim. Bence Sarah kendisinin yerine ünlü bir isimle anlaşılsaydı bu karara böyle üzülmezdi'' yorumunu yaptı. 
     Sarah Jessica Parker, ''Sex and the City'' dizisinin ekranlara veda etmesinin ardından aşina olduğu sinema dünyasına geri dönmüş ve birkaç film projesi için anlaşmaya varmıştı. 
     
</TEXT>
</DOC>
