<DOC>
<DOCNO> 300806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/yasam/axyas01.html </URL>
<DATE> 2004/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
2005, para getirecek 
</HEADLINE>
<TEXT>


Başak'lar bu yılı maddi açıdan rahat geçirecekler. Ancak beraberliklerde gerginliklere ve sürprizlere hazır olmalılar 

2005'te sizi neler bekliyor - 6 HAKAN KIRKOĞLU 

Jüpiter, bu yıl para evinizden geçerken size maddi destekler, yeni kazançlar getiriyor. Yeteneklerinizi geliştirebileceğiniz bir yıldasınız. Özellikle yılın ilk yarısını iyi değerlendirmelisiniz. Bu dönem pek çok bakımdan daha avantajlı. 16 Temmuz'a kadar Satürn'ün de desteğini alıyorsunuz. Böylece iş hayatında akılcı kararlar, geleceğe yönelik somut hedefler ortaya koyabilirsiniz. Yılın 2. yarısında ise dikkatli olmak ve büyük risklere girmemek gerekiyor. Satürn, Aslan burcuna geçince iş hayatında belirsizliklerin öne çıktığı bir dönem başlatabilir. Mars etkisiyle 1 Ekim - 15 Aralık arasında amaçlara erişmek uzun zaman alacak. Her şeye rağmen Jüpiter sizi maddi alanda korumaya devam edecek. Uranüs'ün karşıt açısı özellikle beraberlikler, evlilik ve anlaşmalar açısından gergin bir döneme işaret ediyor. Eşinizin tutumundaki ani değişiklikleri kestirmeniz pek mümkün olmayabilir. Sürprizlere hazırlıklı olun. 
Plüton'un getireceği başarma isteğiyle şartları zorlamak isteyeceksiniz. Yoğun tecrübeler, duygusal açıdan sizi yeni bir "doğuma" itecek gelişmelerle karşılaşabilirsiniz. İş ortamında ortaya çıkacak belirsizlik yüzünden gerginlik doğacak. Sağlık açısından sebebini belirleyemediğiniz, psikosomatik rahatsızlıklar söz konusu olabilir. 

Şanslı alanlar Şans ve bereketin gezegeni Jüpiter, bu yıl 26 Ekim tarihine kadar para evinizi aydınlatıyor. Bu sayede gelirleriniz beklentilerinizin de üzerinde artabilir. Maddi açıdan zor durumda olanlar da, koruma altına girmekteler. Sonbaharda ise Jüpiter bu kez eğitim hayatınız açısından güzel fırsatlar sunmaya başlayacak. 

Mücadele alanları Başak'lar bu yıl daha fazla arayış içinde kalacaklar. Sağduyulu olmaya özen göstermeliler. Ani değişiklikler ve hesapsızca verilen kararlar yüzünden sıkıntı çekebilirler. Mars'ın da geri harekete geçeceği 1 Ekim - 15 Aralık arasında, hukuki meseleler açısından belirsizlik, anlaşmazlıklar ortaya çıkabilir. 

Aşk ve İlişkiler 
Başak'lar, partnerlerinin geniş bakış açısına sahip, hassas ve duygusal olmasına önem verirler. Başak sevgisini seni seviyorum demek yerine, partnerine yardımcı olarak göstermeyi tercih edecektir. 

Başak Kadını Başak kadını aklı ile öne çıkar. Pek çok kişi Başak burcunu aşırı düzenli ve titiz olması nedeniyle alaya alsa da bu burç kadını düşüncelerini akılla sıralayan, sadece fiziksel aşka inanan bir tiptir. Körü körüne aşk yaşamak yerine kendini uzun süre saklı tutabilir. 
Bu yıl bazı Başak'lar, özellikle Uranüs etkisi altında kalanlar ilişkilerinde ani kararlar vermeye, ani kopma ve birleşmelere yatkın gözüküyorlar. Venüs'ün burcunuzla olumlu açıda kaldığı 9 Ocak - 2 Şubat, 15 Nisan - 10 Mayıs, 23 Temmuz - 17 Ağustos, 5 Kasım - 15 Aralık tarihleri arasında aşk hayatınız daha eğlenceli ve tatmink r olacaktır. 26 Şubat - 22 Mart arasında ise uzlaşıcı davranmalı. 

Başak Erkeği Başak erkeği, tutku yerine akla ve özenli olmaya önem verir. Kibar ve uyumlu görünüm sergiler ancak duygusal konularda kendilerini rahat anlatamayabilirler. 
Mars'ın olumlu açılarında aşk hayatında daha keyifli ve cesur davranabilirsiniz. 6 Şubat - 20 Mart ve 28 Temmuz sonrasında ilişkiler daha barışçıl ve uyumlu olabilir. 

2005'te en iyi ilişkiler Başak-Boğa, Başak-Terazi 
2005'te en zor ilişkiler Başak-Balık 

İş ve Para 2005'te paradan yana probleminizin pek olmayacağını söyleyebiliriz. Ancak ekonomik durumunuzu büyük risklerden korumalısınız. İş hayatındaki kazançlarınızı sermayenizi büyütmek yolunda kullanabilirsiniz. Plüton etkisi altındaki Başak'lar açısından iş hayatında ilerleme daha zorlayıcı bir süreç olabilir. 

Sağlık Bu yıl sağlığınızı tehdit eden büyük riskler yok ancak Neptün'ün açısı özellikle 6-10 Eylül doğumlu Başak'ları daha huzursuz kılabilir. Bu dönemde doğan Başak'lar tedavi süreçlerine sadık kalmalılar. 6 Şubat'a kadar olan dönem ve 1 Mayıs - 12 Haziran dönemi daha çok özen gösterin. 

Merkür geri giderken 
Merkür bu yıl 21 Mart - 13 Nisan, 24 Haziran - 17 Ağustos ve 15 Kasım - 5 Aralık tarihleri arasında geri harekette kalıyor. Bu sizi özellikle duygusal ihtiyaçlarınız, paylaşımlarınız ve ailenizle ilgili konularda daha fazla etkileyebilir. Merkür geri giderken bu alanlarda yeni adımlardan istenen sonuçları elde etmek pek çabuk olmaz. 

Başak 24 Ağustos - 22 Eylül 

Tanımlayan kelimeler 
Ilımlı, sorumluluklarının bilincinde, titiz, güvenilir, mükemmellik arayan, pratik ve iyi organize olan 
- Dırdırcı, aşırı eleştirel, sert, aşırı mükemmeliyetçi, tutucu 
Yönetici gezegeni Merkür Elementi Toprak, 
Niteliği Değişen 
Vücutta karşı geldiği bölge Bağırsaklar 
Rengi Mavi, yeşil tonları 
Metali Civa ve nikel Taşı Sardoniks 
En uyumlu olduğu burç Boğa 
En uyumsuz olduğu burç Yay 

Yükselen burcunuzu nasıl bulacaksınız 

Aşağıdaki tabloda doğum saatinizi, doğduğunuz döneme ilişkin satırla birleştirin. 
24 Ağustos- 2 Eylül 3 Eylül- 12 Eylül 13 Eylül-22 Eylül 00.00 Yengeç Yengeç Yengeç 00.30 Yengeç Yengeç Yengeç 01.00 Yengeç Yengeç Aslan 01.30 Yengeç Yengeç Aslan 02.00 Yengeç Aslan Aslan 02.30 Aslan Aslan Aslan 03.00 Aslan Aslan Aslan 03.30 Aslan Aslan Başak 04.00 Aslan Aslan Başak 04.30 Aslan Başak Başak 05.00 Başak Başak Başak 05.30 Başak Başak Başak 06.00 Başak Başak Başak 06.30 Başak Başak Terazi 07.00 Başak Başak Terazi 07.30 Başak Terazi Terazi 08.00 Terazi Terazi Terazi 08.30 Terazi Terazi Terazi 09.00 Terazi Terazi Akrep 09.30 Terazi Terazi Akrep 10.00 Terazi Akrep Akrep 10.30 Akrep Akrep Akrep 11.00 Akrep Akrep Akrep 11.30 Akrep Akrep Akrep 12.00 Akrep Akrep Yay 12.30 Akrep Akrep Yay 13.00 Akrep Yay Yay 13.30 Yay Yay Yay 14.00 Yay Yay Yay 14.30 Yay Yay Oğlak 15.00 Yay Yay Oğlak 15.30 Yay Oğlak Oğlak 16.00 Oğlak Oğlak Oğlak 16.30 Oğlak Oğlak Kova 17.00 Oğlak Oğlak Kova 17.30 Oğlak Kova Balık 18.00 Kova Kova Balık 18.30 Kova Balık Koç 19.00 Balık Balık Koç 19.30 Balık Koç Boğa 20.00 Koç Koç Boğa 20.30 Koç Boğa İkizler 21.00 Boğa Boğa İkizler 21.30 Boğa İkizler İkizler 22.00 İkizler İkizler İkizler 22.30 İkizler İkizler Yengeç 23.00 İkizler İkizler Yengeç 23.30 İkizler Yengeç Yengeç 

Yükselene göre Başak ve 2005 

Yükselen Koç Sonbaharda, maddi durumunuzu daha iyi kontrol etmelisiniz. 
Yükselen Boğa Bu yıl size ev, aile ve kariyere ilişkin önemli kararlar getirebilir. İş ortamında değişiklikler yaşayabilirsiniz. 
Yükselen İkizler Bu yıl size aşk, çocuklarınız ve sosyal alanla ilgili mutlu enerjiler getiriyor. Maddi sınırlamaları da aşmaya başlayacaksınız. 
Yükselen Yengeç 2 yıldır süren kısıtlamalardan kurtulabilirsiniz. Evde genişleme olabilir. 
Yükselen Aslan Satürn sizi daha disiplinli, sorumlu ve çalışkan kılacak. Hayatınıza dair önemli kararlar alabileceksiniz. 
Yükselen Başak Bu yıl size maddi konularda daha fazla kazanç ve destek getiriyor. Birikimlerinizi daha iyi değerlendirebileceksiniz. 
Yükselen Terazi Bu yıl büyük kazançlar, ilerleme imkanı ve fırsatları daha iyi değerlendirme başarısı getiriyor. 
Yükselen Akrep İş hayatınızı üst bir düzeye taşıyabilirsiniz, ancak yoğun bir test altında da kalacaksınız. Sabırlı olmalısınız. 
Yükselen Yay Bu yıl size grup çalışmaları ve sosyal faaliyetler açısından yeni olanaklar ve deneyim fırsatları sunuyor. Arkadaş çevrenizde genişleme olabilir. Bu arada yabancılarla ilgili konularda daha ciddi ve sorumlu olabilirsiniz. 
Yükselen Oğlak Bu yıl üzerinizdeki sorumluluklar ve özellikle ikili ilişkiler, evlilikle ilgili konulardaki sorunlar hafiflemeye başlayacak. Bununla birlikte maddi alanda kaynaklarınızı daha iyi kullanmanın yollarını aramalısınız. 
Yükselen Kova Bu yıl size eğitim, hareket ve yolculuklar açısından güzel fırsatlar getirebilir. Ancak yılın ikinci yarısında anlaşmalar, evlilik ve hukuki konularda daha ciddi davranmak zorunda kalacaksınız. 
Yükselen Balık 2005 size ortaklaşa konularda daha büyük bir şans getiriyor. Uzun zamandır beklediğiniz parasal birikimleri almaya başlayabilirsiniz. Bu arada yılın ikinci yarısında grup çalışmalarına çok daha fazla angaje olabilirsiniz. 

Aylık durumlar Zor Vasat İyi Ocak Şubat Mart Nisan Mayıs Haziran Temmuz Ağustos Eylül Ekim Kasım Aralık Aşk İş Sağlık 

YARIN Terazi 


</TEXT>
</DOC>
