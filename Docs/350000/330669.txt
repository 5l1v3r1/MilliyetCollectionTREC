<DOC>
<DOCNO> 330669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sondun13.html </URL>
<DATE> 2005/04/06/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Kırgızistan'da iki başlılık şiddete dönüşüyor 
</HEADLINE>
<TEXT>

     Kırgızistan'da yerel yönetimlerde yaşanan iki başlılığı kendi yöntemleriyle çözmeye çalışan eski ve yeni yöneticilerin tartışmaları şiddete dönüşüyor. 
     Azatlık Radyosu'nun internet sitesinde yer alan habere göre, Narın eyaletine bağlı Koçkor ilçesinde, eski ve yeni yöneticilerin taraftarları arasında süren tartışmalar, dün gece yarısında kavgaya dönüştü. Haberde, kavga sırasında silah kullanıldığı ve bir kişinin ayağından yaralandığı belirtildi. 
     Aynı eyalete bağlı Atbaşı ilçesinde ise eski Oş Valisi Naken Kasiyev'in taraftarlarının hükümet binasına zorla girerek, ilçe akimini kaymakam istifaya zorladıkları bildirildi. 
     Askar Akayev yönetiminin devrilmesinin ardından kurulan geçici hükümet, merkezi yönetimde yapılanmasını sürdürürken, yerel yönetimlerdeki karışıklığa henüz bir çözüm bulunamadı. 
     Geçici Devlet Başkanı ve Başbakan Kurmanbek Bakiyev tarafından, yerel yönetimlerde yaşanan iki başlılık sorununu çözmek için görevlendirilen Devlet Sekreteri Dastan Sarıgulov ile Devlet Başkanlığı İdari İşler Dairesi Başkanı Üsön Sıdıkov çalışmalarını sürdürüyor. 
     
</TEXT>
</DOC>
