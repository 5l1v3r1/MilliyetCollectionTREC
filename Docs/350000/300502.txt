<DOC>
<DOCNO> 300502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sondun36.html </URL>
<DATE> 2004/12/24/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Tayland'da bombalı gün 
</HEADLINE>
<TEXT>

     Tayland'ın nüfusun çoğunluğunu Müslümanların oluşturduğu güney kesiminde patlayan bir bomba 2 kişinin ölümüne, 5 kişinin yaralanmasına neden oldu. 
     Park etmiş bir motosiklete gizlenmiş bombanın patlaması sonucu Sungai Kolok kasabasındaki Siyam Commercial Bank'ın 3 katının camları kırıldı. 
     Polis, patlamada bombayı motosiklete yerleştiren kişinin öldüğüne inandıklarını belirtti. Yaralanan 3 askerden birinin de öldüğü kaydedildi. 
     Başbakan Thaksin Shinawatra, bombalı saldırının ''karışıklık çıkarmak isteyen kişilerin işi olduğunu'' söyledi. 
     Yetkililer, 1 Ocak'tan sonra güney bölgesine 2000 polisin daha gönderileceğini belirtti. 
     Müslümanların çoğunlukta olduğu 3 eyalet Pattani, Narathiwat ve Yala'da bu yıl meydana gelen olaylarda 500 kadar kişi öldü. 
     Bölgedeki olaylar 4 Ocak'ta radikal Müslüman militanların bir askeri üsse saldırmasıyla başlamıştı. 
     
</TEXT>
</DOC>
