<DOC>
<DOCNO> 311469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sontur45.html </URL>
<DATE> 2005/02/01/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Kırkağaç'ta erlere esrar satan kişi tutuklandı 
</HEADLINE>
<TEXT>

     Manisa'nın Kırkağaç İlçesi'ndeki Jandarma Alay Komutanlığı'nda vatani görevini yapan bazı erlere esrar sattığı iddiasıyla 3 kişi tutuklandı. 
     Manisa Emniyet Müdürlüğü yetkililerinden alınan bilgiye göre, Jandarma Alay Komutanlığı'nda bazı askerlere dışarıdan esrar satıldığının tespit edilmesi üzerine soruşturma başlatıldı. 
     Askeri yetkililerce yapılan aramada elde edilen 4.75 gram esrar maddesi ve 5 adet uyuşturucu hap, emniyet yetkililerine teslim edildi. 
     Esrar maddesi ve uyuşturucu hap satın alan askerlerin, suçlulara ait Sabıkalılar Albümü'nden teşhis ettikleri uyuşturucu satıcıları Savaş Y. 22 , Serdal K. 22 ve Hakkı Ü. 27 , düzenlenen operasyonda yakalanarak gözaltına alındı. 
     Emniyetteki işlemlerinin ardından ''Uyuşturucu madde bulundurmak ve satmak'' suçlamasıyla adliyeye sevk edilen 3 kişi tutuklandı. 
     
</TEXT>
</DOC>
