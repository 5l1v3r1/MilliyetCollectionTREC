<DOC>
<DOCNO> 316159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sonspo36.html </URL>
<DATE> 2005/02/17/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Trabzon ve Gençlerbirliği Reinke'nin peşinde... 
</HEADLINE>
<TEXT>

     İspanya'nın Murcia takımından Almanya Birinci Lig takımlarından Werder Bremen'e gelen kaleci Andreas Reinke'nin 36 , bazı Türk kulüpleri tarafından yakın takibe alındığı bildirildi. 
     Bild gazetesi, Gençlerbirliği ve Trabzonspor'un Reinke ile yakından ilgilendiklerini belirterek, 2006 yılına kadar Werder Bremen ile sözleşmesi olan Reinke'nin, yaz aylarında yedeğe alınacağı beklentisi olduğu için özellikle Trabzonspor'un kaleci arayışına sıcak baktığını yazdı. 
     Gençlerbirliği ve Trabzonspor'un, daha önce de Yunanistan ve İspanya'da top koşturan Reinke ile 2 yıllık sözleşme yapmak istedikleri kaydedildi. 
     Trabzonspor'un gelecek hafta içinde Reinke ile anlaşmaya varmak istediği, Reinke'nin ise ''Yeniden yurtdışına çıkabilirim. Ancak henüz hiçbir şeye karar verilmiş değil. Werder Bremen ile de geleceğime ilişkin görüşmeler sürüyor'' şeklinde konuştuğu ifade edildi. 
     
</TEXT>
</DOC>
