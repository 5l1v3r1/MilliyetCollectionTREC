<DOC>
<DOCNO> 335082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sondun16.html </URL>
<DATE> 2005/04/20/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
International Herald Tribune Türkiye ikna edilemedi 
</HEADLINE>
<TEXT>

     Türkiye'nin, Rum Kesimi'nin NATO-AB toplantılarına katılmasına itirazının sorun yarattığı belirtilerek "Türkiye'nin, AB'ye katılma arzusu nedeniyle ikna olması fazla çaba gerektirmez" yorumu yapıldı. 
     İnternational Herald Tribune, ABD ile AB arasındaki ilişkilerde son dönemde iyileşme olmasına karşın transatlantik diyalog damarlarının tıkalı olduğunu yazdı. 
     Alman Başbakanı Gerhard Schröder'in ABD-AB siyasi diyalogunun güçlendirilmesini önerdiğini ancak bu öneriye ABD'nin karşı çıktığını kaydeden gazete, AB karargahına bir NATO biriminin yerleştirilmesi planının da askıda olduğunu belirtti. 
     Gazete "Şimdiki sorun, Türkiye'nin, duyarlı konuların ele alındığı ortak toplantılara Kıbrıs'ın Rum Kesimi katılmasına izin vermesi isteksizliğidir" diye yazdı. 
     Transatlantik diyalogta sorunların önlenmesi için kurumsal düzenlemelerle ilgili bir uzlaşmaya ihtiyaç olduğunu ifade eden gazete, tüm "damarların" açılması gereğine işaret etti. 
     AB üyelerinin tüm güvenlik konularının NATO'da ele alınmasını kabul etmesi halinde ABD'nin ABD-AB diyalogunun açılmasını kabul etmesi gerektiğini belirtenen İHT, Başkan Bush'un bir süre önce AB karargahına yaptığı ziyaretin o yönde önemli bir adım olduğunu savundu. 
     İHT, Çin konusunda yapılabilecek stratejik bir tartışmanın, bu ülkeye uygulanan silah ambargosunun kaldırılması konusunda yeni yanlış anlamaların ortaya çıkmasını önleyebilmesi açısından iyi bir başlangıç oluşturabileceğini belirterek şöyle devam etti 
     "NATO-AB danışmaları, bu geniş değişiklikler yapıldıktan ve Türkiye'nin Kıbrıs'ın katılımına olan itirazlarını kaldırmaya ikna edilmesinden sonra daha yararlı hale gelebilir. Türkiye'nin AB'ye katılma arzusu nedeniyle ikna olması fazla çaba gerektirmez." 

ANKA 
     
</TEXT>
</DOC>
