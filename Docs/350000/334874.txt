<DOC>
<DOCNO> 334874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sonspo31.html </URL>
<DATE> 2005/04/19/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Federasyon'dan "Starball Organizasyonu"... 
</HEADLINE>
<TEXT>

     Futbol Federasyonu tarafından gerçekleştirilecek ''Starball Organizasyonu'', 21 Nisan Perşembe günü yapılacak. 
     İlk maçı veteran futbolcuların oynayacağı organizasyonda, A Milli Takım Teknik Direktörü Ersun Yanal'ın da forma giyeceği Milli Takımlar Karması ile Basın Karması da karşı karşıya gelecek. Organizasyonda MHK tarafından atanan hakemler görev alırken, veteranlar maçını Süleyman Abay, Milli Takım Karması-Basın Karması maçını ise Fırat Aydınus yönetecek. 
     Lütfi Kırdar Uluslararası Kongre ve Sergi Sarayı önünde oluşturulacak alanda, saat 12.00'de başlayacak veteranlar maçında Alp Yalman, Savaş Demiral, Tayfun Hut, Öner Kılıç, Cem Pamiroğlu, Şenol Ustaömer, Nurettin Yıldız, Şenol Fidan, Recep Çetin, Zafer Öğer ve Lemi Çelik forma giyecek. Basın Karması ile oynayacak Milli Takımlar Karması'nda ise Engin İpekoğlu, Davut Dişli, Ersun Yalan, Mesut Bakkal, Raşit Çetiner, Metin Bayındır, Özcan Bizati ve Serdar Güzelaydın yer alacak. 
     
</TEXT>
</DOC>
