<DOC>
<DOCNO> 333478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sonyas17.html </URL>
<DATE> 2005/04/14/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
ABD'de 30 porno yıldızını anlatan kitap 'best seller' oldu 
</HEADLINE>
<TEXT>

     Alper NAKRİ - LOS ANGELES DHA 

      FOTOĞRAF sanatçısı Timothy Greenfield Sanders'ın 30 porno film yıldızının portresinden oluşan kitabı Hollywood'da düzenlenen bir kokteylle tanıtıldı. 
     Kitaba konu olan yıldızların birçoğunun katıldığı kokteylde kitaptaki fotoğraflardan oluşan bir de sergi açıldı. Kısa bir süre önce raflarda yerini alan kitap daha şimdiden New York Times'ın en çok satanlar listesine girdi. Kitapta porno yıldızlarının beyaz fon üzerinde kıyafetli ve çıplak çekilmiş fotoğrafları ile otobiyografileri yer alıyor. 
     
     'PORNO YILDIZLARININ DA HAYATI VAR' 

     Kitapla ilgi olumsuz eleştirilerin beklediğinden az olduğunu belirten Greenfield Sanders, hazırladığı bu proje ile herkesin porno film yıldızlarının da bir hayatı olduğunu gördüğünü söyledi. Sanders, "Benim için çok daha zorlu bir çekim olacağını düşünüyordum, fakat o kadar rahat davrandılar ki işimi kolaylaştırdılar" dedi. 
     1960 yılında portre fotoğrafları çekmeye başlayan Greenfield Sanders bugüne kadar ABD Başkanı Goerge Bush, New York Senatörü Hillary Clinton ve yönetmen Martin Scorcese gibi birçok ünlüyü görüntüledi. Sanders ayrıca 3 sinema filmine de imza attı. 
     

     
</TEXT>
</DOC>
