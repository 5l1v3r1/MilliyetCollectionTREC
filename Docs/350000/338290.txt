<DOC>
<DOCNO> 338290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/ekonomi/eko07.html </URL>
<DATE> 2005/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Buzkıran' Ghosn Renault'da 
</HEADLINE>
<TEXT>



Japonya'nın ikinci büyük otomotiv üreticisi Nissan'ı iflastan kurtaran Brezilya asıllı Carlos Ghosn, Fransız Renault'nun da icra kurulu başkanlığını üstlendi. Ghosn, Renault'nun dünkü genel kurulunda yeni görevini Louis Schweitzer'dan devraldı. İcra kurulu başkanlığını bırakan Schweitzer, yönetim kurulu başkanlığına devam edecek. 
Ghosn'ın Nissan'ın başkanlığını da bırakmayacağını ve Paris ile Tokyo arasında mekik dokuyarak iki görevini birlikte yürüteceği belirtildi. Ghosn, Nissan ile Renault'nun yönetimini aynı anda üstlenmesinin iki şirket arasında nihai birleşme işareti olarak görülmemesi gerektiğini vurgulayarak, "Nissan ve Renault'nun iki ayrı kimlik olarak varlıklarını sürdürmesi şart" dedi. 
51 yaşındaki Ghosn, sektörde bir yıldız olarak tanınıyor. Radikal yöneticilik anlayışı nedeniyle "maliyet öldüren" ve "buzkıran" gibi lakaplarla anılan Ghosn, bu başarısıyla Japonya'da büyük popülarite kazanmış ve maceralarını anlatan bir çizgiromana manga konu olmuştu. 


</TEXT>
</DOC>
