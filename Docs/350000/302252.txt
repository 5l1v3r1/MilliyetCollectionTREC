<DOC>
<DOCNO> 302252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sonspo25.html </URL>
<DATE> 2004/12/30/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Real Madrid, Luşemburgo ile sözleşme imzaladı 
</HEADLINE>
<TEXT>

     İspanya'nın dünyaca ünlü kulübü Real Madrid, Brezilya Milli Takımı'nın eski teknik direktörü Wanderley Luxemburgo ile sözleşme imzaladı. 
     İspanyol kulübünün spor direktörü Emilio Butragueno'nun ofisinde yapılan basın açıklamasında, Wanderley Luxemburgo ile sözleşme imzalandığı belirtilerek, yeni teknik direktör basına tanıtıldı. 
     Brezilya'nın Santos takımını bu yıl şampiyon yapan Luxemburgo, daha önce de 4 kez Brezilya Ligi'nde şampiyonluğa ulaşmış, ayrıca Brezilya Milli Takımı'nı çalıştırdığı 1998-2000 yılları arasında Amerika Kupası'nı Copa America ülkesine kazandırmıştı. 
     Brezilyalı teknik direktör, sözleşmeyi imzaladıktan sonra yaptığı açıklamada, ''Dünyanın en iyi takımını çalıştırmak, kişisel tatmin açısından en güzel olaydır'' dedi. 
     Bu yıl içinde 3. kez teknik direktör değişikliğine giden Real Madrid, bu sezon aldığı başarısız sonuçların ardından ligde lider Barcelona'nın 13 puan gerisinde 5. sırada bulunuyor. 
     
</TEXT>
</DOC>
