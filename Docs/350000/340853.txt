<DOC>
<DOCNO> 340853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sondun14.html </URL>
<DATE> 2005/05/09/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Nepal'de gerillalardan 2 lüks otele 'kapama' süresi... 
</HEADLINE>
<TEXT>

     Nepal’de Maocu gerilalar, çalışanlarını sömürmekle suçladıkları iki lüks oteli tehdit yoluyla kapanmaya zorladı. 
     İsyancıların açıklamasına göre, Katmandu’daki Soaltee oteli ile Pokhara’daki Fishtail oteline, kapılarını kapatmaları için 15 Mayıs’a kadar süre tanındı. 
     Gerillalar, verilen süreye kadar oteller kapatılmazsa eyleme geçecekleri tehdidinde bulundu. 
     Intercontinental otel gruplarının yönetimindeki Soaltee oteli, geçen yıl, gerillaların benzeri bir talebini yerine getirmemesi üzerine bombalanmıştı. Saldırıda ölen ve yaralanan olmamış, ancak otel aylarca kapalı kalmıştı. 
     Maocu gerillalar, Kral Gyanendra’nın 1 Şubat’ta yönetimi tamamen ele alması ve olağanüstü hal ilan etmesinden sonra şiddeti artırdı. 
     
</TEXT>
</DOC>
