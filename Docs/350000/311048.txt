<DOC>
<DOCNO> 311048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonspo07.html </URL>
<DATE> 2005/01/31/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Barcelona'yı tutana aşkolsun, Nihat'sız Sociedad dağıldı .. 
</HEADLINE>
<TEXT>

     La Liga'da lider Barcelona durdurulamıyor, Real Madrid zor kazandı, Nihat'lı Real Sociedad kendi sahasında paramparça oldu... 3. sıradaki Valencia'ya Barcelona 16, Real Madrid ise 8 puanlık üstünlük sağladı. 
     İspanya'da adım adım şampiyonluğa giden Barcelona, Sevilla deplasmanında ilk yarıda gol bulamadı, ikinci yarıda 25 dakikaya sığdırdığı gollerle 4-0'lık farka koştu. 
     Katalan ekibi, maçın ikinci 45 dakikasında Samuel Eto'o, Baptista kendi kalesine Ronaldinho ve Giuly'nin sayılarıyla rakibini bozguna uğrattı. Barcelona'da yeni transfer Albertini 46. dakikada Belletti'nin yerine oyuna dahil oldu ve kırmızı-mavili formayı ilk kez giydi. 
     Bu galibiyetiyle Barcelona, 21 hafta sonunda 52 puana ulaşarak en yakın rakibi Real Madrid'le 8 puanlık farkı korudu. 
     
     Real Madrid'in şansı 

     Barcelona'nın en yakın takipçisi Real Madrid, Numancia'da zor bir 3 puan aldı. İlk yarısı 0-0 biten karşılaşmada beyaz-şimşekler 63'te Beckham, 83'te de Salgado'nun golleriyle sonuca gitti. Numancia, 34. dakikada Tevenet ile penaltı kaçırdı. Real Madrid, 44 puana ulaştı. 
     
     Sociedad sürünüyor 

     Hafta içinde milli yıldızımız Nihat Kahveci'nin ayrılacağını açıkladığı Real Sociedad, sahasında Villarreal karşısında bozguna uğradı 0-4. Nihat'ın oynamadığı maçta konuk ekip Villarreal'de Forlan 2 , Riquelme ve Jose Mari'nin ikinci yarıdaki sayıları skoru belirledi. Sociedad aldığı ağır yenilgiyle 22 puanda kaldı. 
     La Liga'da diğer sonuçlar 
     

Atletico Madrid 3 1 Albacete Espanyol 2 2 Real Betis Mallorca 3 1 Getafe Osasuna 1 1 Deportivo La Coruna Racing Santander 2 2 Levante Zaragoza 1 0 Malaga Valencia 2 2 Athletic Bilbao      
Puan durumu Barcelona 51, Real Madrid 41, Valencia 36, Espanyol 35, Sevilla 35, Villarreal 34, Real Betis 34 
     
</TEXT>
</DOC>
