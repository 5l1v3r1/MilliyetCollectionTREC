<DOC>
<DOCNO> 311603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sondun01.html </URL>
<DATE> 2005/02/02/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Rumsfeld, yeraltı sığınaklarını imha edecek bomba geliştirmek istiyor 
</HEADLINE>
<TEXT>

     Amerikan yönetiminin, yeraltında gizli düşman hedeflerini imha edebilecek nükleer bomba geliştirmekte ısrarcı olduğu bildirildi Savunma Bakanlığı Pentagon sözcüsü, Savunma Bakanı Donald Rumsfeld'in 10 Ocak'ta dönemin Enerji Bakanı Spencer Abraham'a yolladığı mektupta, ''sığınak delici'' nükleer bomba araştırmalarına yeniden bütçe ayrılmasını istediğini kaydetti. 
     Pentagon sözcülerinden Paul Swiergosz, AFP muhabirine, ''Bakanlığımız bu bomba projesine destek veriyor. Yeni tehditlere soğuk savaştan kalma silahlarla mukabele edemeyiz. Yeteneklerimizi geliştirmeliyiz'' dedi. 
     Nükleer silah araştırmalarını yöneten Enerji Bakanlığı söcüsü ise, Pentagon'un isteğine ne cevap verdiklerini belirtmedi. 
     Bush yönetiminin, ''sığınak delici'' nükleer bomba araştırmalarına ayırmak istediği bütçe, yurt içi ve dışından gelen yoğun eleştiriler üzerine geçen yılın sonlarında Kongre tarafından reddedilmişti. 
     
</TEXT>
</DOC>
