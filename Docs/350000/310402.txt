<DOC>
<DOCNO> 310402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/ekonomi/eko05.html </URL>
<DATE> 2005/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
THY, gününe göre fiyat belirleyecek 
</HEADLINE>
<TEXT>



Türk Hava Yolları THY , uçakla yolculuk olanağını daha geniş bir tabana yaymak ve kapasitesini daha optimal kullanmak amacıyla, 1 Şubat'tan itibaren iç hatlarda günlere göre farklı ücret sistemine geçecek. 
THY'den yapılan açıklamaya göre, 1 Şubat itibariyle iç hat ücretleri yeniden düzenledi. Kış tarifesi için daha önce başlatılan sefer saati bazında farklı ücret uygulamasının devam edeceği kaydedilen açıklamada, halen uygulanan indirimlere ek olarak birçok seferde 20 YTL tutarında indirim yapıldığı kaydedildi. Bazı iç hat uçuşlarında talep yoğunluğuna bağlı olarak saat bazında uygulanan farklı ücret türü ikiden üçe çıkarıldı ve yaygınlaştırıldı. Buna göre, talebin az olduğu saatlerde 89 YTL olan ücret, talebe paralel olarak 109 YTL veya 129 YTL'ye çıkıyor. Böylece, yolculara üç değişik ücret tercihi sunulacak. 


</TEXT>
</DOC>
