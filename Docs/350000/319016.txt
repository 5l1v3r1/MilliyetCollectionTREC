<DOC>
<DOCNO> 319016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/yazar/ulagay.html </URL>
<DATE> 2005/02/27/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Ekonomide her şey yolunda mı gerçekten 
</HEADLINE>
<TEXT>


Geçen pazar Milliyet Business tarafından düzenlenen toplantıda Türkiye ekonomisinin 2001 krizinden çıkış sürecini ve bugün gelinen noktadan geleceğe doğru bakarken önemli görünen noktaları konuştuk. Türkiye'nin 2001 krizinden çıkış sürecinde önemli rol oynayan ve o sıkıntılı dönemde Ekonomiden Sorumlu Devlet Bakanı olarak görev yapan Kemal Derviş ile Hazine Müsteşarı konumunda bulunan Faik Öztrak'ın da katıldığı bu toplantıda konuşulanları bugün Milliyet Business'ta okuyabilirsiniz. Ben bu yazıda, o toplantıda dile getirilen görüşlerden de yararlanarak, son günlerde sıkça sorulmaya başlanan şu sorulara cevap aramaya çalışacağım Ekonomide, kimilerinin iddia ettiği gibi, her şey yolunda mı gidiyor Bu yolda ilerlemeye devam edersek toplumun beklentilerini de karşılayacak bir başarıyı yakalayabilir miyiz ekonomide 

Kırılganlık bitti mi 
Bu sorulara cevap ararken önce bir noktayı vurgulamak lazım Türkiye ekonomisinin dört yıl önce içine sürüklendiği ortamı hatırlayan kimilerine, bugün gelinen noktanın inanılmaz ölçüde iyi görünmesi pek şaşırtıcı değil. Türk özel sektörü krizden çıkış programına çok iyi cevap verdi ve Türkiye ekonomisi çok daha derinleşebilecek bir krizi kısa sayılabilecek bir sürede atlatıp yeniden büyümeye başladı. Üstelik Türkiye'nin 30 yıldır kıramadığı yüksek enflasyon kısır döngüsünü kırma yolunda da çok önemli adımlar atıldı bu süreçte. 
Ancak IMF'den sağlanan desteğin ve iki yıldır Türkiye gibi "Yükselen Pazar" ülkelerine akan paranın da kolaylaştırdığı bu iyileşme süreci sonunda bugün gelinen noktada 1 Türkiye ekonomisinin kırılganlıktan tamamen kurtulduğunu ve 2 Toplumsal taleplere de cevap verecek bir sürdürülebilir büyüme hızını güvenceye alacak koşulların oluştuğunu söylemek ne yazık ki olanaksız. 
Kırılganlık deyince ilk olarak büyüyen cari açık sorunu akla geliyor. Bu konuda farklı yorumlar var ama büyüyen dış açığın finansmanında söz sahibi olan uluslararası finans kuruluşları da bu kırılganlığın üzerinde durduğuna göre ciddiye alınması gereken bir sorun bu.İkinci kırılganlık noktası, iç ve dış borcunu çevirmede önemli aşama kaydeden ve faiz yükünü bir miktar düşürebilen Türkiye'nin buna karşın, h l yüksek sayılan bir kamu borcu GSYİH oranına sahip olması. Bu nedenle yüksek oranda faiz dışı fazla vermek zorunda kalıyoruz ve bütçemizin ekonomiye katkısı sınırlı kalıyor.Üçüncü kırılganlık noktası, Türkiye'ye kısa vadeli dış kaynak girişinin Türk parasının değerlenmesine yol açması. Rekabetçi olmaktan çıkan bir döviz kurunun, dış açığı büyütmenin yanısıra, Türkiye ekonomisinin büyüme hızını sınırlayan bir etki yapması da olası görünüyor. Oysa Türkiye'nin hem toplumsal taleplere cevap vermek hem de Avrupa Birliği ile arasındaki gelir düzeyi uçurumunu kapatabilmek için 7'lik bir büyüme hızını tutturması ve sürdürmesi gerekiyor. Dördüncü kırılganlık noktası, değerlenmiş kurun ithalatı ucuzlatarak emek yerine ithal makine kullanımını özendirmesi ve sınırlı istihdam yaratan bir büyümeyi gündeme getirmesi. Beşinci kırılganlık noktası, ülkeye giren kısa vadeli dış kaynak miktarı büyüdükçe ve Türk parası değerlendikçe, rüzg r tersten estiğinde yaşanacak sermaye kaçışının ve kur şokunun boyutlarının daha büyük olmasının kaçınılmaz görünmesi. 

Rekabetçi büyüme 
Burada üzerinde durulması gereken en önemli noktalardan biri de şu Kısa vadeli sermaye girişleri döviz kurunu rekabetçi olmaktan çıkardığı için, uzun vadeli sermaye girişlerini, yani doğrudan yatırım sermayesi girişlerini olumsuz etkileyebiliyor ve böylece, kısa vadeli sermayeye bağımlılığı sürekli hale getiren bir kısır döngüye girilmiş oluyor. "Ekonomide her şey yolunda" diyebilmek için bu kısır döngüyü kırmak gerekiyor ama bu geçişin nasıl gerçekleşebileceğini tam olarak kimse ifade edemiyor galiba. 



</TEXT>
</DOC>
