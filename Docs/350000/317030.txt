<DOC>
<DOCNO> 317030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sonyas01.html </URL>
<DATE> 2005/02/20/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Aniston, kareteye başladı 
</HEADLINE>
<TEXT>

     Eşi ünlü aktör Brad Pitt ile ayrılık kararı alan oyuncu Jennifer Aniston, problemlerinin üstesinden gelmek için kendine ilginç bir terapi seçti. Sanatçı, arkadaşı Courteney Cox ile birlikte karate dersleri almaya başladı. 
     Internetteki ''wenn'' sitesinin haberine göre, geçen ay Pitt ile ayrılık haberlerini duyuran Jennifer Aniston kendini savunma sporlarına verdi. 
     Ekranlara veda eden ''Friends'' dizisinden rol arkadaşı ve en yakın dostu Courteney Cox ile birlikte karate derslerine başlayan Aniston, haftanın birkaç günü ''Budokan'' ismi verilen karate türünü öğreniyor. 
     Aniston'ın hocası Cameron Shayne, sanatçının kendisinden haftanın üç günü ders aldığını belirterek, ''Bu spor dalı bir yandan vücudunuzun zinde kalmasını sağlarken duygusal dengenizi de sağlar'' dedi. 
     Aniston için yalnızca bir spor hocası olmadığını vurgulayan Shayne, ''Ben onun aynı zamanda dostuyum. Bana duygusal sorunlarından da bahsetti. Ancak üstesinden geleceğine inanıyorum'' açıklamasında bulundu. 
     Jennifer Aniston ile Brad Pitt, çıktıkları tatilin ardından 5 Ocak'ta ayrılacaklarını duyurmuştu. 
     
</TEXT>
</DOC>
