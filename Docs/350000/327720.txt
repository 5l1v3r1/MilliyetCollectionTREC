<DOC>
<DOCNO> 327720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sondun14.html </URL>
<DATE> 2005/03/28/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Financial Times Fransa'nın ön cephesi AB'ye 'evet' diyecek 
</HEADLINE>
<TEXT>

     BBC 

      İngiliz Financial Times gazetesi, "Fransa'nın ön cephesi, Avrupa Birliği'ne Evet demeye hazırlanıyor" başlıklı haberinde Fransa'daki AB Anayasası tartışmalarını sayfalarına taşıdı. 
     "Fransa'nın ön cephesi" olarak tanımlanan yer, pek çok kez el değiştiren ve Avrupa kurumlarına ev sahipliği yapan Strasbourg'u da kapsayan Alsace bölgesi. 
     Haber şöyle devam ediyor 
     "Alsace, Fransa ile Almanya arasında 1870'den sonra 75 yıl boyunca dört kez gidip geldi. Ancak bu deneyim Alsace halkını, Avrupa Birliği'nin kurulmasına katkıda bulunma konusunda daha kararlı kıldı. 
     "Souffelweyersheim belediye başkanına göre, hem sol hem de sağ kesim daha güçlü bir Avrupa'dan yana. Fakat Hayır kampanyasını düzenleyenlerin Mayıs ayında Avrupa Birliği anayasası'nı oylayacak Fransa'nın geri kalanında giderek güçlenmesi, Alsace halkını endişeye sürüklüyor. " Financial Times, Alsace'tan bir top öğrencisinin görüşlerini de aktarmış haberinde 
     "Sorun şu ki, Chirac geçen seferden bir ders almışa benzemiyor. Fransız halkı da haliyle şöyle diyecek Geçen seferden bu yana değişmedin o yüzden bu kez seni cezalandıracağız." 
     
</TEXT>
</DOC>
