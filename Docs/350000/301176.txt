<DOC>
<DOCNO> 301176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/spor/spo05.html </URL>
<DATE> 2004/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Vikingler tekme tokat 
</HEADLINE>
<TEXT>


Dünya Kupası Grup Elemeleri'ndeki rakibimizin iki yıldızı Tomasson ile Rytter, Noel kutlama partisinde yumruk yumruğa birbirine girdi 

İRFAN KURTULMUŞ 


Barda kapıştılar 
A Milli Takımımız'ın, 2006 Dünya Kupası Elemeleri'nde aynı grupta yer aldığı rakibi Danimarka'da futbolcular arasında yaşanan kavga manşetlere taşındı. Vikingler'in Milan'da forma giyen yıldızı Tomasson ile Wolfsburg'ta oynayan Thomas Rytter'in noel kutlamaları sırasında yumruk yumruğa kapışması günün konusu oldu. 

Tükürükle başladı 
BAŞKENT Kopenhag'ta yer alan bir barda meydana gelen olayın Tomasson'un, Rytter'e tükürmesiyle başladığı iddia edildi. Rytter'in buna karşılık olarak arkadaşına yumruk attığı ve bir anda ortalığın karıştığı vurgulandı. Tomasson, alkolün etkisiyle böyle bir hata yaptığını söyleyip, özür diledi. 

Ölümden döndü 

ÇANAKKALE'DE Biga ile Harb-İş arasında oynanan A Gençler Ligi mücadelesinde, bir pozisyonda dili nefes borusunu tıkayan futbolcu, hastanede hayata döndürüldü. 16 yaşındaki Emrah Okur, girdiği iki mücadele sonrası yere düştü. Okur'un, düşme sırasında kafasını zemine çarpması sonucu, dili nefes borusunu tıkadı. Okur hastanede hayata döndürülebildi. 


</TEXT>
</DOC>
