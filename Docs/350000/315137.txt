<DOC>
<DOCNO> 315137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sonspo14.html </URL>
<DATE> 2005/02/14/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Aktuğ Malatyaspor karşısında çok iyi sonuç aldık... 
</HEADLINE>
<TEXT>

     Birinci Süper Futbol Ligi'nde, sahasında Malatyaspor'u 3-0 yenen Trabzonspor'da, kulüp başkanı Atay Aktuğ, rakipleri karşısında çok iyi sonuç aldıklarını söyledi. 
     Aktuğ, aldıkları sonuç kadar ortaya koydukları futboldan da memnun olduklarını belirterek, ''Oyuncularımız gayet iyi oynadılar ve oynanan futboldan ve sonuçtan çok memnunum'' dedi. 
     Ligde önlerinde Gençlerbirliği ile yapacakları karşılaşmanın bulunduğunu ifade eden Aktuğ, ''Gençlerbirliği maçına iyi hazırlanıp, umarım aynı sonuçla sahadan ayrılırız. Şampiyonluk şansımızı kovalamamız için bu maçtan da 3 puanla ayrılmak zorundayız'' diye konuştu. 
     Yeni transfer Szmykowiak'ın iyi bir futbolcu olduğunu kaydeden Aktuğ, ''Ancak şu an tam olarak hazır değil. İleride takıma daha fazla katkı sağlayacağına inanıyorum'' dedi. 
     Karşılaşmanın hakemi Yunus Yıldırım'ın genç bir hakem olduğunu da belirten Aktuğ, karşılaşmada sert bir mücadele olduğunu ancak hakemler hakkında konuşmak istemediğini söyledi. 
     
</TEXT>
</DOC>
