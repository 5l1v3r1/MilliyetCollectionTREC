<DOC>
<DOCNO> 314693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/son/sonsiy04.html </URL>
<DATE> 2005/02/12/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Şener 'Uzan, nakit ödeme önermedi' 
</HEADLINE>
<TEXT>

     Başbakan Yardımcısı Abdüllatif Şener, TMSF yetkilileriyle dün görüşen Genç Parti Genel Başkanı Cem Uzan'ın, 1 milyar dolar nakit ödemesi değil, fondaki varlıklarıyla ilgili yeni bir protokol önerdiğini söyledi. 
     Gazetecilerin sorularını yanıtlayan Şener, Cem Uzan'ın önerisiyle ilgili bir soruya karşılık, "TMSF ile görüştüğü doğru, ancak 'nakit ödeme yapayım' dememiş" şeklinde konuştu. 
     Abdüllatif Şener, Cem Uzan'ın hala Tasarruf Mevduatı Sigorta Fonu'nda TMSF bulunan varlıklarıyla ilgili kolaylaştırıcı bir protokol önerdiğini belirtti. 
     TMSF'nin bu öneriyi değerlendirdiğini vurgulayan Abdüllatif Şener, herhangi bir görüşe varılıp varılmadığı konusunda bir bilgi sahibi olmadığını ifade etti. 
     Uzan'ın teklifi Genç Parti Genel Başkanı Cem Uzan, dün yaptığı açıklamada Uzan Grubu'nun borçları ile ilgili olarak Tasarruf Mevduatı Sigorta Fonu'na TMSF 1 milyar dolar civarında ödemeyi içeren yazılı bir teklif sunacağını açıklamıştı. 
     Uzan, TMSF'nin Esentepe'deki merkez binasında TMSF Başkanı Ahmet Ertürk ve diğer yetkililerle görüşmesinin ardından anlaşmaya yaklaştığımızı umuyorum. Bir çözüme yaklaşıldığı inancındayım'' diye konuşmuştu. 
     Uzan, teklifin içeriğinde yaklaşık 1 milyar dolar civarında bir ödemenin olacağını kaydetmişti. 
     Konuyla ilgili detayları yazılı teklifi verdikten sonra açıklayacağını ifade eden Uzan, ''Bu ödeme bankalar için mi, grup şirketleri için mi yapılacak '' sorusuna, ''TMSF ile olan sorunun çözülmesi için'' yanıtını vermişti. 

     
</TEXT>
</DOC>
