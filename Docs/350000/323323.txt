<DOC>
<DOCNO> 323323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/magazin/mag03.html </URL>
<DATE> 2005/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
KÜLTÜR SANAT 
</HEADLINE>
<TEXT>



Borç batağında 
Hakkında 'sübyancılık'tan dava açılan eski pop kralı Michael Jackson, iflasın da eşiğinde. Jackson'ın tam bir 'para harcama hastası' olduğunu açıklayan iddia makamı, yıldızın 400 milyon dolar borcu olduğunu belirterek, hesaplarının incelenmesini istedi. 

'Metal Fırtına' 
KÜLTÜR SANAT 
'Çok satanlar' listelerinde üst sıralarda yer alan 'Metal Fırtına' kitabının yazarları, ilk imza günlerini bugün düzenliyor. Orkun Uçar ile Burak Turna, bugün saat 15.00'te Nautilus Megavizyon'da okurlarıyla buluşacak. 

Karpuz Kabuğu Gemiler'e bir ödül daha 
ANKARA Milliyet 
16. Ankara Uluslararası Film Festivali'ndeki Ulusal Film Yarışması'nın galibi, Ahmet Uluçay'ın yönettiği 'Karpuz Kabuğundan Gemiler Yapmak' oldu. Ezel Akay'ın imzasını taşıyan "Neredesin Firuze" ile Reha Erdem'in 3. filmi "Korkuyorum Anne" de pek çok dalda ödül aldı. 

Hitler kitabı 
Hitler'in çok yakın 2 yardımcısının, diktatörün günlük yaşamıyla ilgili olarak II. Dünya Savaşı sonrasında Moskova'da sorgulanmasıyla oluşturulan kitap, yakında piyasaya çıkacak. Hitler'in bilinmeyen birçok yönünü açığa çıkaracağı öne sürülen kitap, Sovyet lider Stalin tarafından hazırlatıldı. 

3. kez evleniyor 
DIŞ HABERLER 
İngiliz pop şarkıcısı Rod Stewart, 3. kez evlenecek. Halen Rachel Hunter ile boşanma davasının son aşamasında bulunan Stewart 60 , 5 yıldır birlikte olduğu iç çamaşırı mankeni Penny Lancaster'e evlenme teklif etti. Çift, bu yaz sonu ya da Noel'de, Stewart'ın Essex'deki evinde ya da Güney Fransa'da yapılacak bir düğünle evlenecek. 



</TEXT>
</DOC>
