<DOC>
<DOCNO> 321038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sonspo03.html </URL>
<DATE> 2005/03/05/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Avrupa liglerinde, ikinci yarılarda en ciddi kopma Türkiye'de yaşandı 
</HEADLINE>
<TEXT>

     Avrupa’nın 11 ligi içinde, ikinci yarılarda en ciddi kopma Türkiye’de yaşandı. 4 büyükler Fenerbahçe, Trabzon, Galatasaray ve Beşiktaş, ikinci devrede 90’lık bir galibiyet yüzdesi yakalarken, bu oran İngiltere’de yüzde 68, İspanya’da ise yüzde 60’ta kaldı. 
     
     52 puan topladılar 
     Süper Lig’de 2. yarının başlaması ile birlikte 4 Büyüklerö, takipçileri ile mesafeyi artırıyorlar. Kış tatilinin ardından geçen beş haftalık süreçte büyüklerden puan almayı başaran tek takım Samsunspor oldu. Tekrar edilecek Beşiktaş - Gençlerbirliği müsabakası hariç, 18-22. haftalar arası 19 maç yapan 4 büyükler, 17 galibiyet, 1 beraberlik ve 1 mağlubiyetle son 13 sezonun en iyi ikinci yarı başlangıcını yaptılar. En son 1991-1992’de 16 ve 20. haftaları arasında puan toplayan zirvenin sahipleri, bu yıl da 5 haftada hanelerine 52 puan yazdırdılar. 
     
     Avrupa’yı bile solladık 
     Dört büyüklerin performansı, diğer Avrupa liglerinde aynı pozisyondaki takımlarla kıyaslandığında açık farkla önde görünüyor. Fener, Trabzon, G.Saray ve Beşiktaş’ın ikinci yarıdaki galibiyet oranı yüzde 90’a yaklaşırken, Premier Lig’de Chelsea, M.United, Arsenal ve Everton, ikinci yarıda yüzde 68’de kaldılar. La Liga’da 26’ncı hafta sonunda ilk dörtte yer bulan Barcelona, Real Madrid, Villareal ve Sevilla ikinci yarıda yüzde 60’lık bir galibiyet oranı yakalarken, Serie A’nın zirvesini oluşturan Milan, Juventus, Inter ve Sampdoria dörtlüsü yüzde 63’le kazanıyor. 
     
</TEXT>
</DOC>
