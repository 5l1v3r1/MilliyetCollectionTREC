<DOC>
<DOCNO> 328017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/spor/spo20.html </URL>
<DATE> 2005/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Star ne yapıyor 
</HEADLINE>
<TEXT>


YAKAN TOP Nilay YILMAZ 


Hakan Şükür'ün Milli Takım'la ilişiğinin kesilmesinin ardından Ersun Yanal karşıtı, Hakan Şükürsever yayın yapmaya başlayan Star televizyonu ve gazetesi, bu konuda sınır tanımadıklarını Türkiye-Arnavutluk milli maçının olduğu gün bir kez daha kanıtladı. Cumartesi günü birçok gazete Türkiye Milli Takımı'na destek veren haberler yaparken, Star gazetesi futbolseverlere baş uçlarından ayıramayacakları bir armağan verdi Yıldız Futbolcular Serisi 1 
HAKAN. 
16 sayfalık bir Hakan Şükür güzellemesi olan kitapçık sayesinde, Hakan'ın futbol hayatının yanı sıra Coşkun Sabah dinlediğini ve Adana Kebabı'na bayıldığını da öğrendik... 
Şimdiye kadar bu konuya ilişkin sadece gözleri konuşan Hakan Şükür'ün pazar akşamı yayınlanan Telegol'de dili de çözüldü sonunda "Ben markayım, Star yayın grubunu yanıma çekmek gibi bir derdim olamaz, ben topuma bakarım. Atatürkçüyüm. Çocuklarımı Anıtkabir'e dahi götürdüm. Fethullah Gülen'i de çok severim. Her zaman hayır duasını almak isterim." Ulueren ise, bu haftaya ilişkin son cümlesiyle Hakan'ın ateşli savunucularından biri olduğunu bir kez daha gösterdi Hakan Şükür'ün kramponları olsa biz Gürcistan maçını alırız ama... 
Tamam kimsenin düşmanı değiliz. İyi topçuların yanındayız ve dahası husumetin karşısındayız. Ama bu yayın, bu kitapçık, bu Hakan güzellemesi ne ki Kaldı ki Hakan'ın bunlara ihtiyacı yok. Bu maç olmaz bi dahaki maça bakarız, puan ya da puanlar almaya gelir, gol ya da goller buluruz. Ve fakat Hakan Şükür'ün Milli takıma alınıp alınmama olayı Şükür futbolu bırakana kadar sürecek gibi gözüküyor. 
Ulueren haftaya şok iddia ve açıklamalarla bu konuyu tartışmaya ve tartıştırmaya devam edecekmiş... Off... 

Gol milyonlarca kişiyi bir anda ayağa kaldırabilen en güçlü afrodizyaktır. 
Johann Cruyff 


Haberiniz var mı 

2850 seyirci kapasiteli bir stadyuma sahip Finlandiya takımı Valkeakoski Haka, 90'lı yılların ikinci yarısında şu muhteşem seriyi yakalamayı başardı Şampiyon 1995 , küme düşüş 1996 , 
1. lige çıkış 1997 , şampiyon 1998, 1999, 2000 , UEFA kupası ilk turunda, 2. lige yükselen Union Berlin karşısında mağlubiyet 2001 . 

Dül dül nerede 
Red Kit Daum .. Uyuma Yıldırım .. 
Ziya Şengül - STAR 

Eee o zaman 
Ahmet Çakar Bu ülkeye yabancı manken geliyorsa, yabancı hakem neden gelmesin ayrıca Osman Tanburacı Ahmet senin dediğin olursa Futbol Federasyonu Başkanı da yabancı olsun. Yabancı hakem diyorsun ama hakemleri bizim kadar eleştiren başka bir basın da yok. Peki Ahmet, senin yerine yabancı birini getirirlerse ne yaparsın 
Ahmet Çakar Üzülürüm elbette Osman. 
3. Devre, Kanal D 

Nasıl yani 
Bıçakcı düzgün bir adam ama gücü ve yetkisi bir yere gelip tıkanıyor. Zaman zaman da uygulamalarla altını oyuyorlar. 
Erman Toroğlu - Hürriyet 

Biraz saygı lütfen 
Annem hakkında sarfettiğiniz cümleler Mersin Belediye Mezarlığı'nda yatan annemin kemiklerini sızlatmıştır. 
Erman Toroğlu, Aziz Yıldırım'a söylüyor - Hürriyet 

Çünkü istifa ediyorlar 
Beni biliyorsunuz. Ne federasyon, ne de hakemler hakkında konuşmamaya gayret ederim. 
Özhan Canaydın 

Acı ama gerçek 
Yönetim derken zaten bir kişi var. Yönetim Aziz Yıldırım. 
Necil Ülgen - Santra, CNN 

Balık hafızası 

22 Ekim 2000 Fenerbahçe Başkanı Aziz Yıldırım, 22 Ekim 2000 tarihli Türkiye gazetesinde çıkan, "Yıldırım'dan üçlü formül" başlıklı haber için, bir gün sonra Fenerbahçe kulübünün antetli kağıdı ve imzasıyla yolladığı açıklamada, "Sn. Daum'la ilgilenmemiz daha önceydi. Kokain içmekle suçlanan bir kişinin, büyük camiamızın başına getirileceğini yazmanız, sizin bir ayıbınız" demişti. Yıldırım, 24 Ekim 2000'de Fanatik gazetesinde yer alan demecinde de "Kokainci hoca almayız" açıklamasını yaparak, Daum'la ilgileri olmadığını ifade etmişti. 
12 Mart 2005 Ancak Yıldırım'ın bu sözlerinin üzerinden 2.5 yıl geçmişti ki, Fenerbahçe futbol takımının teknik direktörlüğüne Christoph Daum getirildi. Daum'lu Fenerbahçe, 2003-2004 sezonunu şampiyon tamamladı, bu sene de ligin zirvesinde ve şampiyonluğun en büyük adaylarından biri Yıldırım, Fenerbahçe Spor Kulübü Mali Kongresi'nde yaptığı konuşmada, sözleşmesi sezon sonunda bitecek Daum'la yola devam edeceklerini açıkladı. Basında çıkan haberlere göre önümüzdeki günlerde Daum'la sözleşme imzalanacak. 



</TEXT>
</DOC>
