<DOC>
<DOCNO> 307919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonyas13.html </URL>
<DATE> 2005/01/19/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Brad Pitt, "bekarlık hayatına" ısınıyor... 
</HEADLINE>
<TEXT>

     Eşi Jennifer Aniston ile boşanmaya karar veren ünlü aktör Brad Pitt bekarlık hayatına ısınıyor. Sanatçı, ''Oceans Twelve'' filmindeki rol arkadaşı ve sinemanın ''müzmin bekarı'' George Clooney'nin İtalya'daki malikanesinde moral toplayacak. 
     İngiliz dergisi New'un haberine göre, eşiyle yollarını ayırmaya hazırlanan Pitt, bekarlar dünyasının en çapkın isminin yanında eski günlerine dönmek için moral depolayacak. 
     ''Oceans Twelve'' filminin tanıtımı için gittikleri Japonya'da üzgün dostunu teselli eden Clooney, oyuncuyu Como Gölü kıyısındaki malikanesine davet etti. 
     Zor günlerinde Brad Pitt'e destek olan Clooney'nin yakın bir arkadaşı, ''George, zor günlerinde Brad'in en büyük destekçisi oldu. Hollywood'un en müzmin ve gözde bekarı sıfatıyla onu malikanesine davet etti. Brad'in bu kötü günlerinde yıpranmaması ve başını dinlemesi için evinin kapılarını açtı. Onlar çok iyi iki dost ve Clooney, Pitt için çok endişeleniyor'' dedi. 
     Brad Pitt ile Jennifer Aniston, 4.5 yıllık evliliğin ardından geçen hafta boşanacaklarını açıklamıştı. 
     
</TEXT>
</DOC>
