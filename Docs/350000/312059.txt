<DOC>
<DOCNO> 312059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sonsiy21.html </URL>
<DATE> 2005/02/03/ </DATE>
<TIME> 20.40 </TIME>
<AUTHOR>  </AUTHOR>
<HEADLINE>
Fransız Parlamento heyeti, TBMM'de... 
</HEADLINE>
<TEXT>

     TBMM Başkanı Bülent Arınç, Türkiye'nin AB üyeliği konusunda Fransa'da yapılacak referandumda Türkiye lehine karar çıkacağını söyledi. 
     Fransa Ulusal Meclis Başkanı Jean-Louis Debre ile gazetecilerin sorularını yanıtlayan Arınç, ''Türkiye'nin üyeliği konusunda Fransa'da yapılacak referandumdan hayır sonucu çıkabilir mi, böyle bir sonucu nasıl yorumlarsınız '' sorusuna, Türkiye'nin, AB üyeliği konusunda bir ayrıcalık ve imtiyaz peşinde olmadığını belirterek, ancak Türkiye'ye karşı bir ayrımcılık yapılmasını da istemediklerini ifade etti. 
     AB'ye daha önce üye olan ülkelere eşit olarak uygulanan prosedürün Türkiye'ye de uygulanması gerektiğini anlatan Arınç, şöyle konuştu 
     ''Fransa'da daha önce 1972 ve sonraki yıllarda bilebildiğim kadarıyla İrlanda, Danimarka ve İngiltere için, başka ülkelerde de referandum yapılmış olabilir. Fransa Meclisi'nin bu kararı daha sonra Senato'ya gidecek. Meclis ve Senato daha sonra bunu birlikte oylayacak. 1 Şubat'ta Fransa Meclisi'nde alınan kararın esası budur. Eğer bu yasalaşırsa, referandum Romanya, Bulgaristan, Hırvatistan için uygulanmayacak ama Türkiye'nin katılımı için uygulanacaktır. AB Anayasası için yapılacak referandumu bir kenara bırakarak söylüyorum Türkiye için referandum, katılım sözkonusu olduğunda yapılacaktır. Bu da bugün değil ileride olacak. Bu süre içinde Türkiye ve Fransa'da olumlu yaklaşımlar olacağına inanıyorum. Yapılacak referandumdan, Türkiye lehine bir karar çıkacaktır.'' Fransa Ulusal Meclis Başkanı Debre de aynı yöndeki bir soruyu yanıtlarken, AB'nin sınırları ve yapısıyla ilgili durumlarda referandum yapılmasının gelenek olduğunu belirterek, ''Ben böyle bir sürecin olmasından dolayı memnunum. Günü geldiğinde bu konuda Fransız halkı bilerek kararını verecektir. Önemli olan geçirilen aşamalardır. Türkiye aşamalara sadık kalarak, hangi aşamada ne yapılması gerekiyorsa onları yapmalı'' dedi. 
     
     DEBRE ''BİZ SİZİ, SİZ DE BİZİ DİNLEMELİSİNİZ'' 

     TBMM Başkanı Bülent Arınç, Türkiye'nin AB üyeliği konusunda Fransa'da tartışmalar yaşanmasını normal karşıladığını, ancak tartışan kesimlerin önemli bölümünün Türkiye'yi tanımadan bir takım argümanlar geliştirdiğini belirterek, ''Fransa kamuoyunun gözündeki Türkiye ile şu anki Türkiye birbirinden tamamen farklıdır'' dedi. . 
     Fransa Ulusal Meclis Başkanı Jean-Louis Debre ve TBMM Başkanı Bülent Arınç, heyetlerarası görüşmenin ardından basın açıklaması yaptı. 
     Arınç, görüşmelerde, çok yönlü ikili görüşmelerin yanı sıra Türkiye-AB ilişkilerini de ele aldıklarını belirterek, heyete AB uyum çalışmaları kapsamında gerçekleştirilen reformlar konusunda ayrıntılı bilgi verdiğini söyledi. Görüşmede, reformları hızla hayata geçirmek ve kısa sürede Avrupa ailesinin parçası olma kararlılığını anlattığını, Türkiye'nin tarihte ve bugün Avrupa'nın ayrılmaz parçası olması yanı sıra Avrupa uygarlığının ve kültürel mirasının en önemli temsilcisi olduğunu anlattığını kaydeden Arınç, Atatürk'ün kurduğu Cumhuriyet'in geçirdiği devrimlerle 80 yılda batılı değerleri benimsediğini ve modernleşmeyi gerçekleştirdiğine dikkati çektiğini bildirdi. 
     ''Fransa'nın Türkiye-AB ilişkilerinde yeri özeldir'' diyen Arınç, AB ile ilişkilerin önemli aşamasını oluşturan Gümrük Birliği katılım kararının Fransa'nın dönem başkanlığı sırasında alındığını hatırlattı. 1999 yılındaki Helsinki Zirvesi'nde Türkiye'nin adaylığının tescilinde Fransa'nın verdiği desteğin önemine işaret eden Arınç, ''Üyelik sürecinde diğer aday ülkelere uygulananlardan farklı bir mumaleye tabi tutulmak istemediğimizi, ancak ayrıcalık da istemediğimizi vurguladım'' dedi. 
     Fransa basını aracılığıyla Fransız halkına bir mesaj iletme istediğini dile getiren Arınç, konuşmasını şöyle sürürdü 
     ''Fransa'da AB üyeliği konusunda tartışmalar yaşanıyor. Ben bunu normal karşılıyorum. Ancak tartışan kesimlerin önemli kısmı, Türkiye'yi tanımadan bir takım argümanlar geliştiriyor. Fransa kamuoyu gözündeki Türkiye ile şu anki Türkiye birbirinden tamamen farklıdır. Bazı gazetelerin kullandığı Türkiye imajı ve sembolleri, bizi temsil etmiyor. Maalesef Türkiye, çok yanlış bir zeminde tartışılabiliyor. Bu yüzden Fransa halkının bizi daha yakından tanımasını ve doğrudan bilgi almasını istiyoruz. Birarada yaşayacak iki halkın birbirini yakından tanıması en doğal hakkıdır. Türkiye'nin AB üyeliği tarihin akışına, medeniyetlerin ilişkisine ve dünya siyasetine etki edecek derecede önemlidir. Bu yüzden her şeyi sağlıklı değerlendirmek, duygulara ve tarihten gelen yanlış yorumlara kapılmamak gerekir.'' Debre başta olmak üzere delegasyonunun iyi niyetli, anlamak isteyen ve diyalog arayan tavrını görmenin kendilerini memnun ettiğini ifade eden Arınç, bugünkü görüşmenin çok önemli gelişmelere vesile olması ve bundan sonraki ilişkilerin büyük ivme kazanacağını inancını dile getirdi. 
     
     ''SORULACAK SORULARIMIZ VAR...'' 

     Fransa Ulusal Meclis Başkanı Debre de görüşmeyi çok sayıda basın mensubunun izlemesini ve seyahatlerinin uyandırdığı ilgiyi anlayamadığını belirterek, ''Ziyaretimiz çok normal. Siz AB'ye girmek istediğinizi ifade ediyorsunuz. Pek tabii Fransız temsilciler buraya gelip sizi dinlemek isterler. Aksi olsaydı bu tereddüt uyandırırdı'' dedi. 
     71 milyon nüfuslu bir ülkenin ''AB'ye girmek istiyorum'' demesine kendilerinin ilgi göstermemesinin mümkün olamayacağını kaydeden Debre, şöyle konuştu 
     ''Biz sizi, siz de bizi dinlemelisiniz. Türkiye, bir müzakere sürecine giriyor ve bu süreç, belli bir süre sonra Türkiye'nin ortaklığı ile neticelenir. Pek tabii, Fransız kamuoyunda bazı sorular beliriyor. Çünkü inşa etmek istediğimiz bir Avrupa var. Avrupa'nın sınırları nereye kadar gidecek, nerede duracak, böyle soruları kendimize sormamız son derece normal. Bizim inşa etmek istediğimiz AB'ye gerçekten katılmak için siyasi iradeye sahip misiniz Bunu da bilmek istiyoruz. Size sorulacak sorularımız var. Reformlar başlattınız, bunun neresinde duruyorsunuz Çok önemli ve Türk toplumunun yapısını değiştirecek olan reformları, Türk toplumu verilen sürede kabul etmeye hazır mı Başka sorular da var Kıbrıs, insan hakları, Ermeni sorunu...'' Debre, Türkiye ve Fransa'nın ideoloji bakımından birbirlerine benzediklerini, her iki ülkenin referans noktasının Fransız İhtilali olduğunu belirterek, Atatürk'ün kendi çalışmalarında Fransız ihtilali filozoflarından esinlendiğini kaydetti. 
     Fransız devriminin filozoflarının kendilerine eleştirel düşünmeyi öğrettiğine işaret eden Debre, ''Bizim için önemli olan eleştirel düşünmektir ama buraya açık fikirli ve önyargısız geldik. Herkes kendi vicdanına göre karar verir. Ama biz konuşmayı, tartışmayı, birbirimizi anlamayı başarmış olarak buradan ayrılıyoruz. Bundan ötesi bizi ilgilendirmiyor'' dedi. 
     
     'TÜRKİYE-AB İLİŞKİSİ DUYGUSAL BİR İLİŞKİ DEĞİL. 

     TBMM Başkanı Bülent Arınç, Türkiye ile AB ilişkisinin duygusal bir ilişki olmadığını belirterek, ''Diskotekte tanışmış ve birbirini beğenmiş iki genç değiliz. 40 yıldan beri bir sözleşmeye dayalı olarak AB içinde yer almak istiyoruz'' dedi. 
     TBMM Başkanı Bülent Arınç ve Fransa Ulusal Meclisi Başkanı Jean-Louis Debre, heyetlararası görüşmenin ardından gazetecilerin sorularını yanıtladı. 
     Debre, Türkiye'nin AB üyeliği konusunda Fransa'nın referandum yapma kararının çifte standart olup olmadığı sorusuna karşılık, AB'nin tarihine bakıldığında ne zaman sınırlarında veya yapısında değişiklik sözkonusu olduğunda referandum yapıldığının görüleceğini söyledi. İngiltere'nin AB'ye katılması sozkonusu olduğunda da referandum yapıldığını hatırlatan Debre, şunları kaydetti 
     ''Bu bizim geleneğimizdir. Ben böyle bir sürecin olmasından memnunum. Gerçekten olsun. Bir süreç vardır. Bu süreç sonunda Türkiye'nin katılımı tam manasıyla gündeme geldiğinde, hiç olmazsa Fransız halkı bilerek, inanarak oyunu versin. Önemli olan geçirilen aşamalardır. Tüm aşamalara sadık kalmak lazım. Her aşamada ne yapılması gerekiyorsa onlar yapılsın. Böylece bu süreç bittiğinde biz dost kalalım.'' Debre, Kıbrıs ve Ermeni sorununun Başbakan Recep Tayyip Erdoğan ile görüşmesinde gündeme geldiğini belirterek, '' Bunlar Fransa'da sorun teşkil ediyor. Avrupa'yı inşa etmek sözkonusu olduğunda halkların kendi tarihleriyle barışık olması halinde her şey daha rahat işliyor dedim'' diye konuştu. 
     Türkiye'den önce başka ülkelerin üyeliği sırasında neden referandum yapılmadığı sorusuna Debre, sadece Avrupa sınırlarının genişlemesi için değil, yapısında değişiklik olduğu için de referanduma başvurulduğunu kaydetti. Debre, ''İngiltere'nin katılımında bizi tereddüde düşüren konulardan biri, Avrupa kıtasının yaşam tarzında farklılık yaratmasıydı. Coğrafi açıdan Güney Kıbrıs denildiğinde önemli bir değişiklik getirmiyor. Ama Türkiye'nin katılımında önemli bir farklılık olduğu için referandum gidilecek'' dedi. 
     Debre, bir başka soru üzerine, bir müzakere süreci geçirileceğini, bunun sonunda Fransızların kararını referandumda vereceğini yineleyerek, ''İstiyoruz ki katılım için tüm sorunlar ortadan kalkmış olsun. Tarih tarihtir. Ama madem ki amaç ileriye doğru bakmaktır, hep birlikte elele ileriye doğru yürümekte fayda var'' görüşünü ifade etti. 
     
     ''DİSKOTEKTE TANIŞMIŞ İKİ GENÇ DEĞİLİZ'' 

     Arınç, ''Sayın Debre'nin sorduğu soruları haklı sorular mı, Türkiye bu seçilen yolda ilerleyecek mi '' sorusuna, ''Dostlarımız bize her soruyu sorabilirler. Önemli olan bu dürüstlük ve samimiyete aynı ölçüde yanıt vermektir. Bugünkü görüşmede bunun örneğini verdik'' karşılığını verdi. 
     Sadece Fransa'da değil, Avrupa'nın her ülkesinde halk katında, siyaset ve entelektüeller içinde de farklı sebeplerle Türkiye'nin üyeliği konusunda olumsuz yaklaşımlar olmasının normal ve doğal olduğunu belirten ve Türkiye'de de oran olarak az da olsa AB üyeliğine olumsuz yaklaşan kesimlerin bulunduğuna dikkati çeken Arınç, bunun da normal ve doğal olduğunu vurguladı. 
     Arınç, ''Bizim AB ile ilişkimiz duygusal bir ilişki değil. Diskotekte tanışmış ve birbirini beğenmiş iki genç değiliz. 40 yıldan beri bir sözleşmeye dayalı olarak AB içinde yer almak istiyoruz. Önemli olan bu yolda Türkiye'nin kendisini iyi tanıtması, AB'ye katkısını ve alacağı katkıyı objektif olarak ortaya koymasıdır. Bu görüşmenin temelinde bu ilişkiyi en iyi şekilde anlamak yatıyor. Bunda da muvaffak olduk'' dedi. 
     
     ''AYRICALIK VE İMTİYAZ PEŞİNDE DEĞİLİZ'' 

     Arınç, ''Fransa'da yapılacak referandumda hayır sonucu çıkabilir mi, bundan çekiniyor musunuz ve böyle bir sonucu nasıl yorumlarsınız '' sorusuna şu karşılığı verdi 
     ''Sadece şundan çekiniyoruz Türkiye-AB ilişkilerinde Türkiye olarak bir ayrıcalık ve imtiyazın peşinde değiliz. Ama Türkiye'ye bir ayrımcılık yapılmasını da istemiyoruz. Bundan önce üye olan ülkelere hangi prosedür eşit olarak uygulanmışsa, Türkiye'ye de bu uygulanmalıdır. Fransa'da daha önce 1972 ve daha sonraki yıllarda bilebildiğim kadarıyla İngiltere, İrlanda ve Danimarka'ya, Avrupa'nın başka ülkelerinde referandumlar yapılmış olabilir. Fransa Ulusal Meclisi'nin bu kararı daha sonra Senato'ya gidecek. Daha sonra Senato ve Meclis bunu birlikte oylayacaktır. 1 Şubat'ta alınan kararın esası budur. Eğer bu yasalaşırsa Romanya, Bulgaristan ve Hırvatistan böyle bir referandumun konusu olmayacak. Sadece Türkiye için katılım sırasında böyle bir referandum yapılacak. AB Anayasası için yapılacak referandumu bir kenara bırakarak söylüyorum Türkiye için bir referandum yapılacaksa bu bugün değil, yarın değil, çok ileri bir tarihte olacak. Eminim ki bu sürede Türkiye'de de Fransa'da olumlu gelişmeler olacaktır. Eğer bir referandum yapılacaksa bunda Türkiye lehine bir karar çıkacaktır.'' 
     
</TEXT>
</DOC>
