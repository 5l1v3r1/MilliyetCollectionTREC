<DOC>
<DOCNO> 327183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/ekonomi/eko02.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Migros'ta kasasız alışveriş dönemi 
</HEADLINE>
<TEXT>


Migros, ürünü sepete koymadan cihazda okutacak ve çıkışta kredi kartıyla ödeme yapacak kasasız alışveriş sistemine geçti 

EKONOMİ SERVİSİ 

Migros, İstanbul Ataşehir ve İzmir Balçova'daki mağazalarında dünden itibaren 'kasasız alışveriş'i başlattı. Migros Genel Müdürü Aziz Bulgu, sektördeki rekabetin kendilerini daha iyi çalışmaya yönlendirdiğini, yeni uygulamanın da bunun bir parçası olduğunu söyledi. 
Aziz Bulgu, göreve geldikten sonra basınla ilk tanışma toplantısında Migros'un 2004 faaliyetleri, 2005 hedefleri ve kasasız alışveriş sistemi hakkında bilgi verdi. Bulgu, alışverişi kolaylaştırmak ve müşterileri teknolojinin yeniliklerinden faydalandırmak amacıyla hayata geçirilen kasasız alışveriş uygulamasında, ürünlerin sepete konmadan, sepete takılan cihazdaki optik okuyucuya okutularak ve çıkışta cihaz danışmaya teslim edilerek, kredi kartıyla ödeme yapılacağını söyledi. İlk etapta Migros'un İstanbul Ataşehir ve İzmir Balçova'daki mağazalarında pilot olarak başlatılan uygulama, nisanda İstanbul Bahçeşehir ve Ankara Migros mağazalarına da yaygınlaştırılacak. Uygulamadan öncelikle Migros Club üyeleri yararlandırılacak. Kasasız alışveriş sisteminden Ataşehir mağazasında aynı anda 20 müşteri yararlanabilecek. Kasasız alışverişte kullanılacak cihazların tanesinin 1.000 euro olduğunu belirten Bulgu, "Bunun maliyeti bizim için önemli değil" dedi. 

'Bu yıl hızlı büyüyeceğiz' 
Aziz Bulgu, Migros'un 2004'te yurtiçinde 1.9 milyar YTL ve yurtdışında da 493 milyon dolarlık ciro yaptığını belirterek bu yıl yurtiçinde 2.2 milyar YTL ve yurtdışında da 630 milyon dolarlık ciro hedeflediklerini söyledi. Bulgu, Migros'un 2004 konsolide faaliyet k rının 81.7 milyon YTL 61 milyon dolar , konsolide net k rının da 74.4 milyon YTL 55.4 milyon dolar olarak gerçekleştiğini kaydetti. 


</TEXT>
</DOC>
