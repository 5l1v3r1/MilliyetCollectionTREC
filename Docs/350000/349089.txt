<DOC>
<DOCNO> 349089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/son/sondun09.html </URL>
<DATE> 2005/06/05/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Saddam'ı yüzlerce itham bekliyor... 
</HEADLINE>
<TEXT>

     Irak'ın devrik lideri Saddam Hüseyin'i, yargı sürecinde yüzlerce itham bekliyor. 
     Irak Başbakan sözcüsü Leyt Kuba, düzenlediği basın toplantısında, Saddam hakkında 500 kadar ithamda bulunulabileceğini, ancak devrik liderin bunlardan yalnızca tamamen belgelere dayanan 12'sinden yargılanabileceğini söyledi. 
     Sözcü, Saddam'ın tüm suçlardan yargılanmasının zaman kaybı olacağını kaydetti. 
     Başbakan sözcüsü, Saddam'ın, aralarında Irak'ın kuzeyinde işlendiği iddia edilen suçların da bulunduğu birçok suçtan, gelecek 2 ay içinde yargılanmasının mümkün olduğunu da belirtti. 
     Saddam'ın bu zaman çerçevesi içinde yargılanmasına itiraz edilmemesi gerektiğini belirten sözcü, devrik liderin mümkün olan en kısa sürede yargılanmasının hükümetin görüşü olduğunu bildirdi. 
     
</TEXT>
</DOC>
