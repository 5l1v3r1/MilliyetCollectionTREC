<DOC>
<DOCNO> 304544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/guncel/gun90.html </URL>
<DATE> 2005/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Şansınızı nasıl artırırsınız 

"Ah be ben de şans olacaktı " ya da "Boş ver be abi, bizde şans ne gezer "ciler. Yılbaşı geçti, piyango hayali de suya düştü. Loto-toto vs.ye biz güzel zam da yapıldı, eskisi kadar çok oynayamayacaksınız. Eee, ne olacak şimdi Olacağı şu herkes kendi şansını kendi yaratacak. Dünyada her bir olguyu araştıran İngilizler, şansın nasıl artırılabileceğini araştırmışlar bu sefer de. Yapılması gerekenler şunlarmış... 
1 Fırsatları maksimuma çıkarmak Bu madde basit ve uygulaması kolay olanlardan. Yapılması gereken, loto toto, piyango, iddaa gibi "fırsatlardan" yararlanma. Mümkünse CHP'ye girmek, her zaman bol miktarda bulunan muhaliflerin arasına katılmak "ya tutarsa" diyerek partiyi allak bullak etmek. Tutarsa, birkaç sene malı götürmek. 
2 Etkileyici ve önemli kararları hep içgüdüyle almak Küçüklükten itibaren "gülme, oturma, bağırma, konuşma, yat zıbar, sen anlamazsın, aklın ermez" gibi direktiflerle ve "sen ne bilecen, büyüklerin bilir" gibi kesin yargılarla büyütülen bir toplum bireyi olarak hangi güdü içinizden gelir, bilemiyoruz. Eğitim kalitesi berbat bir sistemde, ezberlenip unutulan bilgilerle alınacak kararlardan daha iyi bir sonuca ulaşılabilir yine de. Yani gelin kaynana evine girdiyseniz, "hangi kaynanaya kendimi beğendireyim, hangisiyle kavga edeyim" kararını hiçbir kitap yazmaz, güdünüze başvurmanız gerekli. 
3 Geleceğin hep olumlu olacağını, iyi olacağını düşünmek Pollyanna İngiliz miydi Değildi, Türk hiç değil. Ali Kırca'nın ömrü tükendi "güzel haberlerde buluşmak umuduyla" diye diye. Bizce gelecek daha da kötü olacak. Tüm ekranlar gelin-kaynanalarla, yakında başlayacak olan acayip formatlarla anneleri değişecek iki aile gibi dolacak. Ceviz kabuğunu doldurmayacak konularla ömrümüz boşa geçip gidecek. 
4 Kötü talihlerini iyi şansa döndürebileceğine inanmak işler kötü gitse bile onun içinde olmayacaklarını düşünmek ve kontrolü ele almak Bu nasıl bir olgudur, anlamak mümkün değil. Çelik ki yeni albümü çıkmak üzere- bile kendini sıyıramaz böyle bir şeyde. Anlaşılması için bir örnek vermek şart Sayın Deniz Baykal, seçim yenilgisinden sonra yani işler kötüyken "CHP başarılıdır, bir önceki seçime göre oylarını artırabilmiştir" diyerek kötü giden işin içinde olmayabilmiş ve kontrolü ele almıştır. 
Eğer bu maddelerden bir anlam çıkarabiliyorsanız, "ben bunları yapıveririm kolayca" diyorsanız, şansınızı arttırabiliyormuşsunuz. Ve eğer artan bu şansınızla malı götürebilirseniz, bizi de hatırlarsınız artık. 

Taksim magandası taciz taktikleri Top5 

1 En az 10-15 kişilik gruplar halinde dolaşılır. Böylelikle hem taciz anında karambol yaratılır hem de kurbanı veya kurbanları korumaya yeltenen bir iki yiğit varsa saf dışı edilir... 
2 Kurban seçildikten sonra hissettirmeden etrafı 365 derece sarılır ve grup liderinin ağzından çıkacak "saldırın " komutu beklenir... 
3 Kameraların orada bulunmasının, dolayısıyla bütün ülkeye deşifre olma ihtimalinin bir önemi yoktur. Amaca giden yolda her türlü riski ve tehlikeyi göze almak gerekir. Bir de bunun üzerine taciz esnasında kameralara şempanze gibi sırıtılarak "görüldüğü üzere evrimimi henüz tamamlayamadım o yüzden bu ilkelliğim mazur görülmeli" mesajı verilir... 
4 Elle tacizle yetinilmeyip, bu sefer de kapalı mekanlarda eğlenenlere sözlü taciz başlatılır ve ardından "Burası Türkiye " sloganıyla bir şekilde duruma Milliyetçi hava verilmeye çalışılır... 
5 Cinsel doyuma ulaşılıp erkeklikle övünüldükten sonra bir sonraki yılbaşı beklenmeye başlanır... 



</TEXT>
</DOC>
