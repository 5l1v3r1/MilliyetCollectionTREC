<DOC>
<DOCNO> 304371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sonsiy09.html </URL>
<DATE> 2005/01/07/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Prof. Dr. Hurşit Güneş, CHP Genel Başkanlığına aday olduğunu açıkladı 
</HEADLINE>
<TEXT>

     ''Yeniden CHP Hareketi'' sözcüsü Prof. Dr. Hurşit Güneş, CHP Genel Başkanlığına aday olduğunu açıkladı. 
     CHP İstanbul İl Başkanlığı Konferans Salonu'nda basın toplantısı yapan Prof. Dr. Hurşit Güneş, bir süredir CHP'de gözlenen durumun gerek seçmenleri, gerekse partinin tabanını yürekten yaraladığını belirterek, şunları söyledi 
     ''Yıllardır seçmenlerimiz iktidar olamamanın sıkıntısını içlerine sindiremezken, şimdi bir de Genel Başkan Baykal ile Mustafa Sarıgül'ün birbirlerini şaibe ve yolsuzlukla suçlamasına şahit oluyor'' dedi. 
     Güneş, CHP'de gözlenen bu manzaranın mutlaka en kısa sürede aşılacağını belirtti. 
     Parti içinde ve ülkede yapılması gerekenlere ilişkin fikirlerini açıklayan Güneş, ''Bugün Türkiye'nin umutlarını tazeleme tarihi. Artık CHP'deki sorunların aşılması ve bir toplumsal dönüşüm hareketi başlıyor. Hem CHP'yi özüne döndüreceğiz, hem de çağdaş bir ülke ve adil bir toplum yaratacağız. CHP'de bugün itibariyle yeniden sol kimliğine kavuşma mücadelesi başlıyor'' diye konuştu. 
     Adaylığını açıklarken matematiksel hesap yapmadığını ifade eden Güneş, 30 yıldır CHP üyesi olarak en çok üzüldüğü dönemi yaşadığını söyledi. 
     Bir basın mensubunun, ''Partinin çeşitli kanatlarının 3. bir isim üzerinde uzlaşma için çalıştıkları belirtiliyordu. 3. isim siz olabilir misiniz '' şeklindeki sorusuna Güneş, şu yanıtı verdi 
     ''Hayır. Açıkçası Anadolu'dan herkes beni 3. isim olarak arıyor ama ben 1. isim olarak çıktım. Bunların 2'si de olmamalı. Dikkat ederseniz, şu anda 2 tane aday çıkmış durumda değil. 2 tane aday müsveddesi birbirlerinin arasında kavga ediyorlar. Partilimizi ve seçmenimizi üzüyorlar. İkisine de 'çekilin' diyorum. Çıkmayın aday.'' 
     
</TEXT>
</DOC>
