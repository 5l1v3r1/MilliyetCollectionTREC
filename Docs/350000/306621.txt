<DOC>
<DOCNO> 306621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sonyas26.html </URL>
<DATE> 2005/01/14/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Ve Huygens Titan'a indi 
</HEADLINE>
<TEXT>

     Avrupa Uzay Ajansı'na ESA ait Huygens sondası, Satürn'ün gizemli uydusu Titan'a güvenli bir iniş yaptı. 
     ESA yetkilisi David Southwood, Cassini aracından Noel'de ayrıldıktan sonra serüvenini tek başına sürdüren Huygens'in, Titan'a paraşütle indiğini, iniş yaptığı bölgenin yumuşak bir yüzey olduğunun sanıldığını söyledi. 
     Huygens, buzla kaplı Titan'ın karanlık atmosferine dalacak ve Güneş sisteminin bu esrarengiz cismine inecek. 
     1655 yılında Titan'ı kendi yaptığı teleskopla keşfeden Hollandalı Christiaan Huygens'in adını taşıyan araç, uzmanların dünyanın ilk zamanlarındaki atmosferini andırdığını düşündükleri Titan'ın benzersiz ortamını yerinde araştıran ilk araç olacak. 
     ESA yetkilisi Jean-Pierre Lebreton, ''Bu, zaman makinasıyla yolculuk gibi bir şey. Yeryüzünün 3,8 milyar yıl önceki koşullarını Titan'da bulacağımızı sanıyoruz'' dedi. 
     Huygens, 7 yıl önce Amerikan Cassini uydusuyla birlikte Dünya'dan yola çıkmıştı. 
     Titan'daki koşullar tam olarak bilinemediği için sondanın başına her şeyin gelebileceği ve bilim adamlarının bunu hiçbir zaman öğrenemeyebilecekleri belirtiliyor. 
     
</TEXT>
</DOC>
