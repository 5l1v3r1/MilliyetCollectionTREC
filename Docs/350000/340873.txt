<DOC>
<DOCNO> 340873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sondun34.html </URL>
<DATE> 2005/05/09/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
İran, 37 ton ham uranyımı gaza çevirmiş 
</HEADLINE>
<TEXT>

     İran 37 ton ham uranyumu, uranyum zenginleştirmede kullanılan gaza çevirdiğini açıkladı. 
     İran Atom Enerjisi Kurumu Başkan Yardımcısı Muhammed Saidi, bu işlemi uranyum zenginleştirme çalışmalarını askıya almadan önce geçen yıl yaptıklarını söyledi. 
     Saidi, "İsfahan’daki uranyum zenginleştirme tesislerinde, ’yellowcake’ uranyum oksit diye bilinen 37 ton katı uranyumun tamamını, tesislerdeki çalışmaları durdurmadan önce UF-4 gazına dönüştürdük" dedi. 
     UF-4, uranyum zenginleştirmede kullanılan, uranyumun işlenmiş bir biçimi. Düşük düzeylerde zenginleştirilmiş uranyumdan, nükleer reaktörlerde elektrik üretiminde yararlanılırken, daha fazla zenginleştirilmiş uranyum nükleer bomba yapımında kullanılıyor. 
     
</TEXT>
</DOC>
