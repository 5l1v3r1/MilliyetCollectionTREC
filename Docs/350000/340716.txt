<DOC>
<DOCNO> 340716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sonspo27.html </URL>
<DATE> 2005/05/08/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Birinci Süper Lig'de genel görünüm 
</HEADLINE>
<TEXT>

     Birinci Süper Futbol Ligi’nde 32. haftaya da lider Fenerbahçe’nin, 4 puan farklı liderliğiyle giriliyor. 
     35 golle sezonun en gollü 3. haftasının yaşandığı ligin bu 
     haftasında lider Fenerbahçe, olaylı maçta, düşme hattında yer alan Diyarbakırspor’u deplasmanda 2-0’lık skorla geçerek, puanını 77’ye çıkardı ve Galatasaray ile arasındaki 4 puanlık farkı korudu. Liderin en yakın takipçisi Galatasaray, sahasında Ankaragücü’nü 2-1 yenerek 73 puana yükselirken, 3. durumdaki Trabzonspor da Fatih’in 3 gol kaydettiği maçta, Konyaspor’a 4-2 üstünlük sağladı ve Galatasaray’ın 5 puan gerisinde üst sıralardaki mücadelesini sürdürdü. Galibiyet serisini sürdüren 4. konumdaki Beşiktaş ise bu kez de sahasında Samsunspor engelini 2-0’lık skorla geçti ve 64 puanla yerini korudu. Alt sıralardaki mücadelede İstanbulspor, deplasmanda Sakaryaspor’u 3-1 yenerek ligde kalma yolunda umutlanıp rakibini düşme hattına sokarken, Kayserispor ise deplasmanda Gaziantepspor’u 2-1 yenerek haftalar sonra düşme hattının dışına çıkmayı başardı. 6 maçı evsahibi, 3 maçı da deplasman takımlarının kazandığı 31. haftada, berabere biten maç olmadı. Gol krallığı yarışmasında, bu hafta 3 gol birden atan Trabzonsporlu Fatih, 28 golle ilk sırada yer alırken, bu futbolcuyu, 25 golle Fenerbahçeli Alex, 18 golle Galatasaraylı Hakan Şükür, 17 golle Büyükşehir Belediyesi Ankarasporlu Jaba, 16 golle Fenerbahçeli Nobre ve 15 golle de Konyasporlu Zafer Biryol izliyor. Ligde 31. hafta maçlarında alınan sonuçlar ve 32. haftanın programı şöyle 
     Büyükşehir Belediyesi Ankaraspor-Çaykur Rizespor...... 1 - 0 
     Galatasaray-Ankaragücü................................ 2 - 1 
     Trabzonspor-Konyaspor................................. 4 - 2 
     Diyarbakırspor-Fenerbahçe............................. 0 - 2 
     Gaziantepspor-Kayserispor............................. 1 - 2 
     Sakaryaspor-İstanbulspor.............................. 1 - 3 
     Denizlispor-Akçaabat Sebatspor........................ 4 - 2 
     Gençlerbirliği-Malatyaspor............................ 5 - 3 
     Beşiktaş-Samsunspor................................... 2 - 0 
     32. Hafta Malatyaspor-Denizlispor, Çaykur Rizespor-Trabzonspor, Kayserispor-Sakaryaspor, Galatasaray-Gençlerbirliği, Konyaspor-Diyarbakırspor, Samsunspor-Büyükşehir Belediyesi Ankaraspor, İstanbulspor-Beşiktaş, Akçaabat Sebatspor-Gaziantepspor, Ankaragücü-Fenerbahçe. 
     
</TEXT>
</DOC>
