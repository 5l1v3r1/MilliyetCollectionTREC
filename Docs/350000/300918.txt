<DOC>
<DOCNO> 300918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/son/sonspo20.html </URL>
<DATE> 2004/12/25/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Beşiktaş 89 - Türk Telekomspor 67 
</HEADLINE>
<TEXT>

     Türkiye Basketbol Ligi'nde Beşiktaş, Türk Telekomspor'u 89-67 yendi. 
     Karşılaşmaya pota altında Varda'yı iyi kullanarak başlayan Beşiktaş, Nedim ile Mouring'in de skora katkısıyla ilk çeyreği 28-14 önde geçti. 
     İkinci periyoda daha etkili başlayan Türk Telekomspor'da Umut, Deane ve Şemsettin'in sayıları farkın kapanmasına yetmedi. Oyunda Varda, Haluk, Nedim ve El Amin'in sayılarıyla tekrar üstünlüğü eline geçiren siyah-beyazlılar devreyi de 51-36 önde kapattı. 
     İkinci yarıya karşılıklı basketlerle başlanırken, Türk Telekomspor'un top kayıpları ve Beşiktaş'ın ise kötü şut yüzdesi skor dengesinin bozulmasını önledi. Siyah-beyazlılar üçüncü periyodu 65-52 önde tamamladı. 
     Karşılaşmayı başından sonuna önde götüren Beşiktaş, son periyotta da rakibine öne geçme şansı tanımadı ve Mouring ve Nedim'in sayılarıyla mücadeleden 89-67 galip ayrıldı. 
     Beşiktaş bu sonuçla 10. maçında 9. galibiyetini elde etti. 
     
     KÜNYE 
     
     
Salon BJK Akatlar. Hakemler Caner Kanan xx, Zafer Yılmaz xx, İsmail Keser xx. Beşiktaş El Amin xxx 15, Mouring xxx 20, Nedim xxx 14, Bekir xx 5, Varda xxx 18, Ellis x 1, Haluk xx 7, Tolga x 4, Murat x 3, Erkan x, Eren x 2. Türk Telekomspor Deane xxx 18, Şemsettin xx 8, Adem xx 5, İnanç xx 11, Davenport x 4, Stefanovic x 2, Umut xx 11, Serdar xx 8, Mutlu x, Murat x. 1. periyot 28-14. Devre 51-36 Beşiktaş lehine . 3. periyot 65-52. 5 faulle çıkanlar 33.39 Adem Türk Telekomspor , 36.18 Varda Beşiktaş . 
     
</TEXT>
</DOC>
