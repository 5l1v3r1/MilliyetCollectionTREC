<DOC>
<DOCNO> 339162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sondun24.html </URL>
<DATE> 2005/05/03/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
İran, Saddam Hüseyin'i öldürtecek mi 
</HEADLINE>
<TEXT>

     İran, desteklediği Iraklı siyasetçilerin Irak’ın devrik lideri Saddam Hüseyin’i kaldığı cezaevinde öldürtmeyi planladığı yolundaki iddiayı yalanladı. 
     İran Dışişleri Bakanlığı sözcüsü Hamid Rıza Asefi, Saddam’ın Ürdünlü avukatı Ziyad El Hasavne’nin "Hazım El Ubeydi adlı eski bir Iraklı hükümet yetkilisinin, Saddam Hüseyin’in savunma ekibini, ’Saddam’ı öldürmeden önce özel muhafızı olarak görev yapacak birinin İran’da eğitilmekte olduğu yolunda uyardığı" iddiasının doğru olmadığını söyledi. 
     Asefi, "Saddam uzun zamandır ölü. Öldürülmesine gerek yok" diyerek, İran’ın bu tür iddiaları "saçma" olarak nitelendirdiğini belirtti. 
     Iraklı ulusal güvenlik danışmanı Muvaffak El Rubai de bu iddiaların, Saddam Hüseyin’in başka bir ülkeye gönderilerek uluslararası mahkemede yargılanması için ortaya atıldığı görüşünü savundu. 
     
</TEXT>
</DOC>
