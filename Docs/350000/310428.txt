<DOC>
<DOCNO> 310428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/siyaset/siy06.html </URL>
<DATE> 2005/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Aylin Hanım'a 3 eşli delege şoku 
</HEADLINE>
<TEXT>



Mustafa Sarıgül'ün eşi Aylin Sarıgül, kurultay öncesinde tek tek delege eşlerini arayıp eşi için oy istedi. Sarıgül'ü en fazla şaşırtan olay, üç eşli bir delegeyle karşılaşmak oldu. "İlk duyduğumda şoke oldum" diyen Sarıgül, konuşma anını şöyle anlattı "Doğu delegelerinden birini aradım, hangi ildi hatırlamıyorum. 'Eşinizle görüşebilir miyim ' dedim. 'Hangisi ' dedi. Şoke oldum. 20 saniye kadar sustum. 'Nasıl yani' dedim. 'Bende üç tane var da' dedi. Donup kaldım. Susunca, 'Ben en iyisi en çok sevdiğimi vereyim' dedi. 'Öyle demeyin, bu sefer de diğerleri üzülmesin' dedim. Birini verdi, konuştum, desteklerini istedim. Diğerlerine de selam söyledim." Delege eşlerinden olumlu tepkiler aldığını bildiren Sarıgül, "Böyle bir şeyle karşılaşmamışlar. İlk kez hatırlandıklarını düşündüler, çok hoşlarına gitti" dedi. 



</TEXT>
</DOC>
