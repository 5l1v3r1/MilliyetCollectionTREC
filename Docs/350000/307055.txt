<DOC>
<DOCNO> 307055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/siyaset/siy04.html </URL>
<DATE> 2005/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'a Yunan övgüsü 
</HEADLINE>
<TEXT>


To Vima, Başbakan Erdoğan için, "Ilımlı İslamcı. Yabancı dil konuşmaz, sosyetik faaliyetten hoşlanmaz" diye yazdı 

ATİNA Milliyet 


Yunanistan'ın en etkin gazetesi To Vima, Başbakan Recep Tayyip Erdoğan'ın niteliklerini övdü. Gazete, tam sayfa yorumunda Erdoğan'ı, "ılımlı islamcı", "ciddi ve az konuşan, "kendine h kim" olarak niteledi. Gazete Erdoğan için şu yorumu yaptı "Yabancı dil konuşmaz, sosyetik faaliyetlerden hoşlanmaz, çocukluğunda İstanbul sokaklarında simit satmış, şimdi Türkiye'yi dış politikada başarıdan başarıya koşturuyor, Kasım 2002'de seçimleri kazandıktan sonra kendisine çekinceli bakanlar şimdi, başarılarının nedenini izah edemiyorlar, bu başarılar büyük ölçüde şahsidir." 
To Vima ayrıca Alman Hıristiyan Demokrat lider Angela Merkel'in bir demecine de atıfta bulundu. Gazete, "Türkiye'nin AB üyeliğinin yeminli düşmanı Merkel bile Erdoğan için ne istediğini bilen tek Avrupalı lider tanımlamasını yaptı" ifadesini kullandı. 



</TEXT>
</DOC>
