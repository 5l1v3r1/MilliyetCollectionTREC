<DOC>
<DOCNO> 330660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sondun04.html </URL>
<DATE> 2005/04/06/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
Nobel ödüllü yazar Saul Bellow yaşama veda etti 
</HEADLINE>
<TEXT>

     Modern toplumda bireyin yaşadığı çatışmaları ironik bir üslupla ele alan, Nobel ödüllü ünlü Amerikalı yazar Saul Bellow, 89 yaşında yaşama veda etti. 
     II. Dünya Savaşı'ndan sonraki dönemde ortaya çıkan ve aralarında Bernard Malamud, Philip Roth gibi isimlerin olduğu Yahudi yazarlar kuşağının en tanınan üyesi olan Bellow, ''Humboldt's Gift'' kitabıyla 1975 yılında Pulitzer ödülünü aldı. 
     1976 yılında Nobel Edebiyat Ödülü'nün de sahibi olan Bellow, ''Adventures of Augie March'', ''Herzog'' ve ''Mr. Sammler's Planet'' romanlarıyla, 3 kez Ulusal Kitap Ödülü'ne layık görülen ilk yazar oldu. 
     Saul Bellow, 1915 yılında Kanada'nın Quebec kentinde doğdu. Daha sonra ailesi ile birlikte Amerika'ya göç eden Saul Bellow, Chicago ve North Western üniversitelerini bitirdi. Amerikan edebiyatına ''kahraman olmayan kahramanları'' kazandıran yazar olarak bilinen Bellow, ''Encyclopedia Britanica''nın yazı kadrosunda da yer almıştı. 
     
</TEXT>
</DOC>
