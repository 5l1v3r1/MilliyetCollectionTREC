<DOC>
<DOCNO> 320227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/spor/ydilmen.html </URL>
<DATE> 2005/03/03/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
15 dakikalık çeyrek final 
</HEADLINE>
<TEXT>



Fenerbahçe ve Kayseri açısından yarı final hesapları 15. dakikada bitti... Bu yıl uzun süre kazanamadığı Türkiye Kupası'nı isteyen Fenerbahçe, lig kadrosuyla oyuna başladı, belli ki iyi konsantre olmuştu, maçı da ciddiye alıyordu. Kayserispor açısından ise Fenerbahçe'ye elenmeleri fazlasıyla üzücü olmayacaktı. Zaten akşam saat 20.15'te de tur belli olmuştu. Bu dakikadan sonra maçın ciddiyeti kayboldu. Hatta Daum'un da... 
Oyuna ikinci yarıda üç değişiklikle başlarken, giren oyuncuları fizik açıdan ve maç temposu olarak sahaya sürmesi ne kadar doğruysa, üçünü birden kullanması tartışılır. Muhtemel bir sakatlık ya da kırmızı kartta, Rüştü de dahil büyük sıkıntı yaşanabilirdi. 

Olumlu puan 
Fenerbahçe her maça iyi konsantre oluyor. Bu gelecek haftalar için olumlu... Fenerbahçe'nin Avrupa Kupaları'nda çarşamba maçlarına aynı kadroyla çıkması da doğruydu... Maç ritmini korumak için... 
Anelka'nın 90 dakika sahada kalması da doğru... Daum, oyuncusunun fiziki eksiğini 90 dakikada oynatarak çözmeye çalışıyor. 
Fenerbahçe savunmanın özellikle göbeği rakip forvet oyuncuları kaleye kesinlikle döndürmüyor. Hem çok ciddi oynuyorlar, hem de basit oynuyorlar. 
Uzun süredir izleme şansı bulamadığımız Metin Tokat, rahat maçı çok iyi götürdü, önemli derbiler için "Ben de varım" dedi. 



</TEXT>
</DOC>
