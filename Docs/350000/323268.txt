<DOC>
<DOCNO> 323268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sontur33.html </URL>
<DATE> 2005/03/12/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Birlikte alkol aldığı arkadaşının ölümüne neden oldu... 
</HEADLINE>
<TEXT>

     Kilis'te bir kişi, birlikte alkol aldığı arkadaşının ölümüne neden oldu. 
     Edinilen bilgiye göre, Osman Uygur ve Mehmet Ö, Eşref Kasteli Caddesi'ndeki işyerinde birlikte alkol aldı. İki arkadaş daha sonra motosiklete binerek işyerinden ayrıldı. Osman Uygur'un kullandığı motosikletin üzerindeyken tabancayla havaya ateş eden Mehmet Ö, elinden yaralandı. 
     Mehmet Ö'nün Kesik Minare Sokak'ta yaralı elini kontrol etmek istediği sırada tetiğe dokunması üzerine tabanca ateş aldı ve namludan çıkan mermi Osman Uygur'a isabet etti. Osman Uygur, Kilis Devlet Hastanesi Acil Servisi'nde hayatını kaybetti. 
     Mehmet Ö'nün gözaltına alındığı, olayla ilgili soruşturmanın sürdürüldüğü kaydedildi. 
     
</TEXT>
</DOC>
