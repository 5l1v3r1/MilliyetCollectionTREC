<DOC>
<DOCNO> 309795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/yazar/asik.html </URL>
<DATE> 2005/01/27/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Asker konuşunca 
</HEADLINE>
<TEXT>


Kara Kuvvetleri Komutanı Yaşar Büyükanıt, Kıbrıs'tan dünyaya mesaj veriyor 
- Kalıcı anlaşma olmadan buradan tek asker dahi gitmeyecektir... 
Demokrasiyi ancak asker sesi duyunca anımsayan zevat homurdanıyor 
- Bu ülkede hükümet yok mu Bırakın bunları siyasiler söylesin. Asker neden kendini hükümetin yerine koyuyor 
CHP Genel Başkan Yardımcısı Onur Öymen'in dünkü sözleri, bu sorulara da cevap niteliğinde 
- Bu konuda tavır alması gereken organ hükümettir. Ancak hükümet bu konuda tavır almadığı için TSK konuşmak zorunda kalıyor... 
Hükümet tavır almak bir yana, taviz sinyali veriyor. 
Atina'da yayımlanan "Etnos" gazetesi, iki hafta önce Erdoğan'ın Davos'ta asker tavizi vereceğini yazdı, hükümetten görebildiğimiz kadarıyla bu haberlere ilişkin bir yalanlama çıkmadı... 
Orgeneral Büyükanıt'ın sözleri, aynı zamanda Başbakan Erdoğan'a Davos öncesi uyarıdır. Onun Davos'ta yapacağı pazarlıkta Kıbrıs'la ilgili asker çekme sözü vermesinin önünü kesmeye yöneliktir. 
Genelkurmay İkinci Başkanı Orgeneral İlker Başbuğ'un, dün Kıbrıs'ı AB ile ilişkilerde engel görenlere yönelik uyarısı da önemlidir. 
Kıbrıs'ı vermek Türkiye için bir "verme süreci" nin başlangıcı olur. Memleketin sağı solu teker teker elden çıkar. Asker bunu biliyor. Bilmeyenlere hatırlatmak istiyor. 

Irak işgalinde ölenlerin sayısı 110 bini bulmuş. 
Bu durumda George Bush, Ortadoğu'nun tsun - abi'si sayılır 
Akif Kökçe 

Mumcu'yu an - ma Uğur Mumcu'nun öldürüldüğü 24 Ocak ile Prof. Muammer Aksoy'un öldürüldüğü 31 Ocak tarihleri arası "Adalet ve Demokrasi Haftası" olarak değerlendiriliyor, çeşitli etkinlikler düzenleniyor. Bu cümleden olarak, Bakırköy Belediyesi dün akşam 19.30 - 22.00 arasında Cumhuriyet Meydanı'nda bir anma etkinliği düzenledi. Ancak Bakırköy Kaymakamlığı, "illegal gruplarca provoke edilebileceği" gerekçesiyle anma etkinliğine izin vermedi. 
Soru Devlet güçleri, bir anma etkinliğini koruyamayacak kadar aciz mi 

THY kendine dakik TRT mensubu Kemal Güngördü, 19 Ocak günü, 17.00 uçağı ile İstanbul'dan Ankara'ya uçmak üzere Taksim'den saat 16.00'da kalkan Havaş otobüsüne bindi. Yolda gecikme olduğu için havalimanındaki bankoya uçağın kalkışından tam 18 dakika önce vardı. 2 dakika geç kaldığı için uçağa alınmadı. 38 milyon lira fark ödeyerek 17.30'daki uçağa transfer oldu. Sonra ne mi oldu 17.30 uçağı tam 45 dakika rötarla havalandı. Yolcunun iki dakikalık gecikmesi için 38 milyon lira ceza kesen THY, bir özür bile dilemedi. 

Baykal gitsin de... BBC tarafından dünya çapında yapılan ankette ortaya çıktı... ABD Başkanı Bush'a en yoğun tepkiyi gösteren ülke Türkiye. Bizim halkın yüzde 82'si Bush rejimine tepkili. Türk halkı, medya yalakalarının onca çabasına rağmen, yıldızların ötesinden ilham aldığını söyleyen Bush adlı meczuba kanmıyor. Ona karşı isyank r. 
Bu tepki CHP'nin politikalarıyla uyuşuyor. 
CHP ağır aksak da olsa geleceğe doğru olumlu puanlar kazanıyor... 
AKP'nin "Amerika ile ilişkiler her şeyin üzerindedir" diye seslendirdiği politika halkın çizgisini temsil etmiyor. 
CHP'nin ulusalcı çizgisi AKP'nin manevra alanını daraltıyor... 
CHP içindeki dalgalanmalar da tam bu dış gelişmelere rastlıyor. 
Bir kısım zevat "Baykal gitsin, başkası gelsin" derken aslında "CHP ulusalcı politikalardan vazgeçsin" demek istiyor. 
CHP'de Baykal gitsin... Ama yerine daha ulusalcı bir isim gelecekse gitsin... Partiyi ABD'nin istediği çizgiye çekecek birine teslim olmamalı CHP... Partinin güncel görevi ülkenin Kıbrıs, AB ve Irak konularında ulusal kayba uğramasını önlemektir. 

Kule City gitti Konya'da 42 katlı alışveriş merkezine "Kule City" adı verilmesi, duyarlı yurttaşların kanına dokunmuştu. Selçuk Üniversitesi Türkçe Topluluğu da bu adlandırmayı mesele yaptı. İnternette kampanya açtı. İmza topladı. Sonuç mu Alışveriş merkezinin adı "Kule Site" olarak değiştirildi. Gerçi "Site" de yabancı sözcük. Ama daha az yabancı. Türkçe yolunda mücadeleye devam... 

Sarıgül Baykal'a, Baykal da Ecevit'e "uzun ömürler" dilemiş. 
Bazıları da tutmuş, "sol öldü" diyor... 

CHP'li Kemal Kılıçdaroğlu'nun mal varlığını açıkladığı internet sitesini çökertmişler. Hırsızın biri yapmıştır... 
Haldun Ertem 



</TEXT>
</DOC>
