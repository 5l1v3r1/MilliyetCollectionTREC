<DOC>
<DOCNO> 347281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sonyas03.html </URL>
<DATE> 2005/05/30/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Yaşlı kadın sayısı erkeklerin 2.5 katı 
</HEADLINE>
<TEXT>

     İbrahim OKUMAMIŞ DHA 

      DÜNYADA genç nüfusu ile birçok ülkeyi geride bırakan Türkiye'de erkek nüfusun sayısı azaldı, kadınların ömrü uzadı. Erkek egemen bir toplum olarak bilinen Türkiye'de kadın nüfus sayısı erkekleri geçti. 
     Nüfus ve Vatandaşlık İşleri Genel Müdürlüğü verilerine göre Türkiye'nin yaşayan nüfusu 70 milyon 781 bin 568. Kayıtlara göre, nüfusun 35 milyon 511 bin 397'sini kadınlar, 35 milyon 270 bin 171'ini de erkekler oluşturuyor. Genç nüfusu ile Avrupa ülkelerini geride bırakan Türkiye'de 7 milyon 13 bin 120 kişi 20- 24 yaş grubunda yer alıyor. 15- 19 yaş grubunda 6 milyon 602 bin 431, 5- 9 yaş grubunda 6 milyon 581 bin 144, 10- 14 yaş grubunda 6 milyon 492 bin 501, 25- 29 yaş grubunda ise 6 milyon 281 bin 147 kişi yaşıyor. 
     Erkek nüfusu kadınlara oranla azalan Türkiye'de, kadınların yaşam süreleri de uzadı. Kadınların özellikle 50 yaşından itibaren erkeklerden daha uzun süre yaşadığı otaya çıktı. Resmi kayıtlarına göre, 90 ve üstü yaş grubunda kadınlar rekora imza attı. Türkiye'de 90 yaş ve üzerinde 400 bin 5 kadın yaşarken, erkeklerin sayısı 160 bin 639'da kaldı. İstatistiklere göre kadınların erkeklerden daha uzun ömürlü olduğunu gösteren yaş grubu kıyaslama rakamları ise şu şekilde belirlendi 
     50- 54 yaş grubunda 1 milyon 567 bin 119 kadın 1 milyon 4 bin 163 erkek, 60- 64 yaş grubunda 1 milyon bin 948 kadın 944 bin 848 erkek, 65- 69 yaş grubunda 888 bin 913 kadın 772 bin 292 erkek, 70- 74 yaş grubunda 709 bin 3 kadın 434 bin 723 erkek, 80- 84 yaş grubunda 285 bin 239 kadın 145 bin 449 erkek, 85- 89 yaş grubunda 218 bin kadın 105 bin 811 erkek yaşıyor. 90 yaş ve üzerinde ise 400 bin 5 kadın, 160 bin 639 erkekle bu oran 2.5 katı buluyor. 
     
</TEXT>
</DOC>
