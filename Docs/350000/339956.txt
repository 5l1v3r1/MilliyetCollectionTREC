<DOC>
<DOCNO> 339956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sontur22.html </URL>
<DATE> 2005/05/05/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Koreli rehbere, Türk rehber dayağı 
</HEADLINE>
<TEXT>

     Atilla MEMİŞ DHA 

      AFYONKARAHİSAR’ın Sultandağı İlçesi’ne bağlı Deriçi Beldesi’ndeki bir dinlenme tesisinde mola veren Japon turist kafilesinin Koreli rehber Doung Keunjoo'ın turistlere Türkiye’nin doğusunu Kürdistan’ olarak tanıttığını iddia eden Türk rehber İsmail Tunca tarafından turistlerin gözü önünde dövüldü. Koreli rehber Keunjoo, Türk rehber Tunca'nın kendisini aralarındaki para sorunu nedeniyle dövdüğünü, kendisini haklı çıkartmak için iftira attığını iddia etti. Jandarma ekiplerinin müdahale ettiği olayla ilgili gözaltına alınan Türk rehber Tunca, darp’ suçundan sevk edildiği adliyede tutuksuz yargılanmak üzere serbest bırakıldı. 
     İstanbul'dan önceki gün Türkiye turuna çıkan Japon turistler Afyonkarahisar’ın Sultandağı İlçesi'ne bağlı Deriçi Beldesi yakınlarındaki turistik dinlenme tesislerinde mola verdi. İddiaya göre, Japon turistlerin rehberliğini yapan Koreli Doung Keunjoo, Türkiye ile ilgili bilgi verirken Türkiye’nin Doğu ve Güneydoğu Anadolu Bölgesi'nden Kürdistan’ olarak söz etti. Bu sırada grubun Türk rehberi İsmail Tunca, Türkiye'nin bu bölgelerin Kürdistan’ olarak tanıtılmasına sinirlenerek Doung Keunjoo ile tartıştı, ardından Japon rehberi diğer turistlerin gözü önünde yumrukladı. 
     Japon turistlerin şaşkın bakışları arasında yaşanan dayak olayına çevredekiler tepki gösterdi. Çağrılan Sultandağı İlçe Jandarma Komutanlığı’na bağlı ekipler İsmail Tunca'yı gözaltına aldı. Sol gözü şişen rehber Keunjoo'un karakolda ifadesi alındı. Doung Keunjoo ifadesinde, Kürdistan’ dediği iddiasını reddederek, Türk rehber ile aralarında turistlerden alınan bahşiş ve para olayından dolayı tartışma çıktığını bu yüzden kendisini dövdüğünü ve kendisini haklı çıkartmak için iftira attığını iddia etti. 
     Türk rehber Tunca ise, Ben Japonca biliyorum. Bu rehberin kafiledekilere Türkiye’nin üniter yapısını yanlış olarak aksettirmesine çok sinirlendim. Türkiye'nin doğu bölgesinden Kürdistan’ olarak söz ediyordu. Rehber ayrıca Bunların peygamber olarak andıkları ve inandıkları kişi sargılar içinde gezen birisi’ diyerek Hz. Muhammed hakkında da ileri geri konuşuyordu. Kendime hakim olamayarak yumruk vurdumö dedi. 
     Doung Keunjoo, ifadesi alındıktan sonra otobüste bekleyen yaklaşık 50 turistin yanına götürüldü. İsmail Tunca ise adliyeye çıkartıldı. Tunca, savcılık tarafından tutuksuz yargılanmak üzere serbest bırakıldı. 
     

     
</TEXT>
</DOC>
