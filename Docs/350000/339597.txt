<DOC>
<DOCNO> 339597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonspo08.html </URL>
<DATE> 2005/05/04/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
İbrahim Kutluay, Yunanistan'da manşetlerde... 
</HEADLINE>
<TEXT>

     İbrahim Kutluay'a büyük onur. Yunanistan Basketbol Ligi takımlarından Panathinaikos'da forma giyen sporcumuz "En çok sevilen yabancı sporcu" anketinde birinci olarak komşu ülkede yine manşetlere çıktı. Yunan sporseverlerin büyük ilgi gösterdiğ Kutluay, Yunan halkının ve basketbol seyircisinden memnun olduğunu ifade ederek " Yunan halkı beni ve takımımı çok destekliyor. Ancak bu kadar çok sevildiğimi bilmiyordum" dedi. 
     
     'Katkımız büyük' 

     NBA'deki başarısız maceranın ardından eski takımı Panathinaikos'a dönen İbrahim Kutluay, iki ülkenin dostluğuna katkısının büyük olduğunu söyleyerek konuşmasına şu sözlerle devam etti, "Bazı fanatik seyircilerin dışında sporun ve bizim de olimpiyat ruhu gibi dostluğa katkımız büyük. Her maçımda bana hoş tezahüratlarda bulunuyorlar. Ben de onlara karşılık veriyorum. İki ülke arasındaki dostluğa yardımcı olmak istiyorum" şeklinde konuştu. 

     
</TEXT>
</DOC>
