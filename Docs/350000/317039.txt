<DOC>
<DOCNO> 317039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sonyas10.html </URL>
<DATE> 2005/02/20/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Zincirleme 'kuduz' faciası... 
</HEADLINE>
<TEXT>

     Almanya'da kuduz olduğu öldükten sonra anlaşılan bir kişinin akciğerinin nakledildiği kadın, tedavi gördüğü Hannover Tıp Fakültesi'nin yoğun bakım ünitesinde kuduzdan öldü. 
     Fakülte tarafından yapılan açıklamada, akciğer nakli yapılan kadının, dün aksam saatlerinde hayatını kaybettiği belirtildi. 
     Fakülte yetkilileri, kadının ABD'de denenen bir yöntemle tedavi edilmeye çalışıldığını, fakat kurtarılamadığını belirterek, aynı yöntemle daha önce ABD'de kuduz virüsü bulaşan 15 yaşındaki bir kızın başarıyla tedavi edildiğini, ancak bu kıza kuduz virüsünün organ nakliyle bulaşmadığını kaydettiler. 
     Kuduz olduğu öldükten ve organları 6 kişiye nakledildikten sonra anlaşılan 26 yaşındaki kadına, virüsün Hindistan'da bulaştığı tahmin ediliyor. 
     Kalp krizinden ölen kadının organlarının nakledildiği kişilerden ikisinin durumunun kötü olduğu belirtildi. 
     
</TEXT>
</DOC>
