<DOC>
<DOCNO> 308523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sontur47.html </URL>
<DATE> 2005/01/22/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Yol vermeme kavgasında 4 kişi yaralandı 
</HEADLINE>
<TEXT>

     Adana'da kına gecesi dönüşü araçların birbirine yol vermemesi yüzünden çıkan kavgada, 4 kişi yaralandı. 
     Emniyet Müdürlüğü yetkililerinden alınan bilgiye göre, Fevzipaşa Mahallesi'ndeki kına gecesinden dönen Başarı Koca'nın 25 kullandığı 01 PT 397 plakalı kamyonet, Vefa Caddesi'nde hızla önünden geçen ve sürücüsünün kimliği tespit edilemeyen 01 HN 9 plakalı otomobile çarpmamak için kaldırıma çıktı. 
     Kazanın ardından otomobilden inen kimliği belirsiz kişilerle kamyonette bulunan damat Ömer Bayram Çelik 28 , Hüseyin Yılmaz 55 , Gökhan Yılmaz 25 ve Başarı Koca arasında tartışma çıktı. 
     Tartışmanın büyümesi üzerine, otomobilde bulunanlardan bir kişi, tabancayla Gökhan Yılmaz, Başarı Koca ve Hüseyin Yılmaz'ı ayaklarından yaraladı. Kavga sırasında, damat Ömer Bayram Çelik de kolundan bıçakla yaralandı. Yaralılar, ambulansla Adana Devlet Hastanesi'ne kaldırıldı. 
     Olayın ardından otomobille kaçan saldırganların kullandığı araç, İsmetpaşa Mahallesi'nde terk edilmiş olarak bulundu. 
     Yetkililer, saldırganların yakalanmasına çalışıldığını bildirdiler. 
     
</TEXT>
</DOC>
