<DOC>
<DOCNO> 324394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/soneko25.html </URL>
<DATE> 2005/03/17/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Rusya'nın karlı petrol rezervi 2015-2017 yıllarında bitecek... 
</HEADLINE>
<TEXT>

     Rusya Doğal Kaynaklar Bakan Yardımcısı Anatoliy Temkin, Rusya'nın makul ve karlı petrol rezervinin 2015-2017 yıllarında tükeneceğini söyledi. 
     Temkin, Rusya'nın yeraltı kaynaklarıyla ilgili yasa tasarısı hakkında gazetecilere yaptığı açıklamada, ''Yapılan incelemeler makul ve karlı petrol rezervlerin 2015-2017 yıllarında tükeneceğini gösteriyor. Hazırladığımız yasa tasarısı, petrol üretimi ve yeraltı kaynaklarının rasyonel kullanımı arasındaki açığı kapatacak'' diye konuştu. 
     Hazırladıkları yasa taslağında stratejik önemi olan kaynakların geliştirilmesi ihalelerine yabancı firmaların katılımının yasaklandığını belirten Temkin, ''Ancak bu kaynakların geliştirilmesi projesinde şu anda yer alan firmalar için kaygılanacak bir durum yok. Yasa önceki anlaşmaları kapsamıyor'' dedi. 
     Bu arada, Rus Hükümeti Bakanlar Kurulu'nun bugün yaptığı toplantıda yasa tasarısını kabul etti. Hükümet doğal kaynakların korunmasıyla ilgili yasa tasarısı üzerindeki çalışmaları 17 Nisan'a kadar tamamlayarak Rus Parlamentosu'nun alt kanadı Duma'ya gönderecek. 

     
</TEXT>
</DOC>
