<DOC>
<DOCNO> 320653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sondun37.html </URL>
<DATE> 2005/03/04/ </DATE>
<TIME> 19.31 </TIME>
<AUTHOR>  </AUTHOR>
<HEADLINE>
Bush, Suriye'nin Lübnan'dan kısmen çekilme fikrini reddetti 
</HEADLINE>
<TEXT>

     ABD Başkanı George Bush, Suriye Devlet Başkanı Beşşar Esad'ın yarın açıklaması beklenen, ''Lübnan'daki askerlerini kısmen çekme'' fikrini reddetti. 
     Suriye'nin, Lübnan'dan çekilme sorunu konusunda uzlaşma adımı şeklinde atacağı eksik bir adımı kabul etmeyeceklerini belirten Bush, ''Bu ülkedeki Suriye birlikleri tamamen çekilmeli'' dedi. 
     Bush, Westfield'da düzenlenen bir toplantıda yaptığı açıklamada, ''Biz ve Fransa, Suriye'nin Lübnan'dan çekilmesinden söz ederken, tamamen çekilmeyi kastediyoruz, kısmi adımları değil'' dedi. 
     Bush, New York Post'ta yayımlanan açıklamasında da, ''Suriye'nin Lübnan'daki askeri varlığının, bu ülkenin politikasına yönelik her tür etkisinin, Mayıs ayı itibariyle sona ermesi gerektiğini'' belirtmişti. 
     
</TEXT>
</DOC>
