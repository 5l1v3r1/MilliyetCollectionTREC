<DOC>
<DOCNO> 337537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonyas09.html </URL>
<DATE> 2005/04/27/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Minibüsçü VIP Şaziye 
</HEADLINE>
<TEXT>

     Ali KÖSE ANTALYA, DHA 

      ANTALYALI 29 yaşındaki Şaziye Kocademir, limuzin konforunda donattığı lüks minibüsüyle 2 yıldır özel müşterilere makam şoförü olarak hizmet veriyor. Bir oto kiralama şirketiyle ortak çalışan Kocademir, müşterilerini havaalanından alıp kaldıkları otele ya da istedikleri tarihi, turistik yerlere taşıyor. 
     Bekar olan Kocademir, arabasına binen yabancı müşterilerin Türkiye'de bir kadın şoförle karşılaşınca çok şaşırdıklarını belirterek, Önce dinimi ve hangi ülke vatandaşı olduğumu soruyorlar. Müslüman ve Türk olduğumu söyleyince şaşırıp kalıyorlar. Demek ki Türk kadınının imajı dünyada hep farklı algılanıyor. Benim gibi bir kadının böyle bir işi yapmasına inanamıyorlarö diye konuştu. 
     Kocademir, zaman zaman bazı müşterilerin tacizlerine maruz kaldığını ifade ederek, Ama işimdeki ciddiyetim anlaşılınca tacizler hemen kesiliyor, ortaya inanılmaz güzel sohbetler çıkıyorö dedi. 
     Şaziye Kocademir'in özel müşterilere hizmet için donattığı Mercedes marka minibüsünde televizyondan buzdolabına, mini bardan klimaya kadar her türlü donanım bulunuyor. Koltukları beyaz deriyle kaplanan limuzin konforundaki minibüsün şoförlüğünü de bizzat Şaziye Kocademir yapıyor. 
     Özel müşterilerini, ortak çalıştığı oto kiralama şirketi aracılığıyla bulan ve ücreti pazarlıkla belirleyen Şaziye Kocademir, taşıdığı müşterilerinden dolayı çevresinde VIP Şaziye’ olarak tanınıyor. 
     Kocademir, önümüzdeki yıllarda lüks minibüs sayısını artırmayı ve VIP Filosu’ kurmayı hedeflediğini söyledi. 
     Zaman buldukça Antalya'nın Lara bölgesinde ailesine ait oto yıkama istasyonunda da araba yıkayan Şaziye Kocademir, arabaları çık sevdiği için her iki mesleği de severek yaptığını söyledi. 
     
</TEXT>
</DOC>
