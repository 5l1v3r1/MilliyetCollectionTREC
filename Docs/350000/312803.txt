<DOC>
<DOCNO> 312803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/spor/spo06.html </URL>
<DATE> 2005/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çek bir halay 3-0 
</HEADLINE>
<TEXT>


Kayserispor, evinde Diyarbakır'ı rahat geçti, 68 gün sonra galip gelerek taraftarını sevindirdi. Ara transferde alınan Çek Thomas Pesir attığı iki golle gönülleri fethetti 

OKTAY ENSARİ 


Yaralarını sardı 
ALT sıralardan kurtulma mücadelesi veren Kayserispor, son iki maçını kazanan Diyarbakırspor'u farklı yenerek, moral buldu. 4'te Michalik'in ortasıyla buluşan Thomas Pesir, kaleci Fadhel'i de çalımlayarak, perdeyi açtı. 51'de yaşanan karambolde Cem Karaca'nın vuruşunda Diyarbakırspor kalecisi Fadhel hamle yaptı. Ancak bir türlü topa hakim olamayınca, Kayseri'nin ikinci golü geldi. 

Penaltı kaçtı 
SARI - Kırmızılılar'ın peş peşe Gökhan'la değerlendiremediği ataklar sonrası 65'te sahanın yıldızı Pesir ceza alanı dısından sert bir vuruşla skora nokta koydu. 74'te Kayseri ceza alanı içinde Brabec'in, Sinan'a yaptığı hareketi maçın hakemi Mustafa Çulcu penaltı olarak değerlendirdi. Atışı kullanan Cumhur topu dışarı attı. 88'de Diyarbakırspor'dan Recep kırmızı kartla oyun dışı kaldı. 

Maçın karnesi 
HAKEMLER Mustafa Çulcu, Sevdan Gümüşboğa, İbrahim Albayrak 
KAYSERİSPOR M.Ali 7 - Ali Turan 6 , Brabec 7 , Murat Duman 7 - Johnson 7 , Ergün 7 , Michalik 4 Mehmet Topuz Dk.14 6 , Bülent Bölükbaşı 7 , Cem Karaca 8 Serkan Damla Dk. 69 6 - Balili 7 Dk.56 Gökhan 6 , Thomas Piser 8 
DİYARBAKIRSPOR Fadhel 4 - Burhan 5 , Stavreski 5 , Recep 4 - Niyazi 5 Göksel Dk.46 5 , Cumhur 5 , Jupi 5 , Sinan Demircioğlu 5 , Cem Yanık 5 Lopez Dk.46 5 - Eser 6 , Sinan Kaloğlu 6 Yunus Dk.78 5 
GOLLER Thomas Pesir Dk.4 ve 65 , Fadhel Dk.51 Ken. Kal. 
SARI KARTLAR Pesir, Johnson Kayseri , Niyazi, Sinan Kaloğlu Diyarbakır 
KIRMIZI KART Recep Dk.89 - Diyarbakırspor 


</TEXT>
</DOC>
