<DOC>
<DOCNO> 339251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonsiy25.html </URL>
<DATE> 2005/05/03/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Dülger "Öcalan için hükmü Türk hakimler verecek" 
</HEADLINE>
<TEXT>

     TBMM Dışişleri Komisyonu Başkanı Mehmet Dülger, terör örgütü elebaşı Abdullah Öcalan’ın yeniden yargılanması konusunda, "Hükmü, Türk hakimler verecek. Ben, baştan Türk hakimlerine itimat ediyorum" dedi. 
     Dülger, TBMM’de gazetecilerin, AİHM’in terör örgütü elebaşı Öcalan’ın yeniden yargılanması konusunda 12 Mayıs’ta açıklayacağı karara ilişkin sorularını yanıtladı. Bir gazetecinin, "bundan sonra yeni talepler gelebileceği konusunda endişeleri bulunup bulunmadığı" sorusunu Dülger, bir komplekse kapılmaya gerek olmadığını belirterek, "Hükmü, Türk hakimler verecek. Ben, baştan Türk hakimlerine itimat ediyorum" diye yanıtladı. 
     Avrupa’nın hukuk konusunda büyük hassasiyet gösterdiğini belirten Dülger, şunları söyledi 
     "Biz o kadar ince değiliz ancak, daha da ince olmamız lazım. 
     İçine girdiğimiz camianın hukuki bir müessesesi böyle bir karar aldığı için o kararın yerine getirilmesi konusunda hiçbir çekincemiz olmaması lazım. Yine mahkemeyi Türk hakimleri yapacaktır, hükümlerini verecekler, vicdanlarına göre vereceklerdir. O konuda hiçbir şüphem yok." 
     
     İSVİÇRE PARLAMENTOSU’NUN KARARI 
     Türk Tarih Kurumu Başkanı Prof. Dr. Yusuf Halaçoğlu hakkında İsviçre Winterthur Savcılığı tarafından soruşturma açılması konusunda da Dülger, "Bir ilim adamı olarak, İsviçre’nin tutumunu çok acayip karşıladığımı söylemek istiyorum" dedi. 
     
</TEXT>
</DOC>
