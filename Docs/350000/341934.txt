<DOC>
<DOCNO> 341934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonspo07.html </URL>
<DATE> 2005/05/12/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Ersen Martin Galatasaraylıyım 
</HEADLINE>
<TEXT>

     Ferah IŞIK DENİZLİ, DHA 

      BEŞİKTAŞ formasını giymek için gün sayan Denizlispor'un golcü futbolcusu Ersen Martin, sanılanın aksine Beşiktaşlı değil, aslında Galatasaraylı olduğunu açıkladı. 
     Teknik Direktör Giray Bulak, genç futbolcular Yaser ve Hüseyin ile birlikte Sevil Kaynak İlköğretim Okulu’nda düzenlenen söyleşiye katılan Ersen Martin, öğrencilerin büyük ilgisiyle karşılaştı. Öğrencilerin hangi takımı tuttuklarına ilişkin soruya ilk yanıtı veren Ersen, Herkes benim Beşiktaşlı olduğumu zanneder ancak ben Galatasaraylıyım. Çocukluğumdan bu yana sarı-kırmızılı takıma karşı büyük sempatim varö dedi. 
     Beşiktaş PAF Takımı’ndan transfer edilen Yaser ile Hüseyin de Galatasaraylı olduklarını açıklarken, Giray Bulak Trabzonsporlu olduğunu söyledi. Bulak, Öncelikle kentinizin takımını tutun. Herkes Galatasaray, Fenerbahçe, Beşiktaş ve Trabzonsporlu olmak zorunda değil. Denizlililerin ilk takımı daima Denizlispor olsunö dedi. 
     
</TEXT>
</DOC>
