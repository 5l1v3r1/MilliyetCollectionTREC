<DOC>
<DOCNO> 311823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sonyas05.html </URL>
<DATE> 2005/02/02/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Bedavacılık yakalattı 
</HEADLINE>
<TEXT>

     Emrah ERDOĞAN DHA 

      DİĞER balıklara ya da teknelere yapışarak gideceği yere kolayca ulaşan vantuz balığı, zamanlama hatası yapınca, Edremitli balıkçı Salih Kartal'ın oltasına takıldı. 
     Balıkesir'in Edremit İlçesi'nde balıkçılık yapan 24 yaşındaki Salih Kartal, tekne ile çıktığı av sırasında denizden çektiği oltanın ucunda birbirine yapışık iki balık görünce, tehlikeli ve zehirli bir tür olabileceği düşüncesiyle önce korktuğunu söyledi. Kartal, dikkatle incelediğinde oltaya takılı levrek balığın üzerine yapışık olan ikinci balığın, vantuz balığı olduğunu anladı. Latince adı Remora remora' olan vantuz balıklarının denizde dolaşmak için teknelere ve diğer balıklara yapıştığını söyleyen Kartal şöyle dedi 
     "Bu yüzden balıkçılar arasında bu balıklara bedavacı balık' denir. Sırt yüzgeci oval bir vantuz gibidir. Üzerine yapıştığı canlı- cansız bütün cisimlerle birlikte hareket edebilir. Yapıştığı canlı ne yaparsa yapsın, ne kadar hızlı yüzerse yüzsün vantuz balığı yerinden kopmadan kalır. Ama bedavacılık her zaman iyi olmayabiliyormuş.'' 
     
</TEXT>
</DOC>
