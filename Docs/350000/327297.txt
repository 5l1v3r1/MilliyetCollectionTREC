<DOC>
<DOCNO> 327297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/son/sondun13.html </URL>
<DATE> 2005/03/26/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Almanya'dan Kırgızistan'da siyasi diyalog çağrısı... 
</HEADLINE>
<TEXT>

     Alman hükümeti, Kırgızistan'da istikrarın sağlanması için siyasi diyalog başlatılması çağrısında bulundu. 
     Almanya Dışişleri Bakanı Joschka Fischer, yaptığı yazılı açıklamada, Alman hükümetinin Kırgizistan'daki istikrarsız ortamı ve meydana gelen çatışmaları büyük endişeyle izlediğini belirterek, ülkede demokratik gelişmelerin olması ve seçimler yapılabilmesi için, öncelikle geniş çaplı bir ulusal uzlaşı temelinde istikrarın sağlanması gerektiğini belirtti. 
     Bu hedefe ancak şiddete başvurmadan, diyalog yoluyla ulaşılabileceğine işaret eden Fischer, Alman hükümetinin Avrupa Güvenlik ve İşbirliği Teşkilatı AGİT ve AB ile sıkı temaslarını sürdürdüğünü ve Kırgızistan'ın başkenti Bişkek'te görüşmeler yapan AGİT Orta Asya sorumlusu Peterle'nin çabalarını desteklediğini kaydetti. 
     
</TEXT>
</DOC>
