<DOC>
<DOCNO> 322897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonsiy06.html </URL>
<DATE> 2005/03/11/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Gül TV'de maç izlerken kötü tezahürattan utandım 
</HEADLINE>
<TEXT>

     ANKARA Milliyet 

Dışişleri Bakanı Abdullah Gül, küçük oğlunun tam bir Beşiktaş fanatiği olduğunu söyleyerek, "Mesela o da evde öyle bağırıyor, çağırıyor. Ama geçen gün maç seyrederken o tezahüratları duyunca 'saldırın, saldırın' diye, ben ilk defa çok utandım" dedi. 
     "İDEF 2005 Uluslararası Savunma Sanayi Fuarı"nın tanıtım toplantısına katılan Gül, Kara Kuvvetleri Komutanı Yaşar Büyükanıt ve Jandarma Genel Komutanı Orgeneral Fevzi Türkeri, arasında futbol sohbeti de geçti. Bu sırada AKP İstanbul milletvekili İnci Özdemir üçlünün yanına gelerek, "Futbol sahalarında şiddetin önlenmesi için bir çağrı yapmanızı istiyoruz" dedi. Bunun üzerine Gül, kötü tezahürattan duyduğu rahatsızlığı dile getirdi. Büyükanıt da insanların stadlara şiddet seyretmeye, küfür duymaya değil, futbol şovunu izlemeye gittiğini belirterek, şöyle konuştu 
     "Bu bir eğlence. Taraftarlar alkışlar, sevinir, üzülür ama yok yabancı madde atma, bıçaklama, saldırma... Bunlar basının görevi. Her basın kuruluşunda en az 10-15 tane futbol yazarı var. Tansiyonu düşürebilecek olan onlar. İsterlerse yapabilirler ve gerçekten topluma doğrudan tesir eder. Yoksa bir gün gelir o sahalar siyasi çatışmalara da alet olur." Stadlarda yaşanan futbol terörün spor yazarlarınca ferenlenebileceğini belirten Büyükanıt, geçen sene Fenerbahçe stadında da buna benzer olaylar yaşanmasını önlediklerini anlatarak, "Bana sordular, dedim ki iyi tedbirler alın. Burası politika sahası değil, spor sahası dedim. Bunu yapmak cinayet dedim. Yarın gruplar karşı karşıya gelir. Ciddi tedbirler almak lazım" dedi. 
     
</TEXT>
</DOC>
