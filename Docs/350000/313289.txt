<DOC>
<DOCNO> 313289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/dunya/dun01.html </URL>
<DATE> 2005/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtler oy sayımında 2. sırada 
</HEADLINE>
<TEXT>


DIŞ HABERLER SERVİSİ 


Irak'ta 30 Ocak'ta yapılan genel seçimlerden, düne kadar alınan sonuçlarda, Şii siyasi oluşumunu simgeleyen, Büyük Ayetullah Ali Sistani'nin Irak Birleşik İttifakı'nın birinci sırada yer aldığı belirtildi. Irak Seçim Komisyonu yaptığı açklamada, Irak'ın 18 seçim bölgesinden 13'ündeki bazı seçim merkezlerinden gelen resmi olmayan kısmi sonuçlar, Şii ittifakının 2.3 milyon oy aldığını gösterdi. 
Mesud Barzani ve Celal Talabani'nin partileri KDP ve KYB'nin oluşturduğu ittifak 1.1 milyon oyla Şiilerin ardından ikinci sırada yer aldı. Kürt ittifakının kuzeydeki 3 vilayetten 2'sinde Dohuk ve Süleymaniye oyların ezici çoğunluğunu aldığı, Erbil'deki oyların sayımının ise henüz tamamlanmadığı kaydedildi. Laik bir Şii olan geçici Başbakan Dr. İyad Allavi'nin liderliğindeki blok da 620 bin civarında oy aldı. 
Seçim komisyonu, kısmi sonuçların, nihai oy dağılımını göstermediğini belirtti. 


</TEXT>
</DOC>
