<DOC>
<DOCNO> 333385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sonspo08.html </URL>
<DATE> 2005/04/14/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Trabzonspor'un şampiyonluk umudu 
</HEADLINE>
<TEXT>

     Trabzonspor Kulübü Yönetim kurulu Üyesi Murat Bozoğlu, lig lideri Fenerbahçe'nin zor maçlarının olduğunu ve kendilerinin 7 maçı kazanmaları durumunda şampiyon olabileceklerini savundu. 
     Murat Bozoğlu, A.A muhabirine yaptığı açıklamada, ilk olarak Diyarbakırspor ile deplasmanda karşılaşacaklarını dile getirerek, ''Biz takımımıza güveniyoruz. Diyarbakırspor maçıyla başlayacak toplam 7 maçımızdan da galibiyetle ayrılacağımıza inanıyoruz'' dedi. 
     Fenerbahçe ile ligde karşılaşacaklarını, sarı-lacivertli takımın bunun yanında Beşiktaş ve Galatasaray ile maçlarının bulunduğunu belirten Bozoğlu, ''Fenerbahçe'nin zor maçları var. 7 maçımızı kazanırsak neden şampiyon olmayalım Yeter ki hakemler Fenerbahçe'nin maçlarında adil bir yönetim göstersinler'' diye konuştu. 
     Trabzonspor'un hedefinin her zaman şampiyonluk olduğunu kaydeden Bozoğlu, şöyle konuştu 
     ''9 puanlık fark bizi umutsuzluğa itmiyor. Karadeniz insanı yarışmacı ve inatçıdır. Biz, sonuna kadar bu hedefimizi kovalayacağız. Futbol takımımız bunu başaracak güçtedir. Şampiyonluğun zor olduğunu ancak imkansız olmadığını biliyoruz. Bunun için mücadelemizi sürdüreceğiz.'' 
     
</TEXT>
</DOC>
