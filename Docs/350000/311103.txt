<DOC>
<DOCNO> 311103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sontur08.html </URL>
<DATE> 2005/01/31/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Kız kardeşini tokatlayan gençlere kurşun yağdırdılar 
</HEADLINE>
<TEXT>

     Özcan TİKİT - Adem GÜVEN DHA 

İZMİR'in Konak İlçesi'nde Özdemir kardeşler, kız kardeşine tokat attığı iddia edilen eski sevgilisi ile arkadaşlarına dehşet saçtı. Çıkan silahlı kavgada Abdullah Yeşil tabancayla vurularak öldürüldü, 1'i tabanca 3'ü bıçakla 4 kişi de yaralandı. 
     Olay, dün saat 22.00 sıralarında Halil Rıfat Paşa Mahallesi 274 sokakta meydana geldi. Akşam saatlerinde eve gelen Zeynep Özdemir 20 , ağabeyleri Mehmet Faruk Özdemir'e 24 ayrıldığı erkek arkadaşı Abullah Yeşil ve arkadaşlarının kendisine sataşarak tokatladıdığını söyledi. Çılgına dönen ağabey Özdemir, ruhsatsız tabancasını alıp kardeşleri Süleyman Özdemir 23 ve 12 yaşındaki M.Ö ile birlikte Yeşil ve arkadaşlarını aramaya başladı. Öfkeli Özdemir kardeşler, sokakta karşılaştıkları Abdullah Yeşil 20 , Oğuzhan Burak 18 , Oğuzhan Yılmaz 18 , Kamuran Kaya 19 , M.A. 17 Mustafa Aydın ile tartışmaya başladı. 
     Tartışma, kısa sürede bıçaklı silahlı kavgaya dönüştü. Kavgada, üzerinden kimlik çıkmayan Yeşil, başına isabet eden tek kurşunla hayatını kaybetti, Mehmet Faruk Özdemir sağ kolundan ve bacağından, M.Ö. sol kolundan, Süleyman Özdemir sağ kol ve sol baldırından bıçaklandı, karşı gruptan M.A. ise sağ omuzundan tabancayla vurularak yaralandı. Mahalle sakinlerinin korku içinde izlediği kavga, polisin ihbar üzerine olay yerine gelmesiyle son buldu. Yaralı Özdemir kardeşler, ambulanslarla SSK İzmir, M.A. ise polis tarafından Atatürk Eğitim ve Araştırma Hastanesi'ne kaldırıldı. 
     Olay yerinde soruşturma başlatan polis, Oğuzhan Burak, Oğuzhan Yılmaz ve Kamuran Kaya'yı yakalayarak gözaltına aldı. Gençler tarafından tokatlandığını iddia eden Zeynep Özdemir'de ifadesi alınmak üzere Cinayet Büro Amirliği'ne götürüldü. İzmir Emniyet Müdürü Halil Tataş, kavganın meydana geldiği sokağa gelerek olayla ilgili bilgi aldı. 
     

     
</TEXT>
</DOC>
