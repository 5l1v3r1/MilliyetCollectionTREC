<DOC>
<DOCNO> 341093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/spor/spo00.html </URL>
<DATE> 2005/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu lig fazla uzamaz üç hafta sonra biter 
</HEADLINE>
<TEXT>


İlk yarı bittiğinde, Galatasaray'dan 4 puan öndeydi Fenerbahçe. Fikstüre bakılarak teşhis konulmuştu, "Bu lig fazla uzamaz" diye. Oysa, bitime üç hafta kala fark h l aynı zirvede... 

TAMER BAĞLAN 


10 yıl sonra gelen kupa finaliyle birlikte 4 maç kaldı geriye. Bu hafta en azından ilk kazanan belli olacak. Belki, iki yarış birden 6 gün içinde sonlanacak. Ya bir takım sezona damgasını vurup hava atacak ya da şampiyon, kupayı alana "benimki daha büyük" diye caka satacak... 

Hesap karışık 
Hadi ligin üstü bir şekilde hesap kaldırır da, şu alt tarafta işin içinden nasıl çıkılacak Geçen hafta haksız bir penaltı kararıyla çözülen ve lige veda noktasına gelen İstanbulspor, Adapazarı'nda son 19 dakikaya sığdırdığı 3 golle direnişe devam etti. İstanbulspor'u çözen Gaziantepspor'un sahasındaki Kayserispor yenilgisi ise, maçı izleyenlere göre 'teslimiyet'ti. Jaziri, Lazarov ve El Taib'in, pek de kıran kırana geçmeyen maçta cezalı duruma düşüşleri de, yine yorumculara göre oldukça 'ilginç'ti... 

Yeni bir sayfa 
Diptekilerin birbirleriyle yapacakları tek maç kaldı. Bu sonuncu randevuda, haftanın belki de en önemli karşılaşmasında Kayserispor'la Sakaryaspor kozlarını paylaşacak. Ancak alttakilerin kaderinde en az kendileri kadar başkaları belirleyici olacak. 
Ligin en rahat takımlarından Konyaspor ve Rizespor Ankaragücü ve Diyarbakırspor'la, Ankaraspor ve Beşiktaş ise İstanbulspor ve Kayserispor'la oynayacak. Rakip ayırmadan, herhangi bir nedenle hiçbirini kayırmadan dürüst oynanmalı ve akılda soru işareti kalmamalı işin sonunda. Geride kalanları unutup, en azından kalan üç hafta için yeni bir sayfa açmak umuduyla... 

Haftanın takımı 

İSTANBULSPOR 
Sarı - Siyahlılar, Gaziantepspor yenilgisi sonrası kendisine küme düştü gözüyle bakanlara en güzel cevabı Sakarya'da verdi. Ligi henüz bırakmadığını ortaya koyduğu futbol ve kazanma azmiyle herkese gösterdi. Aldığı galibiyetle sadece umutlarını artırmadı, alt sıralardaki tüm takımların planlarını da karıştırdı. 

Haftanın hocası 

Fahrettin Ömerli İstanbulspor 
Erol Tok'un görevden ayrılmasından sonra ateşten gömlek giydi. Ancak yıllarını verdiği İstanbulspor'u herkesten daha iyi tanımanın avantajını iyi değerlendirdi. Takıma öncelikle kolay pes etmemeyi öğretti. Zor deplasmanı kolaya çeviren akıl dolu taktiği ile alkışları hak etti. 

Haftanın hakemi 

Özgüç Türkalp Beşiktaş - Samsun 
İnönü Stadı'nda başarılı bir doksan dakika çıkardı. Oyunun temposunu kesmeme uğraşı en büyük artısıydı. Otoritesini hiç kaybetmedi, futbolculara taviz vermedi. Pozisyonlara sürekli yakındı. Kartlarını objektif kullandı, performansıyla gelecek için umut dağıttı. 

Haftanın portresi 

Fatih Tekke Trabzon 
Adeta altın çağını yaşıyor. Tekniği, zamanlaması, müthiş fizik gücü ve tilki gibi kurnazlığı onu durdurulması imkansız bir santrfor kimliğine büründürdü. Yeteneklerine, tecrübe de eklenince tadına doyum olmayan bir Fatih Tekke çıkardı karşımıza. Konyaspor önünde yine Trabonspor'a hayat veren isimdi. Attığı birbirinden şık üç golle krallığını ilan etti. 

Haftanın karması 

Cordoba Beşiktaş 
Hasan B.B.Ankara 
Ali Turan Kayseri 
Deniz F.Bahçe 
Tuncay F.Bahçe 
Timuçin Denizli 
Okan Beşiktaş 
Ribery G.Saray 
Yordanov İst.Spor 
Fatih Trabzon 
Sertan G.Birliği 

Gol krallığı Futbolcu Takım Maç Gol Fatih Tekke Trabzonspor 31 28 Alex de Souza Fenerbahçe 28 23 Hakan Şükür Galatasaray 31 18 Marcio Nobre Fenerbahçe 30 17 Silvinho Jaba Ankaraspor 29 16 

Gol pası Futbolcu Takım Maç Gol Pası Alex de Souza Fenerbahçe 28 14 Fatih Tekke Trabzonspor 31 11 İbrahim Yattara Trabzonspor 25 10 Timuçin Beyazıt Denizlispor 26 9 Josip Skoko Gençlerbirliği 29 8 

Altın eldiven Futbolcu Takım Maç Gol Rüştü Reçber Fenerbahçe 27 16 Aly Mondragon Galatasaray 31 22 Michael Petkovic Trabzonspor 26 23 Kenan Hasegiç Gaziantepspor 21 28 Soulemanou H. Denizlispor 28 29 Zdravko Zdravkov Ç.Rizespor 30 30 İke Shorunmu Samsunspor 20 30 

Kart cezalıları 

KIRMIZI 
El Taib Gaziantepspor 

SARI 
Hamza, Serdal A.Sebat , Wederson Ankara , 
İbrahim Akın, Mustafa Beşiktaş , Sertan Gençlerbirliği , Serkan Fenerbahçe , Jaziri, Lazarov Gaziantep , Faruk İstanbul , Emre Sakarya , Petkovic Trabzon 




</TEXT>
</DOC>
