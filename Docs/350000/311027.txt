<DOC>
<DOCNO> 311027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonsiy12.html </URL>
<DATE> 2005/01/31/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Baykal muhalifleri yönetimden süpürdü 
</HEADLINE>
<TEXT>

     CHP'nin 13'üncü Olağanüstü Kurultayı'nda yeniden genel başkan seçilen Deniz Baykal, blok liste ile Parti Meclisi PM ve Yüksek Disiplin Kurulu YDK üyelerini belirlediği blok listede, muhalif isimlere yer vermedi. 
     CHP'nin olağanüstü kurultayında belirlenen yeni yönetimde, parçalı görüntü çizen muhaliflere şans tanınmadı. 
     PM seçimine, 714 delege katılırken 9 delege oy kullanmadı. 
     Katılanların sayısı 12 olan toplam delege sayısının yüzde 57'sini oluşturdu. Baykal'ın listesine gelen 656 geçerli oy ise toplamda sadece yüzde 52.4'lük paya sahip oldu. Yani delegelerin yarısı blok listeye oy vermedi. Yönetimde tartışmaların odak noktası durumundaki Genel Sekreter Önder Sav 541, Eşref Erdem 519, Mehmet Sevigen ise 459 delegenin oyunu aldı. 
     
     MUHALİFLER SÜPÜRÜLDÜ 

     CHP Genel Başkanı Baykal, Kemal Derviş ve Zeynep Damla Gürel Mustafa Sarıgül'le birlikte hareket eden Mehmet Tomanbay, Hasan Aydın, Hüseyin Özcan Sarıgül'ün ihracına karşı çıkan Nazmi Şarvan ve Zülfü Livaneli'nin genel başkanlığını destekleyen Berhan Şimşek, İnal Batu'nun da aralarında bulunduğu eski PM'den 22 ismi liste dışı bırakarak muhaliflerin tamamını tasfiye etti. 17 Aralık öncesinde DEP eski milletvekillerinin yurtdışında yayınlanan gazetelere verdikleri ve Türkiye'de de tepki çeken ilanı imzalayan Ağrı milletvekili Naci Aslan da savunma yapmasına karşın PM'ye giremedi. 
     
     ESKİ YDK'YA SAHİP ÇIKTI 

     22 ismin tasfiye edilmesine rağmen, "Sarıgül'ün 
     kendisine rüşvet teklif ettiğini" anlatan Ergün Aydoğan'a PM'de yeniden yer buldu. YDK eski Başkanı İsmet Çanakçı ise PM'ye kaydırıldı. Deniz Baykal'ın Çanakçı'yı Merkez Yönetim Kurulu'nda MYK görevlendirileceği belirtildi. YDK Sekreteri Bedia Söylemez de yönetime girdi. Yeni oluşturulan YDK'da Orhan Eraslan'ın YDK Başkanı olabileceği belirtiliyor. Eraslan'ın hukukçu kimliği nedeniyle YDK üyeliğine getirildiği ve tasfiyeler nedeniyle gelecek dönemde bu kimliğiyle önüne gelecek ihraç dosyalarını sonuçlandırılabileceği bildirildi. 
     
     "SARIGÜL KOMİSYONU" DA YÖNETİMDE 

     Baykal, Sarıgül hakkındaki iddiaları araştırmak üzere oluşturulan komisyonda yer alan Sırrı Özbek'i de yönetime aldı. Böylece, Mehmet Ali Özpolat ve İsmet Atalay'ın yanı sıra Özbek de yönetime girmiş oldu. 
     
     YTP'LİLER DE LİSTEDE 

     YTP'nin eski yöneticileri de yönetim listesinde yer buldu. YTP ile birleşme döneminde Mustafa Özyürek ile birlikte 4 ay boyunca birleşme için uğraşan ve adı ön plana çıkan Adil Özkol, eski Genel Sekreter Metin Şahin ile Rıfat Nalbantoğlu da yönetime girdi. 
     

     
</TEXT>
</DOC>
