<DOC>
<DOCNO> 347262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sontur21.html </URL>
<DATE> 2005/05/30/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Erzurumlular, "Ermeniler'den kız almam, Ermeniler'e kız vermem" diyor... 
</HEADLINE>
<TEXT>

     1. Cihan Harbinde 
     Ermeni Çetecilerinin Katliamına Uğramış Mağdurlar Derneği’nin yaptığı ankette, Erzurumluların Ermenilere bakış açısı belirlendi. 
     Ermeni çeteciler tarafından 1. Dünya Savaşı’nda birçok katliamın yapıldığı Erzurum’da 4200 kişiyle yüz yüze görüşülerek yapılan anket çalışmasında, ilginç sonuçlar ortaya çıktı. 
     Katliam mağduru şehirde yaşayanların, Ermenilere bakış açısını belirlemek amacıyla yapılan ankette, "Ermeniler hakkındaki görüşleriniz olumlu mu, olumsuz mu " sorusuna ankete katılanların yüzde 93’ü "olumsuz" olduğunu ifade etti. Ankete katılanların yüzde 6’sı herhangi bir fikrinin olmadığını beyan ederken, olumlu fikrinin 
     olduğunu söyleyenlerin oranı ise yüzde 1’de kaldı. 
     
     "NE KIZ ALIRIZ NE DE KIZ VERİRİZ" 
     "Ermenilerden kız alır mısınız " sorusuna ankete katılanların yüzde 72’ü "kesinlikle hayır" görüşünü açıklarken, yüzde 14’ü ise "hayır" cevabını verdi. "Ermenilerden kız alırız" diyenlerin oranı yüzde 11 olurken, kararsızların oranı ise 3 olarak belirlendi. 
     "Ermenilere kız verir misiniz " sorusuna ise ankete katılanların yüzde 91’i "kesinlikle hayır" derken, yüzde 7 "kararsız" olduğunu, yüzde 2’i ise "Ermenilere kız verebileceği" yönünde görüş belirtti. 
     
     ERMENİLERLE İŞ İLİŞKİSİNE DE SICAK BAKILMIYOR 
     Ankete katılanların yüzde 68’i Ermeni biriyle iş ortaklığına sıcak bakmazken, yüzde 32’si Ermenilerle iş ortaklığı yapabileceğini ifade ettiği belirtildi. 
     Ermeni patronun yanında çalışmayı ankete katılanların yüzde 59’u istemezken, yüzde 33’ü "Ermeni patronun emrinde çalışabileceğini" ifade etti. Bu soruya "farketmez" cevabı verenlerin oranı ise yüzde 8 oldu. 
     
     ERMENİ DOKTORU KABUL ETMİYOR 
     "Ermeni bir doktora muayene olur musunuz " sorusuna yüzde 81 "hayır" cevabı alınırken, "evet" cevabını verenlerin oranı yüzde 19 oldu. 
     "Çocuğunuzu Ermeni bir öğretmenin sınıfına verir misiniz " sorusuna ise yüzde 83 oranında "hayır" cevabı verilirken, yüzde 12’si "farketmez", yüzde 5’i de "evet" cevabını verdi. 
     
     SINIR KAPISININ AÇILMASINI İSTEMİYORLAR 
     Türkiye-Ermenistan arasındaki sınır kapısının açılmasını ankete katılanların yüzde 79’u istemezken, yüzde 13’ü açılması yönünde, yüzde 8 ise farketmez yönünde görüş belirtti. 
     Ermeni meselesine toplum olarak yeterli hassasiyetin gösterilmediğine inananların oranı yüzde 63 olurken, yüzde 37’si ise yeterli hassasiyetin gösterildiğine inandığı belirlendi. 
     "Ermeni meselesi ile ilgili yapılacak hangi aktivite daha etkili olur " sorusuna ise ankete katılanların yüzde 47’si "katliam şehitleri için büyük bir anıt yapılmasına", yüzde 21’i "periyodik olarak İngilizce ve Türkçe dergi çıkarılmasına", yüzde 17’i "internet ortamında propaganda faaliyetleri yapılmasına", yüzde 12 "bütün kurum, kuruluş ve kişilerin ortak hareket etmesi gerektiğine" yüzde 4 ise "birşey yapılmasına gerek olmadığına" inanıyor. 
     Ermeni meselesinin tarihi boyutu hakkında bilgi sahibi olduğuna inananların oranı yüzde 71 olurken, yüzde 29’u ise mesele hakkında yeterli bilgiye sahip olmadıklarını ifade ettiler. 
     
     DERNEK BAŞKANI YRD. DOÇ. DR. EĞİLMEZ 
     1. Cihan Harbinde Ermeni Çetecilerinin Katliamına Uğramış 
     Mağdurlar Derneği Başkanı Yrd. Doç. Savaş Eğilmez, Erzurum halkının tarihte atalarının yaşadığı insanlık dışı olayları unutmadığını söyledi. 
     4 bin 200 kişiyle yapılan ankette, Ermenilere, yaptıkları 
     ihanetlerden dolayı güvenilmediğini kaydeden Eğilmez, şunları söyledi 
     "Ayrıca rasgele seçilmiş ankete katılanların yüzde 39’unun ailesinde Ermeniler tarafından öldürülmüş kişilerin bulunması da, I. 
     Dünya Harbi’nde bölgede Ermeniler tarafından yapılan katliamın ne kadar büyük olduğunun en önemli kanıtlarından biridir. Erzurum halkının tarihte atalarının yaşadığı insanlık dışı olayları unutmadığını belirledik." 
     
</TEXT>
</DOC>
