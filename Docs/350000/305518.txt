<DOC>
<DOCNO> 305518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonspo41.html </URL>
<DATE> 2005/01/11/ </DATE>
<TIME> 21.39 </TIME>
<AUTHOR>  </AUTHOR>
<HEADLINE>
Tuborg Pilsener 93 - Dexia Mons Hainaut 84 
</HEADLINE>
<TEXT>

     Basketbolda FIBA Erkekler Avrupa Ligi C Grubu'nda Tuborg Pilsener, Belçika'nın Dexia Mons Hainaut takımını 93-84 yendi. 
     Salon Atatürk Hakemler Raul Chavs xxx İspanya , Dimitar Gologanov xxx Bulgaristan , Marius Cıulın xxx Romanya 
     Tuborg Pilsener Hakan xxx 21, Jensen xxx 2, Sanders xxx 18, Çizmiç xxxx 22, Asım xxx 17, Hüseyin x, Barış x 5, Ömer x 3, Miliçiç xx 5, Cemal x Dexia Mons Hainaut Jocys xx 7, Wiillams xx 15, Evans xxx 22, Praznovskny xxx 15, Volcic xx 2, Potter xx 10, Vaikulis xx 4, Turgeman xx 9 1. periyot 20-21 
     Devre 43-42 Tuborg lehine 
     3. periyot 73-65 
     Beş Faulle Çıkan 39.19 Evans Dexia Mons Hainaut 
     Karşılaşmanın ilk 5 dakikası karşılıklı basketlerle 9-9 berabere geçildi. İlerleyen dakikalarda konuk takım, hızlı hücumlarla ve Evans'ın pota altından üst üste bulduğu sayılarla Tuborg Pilsener'e oranla daha üstün gözüktü. Ancak yeşil beyazlı ekip, tecrübeli oyuncuları Asım ve Hakan'ın kazandırdığı sayılarla farkın açılmasına izin vermedi. İlk periyot 21-20 konuk takımın üstünlüğüyle tamamlandı. 
     İkinci periyotun 15. dakikası 32-26 Dexia Mons Hainaut'un üstünlüğüyle geçildi. Bu periyodun son bölümünde ise savunmada daha dikkatli oynayan ve rakibine kolay sayı imkanı tanımayan Tuborg Pilsener, Sanders ve Çizmiç'in kazandırdığı sayılarla devreyi 43-42 önde kapatmayı başardı. 
     Maçta ikinci yarıya konuk ekip Williams'ın üst üste attığı 3 sayılık basketlerle hızlı başladı. Ancak Çizmiç'in hırslı oyunu ve isabetli 3 sayılık atışlarıyla rakibine karşılık veren Tuborg Pilsener, Asım ve Sanders'ın da skora katkısıyla üçüncü periyodu 73-65 üstün bitirdi. 
     Son periyotta rahat bir oyun çıkaran yeşil-beyazlı ekip, dikkatli savunma yaparak, rakibini pota altına sokmadı. Tuborg Pilsener, bu periyotta Çizmiç ve Hakan'ın attığı basketlerle salondan 93-84 galip ayrılmasını bildi. 
     
</TEXT>
</DOC>
