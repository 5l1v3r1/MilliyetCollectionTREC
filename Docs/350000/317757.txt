<DOC>
<DOCNO> 317757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/spor/axspo06.html </URL>
<DATE> 2005/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ağlamanın faydası yok' 
</HEADLINE>
<TEXT>


Altı ay sahalardan uzak kalacak olan Nihat Kahveci, hayatını garanti altına alabilmek için transferde önceliği maddiyata vereceğini söyledi 

ALİ İSMET URAL 


Bakış açısı değişti 
REAL Sociedad'ın Sevilla ile oynadığı maçta yan bağları kopan Nihat Kahveci, bu sakatlığın transfere bakış açısını değiştirdiğini açıkladı. 6 ay forma giyemeyecek olan yıldız futbolcu, "Ağlamanın faydası yok. insanın kariyeri ne kadar iyi olursa olsun, futbol hayatına böyle sakatlıklardan sonra son noktayı koyabilecek duruma gelebiliyor. Bu yüzden hayatımı garanti altına almak istiyorum. Transferde para da önemli" ifadelerini kullandı. 

'Fenerbahçe dikkat' 
NİHAT Kahveci, Fenerbahçe'nin, Zaragoza karşısında ilk yarıda gol bulup, devreyi galip bitirmesi durumunda tur atlama şansını yakalayabileceğini söyledi. Milli futbolcu, "Fenerbahçe'yi Şükrü Saracoğlu'na benzer bir atmosfer bekliyor. Çok dikkatli oynamak zorundalar" dedi. Nihat, teşvik primininin fazla abartılmaması gerektiğini de belirterek, "Eğer bir futbolcu sahaya yenilmek için çıkıyorsa bu tartışılır. Teşvik primi heryerde var" dedi. 


</TEXT>
</DOC>
