<DOC>
<DOCNO> 328823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/yazar/pulur.html </URL>
<DATE> 2005/03/31/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bayrak tepkisi birikimin sonucudur... 
</HEADLINE>
<TEXT>


AKLI başında birçok insan "Şu bayrak asma işini galiba fazla büyüttük, ya da uzattık " demeye başladı. 
İlk bakışta öyle görebilirsiniz, hatta onlara katılabilirsiniz. 
Acaba bu büyük, ulusal tepki, Mersin'de iki çocuğun bayrak yırtması ve yakmak istemesinden mi doğdu, ya da bir birikimin patlaması mıydı 
Çok uzağa gitmeyin, "baharın gelişinin kutlandığı Nevruz Bayramı"nı hatırlatın, atılan sloganları, açılan bayrakları hatırlayın, kimlerin elini, kimlerin öptüğünü hatırlayın. 

PEKİ, bu birikimi sadece Nevruz'daki bölücü gösterilere de bağlamak doğru mudur 
Birikimin geçmişi yok mudur 

BÜYÜKELÇİ Gündüz Aktan "Milli Dalga" başlıklı yazısında Radikal, 29 Mart 2005 eskilerin deyimiyle, bu birikimin "icmalini" yaptı, nereden nereye gelindi, diye... 
Sayın Aktan, önce "Bir yıl içinde ne oldu da, birkaç çocuğun bayrağı yerlerde sürüklemesi böyle bir heyelan yarattı " diye sordu, sorunun cevabını da kendisi verdi 
"Geçen yıl Kıbrıs'ta çıkarlarımızı savunmak için toplananların sayısıyla alay edenler kendileri değil miydi KKTC'deki seçimler öncesinde meydanları dolduran aldatılmışları 'barış ve çözümden yana' diye niteleyip, Sn. Denktaş'ı yerin dibine batırmıyorlar mıydı Annan Planı'nın ilk versiyonu çıktığı andan itibaren doğru dürüst müzakere edilmeden kabulünü savunmamışlar mıydı Kürtleri ve Alevileri azınlık sayan AB ilerleme raporlarını kendi raporlarına geçiren büyük Türk hukukçuları onlardan değil miydi Aralarında Ermeni soykırımını kabul edenler h l durmadan konuşmuyorlar mı Cumhuriyet'i ve Kemalizmi demokrasinin ve dolayısıyla AB üyeliğimizin önünde en büyük engel olarak sunan Batılıları desteklemiyorlar mıydı Hepsinin ötesinde Türkiye'nin iç dinamikleriyle adam olamayacağını, AB'nin oluşturacağı dış dinamikler olmazsa kurtulamayacağımızı, bu nedenle ne pahasına olursa olsun AB'ye girmemiz gerektiğini savunmuyorlar mıydı Bunlara karşı çıkanları milliyetçilikle suçlamakta bugüne kadar hiç fırsat kaçırdılar mı 
Ama onlar kendilerinin başrolü oynadığı bir talihsiz birikim sürecini unutturmak için, halkın çığ gibi büyüyen tepkisini bayrak konusuna indirgemeyi yeğliyorlar." 

BİR zamanlar, işlerine gelmeyen herkese "komünist" derlerdi, beğenmedikleri görüşlere de "Marksist" damgasını vururlardı. 
Şimdi de "milliyetçilik"le başlayıp "faşistler"le bitiriyorlar. 
Faşizmin bir başka adı, ya da anlamı ırkçılıktır. 
Irkçılık, bir ırkı aşağılamak, ülkedeki bütün yanlışların, sıkıntıların, kötülüklerin kaynağının onlar olduğunu göstermek, onları yok kabul etmek ve sonunda onları yok etmektir. 
Eline bayrağı alıp meydana koşan, evinin penceresine kapısına bayrak asan, bayrağa saygı yürüyüşleri yapan insanların hepsi faşist, ya da ırkçı mı 
Yapmayın, insaf edin 



</TEXT>
</DOC>
