<DOC>
<DOCNO> 344713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/guncel/gun10.html </URL>
<DATE> 2005/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Klişelerin ihlali 
</HEADLINE>
<TEXT>


"Din, devlet, yerleşik ahlak sistemi, aile kurumu gibi 'üst yapı'larla sorunum var" diyen Seymen'in sergisi Galerist'te 

ASLI ONAT 

1980 doğumlu genç sanatçı Erinç Seymen'in "İhlal Alıştırmaları" adlı sergisi, Galerist'te sergilenmeye başlandı. Seymen, 17 Mayıs'ta açılan sergisinde toplumun çeşitli kurumlarını tuvalleri vasıtasıyla eleştiriyor. Seymen'in galeri mek nına yayılan bir resim ve ses enstalasyonundan oluşan sergisi, klişeleşmiş değerleri radikal ve politik bir bakış açısıyla ele alıyor. 
Galerist'te 2004'te "Tekinsiz Mesafe"yi açmıştınız, şimdi de "İhlal Araştırmaları" görülebiliyor galeride. Başlıklar arasında, var olan yapıyı yıkmaya yönelik bir anlam benzerliği var. Sergileriniz için bu tür başlıklar seçmenizin nedeni nedir 
Mümkün olduğunca kışkırtıcı başlıklar seçmek istiyorum. Zaten sergilerin içeriği de ideolojik olarak son derece tacizk r. Mümkün olduğunca bu içeriklerle uyumlu başlıklar bulmaya çalışıyorum. 
Geçen serginizdeki asker figürünü bu sergide de görüyoruz. 
Zaten saldırdığım üst kurumlardan biri ordu. Ama bütün din, devlet, yerleşik ahlak sistemi, aile kurumu gibi 'üst yapı'larla sorunum var. Hepsi işlerimden nasibini alıyor. 

Öneriler sunuyor 
"İhlal Alıştırmaları"ndan sonraki adım "ihlal" mı olacak 
Bilinçli olarak ihlal ismini seçmedim, çünkü bu sözcüğü kullanmak, biraz kibirli bir tavır olacaktı. Daha çok insanlara ihlallerde bulunmayı esinlemek amacıyla oluşturdum sergiyi. Dolayısıyla herhangi bir 'ihlal metodu'nu dikte etmiyor sergi. Yalnızca birtakım önerilerde bulunuyor. 
Serginizi ziyaret edenler, kendi besteniz olan kompozisyonu da dinleme fırsatı buluyor. 
Sergi için bestelediğim 19 dakikalık müzik kompozisyonu ses CD'si formatında basılarak sergiyi ziyaret edenlere ücretsiz olarak dağıtılıyor. İsteyenlerin CD'yi kopyalayabilmesini tercih ediyorum. Telif hakkını satın almadım dolayısıyla. Sergiyi ziyaret eden herkes kompozisyona ulaşabilir. 


</TEXT>
</DOC>
