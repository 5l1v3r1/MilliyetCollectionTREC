<DOC>
<DOCNO> 320747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sonspo21.html </URL>
<DATE> 2005/03/04/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Ali Sami Yen Stadı'nda unvan yarışı... 
</HEADLINE>
<TEXT>

     Galatasaray ile Beşiktaş arasında yarın yapılacak derbi maçı öncesi her 2 takım da unvanlarını korumaya çalışacak. 
     Galatasaray, bu sezon Ali Sami Yen Stadı'nda yaptığı 10 lig maçında yenilgi yüzü görmezken, 9 galibiyet ve 1 beraberlik aldı. 
     Sarı-kırmızılılar Ali Sami Yen Stadı'nda toplam 27 gol atıp, 7 gol yedi ve 28 puan topladı. 
     Son haftaların başarılı takımı Beşiktaş ise, ligde son 13 maçını yitirmedi ve üstüste 8 maçından da 3 puanla ayrıldı. 
     Ligde en son 8. haftada Trabzonspor'a deplasmanda 1-0 yenilen Beşiktaş, son 13 maçından 11'ini kazandı, 2'sinde berabere kaldı. 
     Siyah-beyazlılar, sezon başından bu yana deplasmanda yaptığı 10 maçta ise 5 galibiyet, 3 beraberlik ve 2 yenilgi alırken, 20 gol atıp, 13 gol yedi. 
     Rıza Çalımbay yönetimindeki 4 maçını da kazanan Beşiktaş'ın 18. haftada 1-1 sonuçlanan Gençlerbirliği maçı, kural hatası nedeniyle 9 Mart'ta yinelenecek. 
     
</TEXT>
</DOC>
