<DOC>
<DOCNO> 319305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sonspo06.html </URL>
<DATE> 2005/02/28/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Chelsea, ilk kupayı aldı, Newcastle galip... 
</HEADLINE>
<TEXT>

     Ada’da ilk kupayı Chelsea kaldırdı. Ligde lider durumda bulunan Londra temsilcisi, Lig Kupası finalinde uzatma dakikaları sonunda Liverpool’u 3-2 mağlup etti. 
     İngiltere’yi bu sezon kasıp kavuran Chelsea, yılın ilk kupasının sahibi oldu. Lig Kupası finalinde Liverpool’un konuğu olan Lacivert - Beyazlı ekip, henüz 1. dakikada Riise’nin golüyle geriye düştü. Ancak 85. dakikada Gerrard’ın kendi kalesine attığı gol maçı uzatmalara götürdü. Uzatmalarda sahneye çıkan Drogba ve Kezman, Chelsea’ye kupayı kazandırdı. Bu arada maçı uzatmaya götüren gol sonrasında tribünlere sus’ işareti yapan Chelsea çalıştırıcısı Mourinho oyundan atıldı. Portekizli çalıştırıcının güvenlik ve hakemlerin yaptığı toplantı sonucunda kupayı almasına izin verildi. 
     
     Newcastle kazandı 

     İngiltere Premier Ligi’ne ise dün oynanan iki karşılaşmayla devam edildi. Greame Souness’ın çalıştırdığı Newcastle United, son haftaların formda ekibi Bolton’u evinde 2-1 yendi. Günün diğer mücadelesinde de Middlesbrough ile Charlton Athletic 2-2 berabere kaldı. 
     
</TEXT>
</DOC>
