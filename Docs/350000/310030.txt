<DOC>
<DOCNO> 310030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sontur54.html </URL>
<DATE> 2005/01/27/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
"Çeteye yataklıktan" bir yerel gazete sahibi tutuklandı 
</HEADLINE>
<TEXT>

     Mersin'in Tarsus İlçesi'nde, ''çeteye yardım ve yataklık'' soruşturması kapsamında gözaltına alınan bir yerel gazete sahibi tutuklandı. 
     Emniyet Müdürlüğü'nden yapılan açıklamaya göre, 16 Ocak'ta Mersin Emniyet Müdürlüğü ekiplerince, ''çıkar amaçlı suç örgütü kurduğu'' gerekçesiyle yakalanan elebaşı Fikret Hakan Yıldırım ve 13 adamının ifadesi doğrultusunda gözaltına alınan Tarsus Emniyet Müdürlüğü Asayiş Büro Amiri Taylan Özgürkök ile bekçi Zekeriya Kaya'nın dün tutuklanmasının ardından sürdürülen soruşturma derinleştirildi. 
     Yetkililer, Tarsus'ta yayınlanan Tarsus Vatan Gazetesi'nin sahibi Sami Harunlar'ın 40 da Cumhuriyet Savcılığı'nın talimatıyla gözaltına alındığını ve sevk edildiği adliyede çıkarıldığı nöbetçi mahkemece tutuklanarak cezaevine konulduğunu bildirdiler. 
     Bu arada, olayla ilgisi bulunduğu belirlenen 7 kişinin daha arandığı kaydedildi. 
     Mersin Emniyet Müdürlüğü ekiplerince Mersin merkez ile Tarsus ve Erdemli ilçelerinde 11 gün önce yapılan operasyonda, ''çıkar amaçlı suç örgütü kurarak haksız kazanç elde etmek'' iddiasıyla yakalanan çete lideri Fikret Hakan Yıldırım ve diğer zanlılar, sorgulandıktan sonra sevk edildikleri mahkemece tutuklanıp cezaevine konulmuştu. 
     ''Çeteye yardım ve yataklık yaptıkları'' iddia edilen Asayiş Büro Amiri Komiser Taylan Özgürkök ve bekçi Zekeriya Kaya tutuklanmış, polis memurları Ersan T, Suat N ve Ömer B. tutuksuz yargılanmak üzere serbest bırakılmıştı. 
     
</TEXT>
</DOC>
