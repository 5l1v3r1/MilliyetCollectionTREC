<DOC>
<DOCNO> 336891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/spor/ydilmen.html </URL>
<DATE> 2005/04/26/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Milan kazanır 
</HEADLINE>
<TEXT>



Şampiyonlar Ligi'nde adım adım sona yaklaşıyoruz. Yarı final maçlarının ilk ayağında ev sahibi takımların kazanacağını düşünüyorum. 
İtalya'da Milan, bence kupanın en iyi takımlarından birini eleyen PSV Eindhoven'ı konuk edecek. Ev sahibinin saha ve seyirci avantajıyla kendisini finale taşıyacak skoru bulacağına inanıyorum. Banko 1. 
İki İngiliz ekibini karşı karşıya getirecek maçta ise Chelsea, Liverpool'a oranla daha ağır basıyor. Zorlu sınavların üstesinden gelmeyi iyi bilen ev sahibi sahadan galibiyetle ayrılacak güçte. 

Sürpriz CSKA 
UEFA Kupası'na gelince yarı finaldeki dört takım da aynı ölçülerde. Bu yüzden maçların oldukça zorlu geçeceğini tahmin ediyorum. 
Parma - CSKA Moskova mücadelesinde İddaacılar öncelikle beraberliği düşünmeli. Konuk takımın sahadan galibiyetle ayrılması da sürpriz olmayacaktır. 

Lizbon bir adım önde 
Newcastle United'ı muhteşem bir futboldan sonra saf dışı bırakan Sporting Lizbon, kendi ülkesi olan Portekiz'de oynanacak finale adını yazdırmak için tüm gücünü sarfedecektir. Ev sahibi bu yılın sürp-riz takımı AZ Alkmaar önünde bir adım önde gözüküyor. 
Yunanistan Kupası'nda Olympiakos, AEK önünde favori gözükse de beraberlik de ihmal edilmemeli. 
Xanthi ise Aris karşısında galibiyete daha yakın olan taraf. 



</TEXT>
</DOC>
