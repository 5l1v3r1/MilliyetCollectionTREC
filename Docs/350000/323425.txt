<DOC>
<DOCNO> 323425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/son/sonsiy07.html </URL>
<DATE> 2005/03/13/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
CHP sordu Türkiye'de kaç cami var 
</HEADLINE>
<TEXT>

     CHP İstanbul Milletvekili Ali Rıza Gülçiçek, Diyanet İşleri Başkanlığı ile Türk Diyanet Vakfı'nın TDV 
     yurt içi ve yurt dışında sahip olduğu ticari şirket ve ortaklıkların olup olmadığını ve Türkiye'de halen kaç cami bulunduğunu sordu. Gülçiçek, Diyanetten Sorumlu Devlet Bakanı Mehmet Aydın'ın yanıtlaması istemiyle verdiği soru önergesinde Diyanet İşleri Başkanlığı ve Türk Diyanet Vakfı'nı TBMM gündemine taşıdı. Diyanet İşleri Başkanlığı'nın ve Türk Diyanet Vakfı'nın yurt içi ve yurt dışında sahip olduğu mal varlıklarının açıklanmasını isteyen Gülçiçek, "Diyanet İşleri Başkanlığı ile Türk Diyanet Vakfı'nın TDV yurt içi ve yurt dışında sahip olduğu ticari şirket ve ortaklıklar var mıdır Varsa bunların iş hacmi ne kadardır " diye sordu. Diyanet İşleri Başkanlığı'nın hac organizasyonlarından elde ettiği gelir ve bağışın yıllık olarak ne kadar olduğunu da soran Gülçiçek'in yanıtlanmasını istediği sorular şöyle "Diyanet İşleri Başkanlığı'na bağlı kaç tane Kur'an kursu vardır Bunlar nerelerde bulunmaktadır Bu kurslara hangi yaş gruplarındaki çocuklar devam etmektedir Yurt dışına atanan kaç tane din ataşesi ve din görevlisi vardır Bunlar hangi ülkelerde görevlendirilmiştir Bunların harcamaları ve maaşları hangi kurum tarafından karşılanmaktadır Diyanet İşleri Başkanlığı merkez ve taşra teşkilatlarında çalışan bayan personel sayısı ne kadardır ve genel dağılım içindeki oranı nedir Türkiye'de halen kaç cami bulunmaktadır Bunlardan yapım aşamasında olanların sayısı nedir Diğer İslam ülkeleriyle karşılaştırıldığında oran nedir Diyanet İşleri Başkanlığı merkez, taşra ve yurt dışındaki görevli personel sayısı ne kadardır ve ünvanları nedir " 

ANKA 
     
</TEXT>
</DOC>
