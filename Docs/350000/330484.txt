<DOC>
<DOCNO> 330484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sontur05.html </URL>
<DATE> 2005/04/05/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Hakkari'de kurtlar köye indi 
</HEADLINE>
<TEXT>

     Hakkari'nin Çukurca İlçesi'ne bağlı Cevizli Köyü'ne inen kurtlar, 60 küçükbaş hayvanı telef etti. 
     Alınan bilgiye göre, gece ilçede yaşayan Sadullah ve Abdulkadir Demir'e ait 106 küçükbaş hayvanın bulunduğu ahıra saldıran kurtlar, ahırdaki 60 hayvanı telef etti. 
     Olayı sabah fark ettiklerini belirten Sadullah Demir, kurtların gece köye inmesinin olası bir faciayı önlediğini belirterek, aç kurtların gündüz köye inmesi halinde vatandaşlara saldırabileceğini söyledi. 
     Bölgedeki terör olayları nedeniyle 1995 yılında boşalttıkları köylerine 2002 yılında döndüklerini ifade eden Demir, ''Hayvancılığa başlamak için kendi imkanlarımızla küçükbaş hayvan satın aldık. Ancak bu hayvanlar da kurtların saldırısına uğradı'' dedi. 
     Demir, kurt saldırısından sonra hayvanlarını silahla koruduklarını, vatandaşların korku içinde yaşamaya başladığını kaydetti. 
     
</TEXT>
</DOC>
