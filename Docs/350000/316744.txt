<DOC>
<DOCNO> 316744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sonspo15.html </URL>
<DATE> 2005/02/19/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Alman basınından Baştürk ile Marcelinho'ya övgü Bastürlinho 
</HEADLINE>
<TEXT>

     Berliner Kurier gazetesi, ''Bastürlinho-Başarı modeli'' başlığıyla verdiği bir haberde, Almanya 1. Futbol Ligi Bundesliga takımlarından Hertha BSC Berlin'de top koşturan Yıldıray Baştürk ile Brezilyalı futbolcu Marcelinho'nun başarılı oyununu övdü. 
     Hertha BSC Berlin Teknik Direktörü Falko Götz, Yıldıray'la Marcelinho'yu överek, ''Bize karşı oynayanların kafası karışıyor. Her ikisinin de ne yapacağı belli olmuyor'' dedi. 
     Marcelinho da ''Yıldıray'la birlikte, sahada özel bazı şeyler yapabilen bir futbolcunun gelmesi güzel bir şey'' diye konuştu. 
     Gazetenin haberinde, çok iyi çalım atabildiği belirtilen Yıldıray'ın, Marcelinho olmadan da takımını zafere götürebileceği, bunu bazı maçlarda ispatladığı kaydedildi. 

     
</TEXT>
</DOC>
