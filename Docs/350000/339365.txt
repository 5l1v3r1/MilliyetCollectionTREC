<DOC>
<DOCNO> 339365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonyas22.html </URL>
<DATE> 2005/05/03/ </DATE>
<TIME> 20.55 </TIME>
<AUTHOR>  </AUTHOR>
<HEADLINE>
Napolyon mide kanserinden ölmüş... 
</HEADLINE>
<TEXT>

     İsviçreli bilim adamları, Napolyon’un zehirlenme sonucu değil, mide kanserinden öldüğü sonucuna vardılar. 
     İsviçre’nin Basel Üniversitesi Tıp Fakültesi Anatomi-patoloji bölümü uzmanlarınca yapılan incelemede, Napolyon’un ölümünden önce anormal kilo verdiğini tespit edildi. 
     Zehirlenme tezinin savunucuları, ünlü Fransız devlet adamının mide kanserine yakalanmış birisi için çok yüksek kiloya sahip olduğunu öne sürerken, İsviçreli bilim adamları Napolyon’un St Helen adasındaki sürgünü sırasında ve öncesinde giydiği 9 pantolonu kıyaslayarak, Napolyon’un ölümünden önceki 5 ayda 11 kilodan fazla verdiğini belirlediler. 
     1 metre 67 santim boyundaki Napolyon, 5 Mayıs 1821’de öldüğünde 
     75,7 kiloydu. 
     Araştırmaya göre, 1820 güzünden itibaren mide kanserine yakalanan Napolyon’un sağlık durumu Mayıs 1821’e kadar giderek bozuldu. 
     Bilim adamları, zehirlenme tezinin kökeni olan, Fransız devlet adamının saçında arsenik izine rastlanmasını ise o dönemde şarap fıçılarının ve kaplarının arsenikle yıkanması geleneğiyle açıklıyorlar. 
     
</TEXT>
</DOC>
