<DOC>
<DOCNO> 331902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/yazar/asik.html </URL>
<DATE> 2005/04/10/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ah şu gazeteciler 
</HEADLINE>
<TEXT>


"10 cumhurbaşkanı gelip geçmiş... Hepsini yakından tanımak, konuşmak olanağı bulmuşum. 21 başbakan tanıdım, gördüm, dönemlerini yaşadım..." 
Usta gazeteci Cüneyt Arcayürek, "Bir zamanlar Ankara" kitabında acı tatlı yaşadıklarını anlatıyor. 1947 yılında henüz çiçeği burnunda muhabirken, Çetin Altan'la ikisini bir ara Ulus'tan ayırmışlar, "Ankara Akşam Haberleri" gazetesine kaydırmışlar. Arcayürek haber ararken, Ulaştırma Bakanlığı Limanlar Daire Müdürü Necdet Bey şakadan fikir veriyor 
- Haber yok... İstersen Ulaştırma Bakanlığı, İstanbul'daki Çemberlitaş'ı Ankara'ya taşımaya hazırlanıyor, diye haber yap... 
Arcayürek gazeteye dönüyor. Çemberlitaş'ın tarihini okuyor. Çetin Altan ile baş başa verip dört başı mamur bir haber yapıyorlar. 
Gazetenin başındaki Nihat Tangüner, habere bayılıyor... Manşete koymaya karar veriyor... Arcayürek endişelenip haberin balon olduğunu anlatmayı deniyor bir ara. Ama Tangüner havaya girmiş, dinlemiyor bile. Haber manşetten yayımlanıyor. Tangüner rezil oluyor. Neyse ki, Ulus'un her haberini, ertesi gün kopya eden Kudret gazetesi vardır. Kudret haberi ertesi gün manşete taşıyınca Tangüner kağıda kaleme sarılıp döşeniyor 
- Her haberimizi kopyalayıp sütunlarına aktaran Kudret'i suçüstü yakalamak için, dün Çemberlitaş'la ilgili akıl almaz ve baştan aşağı yalan bir haberi manşetimize koyduk. Kudret makaslayıp aynen aktardı. Suçüstü yakalandı... 

Çoğu okulda bilgisayar odaları kapalı tutuluyormuş. 
Ekonomik büyümede dünya birincisi olmuş bir ülkeye yakışıyor mu böyle şeyler 
Haldun Ertem 

Dünyadan tebessüm Bir Fransız'ı banyodan çıkarmak için ne yapmak lazım 
Küveti suyla doldurmak k fi... 

Fransız, neden intihar etmek için başının 15 santim üstüne ateş edermiş. 
Üstünlük kompleksi olduğu için... 

Belçikalılar "Tuvalete gidiyorum" derken, Fransızlar "Tuvaletlere gidiyorum" derler. Neden .. 
Temiz tuvalet bulmak için birkaç tuvalet dolaşacakları için. 

Korsikalıların boyları neden kısadır .. 
Küçükken anneleri "Büyüyünce çalışacaksın" dediği için.. 

150 tane dostu olan bir İskoçyalıya ne denir 
Çoban... 

Bir İtalyan'ın, gece yarısı sokakta tek başına yürüyen bir kadını tecavüzden koruması için ne yapması gerekir .. 
Kendine h kim olması... 

Milliyet çalıştayı Milliyet, dün güzel bir esinti yaşadı... Yurdun dört bir yanından gelen mülki idare amirleri, kaymakamlar, valiler, vali yardımcıları, bize eğitimin ve ülkenin hali pür melalini anlattılar... Sorunları ve çözümleri tartıştılar. Konumuz, "Kız Çocuklarının Okullaşması" idi. Gün boyu süren toplantı, ÇYDD ve Milliyet işbirliği ile düzenlenmişti. Tartışmanın başlangıç noktası, Prof. Türkan Saylan'ın açış konuşmasındaki şu yalın ve içten cümleydi 
- Ben okula gitmek istemiyorum diyecek tek bir kız çocuğu yoktur... 
İlk konuşmayı yapan Afyon Valisi Muzaffer Dilek, Afyon'da kızların okula gönderilmesiyle ilgili sorun olmadığını kaydederek, önceki görev yeri olan Urfa'dan örnekler verdi. 
Kız çocuklarının okula gönderilmesindeki isteksizlik, muhafazak rlıktan çok ekonomik nedenlerden kaynaklanıyordu. Diğer konuşmacılar bu kanıya katıldılar. 
Halen görev yapan 20 dolayındaki hanım kaymakamımızdan biri olan Hacıbektaş Kaymakamı Elifnur B. Tandoğan, şu özeti yaptı 
- Eğitimde sorunların çözümü ülkede üretimi artırmaya bağlıdır... 
Eğitimin şu andaki güncel sorunu nedir Vali Dilek ile diğer mülki idare amirleri neredeyse koro halinde aynı şik yeti dile getirdiler 
- Milli Eğitim müdürlüklerine yetersiz ve yeteneksiz kişiler atanmaktadır... Bunların birçoğu vek leten atamadır. Bu kişilerle eğitimi yürütmeye imk n yoktur... 
Gölcük Kaymakamı Mustafa Pekdemir'in anlattığına göre Bir ilçemizde okul yaptıran hayırsever, okulun diğer giderlerini de karşılayacakken ilçeye atanan milli eğitim müdürünü görünce para vermekten vazgeçmiştir. 
Milli Eğitim'deki partizan kadrolaşma, eğitimi geriye götürmektedir. 
Mülki idare amirlerinin ortak dileği, Milli Eğitim Bakanlığı'nın, atamaları, mülki idare amirlerine danışarak yapmasıdır... 

Suudi Arabistan'da bir Suudi hanım, özgürlük hakkında konuşuyor 
- Özgürlüğümüzün önündeki tek engel eğitimdir... Erkeklerimiz eğitilmelidir. 



</TEXT>
</DOC>
