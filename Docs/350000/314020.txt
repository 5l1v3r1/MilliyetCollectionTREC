<DOC>
<DOCNO> 314020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/yasam/yas04.html </URL>
<DATE> 2005/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Murat Demirel tahliye edildi 
</HEADLINE>
<TEXT>


Bulgaristan'da yakalanarak cezaevine konulan Demirel, dün serbest bırakıldı 

İSTANBUL Milliyet 

El konulan Egebank'ın eski sahibi Yahya Murat Demirel'in avukatlarının, müvekkillerinin Bankkapital davası kapsamındaki tutukluğunun kaldırılmasına yönelik talebi İstanbul 1. Ağır Ceza Mahkemesi'nce kabul edildi. Demirel, Kartal Cezaevi'nden tahliye edildi. 
Bulgaristan'da yakalanmasından sonra hakkında 2 ayrı tutuklama kararı çıkarılan Demirel, gıyabi tutuklama kararları vicahiye çevrilerek 10 Ocak 2005'te Kartal Cezaevi'ne gönderildi. Karara itiraz eden avukatları, Demirel'in Bulgaristan'a girişine ilişkin bu ülkenin Bölge Savcılığı'nın soruşturmasında, teknenin hava koşulları nedeniyle Burgaz Limanı'na girdiği, sanıkların tekneden ayrılmaya yönelik davranışlarının olmadığı gerekçesiyle takipsizlik kararı verildiğini kaydetti. 

İtiraz haklı bulundu 
Bankkapital davasındaki tutuklama kararına yapılan itiraz reddedilince Demirel'in avukatları, genişlettikleri iddialarıyla tekrar itirazda bulundu. Heyet, bu kez itirazı haklı bularak Demirel'in tutukluluk süresinin 2 yıl 1 ayı bulmasını göz önöne alarak tahliye kararı verdi. 


</TEXT>
</DOC>
