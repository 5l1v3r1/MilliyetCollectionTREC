<DOC>
<DOCNO> 308060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sonspo05.html </URL>
<DATE> 2005/01/20/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Plesan'ın sözleri olay yaratır Büyük ihtimalle Craiova’da kalacağım 
</HEADLINE>
<TEXT>

     Pleşan, taraftarın hoşuna gitmeyecek açıklamalar yaptı Beni G.Saray’dan kimse aramadı. Büyük ihtimalle Craiova’da kalacağım 
     
     Gazetelerden izliyormuş 
     Galatasaray’ın transfer listesindeki bir numaralı isim Mihaita Pleşan, Sarı-Kırmızılı taraftarların keyfini kaçıracak açıklamalar yaptı. Şu an İstanbul’a gelmem için bir neden ya da herhangi bir girişim yokö diyen Rumen oyuncu, henüz Cim Bom’la herhangi bir anlaşma yapmadığını açıkladı. Gheorghe Hagi’nin kendisini ısrarla istediğini söyleyen Pleşan, Gazetelerde imza atacağım yazılıyor ancak bundan benim haberim yok. Bu nasıl olacak anlamadımö ifadesini kullandı. 
     
     Resmi görüşme yok’ 
     Transferiyle ilgili olarak hiçbir resmi görüşmenin yapılmadığının altını çizen Craiovalı futbolcu, Ne Galatasaray Başkanı Özhan Canaydın, ne de başka bir yöneticiyle görüşme yapmadım. Galatasaraylı yöneticiler daha çok kulübüm Craiova’yla bonservisim konusunda görüşmeler yapıyorlar. Sanırım ilk etapta kulüpler anlaşmayı amaçlıyor. Bense sadece bu görüşmeleri gazetelerden takip etmekle yetiniyorum. Kulübümün antrenmanlarına da çıkıyorumö diye konuştu. 
     
     Koşa koşa giderim’ 
     Bu şartlarda transferinin zor gözüktüğünü kaydeden Pleşan, Büyük ihtimalle sezon sonuna kadar Craiova’da kalacağım. Sonra ne olur bilemem. Zaten transfer süresi de bitmek üzereö dedi. Genç futbolcu, Galatasaray’a gelmek ister misin ö şeklindeki soruya ise şu karşılığı verdi Hagi’nin patron olduğu yerde her Rumen çalışmak ister. Bu gurur verici bir olay. Galatasaray çağırsın, askere gider gibi koşarım. Sarı-Kırmızılı formayı giymeye hazırım.ö 
     
</TEXT>
</DOC>
