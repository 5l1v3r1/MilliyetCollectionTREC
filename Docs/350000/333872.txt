<DOC>
<DOCNO> 333872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/siyaset/siy03.html </URL>
<DATE> 2005/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer'e bu kez destek verdiler 
</HEADLINE>
<TEXT>


İslamcı basın, kamusal alanda türban takılamayacağı görüşleri nedeniyle tepki gösterdikleri Cumhurbaşkanı Sezer'in Suriye ziyaretine geniş yer verdi 

ANKARA Milliyet 


Kamuoyunda "İslamcı basın" olarak bilinen Vakit, Milli Gazete, Yeni Şafak ve Zaman gazeteleri, laiklik ilkesini savunan çıkışları ve kamusal alanda türban takılamayacağı yönündeki görüşleri nedeniyle tepki gösterdikleri Cumhurbaşkanı Ahmet Necdet Sezer'e ilk kez destek verdi. Gazetelerde ABD'ye rağmen Sezer'in iptal etmediği Suriye ziyareti geniş yer buldu. Gezi haberlerinin öne çıkan başlıkları şöyle 
Yeni Şafak Suriye halkı tarafından Türk ve Suriye bayraklarıyla karşılanıp çevresi sarılan Sezer, mutluluğunu 4 kez vurguladı. Çarşıda toplanan Suriyeliler, Sezer'e sevgi gösterisinde bulundu, 'hoş geldiniz' diyerek tezahürat yaptı.Vakit Özlenen tablo Cumhurbaşkanı seçildiği günden bu yana halka mesafeli tavırları ve yasakçı kamusal alan yorumlarıyla dikkat çeken Sezer ve eşi Semra Hanım, Suriye'de halkla kaynaştı. Semra Sezer'in bazı mek nlarda başörtüsü takması, Sezer'in medrese ve cami ziyaretlerinde ellerini açarak dua etmesi dikkat çekiciydi.Zaman Emevi Camii'ne hayran kaldı Asker anıtında dua eden Cumhurbaşkanı, sonra eşi Semra Sezer'le birlikte Emevi Camii'ne geçti. Semra Hanım, camiye başında eşarpla girdi. 

</TEXT>
</DOC>
