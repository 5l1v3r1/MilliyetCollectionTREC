<DOC>
<DOCNO> 304421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sonspo48.html </URL>
<DATE> 2005/01/07/ </DATE>
<TIME> 20.52 </TIME>
<AUTHOR>  </AUTHOR>
<HEADLINE>
Hazırlık maçında Sakaryaspor, Ankaragücü'nü 2 - 0 mağlup etti 
</HEADLINE>
<TEXT>

     Ligin ikinci yarısına Antalya Belek'te kamp yaparak hazırlanan Sakaryaspor ile Ankaragücü arasında yapılan hazırlık maçını Sakaryaspor 2-0 kazandı. 
     Adora Otel sahasında yapılan karşılaşmada rakibine oranla daha etkili futbol sergileyen Sakaryaspor, ilk yarıyı Abdülkadir'in golüyle 1-0 önde tamamladıktan sora ikinci yarıda Burak'la bir gol daha buldu ve maçtan 2-0 galip ayrıldı. 
     Bu arada, Sakaryaspor'un ligin ilk yarısında Büyükşehir Belediyesi Ankaraspor'da forma giyen kaleci Şenol Karagöl ile anlaşmaya vardığı bildirildi. Şenol'un yarın kampa katılacağı ve pazartesi günü de bu futbolcu ile sözleşme imzalanacağı öğrenildi. 
     Öte yandan, Belçika'dan denenmek üzere getirilen Kongolu Makasi'nin de beğenildiği ve kulübüyle anlaşmaya varılması halinde önümüzdeki günlerde sözleşme imzalanacağı bildirildi. 
     
</TEXT>
</DOC>
