<DOC>
<DOCNO> 311236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/yasam/yas02.html </URL>
<DATE> 2005/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
28 YTL uğruna birini öldürdü 
</HEADLINE>
<TEXT>


ELVAN EZBER İstanbul 

İstanbul Büyükçekmece'de, komşusunun evinde cesedi bulunan Güzin Demiral'ın 76 , gasp kurbanı olduğu ortaya çıktı. Vedat Demokan'ın evinden 13 Ocak'ta duman yükseldiğini gören çevre sakinleri, itfaiye çağırdı. 

Evi de kundakladı 
Bir numaralı daireye kapıyı kırarak giren görevliler, aynı apartmanın 9 numaralı dairesinde oturan Demiral'ın cesediyle karşılaştı. Demiral'ın elleri ve ayakları bağlandıktan sonra boğularak öldürüldüğü, evin de kolonya dökülerek kundaklandığı belirlendi. 
Polis, Erdem Korkulu'nun 22 , camı kırarak girdiği Demokan'ın evinde gecelediğini saptadı. Korkulu'nun üst aramasında, Demokan'ın kızına ait öğrenci kimliği bulundu. Korkulu'nun, evini kontrol etmek için apartmana gelen kadını, kapıdan çıkacakken birinci kattaki daireye çektiği öne sürüldü. Demiral'ın cep telefonu ile 28 YTL'sini aldığı belirtilen Korkulu, tutuklandı. 



</TEXT>
</DOC>
