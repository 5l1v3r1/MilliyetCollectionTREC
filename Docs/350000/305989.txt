<DOC>
<DOCNO> 305989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/siyaset/axsiy01.html </URL>
<DATE> 2005/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'nin 'dünü bugünü' karıştı 
</HEADLINE>
<TEXT>


Baykal ile Sarıgül, Derviş ve Livaneli'nin birbirleri için söyledikleri, "Dün dündür, bugün bugündür" sözünü hatırlatıyor 

EZELHAN ÜSTÜNKAYA Ankara 


Kurultay sürecine giren CHP'de birbirlerine ağır suçlamalar yönelten tarafların daha önceki övgü dolu sözleri, siyasetin kaygan zeminini bir kez daha gözler önüne serdi. 9. Cumhurbaşkanı Süleyman Demirel'in siyasi literatüre kazandırdığı "Dün dündür, bugün bugündür" sözünü doğrulayan diyalogların kahramanları da CHP Genel Başkanı Deniz Baykal, rüşvet suçlamalarına hedef olan Şişli Belediye Başkanı Mustafa Sarıgül, Türkiye'ye sadece 4 yıl önce gelmesine rağmen sol siyaseti sarsan İstanbul Milletvekili Kemal Derviş ve İstanbul Milletvekili Zülfü Livaneli oldu. 

'Alev topu, pırıl pırıl' 
BAYKAL Sarıgül CHP'ye katılırken Çok dinamik, alev topu gibi, kabına sığmayan, pırıl pırıl bir belediye başkanı. Biz kız evine niyet beyanı için geldik. Kahveyi de çok iyi servis ediyor. Gayet memnun ayrılıyorum, bayramdan sonra da düğünü yapacağız. Çok etkin, başarılı, çalışkan, tuttuğunu koparan ve sosyal demokrat bir belediye başkanı. 
BAYKAL Rüşvet suçlamaları ve Sarıgül'ün genel başkanlık iddiası netleşince Hiçbir rüşvetçi Mustafa Kemal'in koltuğuna oturamaz. Truva atı. Kımıl zararlısı. Her bünyede cerahat olabilir. Dış güçlerin piyonu. 
SARIGÜL Rüşvet suçlamasıyla ihracı istenince CHP kimsenin tapulu arazisi, mülkü değil. Genel merkezin baronları beni durduramayacak. Dürüstlük, onur, şeref konusunda en son konuşacak kişi Baykal. O koltuk Baykal'a yakışmıyor. 

Derviş - Baykal 
30 yıllık dosttan 'başbuğ'a... 

BAYKAL Derviş CHP'ye katılırken Yaşamı boyunca CHP'nin ilkelerine, değerlerine, anlayışına sahip çıktı. Aydın bir insan. Kimyamız tuttu. 
BAYKAL Derviş genel başkan yardımcılığından istifa edince Kimse CHP'den büyük değil. CHP'nin DNA'ları ile oynatmam. 
BAYKAL Derviş, Livaneli için kulis yapınca Kurtarıcı diye geldi, atladı, zıpladı, başka partilerde şansı olmadığını gördü, bize geldi. Kim kurtarıcıymış Kendisini asıl biz kurtardık. 
DERVİŞ CHP'ye katılırken Baykal'la kesin bir gönül ve fikir birlikteliği var. 30 yıllık dostum. 
DERVİŞ Yerel seçim sonrası ve genel başkan yardımcılığından istifa ederken Partimizde başbuğ, tek adam gibi Atatürkçülüğü yasakçı ideoloji haline getirmek isteyenler var. CHP'de sevgisizlik h kim. Baykal'la bu iş olmuyor. 

Livaneli - Baykal 
'Tüzük değil timsahlı hendek' 

BAYKAL 3 Kasım seçimleri öncesi A takımım, kare asım. 
BAYKAL Baykal'a karşı adaylığı netleşince Onları tepe noktalara taşıdım ama değerlendiremediler. 
LİVANELİ Adaylığı netleşince Dünyada CHP gibi antidemokratik partiler kalmadı, CHP tüzüğünün benzeri ancak diktatörlüklerde bulunabilir. 

Dokunulmazlığı kaldırılmadı 

Baykal, dün Anayasa - Adalet Karma Komisyonu'ndan dokunulmazlığının kaldırılmasını istedi. Komisyon, isteği kabul etmeyerek konuyu dönem sonuna erteledi. 



</TEXT>
</DOC>
