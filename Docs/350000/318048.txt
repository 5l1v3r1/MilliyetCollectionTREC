<DOC>
<DOCNO> 318048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sonyas16.html </URL>
<DATE> 2005/02/23/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
"Uzak" filmi Almanya'da ayın filmi adayı gösterildi... 
</HEADLINE>
<TEXT>

     Alman Protestan Film Çalışmaları adlı kuruluşun jürisi, yönetmenliğini Nuri Bilge Ceylan'ın yaptığı ''Uzak'' filmini Almanya'da ayın filmi adayı gösterdi. 
     Jüri tarafından Frankfurt kentinde yapılan açıklamada, ''Uzak'' filminin Türkiye'de büyük şehirlerdeki modernlikle taşradaki gelenekler arasındaki farklılığı başarılı şekilde yansıttığı belirtildi. 
     Jüri, filmin Türkiye'nin AB üyeliği konusunda yapılan tartışmalara da önemli katkı sağladığını bildirdi. 
     Filmde, iş aramak için köyünden İstanbul'a giderek, reklam fotoğrafçılığı yapan akrabasının yanına yerleşen ve iş bulmaya çalışan bir gencin bu yakınıyla yaşadığı sorunlar konu ediliyor. 
     
</TEXT>
</DOC>
