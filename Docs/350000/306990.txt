<DOC>
<DOCNO> 306990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/son/sontur10.html </URL>
<DATE> 2005/01/16/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Kredi kartı dolandırıcılığı yapan çete yakalandı... 
</HEADLINE>
<TEXT>

     Sahte kimlik ve belgelerle kredi kartı temin ederek, bazı banka şubelerini dolandırdıkları öne sürülen 4 kişi gözaltına alındı. 
     Bazı kişilerin, sahte kimlik ve belgelerle bazı banka şubelerinde hesap açtırarak kredi kartı temin ettikleri, kart limitinin bankadan çekilmesinin ardından ortadan kayboldukları ve bu şekilde dolandırıcılık yaptıkları yönünde savcılığa şikayette bulunuldu. 
     Olayla ilgili çalışma başlatan Asayiş Şube Müdürlüğü Yankesicilik ve Dolandırıcılık Büro Amirliği ekipleri, kredi kartı başvurusunun ardından kredi kartını kurye aracılığıyla teslim alacak olan Cemal Ö. 42 ile Mehmet Sabri E'yi 32 yakaladı. 
     Gaziosmanpaşa'da dolandırıcılık olayında kullanmak amacıyla şahıslar tarafından kurulduğu ileri sürülen bir temizlik şirketinde çalışan 2 kişi de gözaltına alındı. 
     Şebeke üyelerinin, sahte kimlik ve belgelerle temin ettikleri kredi kartlarıyla, 15 ayrı dolandırıcılık olayı gerçekleştirdikleri bildirildi. 
     
</TEXT>
</DOC>
