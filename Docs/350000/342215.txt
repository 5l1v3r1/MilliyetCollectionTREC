<DOC>
<DOCNO> 342215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sonsiy01.html </URL>
<DATE> 2005/05/13/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Sezer Mahkeme Öcalan'ın yeniden yargılanması talebini reddeder 
</HEADLINE>
<TEXT>

     Avrupa İnsan Hakları Mahkemesi’nin AİHM Abdullah Öcalan hakkında verdiği "adil yargılanmadı" kararını değerlendiren Cumhurbaşkanı Ahmet Necdet Sezer, bu karara dayanılarak yeniden yargılama talebinde bulunulması halinde Ankara 11’inci Ağır Ceza Mahkemesi’nin bu talebi reddedeceği kanısında olduğunu ifade etti. 
     Cumhurbaşkanı Sezer, Portekiz ziyareti dönüşünde Ankara Esenboğa Havaalanı’nda basın toplantısı düzenledi. Sezer, bir gazetecinin AİHM’in, Öcalan hakkında verdiği "adil yargılanmadı" kararını anımsatması üzerine, "AİHM’in verdiği bu karara dayanarak, bir yargılamanın yenilenmesi isteminde bulunulursa benim kanımca Türkiye’de bu davayı gören mahkeme Kapatılan Ankara DGM yerine kurulan Ankara 11’inci Ağır Ceza Mahkemesi bu isteği reddedecektir. Çünkü bu konuda bir yasal engel bulunmaktadır" diye konuştu. 
     
     YENİDEN YARGILAMA İÇİN YASAL DEĞİŞİKLİK GEREKİYOR 

     Sezer, "Ancak Ceza Yargılama Yasası’nda, Usul Yasası’nda bu konuda değişiklik yapılırsa ancak bu AİHM’in kararı yargılanmanın yenilenmesi nedeni olarak kabul edilebilir. Bu yapılmadıkça bugünkü yasal düzenleme karşısında bunun kabulu olanaksızdır. Bunu yapıp yapmamakta yasa koyucunun taktirine ilişkin" dedi. 

     
</TEXT>
</DOC>
