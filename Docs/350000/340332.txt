<DOC>
<DOCNO> 340332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/guncel/axgun02.html </URL>
<DATE> 2005/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahara hoş geldin 
</HEADLINE>
<TEXT>


Ahırkapı'daki Hıdrellez şenliğinde, sokaklar dans eden insanlarla dolup taştı. Dilek ağacı k ğıtlarla donandı, tezg hlar boş kalmadı 

Gülay Fırat - İstanbul 

Eminönü Ahırkapı'da önceki akşam düzenlenen Hıdrellez şenliği, Roman ritimleri ve göbek danslarıyla karnavalları aratmadı. Gecenin en popüler içkisi bira su gibi akarken, yiyecek tezg hlarının önü boş kalmadı. Baharın, yenileşmenin başlangıcı kabul edilen Hıdrellez'i kutlamaya gelenler, sokakları insan denizine dönüştürdü. İnsanlar isteklerini "dilek ağacı"na iğneleyerek "Ya nasip" dedi. 
Armada Otel'in organize ettiği şenlik, her geçen yıl daha renkli görüntülere sahne oluyor. Roman şarkıları çalan orkestranın sokaklarda attığı turla başlayan şenlikte, 3-13 yaş arasındaki Ahırkapı Çocuk Orkestrası da "boyundan büyük" marifetleriyle tam not aldı. İlginç kıyafetiyle sıra dışı göbek dansı gösterisi yapan Roman Çarli, alkışlar karşısında gururlanıp hayranlarına kartvizitlerini dağıttı. Kartvizitte şöyle yazıyordu "Ramazan davulcunuz Çarli, Menajer.. Bilumum toplantılarınıza sanatçı temin edilir Cep 0535..." 
Konser salonuna dönüştürülmüş Armada Garajı'nın kapısındaki dilek ağacının, Telli Baba Türbesi'ni aratmayacak kadar çok ilgi görmesinde, kulaktan kulağa yayılan, "Bir yıl içinde gerçekleşiyormuş, mutlaka dileğini yaz ve iğnele" söylentilerinin payı göz ardı edilemez. Şöyle bir baktığımızda, "Fadiş'e hayırlı bir koca", "Allah'ım bilgisayarıma internet istiyorum", "Alman ortaklı uluslararası bir şirkette işim olsun" gibi ilginç istekler de göze çarpıyordu. Bir de yeteneklerini göstererek dileklerini resmedenler, ev veya araba çizdikleri k ğıtlarını dilek ağacına iğnelemeyi başarmıştı. 

Tezg hlarda yemekler 
Turistler şenliğe ilgi gösterirken, eğlenceye katılanlar sokakta sağlı sollu kurulan tezg hlarda döner, kokoreç, köfte, tatlı ve meyvelerle karınlarını doyurdu. Saatler ilerledikçe adım atmanın bile güçleştiği Ahırkapı sokaklarındaki Roman müziği insanların kanını kaynatırken, dans edenler birbirine karıştı. Çiseleyen yağmur da kimsenin hızını kesemedi. Herkes 23.55'te hazırlanan Hıdrellez ateşinden dilek tutarak atladı. Ahırkapı Büyük Roman Orkestrası'nın, Lüleburgazlı Küçük Hasan ve davul üstadı Tamer Kum ve ekibi, Buzuki Orhan, Makedon Kocanı Orkestrası konserler verdiği şenliğe Eminönü Belediye Başkanı Nevzat Er, Uğur Yücel ve Cemil İpekçi de katıldı. 


</TEXT>
</DOC>
