<DOC>
<DOCNO> 343761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sontur14.html </URL>
<DATE> 2005/05/18/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Şarkıcı İnci Doğan otelden çıkarıldı 
</HEADLINE>
<TEXT>

     Sefa KARACAN- Mehmet AL ALANYA Antalya , DHA 

ALANYA'da 4 gün ortadan kaybolduktan sonra yüzünde yanıklar, elleri ve bacakları çiziklerle dolu perişan halde bulunan şarkıcı 33 yaşındaki İnci Doğan'ın, reklam amacıyla işkence senaryosu’ düzenlediği ortaya çıkınca, bir haftadır kaldığı oteli terk etmesi istendi. Polis nezaretinde şarkıcı Doğan ve arkadaşlarının eşyalarını toplatan Kleopatra Selvi Oteli Müdürü Erdoğan Acar, Adımız yeterince kötü gündeme geldi. Lütfen otelimizi terkedinö dedi. Vokalist Dilyek Acar, dün gece otelden ayrılırken, bugün öğleye kadar süre alan şarkıcı İnci Doğan ve menajeri Şefik Ramazan Dumlu, eşyalarını alarak öğleden sonra oteli terketti. 
     Popçu Ozan Orhon'un sevgilisi şarkıcı İnci Doğan, vokalisti Dilek Acar ile yakın arkadaşı ve menajeri Şuşu' lakaplı şovmen Şefik Ramazan Dumlu, iş bulmak için geçen 9 Mayıs akşamı Alanya'ya geldi. Kleopatra Selvi Otel'e yerleşen üç arkadaş, 10 Mayıs gecesi gezmeye çıktı. Daha sonra bir barda buluşmak üzere 45 dakikalığına arkadaşlarından ayrılan şarkıcı İnci Doğan'ın buluşma yerine gelmediğini ileri süren vokalisti ve menajeri Dumlu, polise kayıp başvurusunda bulundu. 
     Polis soruşturma başlatırken, şarkıcı Doğan 4 gün sonra Alanya'daki bir sokak arasında yarı baygın halde bulundu. Yüzünde ve ellerinde yanık izleri bulunan İnci Doğan'ın bacaklarında ise kesikler tespit edildi. Doğan, hastaneye kaldırılarak tedavi edildi. 
     
     GÖZALTINA ALINDILAR 

     İfadeleri çelişkili olan ve vücudundaki izler gerçekçi bulunmayan şarkıcı İnci Doğan ile menajeri Şefik Ramazan Dumlu ve vokalisti Dilek Acar, pazar akşamı düzmece bir kaçırılma olayı planladıkları gerekçesiyle polis tarafından gözaltına alındı. Geceyi Emniyet Müdürlüğü'nde geçiren Doğan ifade vermezken, yanında bulunan Ramazan Şefik Dumlu ve vokalist Dilek Acar, sorguda gerçeği itiraf etti. 
     Kaçırıldığı ve işkence gördüğünü ileri süren şarkıcı İnci Doğan'ın, gündeme gelmek için arkadaşlarıyla birlikte plan hazırlayıp, işkence senaryosunu’ yazdığı ortaya çıktı. Basında gündeme gelebilmek için senaryo hazırlamakla suçlanan şarkıcı İnci Doğan, menajer Şefik Ramazan Dumlu ve vokalist Dilek Acar, ifadelerinin ardından dün adliyeye sevk edildi. 
     Adli mercileri ve güvenlik güçlerini yanıltmak ve yalan beyanda bulunmakla suçlanan şarkıcı Doğan, Dumlu ve Acar, nöbetçi mahkeme tarafından tutuksuz yargılanmak üzere serbest bırakıldı. İnci Doğan, adliyeden ayrılırken, yaşananların reklam amaçlı olmadığını öne sürerek, Basında bunu reklam amacıyla yaptığımızı söylediler. Reklam amaçlı birşey yapmadıkö dedi. Doğan ve iki arkadaşı, daha sonra taksiye binerek kaldıkları otele gitti. 
     
     OTELDEN KÖTÜ SÜRPRİZ 

     Kleopatra Selvi Otel'in Müdürü Erdoğan Acar, otelin adının bu olayla anılmasından rahatsızlık duyduklarını belirterek, polis nezaretinde eşyalarının toplandığını söylediği Doğan ve arkadaşlarından oteli terk etmelerini istedi. Erdoğan Acar, Adımız yeterince kötü gündeme geldi. Sizi burada görmek istemiyoruz. Lütfen otelimizi terkedinö dedi. 
     Bunun üzerine vokalist Dilek Acar, Şefik Ramazan Dumlu ile otel lobisinde sarılarak vedalaştıktan sonra ağlayarak otelden çıktı. İnci Doğan da vokalist Dilek Acar giderken kaldığı odanın balkonuna çıkıp ardından uzun süre baktığı dikkati çekti. 
     Otogara giden Dilek Acar, Ankara'ya giden ilk bulduğu otobüse binip ilçeden ayrıldı. Doğan ve Dumlu, bugün öğle saatlerine kadar otelde kalacaklarını, sonra ayrılacaklarını söyleyince, otel müdürü Acar bu öneriyi kabul etti. Geceyi oıtelde geçiren İnci Doğan ile Şefik Ramazan Dumlu, öğle saatlerinde lobiye indiler. Dumlu, durumu kötü olan İnci Doğan'ın kendine gelmesini bekledikleri için lobiye geç indiklerini söyledi. 
     İnci Doğan'ın kimliğinin kaybolduğunu ve paralarının kalmadığını söyleyen Dumlu, Psikolojik tedavi gören İnci'nin ilaçlarını alabilmemiz için kimliği gerekiyor. Emniyetle görüşüp bu sorunu çözmeye çalışacağım. Beş parasbızız, ne yapacağımızı bilmiyoruzö dedi. 
     İnci Doğan ve Şefik Ramazan Dumlu saat 15.30 sıralarında bir taksiyle otelden ayrılıp kent merkezine geçti. Bugarada gazetecilerle konuşan Doğan ve Dumlu, Antalya'ya gideceklerini söyledi. 
     
     BAŞSAVCILIKTAN AÇIKLAMA 

     Alanya Cumhuriyet Başsavcısı Ali Yeldan, İnci Doğan, Şefik Ramazan Dumlu ve Dilek Acar'ın CMUK 104'ncü madde ve bağlı maddelerden yargılanacağını açıkladı. Adliye önünde basın mensuplarına Alanya Cumhuriyet Başsavcılığı'ndan yazılı olarak dağıtılan açıklama şöyle 
     13. 05. 2005 günü Alanya şehir merkezinde yaralı olarak bulunan ve ilk beyanında, tanımadığı kişiler tarafından kaçırıldığını, alıkonulduğunu ve bu süre zarfında müessir fiile maruz kaldığını belirten İnci Doğan'ın, elde edilen deliller değerlendirilerek, birlikte sahne aldıkları Ramazan Şefik Dumlu ve Dilek Acar ile bu olayı iştirak halinde kamuoyu ve basında gündemde kalmak maksadıyla gerçekleştirdikleri, bu şekilde yalan haberle adli mercilere ve kolluk birimlerine karşı kamuoyunda güvensizlik ve toplumda infial durumunun oluşmasına sebebiyet verdikleri gerekçesiyle Adli mercileri iğfal' suçundan CMUK 104 ve devamı uyarınca tutuklanma talebiyle yetkili ve görevli mahkemeye sevk edilmişlerdir.ö 
     
     PARA CEZASI ALIRLAR 

     Doğan ve arkadaşlarının avukatlarından Adem Atik, zanlıların daha önceden sabıkalarının olmadığını, bu nedenle çıkarıldıkları mahkeme tarafından suçlu bulunmaları halinde büyük bir cezaya çarptırılmalarını beklemediğini belirtti. Avukat Atik, İnci Doğan ve arkadaşlarının en fazla para cezası alabileceklerini kaydetti. 
     Şarkıcı Doğan Yazık değil mi suratıma 
     ŞARKICI İnci Doğan, reklam amacıyla kaçırılma ve işkence senaryosu yazdığı suçlamalarına karşılık, kendisinin fiziğiyle para kazanan bir insan olduğunu, bu durumda yüzüne zarar veremeyeceğini söyledi. 
     İnci Doğan ve menajeri Şefik Ramazan Dumlu, bu akşam saat 18.00'de otobüsle Alanya'dan ayrıldı. Doğan ve Dumlu, ilçeden ayrılmadan önce rıhtımdaki bir kafede yemek yedi. Kendisini izleyen basın mensuplarını yanına davet eden Doğan, hakkındaki suçlamaları şu sözlerle yanıtladı 
     Reklam için yazık değil mi şu suratıma Ben suratımla, fiziğimle para kazanıyorum. Dava kapanmadı, devam edecek. Kaç ay sahneye çıkamayacağım. Kim bakacak bana Benim bir gelirim yok. Bunu medya da biliyor. Tefecilere borcum var. Kendi hatalarım yüzünden bu hale düşmüş bir insanım. Altımdaki arabam da gitti. Böyle bir durumdayken bunu nasıl yaparım Bir an önce borcumu ödemezsem, aileme haciz gidecek. Ablamların, ailemin eşyaları toplanacak. Bu da benim için utanç verici.ö 
     
     TEFECİ İŞİ DEĞİL 

     Bursa'daki bir tefeciye borcu olduğunu söyleyen Doğan, Uzun zamandır idare ediyorö dedi. Tefecinin ismini vermeye yanaşmayan Doğan, İsmini verirsem, iyice birbirimize gireriz. Ondan sonra vururlarsa da hiç şaşırmayınö diye konuştu. Doğan, korkup korkmadığı yolundaki soruya ise, Hayır dersem yalan olurö diye yanıt verdi. Doğan, kaçırılma ve işkence olayı ile sözkonusu tefecinin bir alakası olmadığını iddia etti. 
     
     ETİ TIRNAKTAN AYIRMAYIN 

     Basının kendisiyle daha fazla ilgilenmemesini de isteyen Doğan, Çok sevdiğim ailem bu gazetelere inandı. Eti tırnaktan ayırmayın. Sizin de aileleriniz varsa, vicdanınız varsa, ne olursunuz daha fazla üstüme gelmeyin. Peki hadi ben yaptım, kendi iç organıma da mı ben yaptımö dedi. Bu sözlerin ardından gözyaşlarına boğulan İnci, daha sonra menajeri ile birlikte ilçeden ayrıldı. 
     
</TEXT>
</DOC>
