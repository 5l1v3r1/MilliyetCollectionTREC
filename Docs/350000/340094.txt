<DOC>
<DOCNO> 340094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sondun02.html </URL>
<DATE> 2005/05/06/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
İngiltere'de resmi sonuçlara göre seçimi İşçi Partisi kazandı 
</HEADLINE>
<TEXT>

     İngiltere’de dün yapılan genel seçimleri, resmi sonuçlara göre Başbakan Tony Blair’in İşçi Partisi kazandı. 
     Muhafazakar Parti lideri Michael Howard da yaptığı konuşmada, İşçi Partisi’nin zaferini kabul etti ve Tony Blair’i kutladı. 
     Oy sayım işlemleri devam ederken, şu ana kadar ki sonuçlara göre Muhafazakar Parti 158, Liberal Demokrat Parti 51 milletvekilliğine hak kazandı. 
     Resmi sonuçlara göre 645 sandalyeli Avam Kamarası’nın 606 saldalyesi sahiplerini buldu. Resmi olmayan kısmi sonuçlara göre, oyların yüzde 36,78’ini alan ve şu ana kadar yapılan sayım sonucunda 348 milletvekilli kazanan İşçi Partisi üçüncü kez iktidara gelmeye hak kazandı. 
     52. yaşgününde bir kez daha iktidara gelerek seçmeninden büyük bir 
     armağan almayı başaran Başbakan Blair, bütün çabalarına rağmen daha önceki dönemde elinde tuttuğu 45 sandalyenin kaybedilmesinin ise önüne geçemedi. 
     Kısmi sonuçlara göre, oyların yüzde 32,48’ini alan ana muhalefetteki Muhafazakar Parti de şu ana kadar 189 sandalye kazanmayı başardı. 
     Muhafazakar parti ise, iktidar partisinin aksine, daha önce elinde tuttuğu bütün seçim bölgelerinde yeniden başarı sağlarken, kazançlarına 30 yeni sandalye ekledi. 
     Yine resmi olmayan sonuçlara göre, oyların yüzde 22,43’ünü alan Liberal Demokrat Parti de geçen seçime oranla 12 milletvekili daha çıkarmayı başardı ve toplam milletvekili sayısını 57’ye ulaştırdı. 
     12 milletvekili çıkaran diğer partiler de sandalye sayılarını geçen seçime göre 3 artırdı. İngiltere’de genel seçimin oy sayımı halen sürüyor. 39 sandalye 
     sayımın tamamlanmasının ardından sahiplerini bulacak. 
     
</TEXT>
</DOC>
