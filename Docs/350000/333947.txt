<DOC>
<DOCNO> 333947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sondun06.html </URL>
<DATE> 2005/04/16/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Çin'de Japonların yemek yediği lokanların camları kırıldı... 
</HEADLINE>
<TEXT>

     Çin'in Şanghay şehrinde düzenlenen Japonya karşıtı gösteriler sırasında bazı lokanta ve barların camları kırıldı. 
     Yabancı basın mensupları, Şanghay'ın merkezindeki Huaiha Caddesi'nde Japon tarzı makarna satılan ve Japonların çok sık gittikleri yaklaşık 10 lokantaya yönelik saldırı sırasında yaralanan olup olmadığının belirlenemediğini kaydettiler. 
     Öte yandan Japonya karşıtı gösterilerin doğal güzelliği ile ünlü Hangzhou şehrine de sıçradığı bildirildi. 
     Hangzhou'daki gösteride çoğunluğunu üniversite öğrencilerinin oluşturduğu yaklaşık 1000 kişilik grup, Japonya aleyhtarı sloganlar attı ve bildiri dağıtarak, Japon mallarının boykot edilmesini istedi. 
     Sarı Ejderha Spor Merkezi önünde toplanan yaklaşık 500 polis ve 100 güvenlik görevlisinin göstericilerle çatışmaya girmemeleri konusunda kesin emir aldıkları öğrenildi. 
     Bu arada Reuters'a demeç veren ve adının açıklanmasını istemeyen yerel bir muhabir, kendilerine protestolar hakkında haber yapmamalarının söylendiğini belirtti. 
     
</TEXT>
</DOC>
