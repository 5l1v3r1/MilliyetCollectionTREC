<DOC>
<DOCNO> 337982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/spor/spo06.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusoy'a kapı kapandı 
</HEADLINE>
<TEXT>



Futbol Federasyonu'nun kuruluş ve görevleri hakkındaki yasa tasarısı TBMM Genel Kurulu'nda yaklaşık 7 saat süren bir oturumdan sonra kabul edildi. 
Uzun tartışmaların yapıldığı tasarıda federasyon başkanının görev süresi iki dönemden üç döneme çıkarılırken, yüksek okul koşulu değiştirilmedi. Tasarı, Cumhurbaşkanı Ahmet Necdet Sezer'in onayından dönmezse, yüksek okul mezunu olmayan federasyon eski başkanı Haluk Ulusoy'un yeniden adaylığa soyunmasının önü kapanmış olacak. Ancak iktidar partisi milletvekillerinin verdiği önergeyle yönetim kurulu üyelerinde aranan yüksek okul şartı iptal edildi. Görev süresinin üç döneme çıkarılması, UEFA Asbaşkanı Şenes Erzik'in yeniden başkan seçilmesi engelini kaldırdı. 
Oturumda MHK'nın daha önce belirlendiği gibi atamayla göreve gelmesi kabul edildi. 9 üyenin 7'sinde eski hakem, ikisinde de az on yıl sporla uzman olarak uğraşma koşulu aranacak. 


</TEXT>
</DOC>
