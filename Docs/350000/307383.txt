<DOC>
<DOCNO> 307383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/spor/bnba.html </URL>
<DATE> 2005/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İbo ile 10 dakika 
</HEADLINE>
<TEXT>


30 yaşında, bedelini cebinden ödeyerek NBA'e transfer olan milli basketbolcumuz Seattle Supersonics'de 36 maçın 4'ünde toplam 10 dakika forma giydi, bir şut attı 


Yedek kalıyor 
NBA'E büyük hayallerle, bonservisini "cebinden" ödeyerek giden milli forvet İbrahim Kutluay, 36 maçı geride bırakan takımı Seattle Supersonics'de arzuladığı ortamı bulamadı. Seattle'a büyük umutlarla transfer olan, 36 maçın ancak dördünde, topu topu 10 dakika forma giyen İbo, Türkiye ve Avrupa'da ün salan "şutör" kimliğini gösterme şansı bile bulamadı. 

Sayı atamadı 
30 yaşında ABD'nin yolunu tutarak NBA tarihinin "en yaşlı" rookie çaylak 'lerinden biri olan İbo, oynadığı on dakikalık süreçte sadece 30 Aralık 2004'te Atlanta Hawks maçında bir kez şut denedi, onda da isabet bulamadı. İbrahim'in bu kısa süreçte istatistiklere yansıyan diğer eylemleri, 1 savunma ribaundu, iki top kaybı ve bir de faulu oldu. 

İbrahim'in karnesi O 2S 3S SA R A TÇ TK B F TS 4 0 1 - - 1 - - 2 - 1 - 

Seattle'ı, Allen taşıdı 

Cavaliers'i yendi 
NBA Güneydoğu Grubu'nda lider durumda bulunan Seattle Supersonics, Cleveland Cavaliers'ı 105 - 97 yenerek 27. galibiyetini aldı. Milli forvetimiz İbrahim Kutluay'ın oynamadığı Seattle'da Ray Allen 27 sayı, 6 ribaund, Vladimir Radmanovic de 23 sayı, 11 ribaund ile başarılı bir grafik çizdiler. Günün diğer maçında ise Toronto Raptors, New Orleans Hornets'ı 102 - 99'la geçti. 


</TEXT>
</DOC>
