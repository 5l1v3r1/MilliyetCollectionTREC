<DOC>
<DOCNO> 303422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sonspo18.html </URL>
<DATE> 2005/01/04/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Ankaraspor, Musa Büyük ile 3.5 yıllık sözleşme imzaladı... 
</HEADLINE>
<TEXT>

     Büyükşehir Belediyesi Ankaraspor, İstanbulspor'da forma giyen Musa Büyük ile 3,5 yıllık sözleşme imzaladı. 
     Büyükşehir Belediyesi Basın Merkezi'nde düzenlenen imza töreninde konuşan Kulüp Başkanı Hilmi Gökçınar, uzun süredir transfer etmek istedikleri Musa Büyük'ü renklerine bağladıklarını belirterek, ''Umuyorum Ankaraspor forması altında ciddi başarılara imza atacak. Kadromuza renk getirecektir'' dedi. 
     Denizlispor'dan Ersen Martin ve Özgür için de kulüpler arasında görüşmelerin sürdüğünü bildiren Gökçınar, anlaşma sağlamaları durumunda bu iki futbolcuyu da almak istediklerini söyledi. 
     Musa Büyük ise kendisinin büyük hedefleri olan bir futbolcu olduğunu belirterek, şöyle konuştu 
     ''Hedefleri olan bir takıma geldim. İyi bir teknik direktör ve yönetimle çalışacağım. İkinci yarıda Ankaraspor'u layık olduğu yere getireceğiz. Her futbolcu gibi hedefim milli takıma yükselmek.'' Futbol Şube Sorumlusu Ahmet Gökçek de ilerleyen günlerde 1-2 futbolcu daha transfer ederek kadrolarını güçlendireceklerini kaydetti. 
     
</TEXT>
</DOC>
