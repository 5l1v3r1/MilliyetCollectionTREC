<DOC>
<DOCNO> 324657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/yasam/yas15.html </URL>
<DATE> 2005/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



İSTANBUL 

Gaspçı 'akrabası' çıktı 
Sultançiftliği'nde önceki gün Gülşah Küçükarslan 20 , kapıyı açınca kar maskeli biriyle karşılaştı. Küçükarslan'ı dövüp bıçakla etkisiz hale getiren saldırgan, 12 bilezik ile gerdanlığı alıp kaçtı. Evi inceleyen polis, kendilerini izleyen Recep Küçükarslan'ı sorguladı. Genç kadının eşi Arif Küçükarslan'ın amca oğ-lu Recep Küçükarslan, "Nişanımda takılan altınları onların çaldığındam emindim. Bunu kanıtlayamayınca altınlarını çalmaya karar verdim" dediği öğrenildi. 

BURSA 

Rakıcılara müebbet istemi 
DHA 
Osmangazi'de yaşayan işçi emeklisi Şendöl, 2 Mart gecesi evinde içtiği sahte rakı nedenilye hayatını kaybetti. Şendöl'e sahte rakıyı Mudanya'da elektrik malzemeleri satan oğlu Saadettin Şendöl'ün verdiği belirlendi. Jandarmanın gözaltına aldığı Saadettin Şendöl, kardeşleri Sezai 49 ve Recep Şendöl'ün 45 İstanbul'dan getirdikleri 96 şişe rakıyı satması için kendilerine verdiklerini söylemişti. Haklarında ömür boyu hapis istemiyle dava açılan kardeşlerin yargılanmasına nisanda başlanacak. 

KIRIKKALE 

AKP'li başkan öldürüldü 
ERHAN GÖGEM Kırıkkale DHA 
AKP Kırıkkale 2. İl Başkanı İsmail Salman 55 , Doğu Caddesi'nde bir arkadaşını bürosunda ziyarete gitti. Saat 12.40 sıralarında büroya giren 2 kişiden biri, Salman'ın göğsüne tabancayla tek el ateş etti. Görgü tanıkları, 2 kişinin 06 GRK 47 plakalı otomobille kaçtığını iddia etti. Salman, hastanede can verirken, araç, Kırıkkale-Kayseri karayolunda bulundu. Araçtaki Hüsnü Aykul, Abdurrahman Köksal, Deniz Şahinli ve Fethi Mehmet Etgül gözaltına alındı, bir kişi aranıyor. 

İRAN 

Dağcıların imdat çağrısı 
Türk dağcılar, kış tırmanışı için gittikleri İran'ın başkenti Tahran'daki Demavend Dağı'nda, tipi nedeniyle 4 gündür mahsur kaldı. Dağcılık Federasyonu Başkanı Alaattin Karaca'nın da aralarında bulunduğu 9 dağcı, 5 günde 4275 metreye ulaşmıştı ancak burada tipiye tutuldu. Dağcılardan Karaca'yla cep telefonu sayesinde bağlantı kuruldu. 
Karaca, yiyecek ve yakıtlarının da tükenmek üzere olduğunu söyledi. Şarjı azalan telefonlarını yalnızca acil aramalar için açtıklarını söyledi. 



</TEXT>
</DOC>
