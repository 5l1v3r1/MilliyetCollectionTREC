<DOC>
<DOCNO> 317011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sontur15.html </URL>
<DATE> 2005/02/20/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Cezaevlerinde 1980 çocuk tutuklu bulunuyor... 
</HEADLINE>
<TEXT>

     Çocuklar en fazla hırsızlık ve adam öldürme suçları işliyor. 
     Adalet Bakanı Cemil Çiçek, DYP Denizli Milletvekili Ümmet Kandoğan'ın çocuk tutukluların sayısına ve işledikleri suçlara ilişkin soru önergesini yanıtladı. Bakan Çiçek'in verdiği yanıta göre, 2004 yılı Ekim ayı itibarıyla ceza infaz kurumlarında 40'ı kız olmak üzere 1980 çocuk tutuklu bulunuyor. 
     Çocuklar en fazla hırsızlık ve adam öldürme suçlarını işledikleri gerekçesiyle tutuklanıyor. Ceza infaz kurumlarında bulunan 1980 çocuktan bin 50'si hırsızlık, nitelikli hırsızlık ve yağma, 293 çocuk da kasten, tedbirsizlik veya trafik kazası sonucu adam öldürdükleri gerekçesiyle yargılanıyor. Çocukların işlediği iddia edilen diğer bazı suçlar ile tutuklu çocuk sayısı ise şöyle 
     ''Irza geçme, ırza ve namusa tasaddi, zorla ırza tecavüz, reşit olmayanla cinsel ilişki, koruması altında bulunana tecavüz veya tasaddi, bu yolla ölüme sebebiyet verme 237 çocuk , Şahıslara karşı müessir fiil 101 çocuk , Adam kaldırma 35 çocuk , Uyuşturucu ticareti 22 çocuk , Resmi evrakta sahtekarlık 11 çocuk 
     Dolandırıcılık, hileli iflas 9 çocuk , Çıkar amaçlı suç örgütü kurma ve katılma 9 çocuk , Silah ticareti 9 çocuk .'' 
     
</TEXT>
</DOC>
