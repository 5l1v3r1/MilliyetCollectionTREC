<DOC>
<DOCNO> 341341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonyas03.html </URL>
<DATE> 2005/05/10/ </DATE>
<TIME> 01.10 </TIME>
<AUTHOR>  </AUTHOR>
<HEADLINE>
Burası İngiltere .. Cadılıkla suçlanan 8 yaşındaki kıza ölümüne işkence 
</HEADLINE>
<TEXT>

     Londra’da teyzesi ve yakınları tarafından cadılıkla suçlanan 8 yaşında Angolalı bir kız çocuğuna ölümüne işkence edildi. 
     İngiliz basınında çıkan haberlere göre, Savcı Patricia May, bir çamaşır torbasına yerleştirilen çocuk tam nehre atılacakken, yakınlarının fikir değiştirmesi üzerine hayatının kurtulduğunu belirtti. 
     Birlikte yaşadığı başka bir çocuğun tanıklığına göre, sürekli dövülen, bıçakla bir yerleri kesilen, hatta gözlerine acı biber sürülen çocuğa işkence yapmakla suçlanan aralarında teyzesi ve evinde yaşadığı kadının bulunduğu 3 kadın ve bir erkeğin tutuklandığı kaydedildi. 
     Ailesi ölen talihsiz kız çocuğunun 2002’de kendisine annesi olduğunu söyleyen teyzesiyle birlikte Angola’dan İngiltere’ye geldiğini belirten İngiliz gazeteleri, savcının "2005 İngilteresi’nde böyle bir şeye inanmak olanaksız" sözlerine yer verdiler. 
     Çocuğun kaldığı evde cadılık ve büyücükle ilgili eşya ve kitaplar da ele geçtiği belirtildi. 
     
</TEXT>
</DOC>
