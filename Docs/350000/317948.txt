<DOC>
<DOCNO> 317948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sonspo05.html </URL>
<DATE> 2005/02/23/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Hakemliği bıraktı ama... Mutlu Çelik disipline verildi 
</HEADLINE>
<TEXT>

     Futbol federasyonunu her fırsatta yerden yere vuran Mutlu Çelik’e, aradan geçen 1.5 ay sonra Disiplin Kurulu’na sevkedildiğini bildirildi. 
     9 Ocak 2005 tarihinde Mersin’de yapılan hakem seminerinde yaptığı sert konuşmanın ardından hakemliği bırakan ve daha sonra basın yoluyla futbol federasyonunu her fırsatta yerden yere vuran Mutlu Çelik’e, aradan geçen 1.5 ay sonra Disiplin Kurulu’na sevkedildiğini bildirildi. 21 Şubat tarihinde kendisine Türkiye Futbol Federasyonu antetli bir yazı geldiğini dile getiren Çelik, İstifamı yazılı olarak gerekli yerlere bildirdim. Ancak 9 Ocak’ta yaptığım konuşmayı kaba bulup beni tedbirsiz olarak disiplin kuruluna sevketmişler. Ben kurula kesinlikle bir savunma göndermiyorum. Olanlara inanamıyorum, başıma böyle bir olay geliyor. Hakemliği bıraktığımı sizler aracılığıyla bir kez daha ilan ediyorum. Bu insanlar beni herhalde anlamıyor ya da anlamak istemiyor" açıklamasını yaptı. 
     
</TEXT>
</DOC>
