<DOC>
<DOCNO> 344674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sonyas04.html </URL>
<DATE> 2005/05/21/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Kylie Minoogue ameliyat oldu 
</HEADLINE>
<TEXT>

     Meme kanserine yakalanan Avustralyalı şarkıcı Kylie Minogue, dün ameliyat oldu. 
     Minogue’un ameliyatına giren doktor Jenny Senior, operasyonun başarılı geçtiğini ve şarkıcının memesindeki tümörün alındığını söyledi. 
     Minogue’un kendisini iyi hissettiğini belirten Senior, şarkıcının operasyon ekibini büyülediğini kaydetti ve "kendisiyle daha mutlu bir ortamda karşılaşmış olmayı isterdim" dedi. 
     Şarkıcı Kylie Minogue’a tanının erken konulması nedeniyle kanserin yayılmadan önlenebileceği belirtilmişti. 
     
     HAYRANLARINA TEŞEKKÜR ETTİ 

     Meme kanseri tanısı konulan ünlü şarkıcı Kylie Minogue, hayranlarına teşekkür etti. 
     Internetteki "imdb" sitesinin haberine göre, Avustralya ve Asya turnelerini hastalık tanısı konulduktan sonra iptal eden 37 yaşındaki sanatçı, hayranlarına, hastalığını öğrendikten sonra binlerce mesaj attıkları ve konser biletlerinin parasını meme kanseri fonlarına bağışladıkları için teşekkür borçlu olduğunu kaydetti. 
     Bu davranışların kendisini müteessir ettiğini belirten Minogue, "Son iki gündür bana mesajlarıyla destek veren herkese kalpten teşekkür ediyorum. Bana destek veren herkese, başta hep yanımda olan nişanlım Olivier Martinez’e şükran borçluyum" dedi. 
     Ailesi ve arkadaşlarının da yanında olmasından mutluluk duyduğunu dile getiren sanatçı, Avustralya ve tüm dünyada aynı hastalığın pençesinde bulunan bütün kadınlara da şifa diledi. 

     
</TEXT>
</DOC>
