<DOC>
<DOCNO> 349574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/spor/spo11.html </URL>
<DATE> 2005/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Lüksemburg ve Faroe 
</HEADLINE>
<TEXT>


Üçüncü grubun zayıf halkası Lüksemburg, Slovakya'dan deplasmanda 3-1'lik bir yenilgi almıştı. İddaa'nın maç için verdiği iki handikap, Lüksemburg'u daha cazip bir seçenek haline getiriyor 


1 ve 0'a verilen oran 1.93. Bu durumda Slovakya maçı 2 ve daha az bir farkla kazanır, ya da puan kaybederse kazanacaksınız. Günün sürprizi Lüksemburg. 

3. GRUP 
Estonya-Portekiz 
Cumartesi'nin iki galibi Talin'de karşı karşıya. Gruptaki puanlarını ağırlıkla güçsüz Lüksemburg ve Liechtenstein'dan alan Estonya, Portekiz'e karşı direnemez. Birincilik için en güçlü rakibi Slovakya'yı geçen Portekiz, bu maçı da kazanıp rahatlayacaktır. 

Letonya-Liechtenstein 
Liechtenstein, her geçen gün büyüyen futboluyla Avrupa'nın en kötü takımı hüviyetinden sıyrıldı. Evinde 3-1 yenildiği Letonya'yı bu kez de zorlayabilirler. Ama tabii favori Letonya. 

4. GRUP 
Faroe-İrlanda 
İrlanda, kendi evinde Faroe'yi 2-0 yenebilmişti. Bu kez de İrlanda'nın galibiyetine oynayabilmemiz için en az 3 fark atmaları lazım. Faroe oynadığı 5 maçın yalnızca birinde 2'den fazla fark yedi. 1 ve 0'a verilen oran 1.93. Kaçırmayın. 

5.GRUP 
Belarus-İskoçya 
Formda Belarus, Slovenya'yla berabere kalarak hayal kırıklığına neden oldu. İskoçya ise güçsüz Moldova'yı yenerek moral buldu. Belarus, bu maçı kazanırsa şansı devam edeceği için galibiyete daha yakın taraf. 



</TEXT>
</DOC>
