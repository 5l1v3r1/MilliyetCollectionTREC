<DOC>
<DOCNO> 344540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sondun12.html </URL>
<DATE> 2005/05/21/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
İsrail-Lübnan sınırında çatışma... 
</HEADLINE>
<TEXT>

     İsrail askerlerinin, Lübnan’dan İsrail’e geçmeye çalıştığını sandıkları bir çobana ateş açması üzerine, Hizbullah gerillalarıyla İsrail askerleri arasında çatışma çıktı. 
     İsrail ordusundan yapılan açıklamada, bir çobanın sınırdaki Şeba Çitlikleri bölgesine girmeye çalıştığını gören askerlerin havaya ateş açtıkları, kısa bir süre sonra ise Hizbullah gerillalarının bölgeye roket ya da füze ile ateş ettikleri belirtildi. 
     Görgü tanıkları ise İsrail askerlerinin üç eve makineli tüfekle ateş açması üzerine gerillaların bir İsrail askeri mevzisine roket ateşi açtıklarını, İsrail askerlerinin ateşe top ateşiyle karşılık verdiklerini söyledi. 
     Çatışmada ölen ya da yaralanan olup olmadığı konusunda bilgi verilmedi. 
     
</TEXT>
</DOC>
