<DOC>
<DOCNO> 313803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/soneko26.html </URL>
<DATE> 2005/02/09/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
BDDK Başkanı Kredi kartı borçları cok ciddi boyutlarda değil 
</HEADLINE>
<TEXT>

     Bankacılık Düzenleme ve Denetleme Kurumu BDDK Başkanı Tevfik Bilgin, Turkcell hisselerinin opsiyonlu satışı konusunda 'Yapı ve Kredi yönetimi ile BDDK'nın devre dışı' göründüğüne ilişkin yorumların hatırlatılması üzerine, ''açıklamalar dışında bu olayla ilgili çok fazla konuşmuyoruz. Konuşmamamızın nedeni şu çok fazla spekülasyon, çok fazla yorum yapılıyor. Bize göre açıklamalarımız çok net'' dedi. 
     BDDK, Dünya Bankası ve Türkiye Bankalar Birliği tarafından düzenlenen ''Risk Yönetimi'' semineri sırasında basın mensuplarının sorularını yanıtlayan Bilgin, kredi kartlarının bankalar bilançosundaki hacmi arttıkça, takibe intikal eden kart oranının da yükseldiğini söyledi. 
     Bilgin, ''aslında gazetelerde belirtildiği kadar çok ciddi boyutlarda bir sorun değil. Ama bu demek değil ki biz hiçbir önlem almayacağız, tedbirler almayacağız. Çok yakın izliyoruz. Bu anlamda hazırladığımız Kredi Kartları ve Banka Kartları Kanun Tasarı Taslağı'nı muhtemelen internet sitemizde gelecek hafta sizlerin görüşlerine açacağız'' diye konuştu. 
     Taslağa şu anda son şeklinin verildiğini vurgulayan Bilgin, şunları kaydetti 
     ''O görüşler neticesinde bunu sayın bakanımıza arzedip kanunlaşmasını beklemek istiyoruz. Ama onun öncesinde özellikle kredi kartlarının alışverişlerde taksitlendirilmesiyle ilgili sektörde... Benim her zaman verdiğim bir örnek var herkes bir şekilde nehrin akıntısına kapılmış gidiyor onu görüyoruz. Gerektiği zaman BDDK olarak onun belirtilerini de görmeye başladık. Bu akıntıyı bir şekilde durdururuz. Ama biz bunu sektörün kendi isteğiyle yapmasını, kendi iradesiyle yerine getirmesini istiyoruz. Bu arada Bankalar Birliği'ne de önemli görevler düşmekte. Ama eğer olmuyorsa BDDK olarak taksitlendirme konusunda da gerekli alt düzenlemelerle önlem alırız. Taslakta bunlar olmaz. Çünkü kanun esnekliğini kaybeder.'' 
     
     TURKCELL HİSSELERİ 
     Tevfik Bilgin, bir basın mensubunun ''Turkcell hisselerinin opsiyonlu satışı konusunda Yapı Kredi yönetimi ve BDDK devre dışı gibi bir görünüm var, böyle birşey var mı '' sorusu üzerine, geçen hafta basın açıklamalarının yapıldığını belirterek, şöyle dedi 
     ''Biz de birkaç tane basın açıklamamızı yaptık. Bu açıklamalar dışında, bu olayla ilgili çok fazla konuşmuyoruz. Konuşmamamızın nedeni şu çok fazla spekülasyon, çok fazla yorum yapılıyor, farklı yorumlar yapılabiliyor. Ama bizim açıklamalarımız bize göre çok net ve bu hisseler, Borsa'da işlem gördüğü için açıklamalarımızda çok dikkatli davranmak istiyoruz. Özellikle küçük yatırımcının menfaatleri anlamında. Açıklamalarımız BDDK olarak çok net ve açıklamalarımızda bir istikrar var. Bir ay, bir yıl, 6 ay önce söylediğimizin tersine birşey söylemeyiz. O istikrar da bundan sonra devam edecektir.'' 
     
</TEXT>
</DOC>
