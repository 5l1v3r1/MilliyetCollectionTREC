<DOC>
<DOCNO> 300299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sonspo30.html </URL>
<DATE> 2004/12/23/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Hertha Berlin menajeri Hoeness İlhan sadece bizimle imzalayacaktır 
</HEADLINE>
<TEXT>

     Almanya 1. Futbol Ligi Bundesliga takımlarından Hertha BSC Berlin'in menajeri Dieter Hoeness, takımla birlikte idmanlara başlayan milli futbolcu İlhan Mansız'ın sadece kendileri ile sözleşme imzalayacağına emin olduğunu belirtti. 
     Hoeness, Kicker adlı spor dergisine yaptığı açıklamada, Beşiktaş'ın İlhan'ın peşinde olduğunun hatırlatılması üzerine, ''Olabilir. Ancak İlhan eğer bir yere imza atarsa, bizde atacağına eminim'' dedi. 
     İlhan'ın çok hırslı olduğunu ifade eden Hoeness, geçirdiği sakatlıktan sonra bu futbolcunun artık ağrısız koşabildiğini, Ocak ayından itibaren topla daha ağır antrenmanlara da başlayabileceğini ümit ettiğini belirtti. 
     Hoeness ayrıca, kış döneminde hiçbir futbolcu almayı düşünmediklerini, bu dönem içinde kendileri için sadece İlhan'ın söz konusu olduğunu kaydetti. 
     
</TEXT>
</DOC>
