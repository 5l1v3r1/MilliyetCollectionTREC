<DOC>
<DOCNO> 335841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sondun30.html </URL>
<DATE> 2005/04/22/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Pavkoviç teslim oldu... 
</HEADLINE>
<TEXT>

     Savaş suçu zanlısı eski Yugoslavya Genelkurmay Başkanı Neboysa Pavkoviç'in, Sırbistan'ın başkenti Belgrad'da yetkililere teslim olduğu bildirildi. 
     Sırbistan hükümeti, 2003'te, Kosova savaşı sırasında 1999 yılında Kosovalı Arnavut sivillerin öldürülmesi emrini vermekle suçlanan dört generalden biri olan Pavkoviç'in, Hollanda'nın Lahey kentinde eski Yugoslavya için kurulan BM savaş suçları mahkemesine gönderileceğini açıkladı. 
     Eski Yugoslavya Genelkurmay Başkanı Neboysa Pavkoviç'in, pazartesi günü Lahey'e gönderileceği belirtildi. 
     Pavkoviç'in avukatı Lyubişa Zivadinoviç, geçen ocak ayında eski genelkurmay başkanının, yargılanma konusunu Sırbistan hükümetiyle görüşebileceğini söylemişti. 
     Pavkoviç ile birlikte suçlanan diğer generaller Vladimir Lazareviç, Sreten Lukiç ve Vlastimir Dyordyeviç'ti. Vlastimir Dyordyeviç, 2001'de Rusya'ya kaçmıştı. 
     
</TEXT>
</DOC>
