<DOC>
<DOCNO> 332409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/spor/spo15.html </URL>
<DATE> 2005/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayern tek farkla 
</HEADLINE>
<TEXT>


Kıtanın en zengini olması, Chelsea'nin Olimpiyat Stadı'ndan puan çıkarmasına yetmeyebilir. Ama Bayern'in de muhtemelen çıkarabileceği tek farklı sonuç tura yetmeyecek. 


İlk maçta ciddi sakatlık problemleri olan Felix Magath, bu kez daha rahat. Roy Makaay, hafta sonu Mönchengladbach'ı 2-1 yendikleri müsabakada forma giydi. Partneri Claudio Pizarro da son idmanda yer aldı ve bu maçta forma giymesi bekleniyor. Hem ligde hem de ilk maçın sonucuyla daha rahat olan Chelsea, hafta sonu bazı yıldızlarını dinlendirme fırsatı buldu. Claude Makalele ve Ricardo Carvalho Birmingham'a karşı oynamazken, Didier Drogba ve Eidur Gudjohnsen de sadece 45 dakika sahada kaldılar. 
İki takımın da problemlerinden arınması bize yine seyri güzel ve gollü bir maç öneriyor. Bayern, tek farkla da olsa galibiyete yakın taraf. 



</TEXT>
</DOC>
