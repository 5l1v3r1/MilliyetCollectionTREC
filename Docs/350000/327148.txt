<DOC>
<DOCNO> 327148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sontur38.html </URL>
<DATE> 2005/03/25/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Van Emniyet Müdürlüğü'nde patlama 1 ölü, 1 yaralı 
</HEADLINE>
<TEXT>

     Van Emniyet Müdürlüğü yakıt tankında gaz sıkışması nedeniyle meydana gelen patlamada 1 işçi öldü, 1 işçi yaralandı. 
     AA muhabirinin aldığı bilgiye göre, Emniyet Müdürlüğü zemin katında bulunan kalorifer kazanlarındaki yakıt tanklarının dibinde biriken katı atık maddelerini temizleme çalışmaları sırasında tankın alev alması nedeniyle patlama meydana geldi. Patlamada, işçiler Fuat Demir ile Necati Demir yaralandı. 
     Yüzüncü Yıl Üniversitesi Araştırma Hastanesi'ne kaldırılan yaralılardan Fuat Demir 20 , hayatını kaybetti. Necati Demir'in tedavisinin devam ettiği bildirildi. 
     Van Emniyet Müdürü Tacettin Kurt, yaptığı açıklamada, anlaşma yapılan firmaya bağlı işçiler tarafından yakıt tankının dibinde katılaşmış atık maddeleri temizlemek için çalışma yapıldığını belirtti. 
     İşçilerin yedek tankın üzerinde delik açmak suretiyle diğer tankların temizlenmesini beklemeden, tanklardan yakıt boşaltarak çalışma düşüncesiyle hareket ettiklerini ve kaynak makinası kullandıklarını dile getiren Kurt, bu esnada gaz sıkışması nedeniyle tankın kıvılcım alması sonucu patlama meydana geldiğini kaydetti. 
     
</TEXT>
</DOC>
