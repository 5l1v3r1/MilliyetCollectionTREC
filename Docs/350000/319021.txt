<DOC>
<DOCNO> 319021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/sondun03.html </URL>
<DATE> 2005/02/27/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Percy kasırgası, Tokelau adalar grubununda büyük hasara yol açtı 
</HEADLINE>
<TEXT>

     Büyük Okyanus'ta bulunan Tokelau adalar grubunu etkisi altına alan Percy kasırgasının büyük hasara yol açtığı ve kasırga nedeniyle bir kişinin yaralandığı bildirildi. 
     Avustralya'da bulunan Acil Durum ve Felaket Enformasyon Örgütü'ne bağlı Pasifik Merkezi'nden yapılan açıklamada, saate 200 kilometre hızla esen Percy kasırgasının önce Hawaii adaları ve Yeni Zelanda arasında kalan Swain Adası'nı etkisi altına aldığı belirtildi. Daha sonra Yeni Zelanda'nın koruması altındaki bin 400 nüfuslu Tokelau adalar grubuna yönelen kasırganın, 3 mercan adasında geniş çaplı hasara yol açtığı kaydedildi. Nukunonu Mercan Adası Telekommünikasyonlar Yöneticisi Tino Vitale, Percy kasırgası nedeniyle mercan adasında en az 5 evin tamamen yok olduğunu, pek çok evde hasar meydana geldiğini, ayrıca telefon ve elektrik hatlarının koptuğunu açıkladı. 
     Kasırganın etkili olduğu diğer mercan adalarından Fakaofo'da ise bir kişinin yaralandığı bildirildi. 
     
</TEXT>
</DOC>
