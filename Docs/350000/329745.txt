<DOC>
<DOCNO> 329745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sontur37.html </URL>
<DATE> 2005/04/02/ </DATE>
<TIME> 19.22 </TIME>
<AUTHOR>  </AUTHOR>
<HEADLINE>
Dunlop, Hülya Avşar ile anlaşmasını yeniledi... 
</HEADLINE>
<TEXT>

     Dunlop firması, 2005 yılı gözlük ürünlerinin görsel tanıtımlarında sanatçı Hülya Avşar ile anlaşma yeniledi. 
     CNR Expo'daki basın toplantısında konuşan Proje Yönetmeni Cem Ünlü, 2004 yılında başlayan Dunlop-Hülya Avşar birlikteliğinin önemli bir başarıyı da beraberinde getirdiğini, bunun sonucunda firmanın 2005 yılı kreasyonları için Hülya Avşar'lı görselleri seçtiğini söyledi. 
     Hülya Avşar da böyle bir karardan mutluluk duyduğunu ifade etti. 
     Gazetecilerin soruları üzerine Avşar, gözlükle arasının iyi olmadığını belirterek, ''Sadece tenis oynarken gözlük takıyorum. Burnum küçük olduğu için kendime göre bir gözlük bulamadım'' dedi. 
     Avşar, bir gazetecinin, ''Bu yıl sanatçılar arasında Mehmet Ali Erbil vergi rekortmeni oldu, siz ikinci oldunuz. Neler söyleyeceksiniz '' şeklindeki sorusunu, ''Kendisini tebrik ederim. Önemli olan ilk 3'e girebilmektir'' diye yanıtladı. 
     
</TEXT>
</DOC>
