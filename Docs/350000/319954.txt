<DOC>
<DOCNO> 319954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/soneko12.html </URL>
<DATE> 2005/03/02/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
İMKB, dolar bazında getiride öne geçti 
</HEADLINE>
<TEXT>

     Yabancı yatırımcıların yoğun yatırımları bulunan gelişmekte olan ülke borsları içerisinde İMKB bu yılın ilk iki ayında dolar bazında sağladığı yüzde 18.5'lik getiriyle ilk sırada yer aldı. 
     Türkiye, Arjantin, Rusya, Brezilya, Meksika ve Kore borsalarının 2003 sonundaki değeri 100 kabul edilerek Bankacılık Düzenleme ve Denetleme Kurumu tarafından oluşturulan dolar bazındaki endekslere göre şubatta İMKB endeksi dolar bazında yüzde 7.1 oranında arttı. Şubatta Arjantin borsası dolar bazında yüzde 12.8, Rusya borsası yüzde 13.8, Brezilya borsası yüzde 16.4, Kore borsası yüzde 10 artışla Türkiye'den daha fazla kazandırdı. Meksika 
     borsasında ise yüzde 6.2 artış yaşandı. 
     Ancak yılın ilk iki ayında dolar bazında en yüksek artış yüzde 18.5'le İMKB'de yaşandı. İMKB'yi yüzde 16.8'le Rusya ve Kore, yüzde 14.6'yla Arjantin, yüzde 10.1'le Brezilya izledi. 2004 yılının dolar bazında en fazla kazanç sağlayan Arjantin borsasıdaki hisse senedi fiyatları ise bu yılın ilk iki ayında ortalama yüzde 7.1 oranında arttı. 
     BDDK'nın oluşturduğu endekse göre 2003 yılı sonundan bu yıl şubat ayına kadar olan dönemde de dolar bazında en fazla getiriyi yüzde 65.2 ile İMKB sağladı. İMKB'yi yüzde 58.6 ile Meksika borsası, yüzde 46.2'yle de Kore borsası izledi. 
     Arjantin borsası bu dönemde yüzde 44.7, Brezilya borsası yüzde 41.3, Rusya borsası ise yüzde 33.4 oranında arttı. 
     Söz konusu borsalar içerisinde 2004 yılında dolar bazında en yüksek getiriyi yüzde 48.1'le, bu yılın ilk iki ayında en düşük artış yaşanan Meksika borsası sağlamıştı. 
     Geçen yıl Meksika'yı yüzde 39.4'le Türkiye izlemişti. 
     
</TEXT>
</DOC>
