<DOC>
<DOCNO> 315990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/yazar/akyol.html </URL>
<DATE> 2005/02/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Arap dünyasında değişim 
</HEADLINE>
<TEXT>


EL CEZİRE, hükümetlerin emrindeki Arap TV kanallarından çok farklı bir haber kanalı... Katar'dan yayın yapıyor. 
Hem Amerika'yı ve İsrail'i, hem Arap diktatörlerini ve radikal İslamcıları çok kızdırıyor. Arap dünyasında en çok izlenen haber kanalı Dünyanın önde gelen birkaç haber kanalından biri... 
El Cezire'nin Genel Müdürü Vadah Hanfar ve arkadaşları CNN Türk'ü ziyaret etti. Mehmet Ali Birand kendisiyle "Manşet" programı yaptı. 
Sohbetimizde ben açık toplum, demokrasi, piyasa ekonomisi, bireyleşme gibi çağdaş dinamiklerin Arap dünyasındaki etkilerini öğrenmek istedim. 
Hanfar'ın şu sözleri önemli 
- Eskiden Arap TV'lerinde hiç siyasi ve kültürel tartışma programı yoktu. Şimdi adeta patlama yaşanıyor. Biz haftanın beş günü, çok farklı görüşlerin yer aldığı tartışma programı yayımlıyoruz, çok büyük ilgi görüyor. Bu yayınlar tabuları yıkıyor 

RESMİ Arap kanallarında devlet büyükleriyle mülakat yaparken belli bir üslup kullanılırmış 
"Majeste Hazretleri... Yüce kişilik sahibi... Yanılmaz önder..." 
El Cezire ise 'sivil' bir dil kullanıyor. Birçok Arap büyüğü El Cezire'nin Arapça yayınlarına katılmıyor, halkın anlamayacağı İngilizce yayınlara daha kolay çıkıyorlar 
Neden Hanfar'ın cevabı 
- Ortadoğu'da genelde otoriteyi temsil edenler çok yükseklerde, ulaşılmaz, yüce, ulu bir imaja sahiptir. Normal dille yapılan mülakatlar bu imajı sarsar tabii... 
TV ve internet gibi iletişim araçlarının gelişmesi hem siyasi özgürlükler fikrini hem kadın uyanışını güçlendiriyor. 
Ve birçok Arap hükümeti El Cezire'nin bürolarını kapatmış, muhabirlerine yasak koymuş 
El Cezire, terörist Bin Ladin'in kasetlerini de, terör kurbanlarının kanlı cesetlerini de yayımlıyor ben bunu yayıncılık açısından doğru bulmuyorum. O başka bir mesele... Ama Hanfar'ın da söylediği gibi, TV yayınlarındaki patlama, Arap dünyasının artık kapalı rejimlerden bunaldığını ve 'serbesti' arzusunun güçlendiğini gösteriyor. 
Mısır halkının yüzde 88'i, resmi kanalların yanında haberleri bir de El Cezire'den izliyor 

FİLİSTİN faciasının Araplarda çok derin bir travma yarattığını anlatan Hanfar'a göre, Arap milliyetçiliğinin ve sosyalizminin başarısızlığının ardından yükselen "Siyasal İslam"ın da başarısızlığı artık hissediliyor. 
Fas'ta bir parti "Hizb'ül Adalet ve Temmiye." 
Tam tercümesi Adalet ve Kalkınma Partisi Amblemi ise "kandil", parlamentoda temsil oranı yüzde 38... 
Vadah Hanfar bu partinin "demokrasiyi ve kalkınmayı savunduğunu, İslamı siyasi bir program değil, ahlaki bir çerçeve olarak benimsediğini" anlattı. Partinin lideri Said el Osmani, Türkiye'deki AKP hareketinden etkilendiklerini söylemiş. 
Hanfar, "ahlaki değerler bakımından Müslüman, muhafazak r, siyaseten liberal demokrasiye bağlı" hareketlerin zamanla bütün Arap toplumlarında yükseleceğini tahmin ediyor. 
Teori de reel hayatın verileri de bunu düşündürüyor. 
AKP'liler, sadece mill değil, aynı zamanda evrensel bir vebal altında olduklarını iyi bilmeli. 
Hepimiz de çağımızın değişim dinamiklerini ve Türkiye'nin neden önde gittiğini iyi düşünmeliyiz, çağın gerisinde kalmak istemiyorsak. 



</TEXT>
</DOC>
