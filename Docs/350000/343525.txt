<DOC>
<DOCNO> 343525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/siyaset/siy08.html </URL>
<DATE> 2005/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Atasagun veda etti 
</HEADLINE>
<TEXT>


AYDIN HASAN Ankara 


Başbakan Recep Tayyip Erdoğan'a emeklilik dilekçesini veren Milli İstihbarat Teşkilatı MİT Müsteşarı Şenkal Atasagun, çalışma arkadaşlarına veda etti. Teşkilatı yıpratmamak için görev süresinin sona ermesini beklemeden emeklilik dilekçesi veren Atasagun, dün akşam 7 yıldır müsteşarlık yaptığı MİT'teki çalışma arkadaşlarına, Ankara Orman Çiftliği içindeki MİT'e ait Marmara Köşkü'nde veda yemeği verdi. Yemeğe, MİT'in orta ve üst düzey yöneticileri eşleriyle birlikte katıldı. Bu arada, Atasagun'un yerine, MİT Müsteşar Yardımcısı Emre Taner'in atanması bekleniyor. Kaynaklar, hükümetin önce farklı isimler üzerinde durduğunu, ancak Cumhurbaşkanı Ahmet Necdet Sezer'in Erdoğan'a, "Genelkurmay'ın karşı çıktığı ismi onaylamam" demesi üzerine, Taner isminde mutabakatın oluştuğunu savundu. 



</TEXT>
</DOC>
