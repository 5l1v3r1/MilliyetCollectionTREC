<DOC>
<DOCNO> 311094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonspo53.html </URL>
<DATE> 2005/01/31/ </DATE>
<TIME> 21.47 </TIME>
<AUTHOR>  </AUTHOR>
<HEADLINE>
Altay'da Ümit İnal'ın transferi için girişim sürüyor 
</HEADLINE>
<TEXT>

     İkinci Futbol ligi A Kategorisi takımlarından Altay'da, Elazığspor'lu Ümit İnal'ın transferi için girişimler sürüyor. 
     Altay Profesyonel Şube Başkanı Sabri Sevenoğlu, AA muhabirine yaptığı açıklamada, İzmir'de bulunan Ümit İnal ile görüştüklerini, ancak henüz transferin gerçekleşmediğini bildirdi. 
     Ara transferin yarın sona ereceğini kaydeden Sevenoğlu, eski futbolcuları Ümit'e yeniden siyah-beyazlı formayı giydirmeyi arzu ettiklerini belirtti. 
     Ümit İnal'ın, kulübü Elazığspor'dan onay alması halinde yeniden Altay'a dönebileceği öğrenildi. 
     Ümit İnal, geçen sezon Altay formasıyla İkinci Lig A Kategorisi'nde başarılı bir sezon geçirmiş ve gol kralı olmuştu. 
     
</TEXT>
</DOC>
