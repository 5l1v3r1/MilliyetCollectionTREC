<DOC>
<DOCNO> 344368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sontur24.html </URL>
<DATE> 2005/05/20/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Gaziantep'te yangın 1 ölü 
</HEADLINE>
<TEXT>

     Gaziantep’te, tek katlı bir evde çıkan yangında Gürcistan uyruklu bir kadın yanarak öldü. 
     Alınan bilgiye göre, Bey Mahallesi Kayacık Sokak’ta bulunan tek katlı bir evde, henüz nedeni belirlenemeyen yangın çıktı. Komşuların evden çıkan dumanı fark edip durumu itfaiyeye bildirmesi üzerine olay yerine gelen itfaiye ekipleri yangını kısa sürede söndürdü. 
     İtfaiye ekipleri, evin içine girdiklerinde Gürcistan uyruklu Natelya İantbelıdze 45 adlı kadının cesedini buldu. 
     Yangın sırasında evde bulunan İnatbelıdze’nin yanarak hayatını kaybettiği belirlendi. 
     Yetkililer, yangın çıkan tek katlı evin bir süre önce fuhuş yapıldığı gerekçesiyle mühürlendiğini, eve mührün kırılarak içeri girildiğinin tespit edildiğini söylediler. 
     Netalye İnatbelıdze’nin cesedi kesin ölüm nedeninin belirlenmesi için otopsi yapılmak üzere Gaziantep Devlet Hastanesi morguna kaldırıldı. 
     
</TEXT>
</DOC>
