<DOC>
<DOCNO> 347365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/spor/spo12.html </URL>
<DATE> 2005/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve perde kapandı 
</HEADLINE>
<TEXT>


KAAN BORA 


Avrupa'da İngiltere ve Almanya'dan sonra İtalya, İspanya ve Fransa ligleri de sona erdi. Bu ülkelerde şampiyon takımlar belli olmuştu ama son haftada özellikle kümede kalma yolunda büyük mücadelede yaşandı. İspanya'da son haftalarda müthiş bir çıkış yakalayan Mallorca evinde Real Betis ile 1-1 berabere kalıp, kurtuldu. Levante ise Villarreal'e 4-1 kaybedince bu sezon yükseldiği La Liga'ya veda etti. Villarreal ile birlikte Real Betis de Devler Ligi biletini kaptı. 

Nantes kurtuldu 
İtalya'da Fiorentina zoru başardı. Mor Menekşeler, Artemo Franchi de Brescia'yı 3-0'la geçip, rakibini Serie B'ye gönderdi. Son maçlarında berabere kalan Bologna ile Parma ise Play - Off oynayacak. Çizme'de 1. Lig'e veda edecek son takım bu iki ekip arasında yapılacak çift ayaklı eleminasyon maçları sonrası belli olacak. Milan ile evinde 1-1 berabere kalan Udinese tarihinde ilk kez Şampiyonlar Ligi'ne katılma hakkı elde etti. Fransa'da son haftaya 19. sırada giren Nantes sahasında Metz'i Diallo'nun golüyle devirip, kümede kalmayı başardı. Yeşil - Sarılılar kurtulurken, Caen ile Bastia küme düştü. 

HAFTANIN FOTOĞRAFI 
Ukrayna çok yakın olmadığımız bir lig. Ancak çok yakından tanıdığımız bir isim orada çalışıyor. Shakthar Donetsk'in başında emin adımlarla lig şampiyonluğuna giden Mircea Lucescu ezeli rakibi Dinamo Kiev ile oynadığı kupa finalini kaybetti. Yüksek tansiyon altında oynanan maçta Rincon'un penaltı golüyle rakibine boyun eğen Lucescu ve öğrencileri büyük üzüntü yaşadı. Tecrübeli çalıştırıcının ligde 4 puan önünde bulunduğu rakibine kupada kaybettikten sonraki acısı objektiflere böyle yansıdı. 

HAFTANIN YILDIZI 
Diego Forlan 
M.United'da isteneni veremediği gerekçesiyle Villarreal'e gönderilen Uruguaylı yıldız, müthiş sezonu zirvede tamamladı. Son maçta Levante filelerini iki kez havalandıran Forlan, İspanya gol kralı olurken, Avrupa gol krallığında da Arsenalli Henry ile ilk sırayı paylaştı. 

HAFTANIN TAKIMI 
Fiorentina 
Mor Menekşeler bu sezon yeniden çıktığı İtalya Ligi'nde kalabilme savaşını zor da olsa kazandı. Son haftaya 19. sırada giren Fiorentina, Brescia'yı 3-0 yenip, Bologna ve Parma'yı altına aldı ve mucizevi şekilde düşmekten kurtuldu. 

HAFTANIN KARMASI 
Lupatelli Fiorentina 
Argilli Siena 
Valcerce Malaga 
R.Carlos R.Madrid 
Dumont Lille 
A.Fae Nantes 
Ouadah Ajaccio 
Meriem Bordeaux 
Forlan Villarreal 
Aimar Valencia 
Trezeguet Juventus 

HAFTANIN ŞİFRESİ 66 
Fenerbahçe'nin eski hocası Zeman'ın çalıştırdığı Lecce bu sezon çok ilginç bir grafik çizdi. Hücum futbolunun gereklerini başarıyla yerine getiren Sarı - Kırmızılılar 38 maçta 66 kez fileleri havalandırdı. Ligi 11. sırada bitiren Lecce, şampiyon Juventus'tan sonra Serie A'nın en golcü 2. takımı oldu. 

AVRUPA GOL KRALLIĞI Oyuncu Takımı Gol Kat sayı Puan 1.D.Forlan Villarreal 25 2 50 1.T.Henry Arsenal 25 2 50 3.C.Lucarelli Livorno 24 2 48 3.S.Eto'o Barcelona 24 2 48 3.M.Mintal Nürnberg 24 2 48 6.Fatih Tekke Trabzonspor 31 1.5 46.5 7.A.Gilardino Parma 23 2 46 8.R.Oliveira Real Betis 22 2 44 8.R.Makaay B.Münih 22 2 44 10.Dirk Kuijt Feyenoord 29 1.5 43.5 11.Ronaldo R.Madrid 21 2 42 11.V.Montella Roma 21 2 42 11.A.Johnson C.Palace 21 2 42 14.M.Kamburov L.Plovdiv 27 1.5 40.5 15.Luca Toni Palermo 40 2 40 15.D.Berbatov Leverkusen 20 2 40 15.A.Frei Rennes 20 2 40 


</TEXT>
</DOC>
