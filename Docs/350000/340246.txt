<DOC>
<DOCNO> 340246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sonspo43.html </URL>
<DATE> 2005/05/06/ </DATE>
<TIME> 20.35 </TIME>
<AUTHOR>  </AUTHOR>
<HEADLINE>
ULEB Erkekler Avrupa Ligi'nde ilk finalist Panathinaikos oldu... 
</HEADLINE>
<TEXT>

     Basketbolda ULEB Erkekler Avrupa Ligi Dörtlü Finali’nin ilk maçında, İsrail temsilcisi Maccabi Elite Tel-Aviv, Yunanistan ekibi Panathinaikos BSA Atina ekibini 91-82 yenerek, ilk finalist takım oldu. 
     Rusya’nın başkenti Moskova’da, Üniversal Spor Salonu’nda yapılan maçta Maccabi Elite Tel-Aviv, rakibi karşısında ilk periyodu 25-18, devreyi de 49-41 önde tamamladı. İsrail ekibi, 3. periyotu 68-62 üstün geçerken, maçtan da 91-82 galip ayrılarak, finale adını yazdırmayı başardı. 
     Yunan ekibi Panathinaikos BSA Atina’da forma giyen ve 21 dakika oyunda kalan İbrahim Kutluay, rakip potaya toplam 17 sayı attı ve takımının en skorer oyuncusu oldu. İbrahim ayrıca, 2 sayılık atışlarda 6 2, 3 sayılık atışlarda 8 4 ve serbest atışlarda 2 1’lik oranlarla 
     oynadı. 
     Maccabi Elite Tel-Aviv’de 20 sayı üreten Sharp, sahanın en skorer oyuncusu olurken, Panathianikos BSA Atina’da ise Scepanoviç ve Diamantidis takımı adına 16 sayı kaydetti. 
     İsrail temsilcisi Maccabi Elite Tel-Aviv, 8 Mayıs Pazar günü TSİ 17.40’da, CSKA Moskova-TAU Ceramica Vitoria maçının galibiyle 
     şampiyonluk için mücadele edecek. Yunan ekibi Panathinaikos BSA Atina ise bu maçın mağlubuyla üçüncülük karşılaşması yapacak. 
     
</TEXT>
</DOC>
