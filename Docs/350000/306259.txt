<DOC>
<DOCNO> 306259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sonyas05.html </URL>
<DATE> 2005/01/13/ </DATE>
<TIME> 02.22 </TIME>
<AUTHOR>  </AUTHOR>
<HEADLINE>
Yüksek glikoz, kanser riskini artırıyor 
</HEADLINE>
<TEXT>

     Yücel DÖNMEZ DHA 

      YÜKSEK glikoz ve şeker hastalığının çeşitli kanser türlerini tetiklediği açıklandı. 
     Güney Kore'deki Seul Üniversitesi'nde yapılan araştırmada, yüksek glikoz ve şeker hastalığının kanser türleri üzerindeki etkisi araştırıldı. Araştırma sonuçları, Amerikan Sağlık kuruluş dergisi JAMA'nın Ocak sayısında yer aldı. 10 yıl süren araştırmalarda, 30-95 yaşındaki 1 milyon 298 bin 385 denekten elde edilen verilen incelendi. Serum glikoz oranı yüksek çıkan erkek deneklerde, kanserden ölümlerin yüzde 29 olduğu belirlenirken, serum glikoz oranı yüksek bulunan kadın deneklerde bu oran yüzde 23 oldu. Serum glikoz oranı yüksek erkek deneklerde pankreas kanseri riski, bu oranın normal olduğu erkek deneklere göre yüzde 91 daha yüksek bulundu. Kandaki glikoz oranı yükselmesi erkeklerde pankreas, yemek borusu, kolon- rektum, karaciğer ve kalınbağırsak kanser riskini arttırırken, kadınlarda ise karaciğer, pankreas ve yumurtalık kanseri riskini arttırdığı keydedildi. 
     Ayrıca araştırmada şeker hastalarının kansere yakalanma riskinin daha fazla olduğu ortaya çıktı. Uzmanlar, şeker hastalığına yakalanmamak için sigara ve alkolden uzak durulması gerektiği uyarısını yaptı. Dünyada 150 milyon şeker hastası bulunduğu, bu oranın 2025 yılında 2 katına ulaşabileceği ileri sürüldü. 
     
</TEXT>
</DOC>
