<DOC>
<DOCNO> 305913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sontur49.html </URL>
<DATE> 2005/01/12/ </DATE>
<TIME> 19.13 </TIME>
<AUTHOR>  </AUTHOR>
<HEADLINE>
Kahvaltı hazırlamayan karısını öldürdü... 
</HEADLINE>
<TEXT>

     Konya'nın Akşehir İlçesi'nde evinde önceki gün ölü bulunan kadının, eşi tarafından ''kahvaltı hazırlamadığı'' gerekçesiyle öldürüldüğü bildirildi. 
     Alınan bilgiye göre, Akşehir'de evinde ölü bulunan ve üzerinde darp izleri tespit edilen Fatime Kılınç'ın ölümüyle ilgili, polis tarafından başlatılan soruşturma tamamlandı. 
     Olaydan sonra aranan Fatime Kılınç'ın eşi İbrahim Kılınç, bugün polise teslim olarak suçunu itiraf etti. 
     Polise verdiği ifadesinde, yaklaşık 6 aydır geçimsizlik nedeniyle eşiyle aralarında sık sık tartışma çıktığını ileri süren Kılınç'ın, olay günü, 'kendisine kahvaltı hazırlamaması' nedeniyle sinirlendiği eşini, boğarak öldürdüğünü anlattığı kaydedildi. 
     Olaydan sonra otobüsle İzmir'e kaçtığını belirten Kılınç, pişman olduğu için teslim olduğunu ifade etti. 
     Adliyeye sevk edilen Kılınç, çıkarıldığı mahkemece tutuklanarak cezaevine gönderildi. 
     
</TEXT>
</DOC>
