<DOC>
<DOCNO> 311297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sondun39.html </URL>
<DATE> 2005/02/01/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
ABD, savaşta ölen asker ailelerine yardımı iki katına çıkarıyor 
</HEADLINE>
<TEXT>

     The Washington Post gazetesine göre ABD Savunma Bakanlığı Pentagon, Irak'ta ve Afganistan'da ölen askerlerin ailelerine verilen yardımı ikiye katlayarak 500 bin dolara çıkarmayı planladığını yazdı. 
     Gazeteye göre bu değişiklik, ABD Kongre üyelerinin, Amerikan askerlerinin hizmetine daha iyi karşılık verilmesi gerektiği yönündeki baskılarının ardından geldi. Böylece, ölen askerlerin ailelerine sağlanan 250 bin dolarlık yardım 500 bin dolar olacak. 
     Şu ana kadar Irak ve Afganistan'da toplam 1500 Amerikan askeri hayatını kaybetti. Pentagon sözcüsü Bryan Whitman da gazeteye açıklamasında, bazı yardım programlarının zaman zaman eksik kaldığını kabul etti. 
     Whitman, Pentagon yetkililerinin, ABD Kongresi'nin üst kanadı olan Senato'nun Silahlı Hizmetler Komitesi'nde bu haftaki oturumda konuyu tartışacaklarını kaydetti. 
     Washington Post, bu önerinin gelecek hafta Kongre'ye, ABD Başkanı George Bush'un 2006 yılı bütçe önerisinin bir parçası olarak geleceğini de yazdı. ABD Kongresi'nde hem Cumhuriyetçi Partililer hem de Demokrat Partililer, ölen Amerikan askerlerinin ailelerine verilen ölüm yardımının artırılması yönünde tasarı sunmuştu. 
     
</TEXT>
</DOC>
