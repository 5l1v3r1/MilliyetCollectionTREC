<DOC>
<DOCNO> 309475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sondun28.html </URL>
<DATE> 2005/01/26/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Şaron Dünya, Yahudi katliamını engellemek için kılını bile kıpırdatmadı 
</HEADLINE>
<TEXT>

     İsrail Başbakanı Ariel Şaron, ''Dünya, Yahudi katliamını engellemek için kılını bile kıpırdatmadı'' dedi. 
     Şaron, Nazilerin İkinci Dünya Savaşı'nda Polonya'da kurduğu Auschwitz temerküz kampından kurtuluşun 60. yıldönümü dolayısıyla parlamentoda yaptığı konuşmada, Yahudilerin, sadece kendilerine güvenmeleri konusunda ders aldığını söyledi. 
     Nazilerin Macaristan'daki çok sayıdaki Yahudiyi Auschwitz'e 1944'te götürmeye başladığını belirten Şaron, koalisyon kuvvetlerinin, Nazi işgali altındaki Polonya'da bulunan temerküz kamplarına uzanan demiryollarını bombalamadığını kaydetti. 
     Şaron, birkaç hafta süren bu dönemde Macaristan'dan getirilen 600 binden fazla Yahudinin Auschwitz'de öldürüldüğünü söyledi. 
     ''Yahudilerin öldürülmesine kimsenin aldırmamasının korkunç ve üzücü bir durum'' olduğunu ifade eden Şaron, ''Bu, Yahudilerin soykırımdan çıkardığı derstir. İsrail devleti bu dersi çıkarmış, kurulduğundan bu yana kendini ve sakinlerini savunmuş, her Yahudinin güvenliğini sağlamıştır. Sadece kendimize güvenebileceğimizi biliyoruz'' dedi. 
     
</TEXT>
</DOC>
