<DOC>
<DOCNO> 340991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sontur01.html </URL>
<DATE> 2005/05/09/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
Ümraniye'de gasp operasyonları 
</HEADLINE>
<TEXT>

     Ümraniye’de taksi sürücüleri ile vatandaşlardan para ve cep telefonu gasp ettikleri belirlenen 1’i kadın 6 kişi gözaltına alındı. 
     Ümraniye ve Kadıköy’deki olaylarda 10 taksi sürücüsünün para ve cep telefonlarını gasp ettikleri bildirilen Y.T. 47 ve yeğenleri B.A. 36 ve H.Ö, 31 Ümraniye İlçe Emniyet Müdürlüğü Asayiş Büro Amirliği’ne bağlı ekiplerce yakalandı. 
     Üzerlerinde 1 adet ruhsatsız tabanca ile bıçak ele geçirilen zanlılardan Y.T’nin adam öldürmek, B.A. ve H.Ö’nün ise hırsızlık suçlarından sabıkalı oldukları öğrenildi. 
     Bu arada, Ümraniye Asayiş Büro Amirliği ekipleri, ilçede son 1 ayda 8 ayrı gasp olayına karıştıkları iddia edilen V.G, S.S ve S.A’yı gözaltına aldı. 
     Zanlılardan V.G’nin cinayet, ruhsatsız silah kullanmak ve hırsızlık, S.S’nin ise gasp suçundan sabıkalı olduğu öğrenildi. 
     Operasyonlarda yakalanan 6 kişinin gösterdiği yerlerde, gasp edildiği belirlenen cep telefonları da ele geçirildi. 
     
</TEXT>
</DOC>
