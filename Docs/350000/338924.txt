<DOC>
<DOCNO> 338924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonspo06.html </URL>
<DATE> 2005/05/02/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Hakem, kulüp müdürünü dövdü 
</HEADLINE>
<TEXT>

     H.Hakan KABAHASANOĞLU DHA 

      GİRESUN Atatürk Stadı’nda dün oynanan 3'üncü Lig Giresunspor-Pazarspor maçından sonra sonra ev sahibi ekibin Kulüp Müdürü Fatih Hocaoğlu’nu bayrak sopası ile başına vurarak yaraladığı iddiasıyla gözaltına alınan maçın yan hakemi Murat Gedik, çıkartıldığı mahkemece serbest bırakıldı. 
     Giresunspor'un 2-1 galibiyetiyle biten karşılaşmadan sonra kendisine yan hakem Ali Kılıç’ın vurduğunu iddia ederek şikayetçi olan Giresunspor Kulüp Müdürü Fatih Hocaoğlu’nun yanlış hakemin ismini verdiği ortaya çıktı. Olay sonrası ifade vermek için karakola giden Fatih Hocaoğlu, gözaltına alınan yan hakem Ali Kılıç’ı görünce, kendisine diğer hakemin vurduğunu söyledi. Bunun üzerine Ali Kılıç serbest bırakılırken Murat Gedik gözaltına alındı. 
     Hocaoğlu’nun kendisinden davacı olması üzerine dün gece gözaltında tutulan Gedik, bu sabah Giresun Adliyesi’ne getirildi. Gedik, nöbetçi savcılıkta ifadesinin alınmasının ardından sevk edildiği nöbetçi mahkeme tarafından serbest bırakıldı. Gedik’in Bana saldırdılar, ben de vurdumö diye ifade verdiği belirtildi. 
     
</TEXT>
</DOC>
