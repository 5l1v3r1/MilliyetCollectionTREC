<DOC>
<DOCNO> 331845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/guncel/gun03.html </URL>
<DATE> 2005/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya edebiyatı bir devini kaybetti 
</HEADLINE>
<TEXT>


Nobel ödüllü Amerikalı yazar Saul Bellow öldü. Bellow, 20. yüzyılın en büyük romancılarındandı 


İkinci Dünya Savaşı sonrası, William Faulkner, Herman Melville ve Mark Twain ile birlikte Amerikan Edebiyatı'nda iz bırakan yazarlar arasına giren Saul Bellow, geride bıraktığımız hafta yaşama veda etti. 
1915 yılında Kanada'nın Quebec kentinde doğan yazar, Northwestern Üniversitesi'nde sosyoloji ve antropoloji okudu. Wisconsin Üniversitesi'nde bir süre çalışan Bellow, II. Dünya Savaşı sırasında Deniz Kuvvetleri'ne katıldı. 
Bellow'un ilk romanı "Boşlukta Sallanan Adam", 1944 yılında yayımlandı. 
1948 yılında aldığı Guggenheim Bursu ile 2 yıl Paris'te kalan yazar, daha sonra tüm Avrupa'yı dolaştı 1954'te, National Book Award'ı kazanan romanı "The Adventures of Augie March"ı yazdı. 1975 yılında kaleme aldığı "Humboldt's Gift" ile Pulitzer Ödülü'nü layık görülen Bellow'un ödülleri bunlarla da bitmiyor. 

En prestijli ünvanı aldı 
Ünlü yazar, 1965'te "Herzog" ile Uluslararası Edebiyat Ödülü'nü almaya hak kazandı "Herzog", bu ödülü alan ilk Amerikan romanıydı. 1968'te Fransa hükümeti tarafından, Fransız vatandaşları dışındakilere verilen en prestijli edebiyat unvanı olan Croix de Chevalier des Arts et Lettres'e layık görülen yazar, aynı yıl 'Yahudi Edebiyatı'nda mükemmellik' gerekçesiyle B'nai B'rith Jewish Heritage Ödülü'nü aldı. 
Bellow, 1976 yılında ise 'insanları anlaması ve çağdaş kültürü başarıyla analiz etmesi' nedeniyle Nobel Edebiyat Ödülü'ne layık görüldü. 
Bir romancı olmasının yanı sıra tiyatro oyunları da yazan Saul Bellow, The New York Times Book Review, Horizon, Encounter, The New Republic ve The New Leader gibi pek çok dergide de edebiyat eleştirileri yazdı. 

Düşünceler ön planda 

Bellow'un Türkçede yayımlanan tek kitabı olan "Boşlukta Sallanan Adam", 20. yüzyıl klasikleri arasında anılıyor. Roman, II. Dünya Savaşı'nda askere çağırılmayı bekleyen bir gazetecinin hik yesini anlatıyor. Yazar, 20. yüzyılın ilk yarısına damgasını vuran modernizm akımına getirdiği farklı bakış açısıyla, "Boşlukta Sallanan Adam"da tekniği bir kenara bırakarak karakterin düşüncelerini, ruh halini ön plana çıkarıyor. 
Bellow'un önümüzdeki günlerde Okuyan Us Yayın'dan çıkacak bir başka güçlü romanı "Victim" için New York Times'ın yorumu şöyle "Bir tür Dostoyevskiyen k bus... Az rastlanır derecede kuvvetli ve bilgelikle yazılmış." 


</TEXT>
</DOC>
