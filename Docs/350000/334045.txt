<DOC>
<DOCNO> 334045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sontur09.html </URL>
<DATE> 2005/04/16/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Dinlenme parkında otururken üzerine iş makinası düştü 
</HEADLINE>
<TEXT>

     Barış DURAK ŞANLIURFA, DHA 

ŞANLIURFA'da hatalı sollayan TIR, önündeki otomobile çarptı. TIR'ın dorsesindeki iş makinesi ise devrilerek, yol kenarındaki dinlenme parkında oturan 40 yaşındaki Aziz Alpay'ın üzerine düştü. Alpay'ın olay yerinde öldüğü kazada otomobildeki 3 kişi de yaralandı. 
     İnanılmaz kaza, bugün öğle saatlerinde Şanlıurfa girişindeki sigorta kavşağında meydana geldi. Gaziantep'ten Urfa yönüne gelen Sabahattin Koltan, yönetimindeki 73 DP 370 plakalı, dorsesinde iş makinası taşıyan TIR'la hatalı sollama yaptı. Önündeki Sabri Beyaztaş yönetimindeki 34 HUD 87 plakalı otomobile çarpan TIR'ın dorsesindeki iş makinası ise yol kenarındaki dinlenme parkında oturan Aziz Alpay'ın üzerine düştü. 
     Alpay olay yerinde can verirken, TIR şoförü Sabahattin Balta, otomobil sürücüsü Sabri Beyaztaş ve kardeşi Şerif Beyaztaş yaralandı. Yaralılar Şanlıurfa Devlet Hastanesi'nde tedavi altıla alındı. Kazayla ilgili soruşturmanın sürdürüldüğü bildirildi. 

     
</TEXT>
</DOC>
