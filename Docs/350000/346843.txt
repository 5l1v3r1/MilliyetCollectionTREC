<DOC>
<DOCNO> 346843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/siyaset/siy02.html </URL>
<DATE> 2005/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolordu lağvediliyor 
</HEADLINE>
<TEXT>


TSK, bir ilke imza attı ve İzmit'teki 15. Kolordu'yu, Soğuk Savaş tehdidinin kalktığı gerekçesiyle tugay seviyesine indirme kararı aldı 

BARKIN ŞIK Ankara 


Türk Silahlı Kuvvetleri TSK , İzmit'te konuşlu 15. Kolordu Komutanlığı ile Kars Sarıkamış'taki 9. Tümen'i lağvederek tugay seviyesine indiriyor. 
Yüksek Askeri Ş ra'nın YAŞ ağustos toplantısından sonra yürürlüğe girmesi beklenen kararın, Sovyet Sosyalist Cumhuriyetler Birliği'nin SSCB dağılması ve Soğuk Savaş dönemi tehdit algılamalarının ortadan kalkması nedeniyle alındığı bildirildi. TSK, modernizasyon kapsamında geçen yıl da 4 tugayı lağvetmişti. 

Tugay olacak 
TSK'nın modernizasyonu kapsamında önemli bir karara imza atılarak, ilk kez bir kolordu lağvedilecek. Komutasını Korgeneral Zafer Özkan'ın yürüttüğü İzmit'teki 15. Kolordu, TSK'nın vurucu gücünün daha yüksek ve modüler bir yapıya kavuşması hedefi çerçevesinde tugay seviyesine indirilecek. 
Karar, TSK'daki korgeneral sayısında da indirime gidilmesi sonucunu doğurabilecek. 
Abdullah Öcalan'ın bulunduğu İmralı'daki tesislerini de inşa eden 15. Kolordu, "SSCB'nin Türkiye'ye Karadeniz'den olası bir çıkarma yapmasına karşı savunmada bulunmak" ve "Yunanistan ile çatışmaya girilmesi durumunda Trakya'daki birliklere lojistik destek sağlamak" misyonlarına sahipti. Bu misyonların, SSCB'nin dağılmasıyla ortadan kalktığı bildirildi. 
SSCB'nin dağılması öncesinde Rus sınırını koruma misyonuna sahip olan Kars Sarıkamış'taki 9. Tümen de lağvedilerek yerine bir tugay bırakılacak. 



</TEXT>
</DOC>
