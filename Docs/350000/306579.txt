<DOC>
<DOCNO> 306579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sontur56.html </URL>
<DATE> 2005/01/14/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Tramwaya binmek için acele edince.... 
</HEADLINE>
<TEXT>

     Eskişehir'de ayağı tramvay ile durağın beton zemini arasında sıkışan kişi, itfaiyenin betonu kırmasıyla kurtarılabildi. 
     Alınan bilgiye göre, Savaş Caddesi'ndeki Stadyum durağında tramvay bekleyen Fevzi Seyrek 78 , tramvay durağa yanaştığı sırada binmek için hareket etti. Durmadığı halde tramvaya yaklaşan ve dengesini kaybeden Fevzi Seyrek'in ayağı, durağın beton zeminiyle tramvay arasına sıkıştı. Fevzi Seyrek, tramvay görevlilerinin müdahalesiyle kurtarılamayınca itfaiyeye haber verildi. 
     Büyükşehir Belediyesi itfaiye ekipleri perondaki beton zemini kırarak Fevzi Seyrek'in sıkışan ayağını kurtardı. Yaralanan Fevzi Seyrek, olay yerine gelen 112 Acil Servis ekiplerinin ilk müdahalesinin ardından Osmangazi Üniversitesi Tıp Fakültesi Hastanesi'ne kaldırıldı. 
     
</TEXT>
</DOC>
