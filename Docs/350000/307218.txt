<DOC>
<DOCNO> 307218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sonspo11.html </URL>
<DATE> 2005/01/17/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Supersonics galip ama İbrahim Kutluay yine forma giymedi... 
</HEADLINE>
<TEXT>

     ABD Profesyonel Basketbol Ligi'ne NBA TSİ bu sabaha karşı yapılan 2 maçla devam edildi. 
     İbrahim Kutluay'ın takımı Seattle Supersonics, sahasında Cleveland Cavaliers'ı 105-97 yenerek, ligdeki 27. galibiyetini almayı başardı. 
     İbrahim'in yedekler arasında yer aldığı ve hiç süre alamadığı maçta Ray Allen 27 sayı ve 6 ribaunt ile takımının en skorer oyuncusu oldu. 23 sayı ve 11 ribauntla double-double yapan Sırbistan-Karadağlı forvet Vladimir Radmanoviç, galibiyete katkı sağladı. 
     Cleveland Cavaliers'te LeBron James, 35 sayı, 11 asist ve 5 ribauntluk performans sergilemesine rağmen yenilgiyi engelleyemedi. Drew Gooden'ın 27 sayı ve 4 ribauntluk çabası da takımına galibiyet için yeterli olmadı ve Cavaliers, ligdeki 14. yenilgisini aldı. 
     
     RAPTIRS, ZAYIF RAKİBİ KARŞISINDA ZORLANDI 

     Doğu Konferansı Atlantik Grubu takımlarından Toronto Raptors, NBA'nin bu sezon en kötü sonuçlarını alan takımı New Orleans Hornets karşısında galibiyete ulaşırken zorlandı. 
     Raptors, sahasında Hornets'i 102-99 yenerken, bu sezon yaptığı 38 maçtan 15. galibiyetini aldı. 
     Raptors'ta Morris Peterson, 25 sayı ve 10 ribauntla, Chris Bosh ise 24 sayı ve 10 ribauntla double-double yaparak takımlarının galibiyetinde etkili oldular. Oyuna sonradan giren ve 19 sayı atan Jalen Rose, galibiyete katkı yaptı. 
     Hornets'ta 32 sayı, 8 ribaunt ve 6 asistlik performans sergileyen Lee Nailon'ın yanı sıra, 17 sayı ve 9 ribuntla oynayan Chris Andersen'in çabaları yeterli olmadı. 
     Sezona çok kötü başlayan Hornets, böylece ligde çıktığı 36 maçtan 31. yenilgisini alarak grubunda son sıraya yerleşti. 

     
</TEXT>
</DOC>
