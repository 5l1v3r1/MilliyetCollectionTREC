<DOC>
<DOCNO> 305319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/spor/spo05.html </URL>
<DATE> 2005/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İlginç kayıtlar 
</HEADLINE>
<TEXT>


Habertürk televizyonundan Tuğrul Yenidoğan dün gece Mahmut Uslu ile yaptığı teşvik primi konuşmalarını yayınladı. Ayrıca İstanbulspor kalecisi Oğuz da kayıtlarda yer aldı 


MİLLİYET'İN 2 Kasım'da manşetten verdiği ve TMSF'nin, İstanbulspor'da yaptığı incelemeler sonucu ortaya çıkan teşvik primi iddiaları dün yeni bir boyut kazandı. Habertürk televizyonu Şeref Tribünü programı yapımcısı Tuğrul Yenidoğan, Ankara'daki Basketbol Federasyonu seçimleri sırasında Fenerbahçe Asbaşkanı Mahmut Uslu ile bu konu üzerine yaptığı konuşmaları yayınladı. Ayrıca İstanbulspor kalecisi Oğuz'un ses kayıtları da programda yer aldı. İşte ekrana gelen konuşmalar 
USLU Eğer teşvik primini başkaları verdiyse, Fenerbahçe de vermiştir. Teşvik priminin suç olduğunu da herkes tartışıyor zaten. 
USLU Kim ağlarsa... O dönem öyleydi. Hatırlıyor musun, dört kere şampiyon oldu Galatasaray. O dönemde kim fazla ağlarsa o... Sistem öyleydi. 
USLU Biz nasıl şampiyon olduğumuzu ben sana söyleyeyim. Trabzon'a yol verildi, biz aradan çıktık. Bizi kimse düşünmüyordu. 
OĞUZ DAĞLAROĞLU Maçtan bir hafta sonra aldığımız parayı da biliyorum yani... Hiç alakası yok... 500 bin dolar falan. Bir an düşündüm, ne kadar gelmiş olabilir Aldığımız paraya göre teşviki düşündük, yani teşvik geldiyse diye... 
SORU Ne kadar geldi, ne kadar aldın sen 
OĞUZ DAĞLAROĞLU Biliyorlar. O, zaten basında çıktı. Tek tek kanıtladı TMSF. Zaten kanıtlar bile şeyde gözüktü, gazetede... 
OĞUZ DAĞLAROĞLU Maçtan sonra hiç alakasız paralar dağıtıldı. İşte transfer ücreti, diğer, bilmem ne diye... Ondan bir 6 aldık, bir 3 işte... Adam başı tabii... Ben ilk 11 oynadım o maçta. 
OĞUZ DAĞLAROĞLU 500 bin dolar nereden çıktı Ata Aksu atmış Ya da Adnan Ağabey mi Sezgin aldı Ne bileyim ya... 


</TEXT>
</DOC>
