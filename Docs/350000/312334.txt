<DOC>
<DOCNO> 312334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sondun57.html </URL>
<DATE> 2005/02/04/ </DATE>
<TIME> 20.58 </TIME>
<AUTHOR>  </AUTHOR>
<HEADLINE>
Yunanistan Helios-2 uydu programına katılıyor... 
</HEADLINE>
<TEXT>

     Yunanistan'ın askeri gözlem uydularından görüntü almasını sağlayacak HELİOS-2 uydu programına katılacağı açıklandı. 
     Yunanistan Savunma Bakanlığı yaptığı açıklamada, Yunan ve Fransız savunma bakanlıkları arasında, bugün Atina'da Yunanistan'ın bu programa katılacak 11. ülke olmasını sağlayacak mutabakatın imzalandığını duyurdu. 
     Açıklamada, Yunanistan'ın bu programda, Fransa, İspanya, İtalya, Almanya ve Belçika'nın kurduğu Besoins Operationelles Communs BOC adlı Avrupa Konsorsiyumu'nun bir üyesi olarak yer alacağı kaydedildi. 
     Bakanlık, Yunanistan'ın programın bir üyesi olarak yüzde 2.5 oranında finansal katkıda bulunacağını ve bu oranın rakamla ifadesinin 10 yıl için 80 milyon Avro olduğunu da belirtti. 
     Bu arada, Atina Haber Ajansı ANA , Yunanistan'ın askeri uydulardan görüntü almaya, Fransa ile imzalanacak anlaşmanın ardından başlayacağını kaydetti. 
     
</TEXT>
</DOC>
