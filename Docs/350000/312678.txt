<DOC>
<DOCNO> 312678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sonspo03.html </URL>
<DATE> 2005/02/05/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Ve Anelka sahada... 
</HEADLINE>
<TEXT>

     Anelka, bugünkü Samsunspor maçıyla birlikte ilk kez forma giyecek. Daum, ilk 11’de veya sonradan oynatmak konusunda karar veremedi. 
     
     Oynamak istiyorum’ 

     Lider Fenerbahçe, Anelkalı kadrosuyla Samsunspor deplasmanında. Transferi olay olan Fransız futbolcuya dünkü taktik antrenmanda forvette forma veren teknik direktör Daum, daha sonra kendisiyle bir görüşme yaptı. Tecrübeli hocanın, Anelka’nın, Oynamak istiyorumö sözleri üzerine de, kendisini bugünkü karşılaşmada sahada sürmeyi kararlaştırdığı belirlendi. Daum’un sadece, yıldız futbolcuyu ilk 11’e koymakla, sonradan oyuna almak arasında karar veremediği öğrenildi. 
     
     En son 12. Haftada 

     Sakat Luciano’nun yerinde Önder’i görevlendirecek olan Fenerbahçe Teknik Direktörü, Serkan’ı da sağbekte oynatacak. Kanarya, en son 12. haftada Büyükşehir Belediyesi Ankaraspor ile oynanan karşılaşmada çift forvetle Nobre-Hooijdonk mücadele etmişti. Hollandalı yıldızın sakatlığıyla birlikte bu tarihten sonra oynanan 6 lig, 2 Şampiyonlar Ligi ve 2 Türkiye Kupası maçında tek forvetle oynayan Fenerbahçe, 3 ay sonra yeniden çift forvete dönmeye hazırlanıyor. 
     Samsunspor Shorunmu, Tamer, Petkov, Kenan, Elyasa, Adnan, Kais, Musa, Kirita, İvanov, Caner. 
Fenerbahçe Rüştü, Serkan, Önder, Servet, Ümit, Serhat, Selçuk Anelka , Aurelio, Alex, Tuncay, Nobre. 
Stat 19 Mayıs. 
Saat 19.00. 
Hakem Cem Deda. 
Bilet fiyatları 15,30,75 ve 100 YTL. 

     
     İkisi de kayıpsız 

     Bugünkü karşılaşmanın hakemi Cem Deda, daha önce Fenerbahçe’nin iki, Samsunspor’un da bir maçını yönetti. İki takım da, Deda yönetiminde çıktıkları maçlardan kayıpsız ayrılmayı başardı. Birinci Lig’de iki sezondur düdük çalan genç hakem, yönettiği 16 müsabakada 68 sarı, 1 kırmızı kart çıkarırken, 7 kez de penaltı kararına hükmetti. 

     
</TEXT>
</DOC>
