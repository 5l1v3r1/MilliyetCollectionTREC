<DOC>
<DOCNO> 308701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sontur13.html </URL>
<DATE> 2005/01/23/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
"Kırmızı ışıkta niye geçiyorsun" tartışması, ölümle bitti... 
</HEADLINE>
<TEXT>

     Adana'da, ''kırmızı ışıkta geçme'' yüzünden iki grup arasında çıkan kavgada, bir kişi bıçaklanarak öldürüldü. 
     Emniyet Müdürlüğü yetkililerinden alınan bilgiye göre, Serinevler Mahallesi'nde bayram ziyaretinden dönen Ali Çeki 27 kullandığı 01 TD 075 plakalı otomobiliyle Ege Bagatur Caddesi'nde seyir halindeyken, karşı yönden gelen ve sürücüsünün kim olduğu henüz belirlenemeyen 01 KE 746 plakalı otomobil kırmızı ışıkta geçmeye çalıştı. 
     Ali Çeki'nin, ''Neden kırmızı ışıkta geçiyorsunuz '' diyerek uyardığı araçta bulunan C.A 24 , Y.Ü 27 , V.Ü 37 ve C.Y 25 , bu olaya tepki gösterdi. Tartışmanın kavgaya dönüşmesiyle Ali Çeki, göğsünden bıçakla yaralandı. 
     Kayınbiraderi Mehmet Yarımtaş tarafından Özel Başkent Üniversitesi Yüreğir Uygulama ve Araştırma Hastanesi'ne kaldırılan Ali Çeki, tüm müdahalelere rağmen kurtarılamadı. 
     Emniyet Müdürlüğü yetkilileri, C.A, Y.Ü, V.Ü ve C.Y'nin gözaltına alındığını, cinayetle ilgili soruşturmanın sürdürüldüğünü bildirdiler. 
     
</TEXT>
</DOC>
