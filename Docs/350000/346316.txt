<DOC>
<DOCNO> 346316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sondun35.html </URL>
<DATE> 2005/05/27/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Rumen gazetecileri, çevirmenleri ve bir işadamı kaçırmış 
</HEADLINE>
<TEXT>

     Irak’ta 3 Rumen gazetecinin kaçırılmasının Irak asıllı Amerikalı çevirmenleri ve bir Suriyeli işadamı tarafından Romanya’da organize edildiği belirtildi. 
     Savcılıktan yapılan açıklamaya göre, Bağdat’ta yakalanan 9 kişi, yetkililere verdikleri ifadelerde, gazetecilerin çevirmeni Muhammed Monaf ve Suriyeli işadamı Ömer Hayssam’ın kaçırılma operasyonunu başlatan ve ayarlayan kişiler olduğunu belirtti. 
     Açıklamada, kaçırılma ve tehdit mesajlarının halkta güçlü psikolojik etki yaratması ve olayın olduğu günlerde mali soruşturma altında olan Hayssam’ın kendisine merhamet gösterilmesi için gazetecileri kurtaran kişi gibi gösterilmesinin amaçlandığı kaydedildi. 
     Monaf’ın, gazetecilerle birlikte kaçırıldığı belirtilmiş ve serbest bırakıldığı an çekilen görüntüler yayınlanmıştı. 
     Budapeşte mahkemesinin, Hayssam ve Monaf hakkında terörizm suçlamalarıyla tutuklama emri çıkardığı kaydedildi. 
     Prima TV kameramanı Sorin Miscoci 30 ve muhabiri Marie Jeanne Ion 32 ile Romania Libera gazetesi muhabiri Ovidiu Ohanesian 37 
     yaklaşık 2 ay rehin tutulup serbest bırakıldıktan sonra pazartesi günü ülkelerine dönmüştü. 
     
</TEXT>
</DOC>
