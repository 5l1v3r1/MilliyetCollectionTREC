<DOC>
<DOCNO> 315629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/spor/spo07.html </URL>
<DATE> 2005/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakemlere acıdılar 
</HEADLINE>
<TEXT>


GÜNSELİ ÖNAL 


Vekiller şaşırdı 
SPORDA şiddet, şike ve dopingi araştırma komisyonu üyesi milletvekilleri son dönemlerde ağır eleştiriler alan hakemlere sahip çıktılar. Komisyon üyelerinin hafta sonu İstanbul'da, Beşiktaş ve Fenerbahçe maçlarını izledikten sonra, "Hakem sahada on saniyede karar veriyor. Allah yardım etsin. Şimdi ne kadar yalnız olduklarını gördük. O stres altında düdük çalmaları çok zor. Herkes hakemden çok şey bekliyor. Pozisyonu televizyondan izleyenler ise hakemi acımasızca eleştiriyor" raporunu yazdıkları öğrenildi. 

Küfür sancısı 
KOMİSYON üyesi milletvekilleri, maç öncesi yapılan eşgüdüm toplantısında hakemlerin kendilerine dert yandığını belirttiler ve taraftarlardan çok, akşam televizyonda kararlarını eleştiren eski meslektaşlarından çekindiklerini saptadıkları bildirdiler. Vekilleri en çok rahatsız eden ise taraftar küfürü oldu. CHP Zonguldak milletvekili Harun Akın ve AKP Yozgat milletvekili Bekir Bozdağ, şu anda insanların maçları eşleri ve kız arkadaşlarıyla izlemesinin mümkün olmadığına dikkat çekti. 




</TEXT>
</DOC>
