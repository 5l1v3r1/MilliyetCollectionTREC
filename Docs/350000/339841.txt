<DOC>
<DOCNO> 339841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/soneko13.html </URL>
<DATE> 2005/05/05/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Merkez Bankası döviz rezervi 37.3 milyar dolara yükseldi... 
</HEADLINE>
<TEXT>

     Merkez Bankası’nın döviz rezervi, geçen hafta 450 milyon dolardan fazla büyüyerek 37.3 milyar doları geçti. Banka’nın döviz fazlası da 6.7 milyar dolara çıktı. 
     Merkez Bankası’nın verilerine göre, döviz rezervinde geçen bir haftalık dönemde 459 milyon dolarlık artış gözlendi. Rezerv 36 milyar 861 milyon dolarlık düzeyinden 37 milyar 320 milyon dolara yükseldi. Döviz rezervinde son iki haftadaki toplam artış 826 milyon dolar oldu. 
     
     DÖRT AYDA 1.3 MİLYAR DOLAR ARTTI 
     Döviz rezervinin, yılın ilk dört ayında 1 milyar 314 milyon dolar arttığı belirlendi. 2004 yılı sonunda Merkez Bankası’nın döviz rezervi 36 milyar 6 milyon dolar olarak gerçekleşmişti. 
     Öte yandan, altın mevcutlarının 1 milyar 596 milyon dolarlık düzeyi yine değişmedi. Brüt rezerv ise 38 milyar 916 milyon dolar düzeyinde oluştu. 
     
     DÖVİZ FAZLASI 6.7 MİLYAR DOLAR 
     Merkez Bankası’nın döviz pozisyon fazlası, geçen hafta 119 milyon dolar artarak 6 milyar 698 milyon dolara çıktı. 
     Banka’nın döviz fazlası 430 milyon dolar artarak 41 milyar 84 milyon dolara, döviz yükümlülükleri 311 milyon dolar artarak 34 milyar 386 milyon dolara yükseldi. 
     
</TEXT>
</DOC>
