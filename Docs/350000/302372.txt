<DOC>
<DOCNO> 302372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/yasam/yas01.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
N zım'ın mezarı 'serbest bölge'ye 
</HEADLINE>
<TEXT>

   İşadamı Ali İhsan Akıskalıoğlu'nun iddiasına göre, zamanın iki MHP'li bakanı, N zım Hikmet'in mezarının Türkiye'ye nakledilmesine bir şartla 'olur' verdi "Onu 'ülke dışı' sayılan 'bir serbest bölgeye' gömelim..." 
      Nedim Şener 
   
   57. Hükümet'in MHP'li bakanlarının, "Vasiyet" adlı şiirinde "Yoldaşlar, ölürsem o günden önce yani -öyle gibi de görünüyor Anadolu'da bir köy mezarlığına gömün beni" diye vasiyet eden şair N zım Hikmet'in mezarının Türkiye'ye nakledilmesi halinde, "ülke dışı" sayılan "bir serbest bölgeye" gömülmesini önerdikleri ortaya çıktı. 
   
   'İmzalarız ama bir şartla' 
   Hikmet'in Türk vatandaşlığının iadesi ve mezarının Türkiye'ye nakliyle ilgili iki yıl önce çalışma yapan Rus - Türk İşadamları Birliği RTİB Başkanı Ali İhsan Akıskalıoğlu, TOBB ve TİM'in Moskova gezisi sırasında Türkiye'deki bürokratik ve siyasi ortamı değerlendirirken Hikmet tartışmasını örnek gösterdi. 
   Konunun Bakanlar Kurulu kararnamesi aşamasına kadar getirildiğini kaydeden Akıskalıoğlu şunları söyledi 
   "Biz herkesle tek tek görüştük, herkes imzaladı, ama iki bakan imzalayamayacağını söyledi. Bu imzalamayan bakanlara, 'N zım Hikmet evrensel bir varlıktır' dedik. Onlar da 'Haklısınız, N zım dünyaca ünlü bir şairdir, bir kültür değeridir, kararnameyi imzalarız. Ancak bir şartımız var. N zım'ın mezarının serbest bölgede olması lazım' dediler." 
   RTİB'in girişimiyle dönemin Kültür Bakanı İstemihan Talay, 22 Ocak 2001'de Başbakanlığa yaptığı öneriyle Hikmet'in yurttaşlığının geri verilmesini istemişti. Talay, şairin 1951'de yurttaşlıktan çıkarıldığını, çıkarma gerekçesinin vatan hainliğiyle ilgili olmadığını, TCK'nın 141 - 142. maddelerine aykırı eylemler olduğunu, bu maddelerin de 1991'de yürürlükten kaldırıldığını hatırlatmıştı. 
   Başvuruda N zım'ın, Kurtuluş Savaşı'nı arı Türkçesi'yle destanlaştırdığı, UNESCO'nun 2001'i "Uluslararası N zım Hikmet Yılı" olarak il n etmek için hazırlıklara başladığı da vurgulanmıştı. 
   Bunun üzerine Başbakanlık, N zım Hikmet'e yurttaşlığın geri verilmesi konusunda KHK hazırlayarak imzaya açmış, ancak bazı MHP'li bakanların karşı çıkması üzerine kararname geçerlilik kazanamamıştı. 
   N zım'ın mezarı Türkiye'deki sekiz serbest bölgeden birine gömülseydi, siyasi olarak "ülkede", ancak fiilen "ülke dışında" kalmış olacaktı. Serbest bölgeler, bulundukları ülkede "siyasi sınırlar içinde", ancak fiziki olarak ülkenin diğer kısımlarından ayrılan bölgeler durumunda bulunuyor. 
   
   
</TEXT>
</DOC>
