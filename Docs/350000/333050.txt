<DOC>
<DOCNO> 333050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sontur08.html </URL>
<DATE> 2005/04/13/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Dayak attıkları doktoru hastane koridorlarında bıçakla kovaladılar 
</HEADLINE>
<TEXT>

     Ali Faik ATAY DHA 

      KARABÜK Devlet Hastanesi Acil Servis doktorlarından Erkan Bircan, ateşi yükselen çocuklarına öncelik tanımadığını öne süren 3 kişi tarafından dövüldü. Dr. Bircan, eli bıçaklı saldırganlardan, hastane koridorlarında kaçarak kurtulurken, hastane personeli olayı kınadı. 
     Olay dün akşam saat 21.15 sıralarında meydana geldi. Murat Çimen, kardeşi Semih Çimen ve yakınları Engin Alamaz'la birlikte ateşi yükselen çocuğunu Karabük Devlet Hastanesi Acil Servisi'ne götürdü. Murat Çimen, acil serviste nöbetçi pratisyen doktorlardan Ercan Bircan'a gidip, iddiaya göre, kendilerine öncelik tanımasını istedi. 
     Bu yüzden tartıştıkları Dr. Ercan Bircan'ı yumruklayan Murat Çimen'in kardeşi Semih Çimen de bıçak çekti. Dr. Bircan, kendisini hastane koridorlarında bıçakla kovalayan hasta yakınlarından kaçarak canını zor kurtardı. Öfkeli hasta yakınları polis tarafından gözaltına alınırken, Dr. Bircan uğradığı saldırıda isabet eden yurmalradn dolayı 7 günlük iş göremez' raporu aldı. 
     
     SAĞLIKÇILAR SALDIRIYI KINADI 
     Doktora yapılan saldırı bugün Kamu Sen'e bağlı Sağlık- İş Sendikası Karabük Şubesi üyeleri, doktor arkadaşları ve hastane personeli tarafından hastane bahçesinde yapılan basın açıklamasıyla protesto edildi. 
     Sağlık- İş Sendikası Karabük Şube Başkanı Ömer Nemli yaptığı açıklamada, "Önlem alınmadığı takdirde hastanelerimizin acil servisleri ve hatta poliklinikleri bir süre sonra işlemez hale gelecektir. Bu durumdan en fazla zarar görecekler de hastanelerimize sağlık hizmeti almak için gelenler olacaktır. Bu son olayda görülmüştür ki daha önce meydana gelen olaylarda olduğu gibi, hastane idaresi mağdur olan personelimize sahip çıkmamıştır'' dedi. Basın açıklamasından sonra toplanan personel, Yönetim uyuma personeline sahip çık' sloganı atttı. 
     Dr. Ercan Bircan'ın şikayetçi olduğu hasta yakınları Murat ve Semih Çimen ile Engin Alamaz, sorgularından sonra adliyeye sevkedildi ve çıkarıldıkları nöbetçi mahkemece tutuksuz yargılanmak üzere serbest bırakıldı. 
     
</TEXT>
</DOC>
