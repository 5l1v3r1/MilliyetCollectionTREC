<DOC>
<DOCNO> 332876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sondun28.html </URL>
<DATE> 2005/04/13/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Suriye basını Sezer ikinci vatanında... 
</HEADLINE>
<TEXT>

     Suriye basını, resmi ziyaret için Suriye'ye giden Cumhurbaşkanı Ahmet Necdet Sezer'in, ''ABD baskıları karşısındaki cesaretli tutumunu'' övdü. 
     Resmi Teşrin gazetesi, Cumhurbaşkanı Sezer'in ''ABD'nin hoşnutsuzluğuna rağmen'' Suriye'ye resmi ziyarette bulunduğunu belirterek, ''Türk Cumhurbaşkanının bu ziyareti Suriye için çok önemlidir, özellikle de ABD'nin büyük baskılarına rağmen kendisinin bu ziyareti gerçekleştirme konusunda gösterdiği, ısrarlı, cesaretli, yürekli ve bilgece tutumdan sonra'' denildi. 
     ''Sezer ikinci vatanında'' ifadesini kullanan gazete, ''İki ülke arasındaki koordinasyonun özellikle Irak'a komşu ülkeler toplantılarında büyük oranda ilerleme gösterdiğini'' belirtti. 
     El Baas gazetesi de Sezer'in ziyaretini, ''İki ülke arasında sağlanan yakınlaşmanın pekiştirileceği son derece önemli bir ziyaret'' olarak değerlendirdi. 
     Suriye Başbakanı Muhammed Naci Otri, dün bakanlar kurulu toplantısında yaptığı açıklamada, ''Cumhurbaşkanı Sezer'in bu önemli ziyareti ve bu ziyaretin iki komşu ve dost ülke arasındaki işbirliği ve ilişkinin sağlamlaşması üzerindeki etkisinden dolayı'' duyduğu memnuniyeti dile getirmişti. 
     
</TEXT>
</DOC>
