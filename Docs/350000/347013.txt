<DOC>
<DOCNO> 347013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/guncel/agun.html </URL>
<DATE> 2005/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu müfredat çok tartışılır 
</HEADLINE>
<TEXT>


Ortaöğretimde gelecek yıl okutulacak olan din dersi müfredatında, camide abdest uygulaması da var. Öğrencilerin Kutlu Doğum Haftası etkinliklerine katılımı teşvik edilecek 

Bahar Atakan - Ankara 

Milli Eğitim Bakanlığı, Din Kültürü ve Ahlak Bilgisi dersi müfredatında tartışma yaratacak değişikliklere imza attı. 
Ortaöğretim ders programında yapılan değişikliğe göre öğrenciler, camiye gidip abdest uygulaması yapacak, Milli Eğitim Bakanlığı'nın "belirli gün ve haftalar" çizelgesinde yer almamasına karşın Kutlu Doğum Haftası'nda düzenlenen etkinliklere katılacak. 

Kuran okunacak 
Derste, öğretmenlerce Kuran da okunacak. Öğrenciler, Çağrı filmini izleyerek, Hz. Muhammed'in hayatı hakkında çıkarımlarda bulunacak. 
Din Öğretimi Genel Müdürlüğü'nce 4 yıllık liseye göre hazırlanan ve Talim ve Terbiye Kurulu Başkanlığı'nca da onaylanan program, 9. sınıftan başlayacak, gelecek yıl ortaöğretimde okutulacak. 
Dersin içeriğindeki bazı değişiklikler programda şöyle yer aldı 
9. SINIF Öğrenciler abdesti uygulamalı öğrenecek. Bu çerçevede cami ziyaretinde abdest uygulaması yapılacak. Öğrencilere Çağrı filminin vahiy gelmeden önceki bölümü izlettilerek, Hz. Muhammed'in doğduğu dönem konuşulacak. 

Kutlu Doğum teşviki 
Öğrenilenler Kutlu Doğum Haftası'nda pekiştirilecek. Kutlu Doğum Haftası etkinliklerine öğrencilerin katılımı teşvik edilecek. Öğrenciler sınıfa "gül" getirecek. 
Öğrenci, İslamın evlilik kurumuna verdiği önemi dile getiren ayetlerden sunum hazırlayacak. Öğretmen ve öğrencilerin sınıfa getireceği Kuran'da ayet, sure örneklerine bakılacak. Yunus Emre, Mevlana, Hacı Bektaş Veli'nin Kuran'la ilgili düşünceleri anlatılacak. Atatürk'ün laiklikle ilgili sözleri tartışılacak. 
Monoteizm tektanrıcılık , politeizm çoktanrıcılık , gnostisizm gizemcilik , agnostisizm bilinemezcilik ve ateizm Tanrıtanımazlık tanıtılacak. Müfredatta, reenkarnasyon ve satanizmin olumsuz etkilerine dikkat çekilecek. 

Namaz sunumu 
10. SINIF Öğrenciler, namazın kılınışıyla ilgili sunum hazırlayacak. Sınıfta haccın nasıl yapıldığını gösteren CD izlenecek. İbadet mek nlarına gezi düzenlenecek. Kasetten veya CD'den Kuran dinletilecek. Dinlenen ayetlerin meali sınıfta okunacak. Öğrenciler, Atatürk'ün İslam ve Hz. Muhammed ile ilgili sözlerini araştıracak. 

Mahk mlarla röportaj 
11. SINIF Öğrenci, "Kader mahk mu" kavramının tartışılacağı bölümde, mahk m olan kimselerle röportaj yapacak. 
Çağrı filmi veya Hz. Muhammed çizgi filmi izlenerek peygamberin kişiliği üzerine yorumlar yapılacak. Öğrenciler, Atatürk'ün Diyanet İşleri Başkanlığı'nı kurdurması, Türkçe tefsir ile ilgili bilgi alacak. 

Mezarlıkta, hayatın amacı sorgulanacak 

Lise son sınıf öğrencileri, din dersinde huzurevi, mezarlık ziyareti, drama çalışması yapacak 


23 yıl üzerine değiştirilen yeni din dersi müfredatına göre, 12. sınıf öğrencileri, babalarının ev almak için biriktirdiği parayı çaldırması durumunda hissedecekleri duygularla ilgili drama çalışması yapacak. Öğrenciler huzurevi, hastane ve mezarlık ziyaretiyle hayatın amacını sorgulayacak. 
Farklı dinlerdeki ibadetler filmden izleneceği gibi mabetleri de gezilecek. Yesevilik, Mevlevilik, Alevilik ve Ahiliğin kültürel yorumları yapılacak. 
Hacı Bektaş Veli'nin Makalat'ındaki "Dört Kapı Kırk Makam"ı okunacak. Atatürk'ün okulda din eğitimi isteme nedenleri araştırılacak. 
Yahudilik, Hıristiyanlık, Hinduizm, Budizm, Caynizm, Sihizm, Taoizm, Konfüçyanizm, Şintoizm tanıtılacak. Sınıfta Kuran, Tevrat, İncil ve Zebur'dan bölümler okunacak. 
Bu arada ilköğretim Din Kütürü ve Ahlak Bilgisi ders programı da değiştirildi. Lise ve ilköğretimdeki yeni müfredatlar önümüzdeki yıl uygulanacak. 


</TEXT>
</DOC>
