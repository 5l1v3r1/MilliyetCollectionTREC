<DOC>
<DOCNO> 300005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur30.html </URL>
<DATE> 2004/12/22/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Hürriyet'in yakınında bulunan silahın, ateş etme düzeneği yokmuş 
</HEADLINE>
<TEXT>

     Güneşli'de faaliyet gösteren Hürriyet Medya Towers yakınında bulunan ve namlusu binaya yöneltilmiş halde olan kalaşnikof marka otomatik tüfeğin, ateş etmesini sağlayacak bir düzeneğe sahip olmadığı belirtildi. 
     İstanbul Emniyet Müdürlüğü'nden üst düzey bir yetkili, ele geçirilen kalaşnikof marka otomatik tüfek ve düzeneğine ilişkin incelemelerin sürdüğünü, ancak ilk tespitlerde, silahın ateş etmesini sağlayacak bir düzeneğe sahip olmadığını söyledi. 
     Öncelikle silahın mermi yatağında mermi bulunmadığını ifade eden yetkili, ayrıca, silahın ateşlenmesinde kullanılacağı düşünülen cep telefonu ile silah arasında bir bağlantıya rastlanmadığını kaydetti. 
     Aynı yetkili, düzenekte, tetiğin çekilmesini sağlayacak kadar güç uygulayacak bir mekanizmanın da olmadığını vurguladı. 
     
</TEXT>
</DOC>
