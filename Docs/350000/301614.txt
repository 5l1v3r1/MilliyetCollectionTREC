<DOC>
<DOCNO> 301614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sonsiy11.html </URL>
<DATE> 2004/12/28/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
TBMM Komisyonu'nun ''çocuk fuhuşu'' dedi, Kuşadası ayağa kalktı 
</HEADLINE>
<TEXT>

     Latif SANSÜR DHA 

      TBMM Sokak Çocuklarını Araştırma Komisyonu'nun hazırladığı raporda, uyuşturucuya alıştırılan veya sokaklarda yaşayan çocukların Kuşadası'na götürülerek fuhuşa zorlandıkları, porno filmlerinin çekilip piyasaya sürüldüğünün belirtilmesi, ilçede şok etkisi yaptı. 
     Raporu gerçekçi bulmayan Kuşadası Belediye Başkanı Fuat Akdoğan ve bir grup sivil toplum örgütü temsilcileri tepki gösterdi. 
     Raporun basında yeralması üzerine AKP'li Belediye Başkanı Fuat Akdoğan ve sivil toplum örgütleri temsilcileri toplantı düzenleyerek açıklama yaptı. Raporun Kuşadası'nda çocukların fuhuşa zorlandığını ifade eden bölümünün gerçekleri yansıtmadığını belirten Başkan Akdoğan, Rapor hazırlanırken ve iddialarla ilgili bize kimse hiçbir şey sormadı. Bu iddiaları gündeme getirenler bunu neden Aydın'daki istihbarat, emniyet veya Jandarma yetkililerine bildirmemişler'' diye tepki gösterdi. 
     Komisyonun sokak çocuklarıyla ilgili raporuna ilişkin görüş bildiren Başkan Akdoğan, Kuşadası nın hiçbir dayanağı bulunmayan iddialarla karalanmaya çalışıldığını belirtti. Başkan Akdoğan, sözlerini şöyle sürdürdü 
     Bir kent bu kadar kolay yıpratılmamalı. Kuşadası nın TBMM komisyonunun raporuna Marmara Üniversitesi Öğretim Üyesi Prof. Dr. Oğuz Polat'ın sunumuyla girdiğini öğrendik. Sayın profesör Kuşadası'nda 25 çocuğun fuhuşa zorlandığını belirlemiş. Bir profesörden beklenen, tespit ettiği bu vakaları emniyet güçlerine bildirmek. Bunu komisyon üyelerinin görüştüğü emniyet güçleri de doğruladılarsa, görevlerini yerine getirerek Aydın Emniyet Müdürlüğü nü uyarmaları gerekiyordu. Bugüne kadar yapılan hiçbir ihbar, hiç uyarı veya yetkili makamlara yansıyan vaka yokken, Kuşadası'nın isminin lekelenmeye çalışılması dikkat çekici.''. 
     Kuşadası Otelciler Birliği KOMER Başkanı Şinasi Hurda, uyuşturucuya alıştırılan çocukların Kuşadası'nda fuhuşa zorlandığına tanık olmadığını belirtti. Şinasi Hurda, yurt içi ve yurt dışından hiç kimsenin çocuk fuhuşu için Kuşadası'na geldiğine de tanık olmadık. Bu iddia hepimizi töhmet altında bırakıyor. Bu çok ağır bir itham. Bu iddiaları gündeme getirenler bunu ispatlamak zorundadır. Kuşadası bunu hak etmedi'' dedi. 
     Kuşadası İşadamları Derneği Başkanı Oğuz Şahin, dünya turizmin önemli bir markasını böyle kolayca karalamaya çalışanları şiddetle kınadıklarını söyledi. Oğuz Şahin, İki olasılık var. İlki iddiaları gündeme getirenler bu iddialarını söylentilere dayandırıyor, ikincisi Kuşadası'na karşı bilinçli bir kampanya içindeler. Her iki olasılıkta Kuşadası'na verdikleri zarar nedeniyle kınıyoruz'' diye konuştu. 
     Turizm Derneği Başkanı Mustafa Oğuzkaan, Kuşadası'nın isminin karalanarak bir yerlere prim sağlanmaya çalışıldığını savundu, Bu son derece tehlikeli. İlgililere çağrı yapıyoruz. Kuşadası isminin temize çıkarılmasını talep ediyoruz'' dedi. Ticaret Odası Başkanı Ali Ergül de dünyada büyük bir sorun olan bir takım olumsuzluklar gündeme geldiğinde akla hep Kuşadası nın geldiğini kaydetti, Bunu biliyorlarsa neden önlemini almadılar. Amaçları medyaya çıkıp sansasyon yaratmak değilse, hassas olmaları gereken bir konuda suskun kalmamalıydılar'' diye konuştu. 
     Kuşadası Tanıtma Vakfı Başkanı Alcan Kartoğlu da Neden Kuşadası'' diye sordu. Alcan Kartoğlu, Böylesi bir olayı ilk defa duyduk. Fuarlar öncesi böyle bir raporun gündeme getirilmesi dikkat çekici. Böyle bir olay varsa en azından emniyetin, buradaki yetkililerin bilgilendirilmesi gerekirdi. Bunun arkasındaki amacı anlamakta zorluk çekiyoruz. Bu çok onur kırıcı'' dedi. 

     
</TEXT>
</DOC>
