<DOC>
<DOCNO> 304514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sonyas23.html </URL>
<DATE> 2005/01/07/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Gezegenin 'en güzel insanları' 
</HEADLINE>
<TEXT>

     Metin Güneş CNNTÜRK Londra 

Aktör George Clooney ve Aktris Julia Roberts gezegendeki en güzel iki insan seçildi. 
     İngiliz atlet Kelly Holmes ise 'en gözde sporcu' ünvanına layık görüldü. 
     'En gözde çift' ünvanı da Beckhamların olurken, ABD Başkanı George Bush, 'en az sevilen politikacı' oldu. 
     Yeni anne olan Roberts, kadınlar sıralamasında Hollywood güzellerinden Angelina Jolie’yi geçerken, eski 'Friends' yıldızı Jennifer Aniston da üçüncü sırada yer aldı. 
     Clooney, 'Ocean’s Tewelve' filminde başrolü paylaştığı Brad Pitt’i geçerek birinci seçilirken, David Beckham da üçüncü oldu. 
     
     'En gözde sporcu' ünvanı Holmes'e 

     Olimpiyatlarda iki altın madalya kazanan İngiliz atlet Kelly Holmes ise 'en gözde sporcu' ünvanına layık görüldü. Spor dalında ikinciliği ise David Beckham kazandı. 
     İngiltere’nin ünlü Madame Tussauds Plastik Mumya Müzesi tarafından yapılan kamuoyu yoklamasında, 'Charlie ve Çikolata Fabrikası' filminin yıldızı Johnny Depp, Tom Cruise ve 'The Lord of the Rings'in yıldızı Orlando Bloom’u geride bırakarak 'en gözde film yıldızı' seçildi. 
     
     'En gözde çift' Beckhamlar 

     Futbolcu David ve manken Victoria Beckham çifti, Hollywood yıldızları Jennifer Aniston ve eşi Brad Pitt’i geride bırakarak, 'en gözde çift' ünvanını korudu. 
     
     Bush, 'en az sevilen politikacı' oldu 

     Harry Potter en gözde hayali karakter seçilirken, ABD Başkanı George Bush 'en az sevilen politikacı' oldu. 'En az sevilen politikacı' dalında Bush’un ardından İngiltere Başbakanı Tony Blair geldi. 
     Kamuoyu yoklaması, Madame Tussauds’u ziyaret eden 700 kişi üzerinde yapıldı. 
     
</TEXT>
</DOC>
