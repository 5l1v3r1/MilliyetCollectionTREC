<DOC>
<DOCNO> 311128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sontur33.html </URL>
<DATE> 2005/01/31/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Darüşşafaka basketbolcu Whorton serbest bırakıldı 
</HEADLINE>
<TEXT>

     Beşiktaş'ta otomobiliyle çarptığı bir kişinin yaralanmasına sebebiyet verdiği gerekçesiyle gözaltına alınan Darüşşafaka basketbol takımının Amerikalı oyuncusu John Robert Whorton, mahkemece serbest bırakıldı. 
     Barbaros Bulvarı üzerinde gece saatlerinde 34 YN 3975 plakalı otomobiliyle Hüseyin Kuğu adlı kişiye çarparak yaralanmasına neden olduğu gerekçesiyle gözaltına alınan Whorton'un 27 , Beşiktaş Polis Merkezi'ndeki sorgu ve işlemleri tamamlandı. 
     Sağlık kontrolünün ardından İstanbul Adalet Sarayı'na gönderilen Amerikalı oyuncu, Cumhuriyet Savcısı Faruk Kurdoğlu tarafından sorgulandı. 
     Whorton, Savcı Kurdoğlu tarafından ''dikkatsizlik ve tedbirsizlik sonucu yaralamaya sebebiyet vermek'' suçundan tutuklanması istemiyle nöbetçi mahkemeye sevk edildi. 
     İstanbul Nöbetçi 2. Sulh Ceza Mahkemesi'nde hakim karşısına çıkan John Robert Whorton, tutuksuz yargılanmak üzere serbest bırakıldı. 
     Whorton'un, savcılığa verdiği ifadesinde, Barbaros Bulvarı üzerinde seyir halinde iken alt geçitten çıktığı sırada kazanın meydana geldiğini, yolun karşısına geçmeye çalışan kişiyi görmediğini söylediği öğrenildi. 
     Yaralanan Hüseyin Kuğu ise kazanın ardından Şişli Etfal Eğitim ve Araştırma Hastanesi'nde tedavi altına alınmıştı. 
     
</TEXT>
</DOC>
