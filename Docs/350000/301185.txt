<DOC>
<DOCNO> 301185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/yasam/yas03.html </URL>
<DATE> 2004/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'nın yıktığını Kabataş onardı 
</HEADLINE>
<TEXT>


Mardin'de terörün yerle bir ettiği okula, Kabataşlılar Vakfı can verdi 

İSTANBUL Milliyet 

Kabataş Erkek Lisesi ile Kabataş Eğitim Vakfı, Mardin Ömerli ilçesinin Kocasırt köyünde PKK'nın tahrip ettiği köy okulunu onardı. 
Ders araç gereçleri ve öğrencilerin kişisel ihtiyaçlarını da karşılayan vakıf, okulun çağdaş bir ilköğretim yuvası olmasını sağladı. Kabataş Eğitim Vakfı Yönetim Kurulu Başkanı Erdal Dumanlı, Batman Hasankeyf'e bağış olarak sağladığı 15 bilgisayarı götürdüğü sırada Mardin Valisi Temel Koçaklar'ın okulu onarma teklifiyle karşılaştı. Konuyu değerlendiren vakfın yönetim kurulu, okulun onarılması için 25 milyar liranın gönderilmesine karar verdi. Penceresi bile bulunmayan, yerle bir olmuş okul, kısa bir süre sonra dört dörtlük bir okul haline geldi. Kocasırt Kabataş Eğitim Vakfı İlköğretim Okulu adını alan okulda şimdi öğrenciler, resim yapma ve internet bağlantılı bilgisayarlarıyla ders çalışma zevki yaşıyor. Vakıf, öğretmen lojmanını da onararak, çağdaş bir mek n haline getirdi. 


</TEXT>
</DOC>
