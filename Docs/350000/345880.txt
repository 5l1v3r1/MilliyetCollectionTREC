<DOC>
<DOCNO> 345880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/guncel/gun07.html </URL>
<DATE> 2005/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Formlarla kendi 'ormanını' yarattı 
</HEADLINE>
<TEXT>



Elvan Alpay, "organizma orman" adını verdiği son çalışmalarını 10 Haziran'a kadar İstanbul Galeri Nev'de sergiliyor. Sergi, Elvan Alpay'ın, 'Clostridium Botulinum' adlı bakteri formundan yola çıkarak ürettiği 3 boyutlu, soyut, minimalist formların çoğaltılarak mek nda düzenlenmesinden oluşuyor. 
Alpay, sergisiyle ilgili olarak şunları söyledi "Düzenleme, 650 soyut geometrik formun, modüler bir zemine uygulanmasından oluşuyor. İşin çıkış noktası kendi ormanımı yaratmaktı. Uzun süre mikroorganizmaları araştırdım, içimizdeki 'orman'ın varlığı ve estetik mükemmelliği beni dehşete düşürdü... 'Botulinum' bakteri formunu soyut bir ağacın dalları olarak gördüm, içinden çıkamadığımız, aynı zamanda içimizden söküp atamadığımız dallar..." 
Elvan Alpay'ın işleri, aralarında Paris, Köln, Londra ve New York'un da bulunduğu çeşitli merkezlerde izlendi. Alpay, Paris Fondation Cartier koleksiyonunda da temsil ediliyor. 


</TEXT>
</DOC>
