<DOC>
<DOCNO> 310573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sontur04.html </URL>
<DATE> 2005/01/29/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Hakkari'de 3 protestocu depremzede tutuklandı... 
</HEADLINE>
<TEXT>

     Hakkari'deki depremin ardından halkın Vali'yi protesto gösterisinde PKK KONGRA-GEL lehine slogan attıkları gerekçesiyle gözaltına alınan 7 kişiden 3'ü tutuklandı. 
     Cumhuriyet Başsavcılığı'nda dört saat ifade veren yedi kişi, ardından mahkemeye sevk edildi. 
     Mahkeme, Bülent Demir, Maruf Engin ve Ömer Balıkesir'in 'yasadışı örgüt lehine slogan atmak ve kamu malına zarar vermek' suçlarından tutuklanmasına hükmetti. 
     Üç kişi cezaevine konulurken, dört kişi ise tutuksuz yargılanmak üzere serbest bırakıldı. 
     
     Valiliğe yürüyüp, AKP binasına taş atmışlardı 
     Söz konusu yedi kişi, geçtiğimiz perşembe günü kendilerine çadır ve yiyecek verilmediği gerekçesiyle slogan atarak önce Valiliğe yürümüş, ardından da AKP binasının camlarına taş atmışlardı. 
     Zanlılar 'depremzedeleri provoke etmek' ve 'PKK lehine slogan atmak' suçlamasıyla gözaltına alınmıştı. 
     
</TEXT>
</DOC>
