<DOC>
<DOCNO> 325095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sonspo22.html </URL>
<DATE> 2005/03/19/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Efes Pilsen 87 - Türk Telekomspor 72 
</HEADLINE>
<TEXT>

     Türkiye Basketbol Ligi'nde lider Efes Pilsen, Türk Telekomspor'u 87-72 yendi. 
     Karşılıklı sayılarla başlayan mücadelenin ilk dakikalarında Mutlu ve Davenport'un basketleriyle skor üreten Türk Telekomspor, savunmasında aynı performansı sergileyemeyince, Efes Pilsen Domercant, Ermal, Alper ve Kaya'nın skor gücüyle ilk çeyreği 19-17 önde geçti. 
     İkinci periyotta Grays'in dış atışlardan üst üste bulduğu basketlerle üstünlüğü ele alan Türk Telekomspor'a, Solomon, Cenk ve Ender'le karşılık veren Efes Pilsen'in çabaları yeterli olmazken, devre 42-42'lik eşitlikle sona erdi. 
     Oldukça çekişmeli geçen mücadelenin ikinci yarısında da Türk Telekomspor adına Grays ile Umut skor yükünü üstlenirken, top kayıplarını artıran Ankara temsilcisi karşısında Solomon ve Domercant'la sonuca giden Efes Pilsen, son çeyreğe 66-62'lik üstünlükle girmesini bildi. 
     Son periyotta şut yüzdesi düşen Türk Telekomspor karşısında Solomon ve Kaya'nın basketleriyle üstünlüğü iyice ele alan Efes Pilsen, maçı 87-72 kazandı ve liderliğini sürdürdü. 
     
     KÜNYE 
     
     
Salon Abdi İpekçi. Hakemler Fatih Dalay xxx, Ersan Ergüler xxx, Özlem Yalman xxx. Efes Pilsen Solomon xxx 23, Alper xx 5, Domercant xxx 15, Ermal xx 11, Kaya xx 13, Prkaçin xx 2, Mustafa x, Cenk xx 7, Nikoliç xx 6, Ender xx 5. Türk Telekomspor Grays xxx 25, Gazi x 3, Mutlu xx 8, Adem xx 2, Davenport xx 9, Stefanoviç xx 12, Umut xx 13. 1. Periyot 19-17. Devre 42-42. 3. Periyot 66-62. 
     
</TEXT>
</DOC>
