<DOC>
<DOCNO> 305933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonyas06.html </URL>
<DATE> 2005/01/12/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kadınlar erkeklerden neden çok yaşar İşte cevabı... 
</HEADLINE>
<TEXT>

     Hilal YILMAZ LONDRA, DHA 

      İNGİLİZ bilim adamları kadınların kapleri güçlü olduğu için erkeklere oranla 5 yıl daha uzun yaşadığını ortaya çıkardı. 
     Liverpool Üniversitesi'nden Prof. David Goldspink başkanlığında yapılan araştırmada yaşları 18-80 arasında değişen 250 sağlıklı kadın ve erkeğin yaşlanma süreci incelendi. 2 yıl süren çalışma sonucunda kadınların erkeklere oranla 5 yıl daha fazla ortaya çıktı. 18 yaşındaki bir erkeğin kalp atışları 70 yaşına kadar yüzde 20-25 oranında zayıflarken 70 yaşındaki sağlıklı bir kadının kalbi 20 yaşındaki halinden farksız. Bir başka deyişle kadınlar 70 yaşında bedenen zayıflasa bile kalp güçleri aynı kalıyor. 
     Spor yapan 50-70 yaş arasındaki erkeklerin kalplerinin 20 yaşındakiler kadar iyi işlediğine dikkat çeken Prof. Goldspink, erkeklere kalplerini korumaları için bol bol egzersiz yapmalarını tavsiye etti. İngiltere Kalp Kurumu ise egzersizin tek başına kalp sağlığını korumaya yetmediğini belirterek, kilo, kan basıncı ve şekeri gibi değer etkenlere de dikkat edilmesini istedi. 
     
</TEXT>
</DOC>
