<DOC>
<DOCNO> 313677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/spor/spo07.html </URL>
<DATE> 2005/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Küfürü affetmeyin' 
</HEADLINE>
<TEXT>


UEFA Başkanı Lennart Johansson, tribün terörünü caydırmanın en güzel yolunun ceza olduğunu söyledi 


Johansson'dan uyarı 
MERİDYEN Kupası maçları nedeniyle İstanbul'a gelen UEFA Başkanı Johansson, İstanbul Valisi Muammer Güler, UEFA Asbaşkanı Şenes Erzik, Federasyon Başkanı Levent Bıçakcı, Kulüpler Birliği Başkanı İlhan Cavcav, üç büyüklerin patronu Aziz Yıldırım, Özhan Canaydın ve Yıldırım Demirören ile bir araya geldi. Johansson, tribün terörünü durdurmanın en caydırıcı rolünün ceza olduğunu belirtip, "Küfür edene taviz vermeyin" dediği öğrenildi. 

'Antrenörlere dikkat' 
LENNART Johansson kulüp başkanlarından teknik adamlar konusunda da özel isteklerde bulundu. UEFA Başkanı, "Teknik direktörlerin saha kenarında örnek olmaları gerekiyor. Sinirli hareketler tahrik eder. Buna izin vermeyin" uyarısında bulundu. Bu arada Bıçakcı'nın, önceki gece Johansson'u evinde ağırladığı ve 2007 UEFA Genel Kurul Toplantısı'nın İstanbul'da organize edilmesini teklif ettiği bildirildi. 

Şampiyona önerisi 

UEFA Başkanı'nın, Fenerbahçe Şükrü Saracoğlu'nu gezdikten sonra Futbol Federasyonu'na, Avrupa Şampiyonası'na ev sahipliği için ortak almadan başvuru yapmalarını önerdiği açıklandı. Johansson'un, "2008'e neden Yunanistan ile birlikte aday oldunuz Böyle güzel tesisleriniz varken, ev sahipliğini tek başınıza yapmalısınız" dediği öğrenildi. Bu arada üç büyük kulüp, Şampiyonlar Ligi paylarının artırılmasını talep etti. 


</TEXT>
</DOC>
