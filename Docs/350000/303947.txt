<DOC>
<DOCNO> 303947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sondun03.html </URL>
<DATE> 2005/01/06/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Endonezya açıklarında 6.2 büyüklüğünde deprem 
</HEADLINE>
<TEXT>

     Endonezya'nın Sumatra Adası açıklarında dün meydana gelen 5.6 büyüklüğündeki depremin ardından, 6.2 büyüklüğünde bir deprem daha kaydedildiği bildirildi. 
     Merkez üssü Banda Aceh'in 60 kilometre açıklarında olduğu belirtilen ikinci depremde can ve mal kaybı olup olmadığına ilişkin bilgi verilmedi. 
     Hong Kong'daki deprem gözlemevi, dün TSİ 16.49'da merkez üssü Banda Aceh'in 110 kilometre batısında bulunan 5.6 büyüklüğünde bir deprem daha kaydetmişti. 
     Sumatra, 26 Aralık'ta meydana gelen 9 büyüklüğündeki depremden ve tetiklediği dev dalgalardan en çok etkilenen bölgeydi. 
     
     FİLİPİNLER'DE ORTA ŞİDDETTE DEPREM 

     Filipinler'in güneyindeki Jolo Adası açıklarında 4,9 büyüklüğünde deprem meydana geldiği, ilk belirlemelere göre can ve mal kaybı bulunmadığı bildirildi. 
     Yetkililer, TSİ 02.09'da meydana gelen depremin merkez üssünün Jolo Adası'nın yaklaşık 130 kilometre doğusunda, deniz dibinde olduğunu kaydettiler. 
     Filipinler'in Luzon Adası'nda 1990'da meydana gelen 7,7 büyüklüğündeki depremde 2 bin kişi yaşamını yitirmişti. 
     
</TEXT>
</DOC>
