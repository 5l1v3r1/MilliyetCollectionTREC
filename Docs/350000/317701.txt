<DOC>
<DOCNO> 317701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/dunya/dun02.html </URL>
<DATE> 2005/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'la ayaküstü, Blair'le koltukta 
</HEADLINE>
<TEXT>



Zirveye Türkiye adına katılan Başbakan Recep Tayyip Erdoğan, ABD Başkanı George W. Bush ile sağda fuayede ayaküstü sohbet etti. Görüşmeye Dışişleri Bakanı Abdullah Gül ve AKP İstanbul Milletvekili Egemen Bağış da katıldı. Erdoğan, resmi olarak belirlenmiş iki ikili görüşme gerçekleştirdi. Bunlardan ilki İngiltere Başbakanı Tony Blair'le olanıydı. Bu görüşmede ele alınan konuları, seçimler sonrası Irak'taki gelişmeler, İngiltere'nin haziranda alacağı AB Dönem Başkanlığı döneminde atılacak adımlar, Kıbrıs ve Afganistan oluşturdu. Erdoğan, ikinci resmi görüşmeyi Danimarka Başbakanı Anders Fogh Rasmussen'le yaptı. Erdoğan'ın ayaküstü görüştüğü diğer liderler ise, İtalya, Yunanistan, Almanya, Belçika, Hollanda ve Ukrayna başbakanı oldu. 


</TEXT>
</DOC>
