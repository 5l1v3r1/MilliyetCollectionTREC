<DOC>
<DOCNO> 311140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sontur45.html </URL>
<DATE> 2005/01/31/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Fazilet Hanım Yalısı'nda cinayet... 
</HEADLINE>
<TEXT>

     Cumhuriyet tarihinin ilk kadın hekimlerinden Dr. İffet Naim Onur'un miras olarak bıraktığı yalıda oturan bakıcısı Nizamettin Yılmaz, bıçaklanarak öldürülmüş olarak bulundu. 
     AA muhabirinin aldığı bilgiye göre, bir ihbarı değerlendiren polis ekipleri, Arnavutköy Kuruçeşme Caddesi 13 2 numarada bulunan Fazilet Hanım Yalısı'nın giriş katında oturan Nizamettin Yılmaz'ı 77 mutfakta ölü olarak buldu. 
     Yapılan incelemede, Yılmaz'ın sırtından aldığı 15 bıçak darbesiyle öldürüldüğü belirlendi. Evde yapılan incelemede, eşyanın karıştırılmış olduğu anlaşıldı. 
     Olay Yeri İnceleme ve Asayiş Şube Müdürlüğü ekiplerinin yaptığı incelemenin ardından Yılmaz'ın cesedi, Adli Tıp Kurumu morguna gönderildi. 
     Kapısının zorlanmamış olduğu belirlenen evde yalnız yaşadığı ve 3 çocuklu olduğu bildirilen Nizamettin Yılmaz'ın, aylık kira gelirinin yaklaşık 10 milyar lira civarında bulunduğu bildirildi. 
     Polis, cinayetin gasp amacıyla işlenmiş olabileceğini, evden ne alındığının tespit edilmesine yönelik çalışmaların sürdürüldüğünü kaydettiler. 
     Fazilet Hanım Yalısı'nın sahibi ve cumhuriyet tarihinin ilk kadın hekimlerinden olan Dr. İffet Naim Onur'un, yatağa bağımlı yaşamak durumunda olduğu için ölünceye kadar kendisine bakması karşılığında yalıyı miras olarak kapıcısı Nizamettin Yılmaz'a bıraktığı bildirildi. 
     Yılmaz'ın uzun yıllar baktığı Dr. İffet Naim Onur'un 1995 yılında vefatı üzerine yalının sahibi olduğu, giriş katında kendisinin oturmaya başladığı, diğer 3 katı kiraya verdiği öğrenildi. 
     
</TEXT>
</DOC>
