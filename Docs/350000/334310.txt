<DOC>
<DOCNO> 334310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/guncel/gun06.html </URL>
<DATE> 2005/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dostlarından Esen Ünür'e son görev 
</HEADLINE>
<TEXT>


ANKARA Milliyet 

Türk basınının duayen isimlerinden Esen Ünür, Kocatepe Camii'nde kılınan cenaze namazının ardından Karşıyaka Mezarlığı'nda toprağa verildi. Ünür'ü dün son yolculuğuna ailesi, sevenleri ve çok sayıda meslektaşı uğurladı. 

Siyaset dünyasından isimler 
Ünür'ün Kocatepe Camii'nde kılınan cenaze namazına basın ve siyaset dünyasından isimler katıldı. DSP Genel Başkanı Zeki Sezer, Demokrat Türkiye Partisi Genel Başkanı Yaşar Okuyan, SHP Onursal Başkanı Erdal İnönü, eski Maliye Bakanı Sümer Oral, eski MHP Genel Başkan Yardımcısı Şevket Bülent Yahnici, eski CHP Genel Başkanı gazeteci Altan Öymen, CHP milletvekilleri Yılmaz Ateş, Emin Koç, eski DSP Milletvekilleri Uluç Gürkan, Ahmet Tan, Milliyet Gazetesi Yayın Danışmanı Nurcan Akad, Milliyet Gazetesi Ankara Temsilcisi Fikret Bila, Hürriyet Gazetesi Ankara Temsilcisi Nur Batur, Radikal Gazetesi Ankara Temsilcisi Murat Yetkin, Fatih Çekirge ve Kurthan Fişek'in de aralarında bulunduğu çok sayıda dostu Ünür'ü son yolculuğunda yalnız bırakmadı. Cenaze namazının ardından Türk bayrağına sarılı naaşı omuzlarda taşınan Ünür Karşıyaka Mezarlığı'nda toprağa verildi. 



</TEXT>
</DOC>
