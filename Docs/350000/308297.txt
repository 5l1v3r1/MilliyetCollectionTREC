<DOC>
<DOCNO> 308297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/son/sontur26.html </URL>
<DATE> 2005/01/21/ </DATE>
<TIME> 18.26 </TIME>
<AUTHOR>  </AUTHOR>
<HEADLINE>
Bayram kazalarında 2 günde 12 kişi öldü, 37 kişi yaralandı 
</HEADLINE>
<TEXT>

     Kurban Bayramı'nın ikinci gününde yurt genelinde meydana gelen trafik kazalarında 12 kişi öldü, 37 kişi yaralandı. 
     Bugün saat 18.00 itibariyle meydana gelen trafik kazaları şöyle 
     
     YOZGAT 
     Yozgat'ın Yerköy İlçesi'nde, Ömer Ertuğrul yönetimindeki otomobil, ilçe merkezinde, Hacı Ali Öztürk idaresindeki otomobille çarpıştı. Kazada Yücel Budak, Ali Öztürk ve Kenan Duman öldü, 3 kişi yaralandı. 
     
     TRABZON 
     Trabzon'un Akçaabat İlçesi'ne bağlı Akdamar Köyü'nde, sürücüsünün kimliği belirlenemeyen minibüsün uçuruma yuvarlanması sonucu Halil, Ali, Fadime ve Emir Çağlayan hayatını kaybetti yaralanan 6 kişi Akçaabat ve Trabzon'daki hastanelerde tedavi altına alındı. 
     
     BARTIN 
     Bartın'da, Nadir Karaman yönetimindeki kamyonet, Kazpınarı mevkiinde, yol kenarında yürüyen Mustafa 42 ve Ekrem Ceylan'a 40 çarptı. Bartın Devlet Hastanesi'ne kaldırılan Mustafa ve Ekrem Ceylan, kurtarılamadı. 
     
     DENİZLİ 
     Denizli'de, Hasan Öztuna'nın 41 kullandığı otomobil, şehir girişinde refüje çarptı. Çarpmanın etkisiyle savrulan otomobilin arka koltuğunda oturan 6 yaşındaki Yiğit Öztuna, yaşamını yitirdi. 
     
     KIRKLARELİ 
     Kırklareli'nde, Serdar E'nin kullandığı minibüs, Demirköy Kavşağı'nda, yol kenarında giden Necmettin Karakulak'a 37 çarptı. Karakulak, olay yerinde yaşamını yitirdi. 
     
     OSMANİYE 
     Osmaniye'nin Toprakkale İlçesi'nde, Mustafa Topal 23 idaresindeki otomobil, Toprakkale İlçesi yakınlarında devrildi. Kazada, sürücü Mustafa Topal olay yerinde öldü, otomobilde bulunan 4 kişi yaralandı. 
     
     İZMİR 
     İzmir'in Bornova İlçesi'nde, sürücüsünün kimliği belirlenemeyen otomobil, Ankara Caddesi'nde, Salih Akpınar'ın 39 kullandığı kamyonla çarpıştı. Kazada 2 kişi yaralandı. Aynı yerde meydana gelen ikinci trafik kazasında da 1 kişi yaralandı. 
     
     SAMSUN 
     Samsun'un Alaçam İlçesi'nde, Engin Yıldız idaresindeki otomobil, Soğukçam yöresinde, Cemal Koçak'ın kullandığı ciple çarpıştı. Kazada, 8 kişi yaralandı. 
     
     TOKAT 
     Tokat'ın Reşadiye İlçesi'nde, Mehmet Akaydın yönetimindeki TIR, E-80 Karayolu Samas Fabrikası yakınlarında Kelkit Çayı'na düştü. Kazada 2 kişi yaralandı. 
     
     BURSA 
     Bursa'nın İnegöl İlçesi'nde, Şefik Memiş'in kullandığı yolcu minibüsü, Mesudiye Alt Köprüsü yakınlarında, Hasan Uslu idaresindeki plakası belirlenemeyen minibüsle çarpıştı. Kazada 10 kişi yaralandı. 
     
     KONYA 
     Konya'da, Mehmet Kaya yönetimindeki TIR, Konya-Isparta Karayolu'nun 48. kilometresinde devrildi. Kazada 1 kişi yaralandı. 
     
</TEXT>
</DOC>
