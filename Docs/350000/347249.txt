<DOC>
<DOCNO> 347249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sontur06.html </URL>
<DATE> 2005/05/30/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Akçay Deresi bembeyaz akıyor 
</HEADLINE>
<TEXT>

     Zafer TOKUŞ - Hakan TURHAN DHA 

      SAKARYA'nın Sapanca ilçesi'ndeki ilçeye ismini veren Sapanca Gölü'nü besleyen 18 dereden biri olan Akçay Deresi kıyısındaki mermer fabrikaları, tüm atıklarını arıtmadan dereye akıtıyor. Mermer atıklarıyla kirletilen Akçay Deresi artık bembeyaz akıyor. 
     Sapanca'nın Adliye ve Akçay köylerinden geçen Akçay Deresi'nin hali çevre sakinlerini isyanına neden oluyor. Akçay Köyü yakınlarında kurulan 3 mermer fabrikasının atıklarını arıtmadan dereye akıtması derenin rengini değiştirdi. Adliye Muhtarı İsmail Kubilay, mermer fabrikalarının atıklarını yıllardır arıtmadan dereye boşalttıklarını belirterek şöyle konuştu 
     Ben üç dönemdir muhtarlık yapıyorum. On bir yıldır bu dereyi yanındaki mermer fabrikaları kirletiyor. Valiliğe ve Çevre Müdürlüğü'ne bu konu ile ilgili olarak defalarca dilekçe verdik. Ancak bugüne kadar etkin önlem alınmadığı için sonuç alamadık. Mermer fabrikalarının arıtma sistemleri yok. Sahiplerinin sistemi kurmaya niyetleri de yok.ö Köylülerden 78 yaşında Ömer Yılmaz ise Benim gençliğimde bu derede balık yakalanır, hanımlar çamaşır yıkar biz de yüzerdik. Ancak şimdi nerede çamaşır yıkamak. İsteğimiz çevre katliamının durdurulmasıö dedi. 
     Jandarmaya bağlı Çevre Timleri de gelen tepkiler üzerine beyaz akan Akçay Deresi'nde yaptıkları kontroller sonrasında Gökkuşağı Mermer, Yörükoğulları Mermer ve Martaş Mermer fabrikalarının artıklarını direk olarak çevreye attıklarını belirledi. 
     
</TEXT>
</DOC>
