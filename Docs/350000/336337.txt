<DOC>
<DOCNO> 336337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/spor/bbas.html </URL>
<DATE> 2005/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker'e aynı tarife 70-82 
</HEADLINE>
<TEXT>


Antrenörü İhsan Bayülken ile yollarını ayıran Beşiktaş, ilk yarıda yendiği Ülkerspor'a rövanşta da göz açtırmadı, muhtemel Play-Off eşleşmesi için 1-0'lık avantaj yakaladı 


Basketbol Ligi'nin son haftasında Ülkerspor'u 82 - 70 mağlup eden Beşiktaş, ligin ilk yarısında da yendiği Turuncu-Yeşilliler'e karşı muhtemel Play-Off eşleşmesi için 1 - 0'lık avantaj yakaladı. 
Maçın ilk çeyreğinde skoru önde götüren Ülker'e karşı Beşiktaş ikinci periyotta etkili oldu. Siyah - Beyazlılar, devreyi 38 - 33 önde kapadı. Üçüncü çeyrekte Ülker oyuna ağırlığını koyunca son çeyreğe 49 - 49 eşitlikle girildi. Bu periyotta Ülker'in skor zaafından iyi faydalanan Beşiktaş, karşılaşmayı kazanarak ligi üçüncü sırada tamamladı. 

Maçın karnesi 
HAKEMLER Ufuk Akyüz, Rıdvan Ekmekçi, Serkan Emlek 
ÜLKERSPOR Kerem Tunçeri 6 11, Serkan 5 6, Stombergas 6 12, Kerem Gönlüm 7 15, Fatih 5 6, Zukauskas 5 10, Praskevicius 4 3, Vukcevic 5 5, Ersan 4 2 
BEŞİKTAŞ El Amin 9 32, Bekir 3 , Haluk 7 15, Nedim 5 4, Varda 8 21, Erkan 4 3, Ellis 4 3, Tolga 4 2, Maher 4 2, Murat 4 
1.PERİYOT 20 - 16 Ülker , 2.PERİYOT 13 - 22 Beşiktaş , DEVRE 33 - 38 Beşiktaş , 3.PERİYOT 16 - 11 Ülker , 4.PERİYOT 21 - 33 Beşiktaş , MAÇ SKORU 70 - 82 Beşiktaş 

Fener'in pili bitti 67-65 

Pınar Karşıyaka, normal sezonun son maçında Fenerbahçe'yi 67 - 65 mağlup ederek hem üst üste 10. galibiyetini, hem de ilk yarıda yenildiği rakibinden rövanşı aldı. Maça iyi başlayan Fenerbahçe, devreyi 40-35 önde kapadı. Üçüncü çeyrekte Karşıyaka, farkı iki sayıya kadar indirdi 53-55. Son periyotta ev sahibi savunmasını sertleştirdi, Lloreda ve Holman'ın sayılarıyla maçı kazanarak ligi beşinci sırada tamamladı. 

Maçın karnesi 
HAKEMLER Rüştü Nuran, Ozan Çakar, Serdar Ünal 
PINAR KARŞIYAKA Braswell 6 8, Muratcan 7 15, İnanç 7 5, Lloreda 7 23, Holman 7 9, Faruk 5 3, Onur 6 4 
FENERBAHÇE Mrsic 6 16, Barış 4 2, Ömer 5 5, Edwards 7 14, Salyers 6 11, Harvey 5 5, Emre 3 , Rasim 6 9, Erdal 4 3 
1.PERİYOT 14 - 19 F.Bahçe , 2.PERİYOT 21 - 21, DEVRE 35 - 40 F.Bahçe , 3.PERİYOT 18 - 15 P.Karşıyaka , 4.PERİYOT 14 - 10 P.Karşıyaka , MAÇ SKORU 67 - 65 P.Karşıyaka 

'Sorun yok' 

Fenerbahçe Bayan Basketbol Şube Sorumlusu Işık Eyigüngör, Erdemirspor ile önceki gün oynanan Play - Off yarı final maçında çıkan olayların iki kulüp arasındaki dostluğa gölge düşüremeyeceğini söyledi. 
Eyigüngör, "Kardeş kulübümüz Erdemir ile aramızda yumruklaşma veya herhangi bir tartışma yaşanmamıştır. Erdemir'in güreş takımı oyuncuları taraftarlarımıza saldırmış ve bu sırada bazıları yaralanmıştır. Erdemirli yöneticiler çıkan olaylar yüzünden de ayrıca üzüntülerini dile getirmişlerdir" dedi. 

Potada ince hesaplar 

Basketbol Ligi'nin son haftasında "şeytan üçgenindeki" üç kulüp Banvit, İTÜ ve Galatasaray'ın kaderi oynayacakları son derece zorlu maçlarla belirlenecek 


Basketbolda normal sezon bugünkü dört maçla tamamlanırken, gözler kritik maçlara çevrildi. 
Ligde 11. durumda bulunan Banvit ile 13. sıradaki Galatasaray'ın Balıkesir'deki "kader sınavı" ile İTÜ - Tuborg Pilsener karşılaşması küme düşüp kalacak takımlar açısından "belirleyici" olacak. Sadece galibiyetin değil, farkın da önemli olduğu bu maçı Banvit kazanırsa, Galatasaray, Play - Out oynamaya "mahkum" olacak. Aslan'ın, Play-Out'tan kurtulması için ise Banvit'i en az 10 sayı farkla yenmesi gerekiyor. Sarı-Kırmızılılar'ın 10 sayılık galibiyeti, İTÜ'nün de İstanbul'da Tuborg'a yenilmesi durumunda Banvit, Galatasaray ve İTÜ üçlü averajda "eşit" konuma gelecek ve bu durumda olan, genel averajı en kötü İTÜ'ye olacak. İTÜ galip gelirse, Galatasaray, 1 sayıyla bile kazansa Banvit, Play -Out oynayacak. İTÜ yenilir, Galatasaray da mağlup olur ya da 10 sayının altında kazanırsa Aslan, Play - Out oynamak durumunda kalacak. Banvit ve İTÜ'nün galip gelmesi halinde Play - Out, Galatasaray için "kaçınılmaz" olacak. 

Potada bugün 
Erkekler Ligi 
İstanbul Ayazağa Salonu 
15.00 İTÜ - Tuborg Pilsener 
Balıkesir Kara Ali Acar Salonu 
15.00 Banvit - Galatasaray 
Ayhan Şahenk Salonu 
15.00 Darüşşafaka-T.Telekom 
Haldun Alagaş Salonu 
15.00 Tekelspor - Erdemirspor 

PUAN DURUMU Takımlar O G M A Y P Efes Pilsen 26 24 2 2094 1721 50 Ülkerspor 26 21 5 2079 1761 47 Beşiktaş 26 17 9 2101 1998 43 Fenerbahçe 26 16 10 2029 1955 42 Pınar Karşıyaka 26 16 10 1996 1956 42 Tuborg Pilsener 25 15 10 1931 1903 39 Türk Telekom 25 12 13 1967 1971 36 Erdemirspor 25 10 15 1925 2033 35 Darüşşafaka 25 9 16 1906 1929 34 Tekelspor 25 9 16 1912 1991 34 Banvitspor 25 8 17 1956 2032 33 İTÜ 25 8 17 1924 2166 33 Galatasaray 25 7 18 1824 2016 32 Büyük Kolej 26 6 20 1847 2059 32 


</TEXT>
</DOC>
