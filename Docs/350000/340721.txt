<DOC>
<DOCNO> 340721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sontur04.html </URL>
<DATE> 2005/05/08/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Bolu'ta trafik kazası 1 ölü, 14 kişi yaralı... 
</HEADLINE>
<TEXT>

     Bolu’da meydana gelen trafik kazasında 1 kişinin öldüğü, 14 kişinin yaralandığı bildirildi. 
     Alınan bilgiye göre, D-100 karayolunda, yolcu otobüsüyle kamyonun çarpışması sonucu meydana gelen kazada, 1 kişi öldü, 14 kişi yaralandı. 
     Kazaya karışan 34 AY 1140 plakalı yolcu otobüsünün sürücüsünün Ramazan Aktürk olduğu tespit edildi. 
     Kazada, sürücü Ramazan Aktürk öldü, otobüsün muavini Sinan Kandemir ile yolcular Esma, Ceyda, Emine, Mehmet, Rana Akkaya ve Sedat Eren, Veli Gündoğdu, Onur Yabansu, Ömer Köksal, İsmail Arabacı, Necla Yarımay, Cahide Çam, Döndü Başkurt, yaralandı. 13 yaralı, 112 Acil Yardım ekiplerince İzzet Baysal Devlet Hastanesi’ne kaldırıldı. 
     Yaralı Döndü Başkurt ise hamile olduğu için İzzet Baysal Kadın Doğum ve Çocuk Hastanesi’nde tedavi altına alındı. 
     Bu arada, otobüsün ön kısmında sıkışan sürücü Ramazan Aktürk ile muavin Sinan Kandemir’i bulundukları yerden çıkarmak için kaza yerine polis kaza kırım ekipleri ile Bolu Belediyesi itfaiye ekipleri çağrıldı. 1 saat süren çalışma sonucu sıkıştığı yerden çıkarılan Aktürk, kaldırıldığı İzzet Baysal Devlet Hastanesi’nde yaşamını yitirdi. 
     Muavin Kandemir ise kaza kırım ekibinin çalışmaları sonucu sıkıştığı yerden ağır yaralı olarak çıkarıldı. Kandemir, 112 Acil Yardım ekibi ve ambulanslar yetersiz kalınca 15 dakika yağmur altında ambulans bekledi. Ambulansla İzzet Baysal Devlet Hastanesi’ne kaldırılan Kandemir’in hayati tehlikesinin devam ettiği bildirildi. 
     D-100 karayolunda, Ramazan Aktürk’ün kullandığı 34 AY 11 40 plakalı yolcu otobüsü, İstanbul istikametine seyrederken aynı yöne giden Mustafa Özcan’ın yönetimindeki 06 AF 1851 plakalı kamyonla gece çarpışmıştı. 
     
</TEXT>
</DOC>
