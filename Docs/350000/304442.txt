<DOC>
<DOCNO> 304442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sontur20.html </URL>
<DATE> 2005/01/07/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Karaman Devlet Hastenesi'nde yangın 
</HEADLINE>
<TEXT>

     Karaman Devlet Hastanesi'nin kazan dairesinde 20 gün içinde ikinci kez meydana gelen yangın, kısa süreli paniğe neden oldu. 
     Edinilen bilgiye göre, sabah erken saatlerde, hastanenin kazan dairesine kontrol için giren görevli, yoğun dumanla birlikte motorin kokusunun kazan dairesini kapladığını gördü. 
     Görevlinin durumu bildirmesi üzerine olay yerine gelen itfaiye ekipleri, kazan dairesinin camlarını kırarak oksijen maskeleriyle yangına müdahale etti. Kısa süren çalışma sonunda yangın tamamen söndürüldü. 
     Hastanede 20 gün içinde meydana gelen ikinci yangın, hastanede kısa süreli paniğe neden oldu. Yangının, kazana yakıt veren enjeksiyonların tıkanması nedeniyle çıktığı tahmin ediliyor. Olayla ilgili soruşturma başlatıldığı bildirildi. 
     Karaman Devlet Hastanesi'nde yaklaşık 20 gün önce yine kazan dairesinde yangın çıkmış, bazı hastalar zehirlenme tehlikesi nedeniyle kentteki diğer hastanelere sevk edilmişti. 
     
</TEXT>
</DOC>
