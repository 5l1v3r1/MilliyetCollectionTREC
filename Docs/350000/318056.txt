<DOC>
<DOCNO> 318056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/dunya/axdun01.html </URL>
<DATE> 2005/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'ın atomuna izin verilemez 
</HEADLINE>
<TEXT>



Transatlantik ilişkileri onarmak için çıktığı Avrupa turu çerçevesinde dün Almanya'yı ziyaret eden ABD Başkanı George W. Bush ve ev sahibi Başbakan Gerhard Schröder, Mainz kentinde İran'ın nükleer silaha sahip olmasına birlikte karşı çıktıklarını ilan ettiler. 
İki liderin, Mainz Sarayı'nda görüştükten sonra düzenledikleri ortak basın toplantısında Bush, İran'ın nükleer silahlara sahip olmasına karşı çıktıklarını belirterek, bunun tüm müttefik ülkelerle ortak hedefleri olduğunu söyledi. Bush, "İranlılar yapmayacaklarını söylemelerine rağmen uranyum zenginleştirdiler. Bu nedenle kendilerinden hesap sorulmalı. İran'ın nükleer silahlara sahip olmasına karşıyız. Bu ortak hedefimiz" dedi. 
Schröder de, İran'ın nükleer silahlara sahip olmaması konusunda ortak bir hedefe sahip olduklarını belirterek, "Biz de, İran'ın her çeşit nükleer silaha hayır demesi görüşüne tamamen katılıyoruz" diye konuştu. 



</TEXT>
</DOC>
