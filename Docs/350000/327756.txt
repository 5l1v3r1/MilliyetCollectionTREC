<DOC>
<DOCNO> 327756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sondun50.html </URL>
<DATE> 2005/03/28/ </DATE>
<TIME> 20.52 </TIME>
<AUTHOR>  </AUTHOR>
<HEADLINE>
Sri Lanka'da tsunami uyarısı yapıldı 
</HEADLINE>
<TEXT>

     Endonezya'nın başkenti Cakarta'nın yaklaşık 1500 kilometre kuzeybatısında, Hint Okyanusu'nda Richter ölçeğine göre 8.2 büyüklüğündeki depremin ardından Sri Lanka'da da tsunami uyarısı yapıldığı bildirildi. 
     Yerel televizyon kanalları, yerel saatle 23.15'te TSİ 19.15 meydana gelen depremin ardından Sri Lanka'da tsunami uyarısı yapıldığını ve kıyı kesimlerde yaşayanlara bölgeyi terk etme çağrısında bulunulduğunu duyurdu. 
     Güney Asya'yı 26 Aralık'ta vuran deprem ve tsunami felaketinin en çok etkilediği Endonezya, Sri Lanka, Tayland ve Hint Okyanusu'na kıyısı bulunan diğer ülkelerin temsilcileri, Şubat ayında Japonya'da düzenlenen bir konferansta biraraya gelmişti. 
     Konferansta, kıyı şeridine kaçış tepeleri, yerleşim bölgeleri ve deniz arasında duvarlar inşa etmeye, nüfusun iç kesimlere taşınması gibi önlemlerin alınmasına ve 2006 yılının ortalarında, Hint Okyanusu'nda etkin bir tsunami uyarı sistemi kurulmasına karar verilmişti. 
     
</TEXT>
</DOC>
