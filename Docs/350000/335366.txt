<DOC>
<DOCNO> 335366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/guncel/gun06.html </URL>
<DATE> 2005/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zülfikar' krizinde geri adım 
</HEADLINE>
<TEXT>


Denİzlİ DHA 

Denizli'nin Bekilli ilçesinde başkanı olduğu Bekilli Gömce Tarımsal Kalkınma Kooperatifi'nin ürettiği şaraplara 'Zülfikar' adını veren ve Alevi vatandaşları kastederek, "Bu yapıdaki insanlar Müslümanlığı zayıf yaşayan kişiler olduğu için şarap müptelası insanlar" diyen AKP İlçe Başkanı Mustafa Kırlı, geri adım attı. Kırlı, "İstanbul'da Zülfikar adlı bir Alevi babası şarapları pazarlayabileceğini, distribütörlüğünü alacağını söylediği için bu ismi koyduk. Sözlerim yanlış anlaşıldı, maksadını aştı" diye konuştu. Kırlı, gerekirse Zülfikar adını değiştireceklerini, kararı kısa sürede açıklayacaklarını belirtti. 

'AKP özür dilesin' 
Öte yandan Alevi Bektaşi Federasyonu Eğitim ve Kültür Sekreteri Tekin Özdil, "AKP İl Örgütü, Alevilerden ve diğer inanç gruplarından özür dilemelidir" dedi. 


</TEXT>
</DOC>
