<DOC>
<DOCNO> 342797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/son/sonspo21.html </URL>
<DATE> 2005/05/15/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Konya Diyarbakır'ı ateşe attı 2-1 
</HEADLINE>
<TEXT>

     Birinci Süper Futbol Ligi’nde Konyaspor, Diyarbakırspor’u 2-1 yenerek rakibini ateş hattının tam ortasına attı. 
     Stadı dolduran binlerce taraftarın desteğini arkasına alan Konyaspor, etkili oynadığı ilk yarıyı 2-0 önde kapadı. İkinci yarıda daha baskılı oynayan Diyarbakırspor, geliştirdiği ataklardan istediği sonucu alamayınca sahadan yenik ayrıldı. 
     11. dakikada, Zafer Biryol’un pasında topla buluşan Ceyhun, 
     Diyarbakırspor kalesini yaklaşık 25 metre uzaktan gören noktadan topa sert vurdu. Kaleci Fadhel, meşin yuvarlağı güçlükle çıkardı. 
     31. dakikada, Baliç’in kullandığı köşe vuruşunda, ceza alanında 
     topa iyi yükselen Zafer Biryol, meşin yuvarlağı kafayla ağlara gönderdi 1-0 35. dakikada, ceza alanı içinde Cem Yanık’ın pasında topla buluşan Cumhur’un sert vuruşunda, kaleye giden meşin yuvarlağı, kaleci Özden güçlükle kornere çıkardı. 44. dakikada, organize gelişen Konyaspor atağında, Ceyhun’un pasıyla ceza alanına giren Altan’ın vuruşunda, meşin yuvarlak ağlara gitti 2-0 Maçın ilk yarısı, ev sahibi Konyaspor’un 2-0’lık üstünlüğü ile tamamlandı. 
     
     İKİNCİ YARI 

     52. dakikada, soldan ceza alanına yapılan ortaya iyi yükselen 
     Zafer Biryol, meşin yuvarlağı kafayla Ceyhun’un önüne indirdi. Penaltı noktasında uygun pozisyondaki Ceyhun’un vuruşunda top üstten auta çıktı. 
     55. dakikada, sağ çaprazdan cezaalanına giren Sinan Kaloğlu’nun 
     sert şutunda topu kaleci Özden tokatlayarak çıkardı. 
     60. dakikada, Cumhur’un pasıyla Konyaspor cezaalanı çizgisi 
     üzerinde topla buluşan Jupi’nin şutunda meşin yuvarlak ağlarla buluştu 2-1 71. dakikada, Altan’ın pasında topu önünde bulan Zafer Biryol’un 
     sağ çaprazdan ceza alanına girmeden sert vuruşunda meşin yuvarlak az farkla üstten auta çıktı. 
     Kalan dakikalarda başka gol olmayınca Konyaspor, Diyarbakırspor karşısında maçı 2-1 üstün bitirdi. 
     MAÇIN KÜNYESİ 
     

KONYASPOR 2 - DİYARBAKIRSPOR 1 Stat Atatürk Hakemler Fırat Aydınus xx, Serkan Ok xx, Kemal Yılmaz xx Konyaspor Özden xxx, Yasin xx, Tayfun xx, Erhan xxx, Alper xx, Altan xxx, Hasan xxx, Zafer Demir xxx, Ceyhun xxx Dk. 90 Ömer , Baliç xx Dk. 80 Muhammet Hanifi , Zafer Biryol xxx Dk. 80 Camara Diyarbakırspor Fadhel xx, Stavrevski xx, Burhan x, Talip x, Cem Yanık xxx Dk. 76 Souza x , Göksel xx, Yasin xx, Cumhur xx, Sinan Demircioğlu x Dk. 46 Jupi xxx , Sinan Kaloğlu xxx, Yunus x Dk. 59 Eser x Goller Dk. 31 Zafer Biryol, Dk. 44 Altan, Dk. 60 Jupi Sarı kartlar Dk. 64 Baliç, Dk. 67 Altan Konyaspor      
</TEXT>
</DOC>
