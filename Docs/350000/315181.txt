<DOC>
<DOCNO> 315181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sontur17.html </URL>
<DATE> 2005/02/14/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Baca temizlerken zehirlendiler 
</HEADLINE>
<TEXT>

     Eskişehir'de, baca temizleyen eşine yardımcı olan kadın ile çocuğu, karbonmonoksit gazından zehirlendi. 
     Alınan bilgiye göre, Esentepe Mahallesi İyiler Sokak'ta yaşayan Recep Ayan, tıkanan bacayı temizlemek için kömür sobasını tamamen söndürmeden çatıya çıktı. 
     Recep Ayan, ipe bağladığı ağırlığı sarkıttığı bacayı temizlemeye çalıştığı sırada, sobadan ve bacadan odaya duman doldu. Bu sırada odada eşine yardımcı olan Nurdan Ayan 32 ile 3 yaşındaki kızı Fatma Nur Ayan, fenalaştı. 
     Mide bulantısı ve baş dönmesi şikayetiyle Recep Ayan tarafından Osmangazi Üniversitesi Tıp Fakültesi Hastanesi'ne kaldırılarak tedavi altına alınan Nurdan Ayan ve kızı Fatma Nur Ayan'ın, karbonmonoksit gazından zehirlendiği belirlendi. 
     
</TEXT>
</DOC>
