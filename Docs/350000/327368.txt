<DOC>
<DOCNO> 327368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/son/sonspo13.html </URL>
<DATE> 2005/03/26/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Aziz Yıldırım, Hooijdonk ile görüştü... 
</HEADLINE>
<TEXT>

     Fenerbahçe Kulübü Başkanı Aziz Yıldırım, Denizlispor maçından sonra yaptığı açıklamalarla ilgili Hollandalı futbolcu Pierre Van Hooijdonk ile görüştü. 
     Aziz Yıldırım, Fenerbahçe Burnu'ndaki kulüp binasında gerçekleştirilen görüşmeden sonra kulübün resmi sitesine yaptığı açıklamada, Van Hooijdonk ile yaptığı açıklamalarla ilgili görüştüğünü söyledi. 
     Hollandalı futbolcunun bundan sonra Fenerbahçe Kulübü'nün kurallarına daha çok dikkat edeceğini belirttiğini kaydeden Yıldırım, ''Oyuncumuza Fenerbahçeli bir futbolcunun nasıl ve hangi kurallar çerçevesinde hareket etmesi gerektiğini ve önümüzde Birinci Süper Lig ve Türkiye Kupası'nda zorlu mücadelelerin olduğunu anlattım. Van Hooijdonk da bundan sonraki dönemde daha dikkatli olacağını söyledi'' dedi. 
     
</TEXT>
</DOC>
