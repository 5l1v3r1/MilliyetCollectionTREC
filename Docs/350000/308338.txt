<DOC>
<DOCNO> 308338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/guncel/axgun02.html </URL>
<DATE> 2005/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobiliyle sokağı trafiğe kapattı 
</HEADLINE>
<TEXT>


Kartal Dragos'ta villasının önündeki çıkmaz sokağa otomobiliyle set çektiği ileri sürülen villa sahibi, kaymakamlığın uyarısına rağmen vazgeçmiyor 

İSTANBUL Milliyet 

Kartal'da villasının önündeki çıkmaz sokağa başka otomobillerin girmesini istemediği öne sürülen villa sahibi, eski model bir otomobili sokak girişine dikey olarak park edip sokağı trafiğe kapattı. Mahalle sakinlerinin şik yeti üzerine kaymakamlık tarafından otomobili çekilerek uyarılan villa sahibinin sokağı kapatma ısrarı sürüyor. 
Orhangazi Mahallesi Dragas Mine Sokak'ta oturan villa sahibi, Şehit Ahmet Güvenç Sokak ile Mine Sokak'ın kesiştiği noktadaki 50 metrelik çıkmaz sokağa başka otomobillerin girişini engellemek için önce beton çiçeklik yaptırdı. 
Mahalle sakinlerinin şik yeti üzerine beton çiçeklikler Kartal Belediyesi tarafından kaldırıldı. Villa sahibi, bu kez sokağı trafiğe kapatmak için bir otomobili sokağın girişine dikey olarak park etti. 
Mahalle sakinlerinin tekrar şik yet etmesi üzerine Kartal Kaymakamlığı tarafından otomobil bulunduğu yerden çekildi, villa sahibi uyarıldı. Ancak villa sahibi sokağı kapatmak için aldığı 34 HTJ 86 plakalı otomobili sokağa dikey olarak park ederek yolu kapatmaya devam ediyor. 

Uyarıldı ama... 
Mahalle sakinlerinin imza toplayarak şik yette bulunduklarını belirten Dragos Doğayı Koruma Derneği yetkilileri, villa sahibinin komşuluk haklarına ve kent hukukuna aykırı davrandığını savunarak, "Mahallemizde park sorunu var, sokak trafiğe kapalı olduğu için yan sokaklarda otomobil park edecek yer bulunamıyor. Ayrıca otomobilin dikey olarak park edilmesi görüntü kirliliğine neden olduğu gibi başka villa sahipleri için de emsal teşkil ediyor. Otomobilin çekilerek sokağın trafiğe açılmasını istiyoruz" dediler. 


</TEXT>
</DOC>
