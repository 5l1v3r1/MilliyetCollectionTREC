<DOC>
<DOCNO> 315861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sontur20.html </URL>
<DATE> 2005/02/16/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Ankara'da Kızılay ve çevresindeki cadde ve sokaklar artık tek yön 
</HEADLINE>
<TEXT>

     Büyükşehir Belediyesi, Ankara trafiğine yeni düzenlemeler getirdi. 
     Ankara Büyükşehir Belediyesi'nden yapılan yazılı açıklamada, ilk etapta Kızılay ve yakın çevresindeki cadde ve sokaklarda tek yön düzenlemeleri yapılması için gerekli çalışmaların tamamlandığı bildirildi. 
     Büyükşehir Belediyesi Trafik Şube Müdürü Adnan Arslan, Ankara genelindeki yaya ve taşıt trafiğinin düzenli ve güvenli bir şekilde akışını temin etmek amacında olduklarını ifade etti. 
     Arslan, taşıt trafiğinde sürekli ölçümlemeler yaptıklarını belirterek, ölçümlemeler neticesinde özellikle Kızılay ve civarındaki bazı cadde ve sokakların akış yönünün değiştirildiğini, bir bölümünün de tek yönlü hale getirildiğini bildirdi. 
     Açıklamaya göre, yeni trafik düzeniyle tek yön düzenlemesi yapılacak Kızılay ve civarındaki cadde ve sokaklar şöyle 
     ''- Kumrular Caddesi'nin Milli Müdafaa Caddesi'nden Necatibey Caddesi yönüne, - Milli Müdafaa Caddesi'nin Yahya Galip Caddesi ile Kumrular Cadde arasının Kumrular Caddesi yönüne, - Şehit Adem Yavuz Caddesi'nin Kumrular Caddesi'nden GMK Bulvarı'na, - İzmir 2. Caddesi'nin GMK Bulvarı'ndan Kumrular Caddesi'ne, - Menekşe 2. Sokağın Kumrular Caddesi'nden GMK Bulvarı'na, - Sümer 2. Sokağın GMK Bulvarı'ndan Kumrular Caddesi yönüne, - Fevzi Çakmak 2. Sokağın Kumrular Caddesi'nden GMK Bulvarı yönüne, - Kumrular 1. Caddenin Kumrular Caddesi'nden GMK Bulvarı yönüne, - Kumrular 2. Caddenin Yahya Galip Caddesi'nden Kumrular Caddesi yönüne, - Fevzi Çakmak 1. Sokağın İzmir Caddesi'nden GMK Bulvarı'na, - Sümer 1. Sokağın GMK Bulvarı'ndan İzmir Caddesi yönüne, - Menekşe 1. Sokağın İzmir Caddesi'nden GMK Bulvarı'na, - İzmir Caddesi'nin Sümer Sokak ile Necatibey Caddesi arasının Necatibey yönüne, - İzmir Caddesi'nin Sümer Sokak ile Menekşe Sokak arasının Menekşe Sokak yönüne, - İzmir Caddesi'nin Yüksel Caddesi ile Ziya Gökalp arasının Ziya Gökalp Caddesi yönüne, - Selanik Caddesi'nin Yüksel Caddesi ile Meşrutiyet Caddesi arasının Meşrutiyet Caddesi yönüne, - İnkılap Sokağın Tuna Caddesi'nden Ziya Gökalp Caddesi yönüne, - Dr. Mediha Eldem Sokağın Ziya Gökalp Caddesi'nden Olgunlar Sokak yönüne, - Bayındır Sokağın Ziya Gökalp Caddesi yönünden Meşrutiyet Caddesi yönüne, - İnkılap Sokağın Yüksel Caddesi ile Ziya Gökalp Caddesi arasının Ziya Gökalp Caddesi yönüne, - Yüksel Caddesi'nin Mithatpaşa Caddesi'nden Selanik Caddesi yönüne olan bölümü'' Ayrıca tek yönlü olarak düzenlenen yollarda gidiş yönüne göre yolun sol tarafına park yasağı getirilerek gerekli levhalandırmaların yapılacağı kaydedildi. 
     
</TEXT>
</DOC>
