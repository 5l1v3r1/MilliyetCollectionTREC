<DOC>
<DOCNO> 336746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sontur03.html </URL>
<DATE> 2005/04/25/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Prof. Tıraş Türk çiftler Yunan adalarında çocuk sahibi oluyor 
</HEADLINE>
<TEXT>

     ANKARA Milliyet 

Türk Jinekoloji ve Obstetrik Derneği Başkanı Prof. Dr. Bülent Tıraş, Türkiye'de çok sayıda kısır çiftin özellikle Yunanistan ve Rum kesimine ait adalara giderek çocuk sahibi olmaya çalıştığını belirterek, "Sperm veya yumurta bağışı yoluyla çocuk sahibi olmak için Türkiye'den her yıl birkaç bin aile yurtdışına gidiyor" dedi. 
     Gazi Üniversitesi Tıp Fakültesi Kadın Hastalıkları ve Doğum Anabilim Dalı Öğretim Üyesi Prof. Dr. Haldun Güner ile dün basın toplantısı düzenleyen Trıaş, 1993'de modern doğum kontrol yöntemi kullanımının yüzde 35 olduğunu, 2003'te ise, bunun yüzde 42.5 olarak belirlendiğini kaydetti. Araştırma sonuçlarına göre, Türkiye'de en yaygın doğum kontrol yönteminin yüzde 26.4 ile geri çekme yöntemi olduğunu kaydeden Tıraş, modern sayılmayan bu yöntemin son 10 yılda yüzde 26.2'den yüzde 26.4'e çıktığını bildirdi. 
     
     El altından sperm alıyorlar 
     Tıraş, Türkiye'de çok sayıda kısır çiftin özellikle Yunanistan'a ve Rum kesimine ait adalara giderek çocuk sahibi olmaya çalıştığını da kaydetti. Sperm veya yumurta bağışı yoluyla çocuk sahibi olmak için Türkiye'den her yıl kesin olmamakla birlikte birkaç bin ailenin yurtdışına gittiğini söyleyen Tıraş, yurtdışına gitmeyen ailelerin ise el altından kendi aile yakınlarından aldıkları spermle sorunu çözme yoluna gittiklerini de anlattı. 
     
</TEXT>
</DOC>
