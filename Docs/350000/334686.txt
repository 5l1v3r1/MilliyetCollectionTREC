<DOC>
<DOCNO> 334686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/yasam/yas03.html </URL>
<DATE> 2005/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Cengiz Han'ın imajı değişiyor 
</HEADLINE>
<TEXT>


BBC'nin yeni Cengiz Han belgeselinde, imparatorun sanıldığı gibi despot değil, liberal bir devlet adamı olduğu ifade edildi 

DIŞ HABERLER SERVİSİ 

'Çok yanlış tanınıyor' 
MOĞOL İmparatoru Cengiz Han hakkında daha önce de belgesel hazırlayan İngiliz yayın kuruluşu BBC, bu kez devlet adamının kişisel portresine ağırlık verdi. Önümüzdeki hafta ekrana gelecek olan belgeselin yapımcısı Ed Bazalgette, Cengiz Han hakkındaki imajın yanlış olduğunu belirterek, "Yumuşak bir lider olduğunu söylemiyoruz ama onun kadar yanlış tanınan yoktur" dedi. 

'İnançlara saygılıydı' 
İNGİLİZ yapımcı, araştırmalarda elde ettikleri bulgulara göre, Cengiz Han'ın kazandığı ganimetleri çevresiyle paylaştığını, halkının kültürel olarak zenginleşmesini istediğini, Çin tıbbını ülkesine getirdiğini, hatta kanunların egemenliğinden yana olduğunu vurguladı. Bazalgette, Cengiz Han'ın farklı dinlere inananlara karşı liberal bir tavır sergilediğini de söyledi. 


</TEXT>
</DOC>
