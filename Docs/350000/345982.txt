<DOC>
<DOCNO> 345982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sondun19.html </URL>
<DATE> 2005/05/26/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
İnternational Herald Tribune Özbekistan 'patlayabilir' 
</HEADLINE>
<TEXT>

     Ahmed RaŞİd 

      Batı'nın, Andican'da yüzlerce sivilin katledilmesine dair uluslararası bir soruşturma açılması yönünde Kerimov'a artan baskısı, bölgede pek yankı bulmadı. Özbekistan'ın komşularından birçoğu katliamı kınamazken, Rusya gibi bazı ülkeler de Kerimov'a kol kanat gerdi. Katliam pek l Batılı güçler ile bölgenin otokratları arasında daha büyük bir sürtüşmeye yol açabilir, fakat muhtemelen bölgedeki Müslümanların İslam'a karşı Stalinist bakış açısını sürdüren rejimlerle mücadele ediyorlar militanlığını artırır. 
     Rusya, Çin, Afganistan, Hindistan, Pakistan ve diğer dört Orta Asya cumhuriyetinin Kerimov'u eleştirmekten kaçınmasının çeşitli nedenleri var. Görünen o ki bu durum Kerimov'a güç kattı ve bu güçle Batı'nın BM öncülüğünde bir soruşturma açılması çağrılarını 20 Mayıs'ta reddedebildi. 
     Rusya Dışişleri Bakanı Sergey Lavrov, Kerimov'u savunurken hem ABD'ye hem de Afganistan'a yüklendi. Lavrov, 15 Mayıs'ta Itar-Tass'a verdiği demeçte, Andican'daki ayaklanmadan, "Afganistan'daki Taliban kamplarından gelen çeşitli grupları" sorumlu tutuyordu. Bu gülünecek kadar gerçekdışı bir yaklaşım. Rusya'nın, Kafkaslar'daki İslami muhalefet hareketlerine, bilhassa da Çeçenlere karşı birçok cephede savaş verdiğini unutmamak gerek tabii. 
     Çin'in sessizliği de, kendi Müslümanlarına özellikle Orta Asya sınırına yakın batı eyaleti Xinjiang'da yaşayan Uygurlara yönelik yürüttüğü bastırma kampanyasından kaynaklanıyor. İnsan Hakları İzleme Örgütü, bu kampanyanın Müslümanları en temel dini ibadetlerini ifa etmekten alıkoyduğunu ve söz konusu talimatın en üst düzey Çin liderliğinden geldiğini ortaya koydu. Çin, Kerimov'un eline koz verdi, zira kendisi de gelecekte benzer isyanlarla karşı karşıya kalabilir. 
     Tacikistan, Kazakistan ve Türkmenistan'ı yöneten otokratlar da Kerimov'a arka çıktı zaten bu ülkeler geçmişte benzer önlemler almış, Müslümanları inanç özgürlüğünden mahrum bırakmıştı. Kırgızistan'ın yeni geçici rejimi ise Özbekistan'ı kınayamayacak kadar zayıf ve Özbek mültecilerin akınından korktuğu için sınırlarını kapatmış durumda. 
     Bütün bu eski komünist devletler, dinle ilgili her tür ifade çabasını tehdit olarak gören Stalinist ilkelerin izinde gitmeyi sürdürüyor, bir yandan da Müslümanları bölüp yönetmek için etnik milliyetçiliği kullanıyor. 1924'te Stalin, Orta Asya'da Türkistan olarak bilinen ortak Müslüman anavatanı ve kimliği dönüştürmüş, bu bölgeyi beş ayrı etnik Sovyet cumhuriyetine bölerek, komünizme yönelik daha yoğun Müslüman muhalefetini engellemeye çalışmıştı. 
     
     Stalin'in mirası 
     Ardından Stalin bizzat İslam'a karşı da sert bir tutum takındı. Müteakip yarım asırda Sovyet devleti Müslümanları öldürmek ve bastırmak için terör yöntemlerini ve toplama kamplarını devreye soktu. Bir yandan da her tür dinsel ifadenin, hatta camiye gitmenin, devlete ve Komünizme ihanet olduğunu vazeden yasalar, düzenlemeler ve bütünsel bir ideoloji üretildi. 
     Çin, Rusya ve Orta Asya'daki liderlere kılavuzluk eden ideolojik miras işte bu onlar için sıradan Müslümanlarla İslami aşırılıkçılar arasında hiçbir fark yok. Çin'in Uygurlara yönelik tutumu zıvanadan çıkmış durumda. 
     Bölgede kalıcı istikrar isteniyorsa, en önce bu zihniyet değişmeli ve daha fazla demokrasinin bu bakımdan önemli rol oynayacağına kuşku yok. Batı, her ne kadar yavaş olsa da, bölgedeki demokratik evrimi alkışlarken, bu rejimlerin İslam'a yönelik tutumunu değiştirmek yönünde pek az basınç uyguluyor. Aslında 11 Eylül'den bu yana bütün bu rejimler, Batı'nın İslam paranoyasını kendi lehlerine kullanmakta. 
     Andican katliamını başka yerel isyanlar takip edebilir, çünkü burası asırlardır bütün bölgenin ekonomisi ve fikirleri bakımından bir kesişme noktası ve çok önemli. Kerimov'un yaptığı gibi, Andican'ın dış dünya ile bağlan-tısını tanklar ve askerlerle kesmek, sadece halkı dehşete sürüklemek değil, Özbekistan'ın kendi tarihini de hiçe saymak anlamına geliyor. 
     Andican geçmişte de bir örnekti şimdi bir kez daha örnek olabilir. Tabii komşu rejimler, Kerimov'un attığı adımların rejimi kurtarmaya değil, yıkılmasına ve bölgesel istikrarsızlığa yol açacak bir kısırdöngüyü beraberinde getireceğini idrak ederlerse... 
     
</TEXT>
</DOC>
