<DOC>
<DOCNO> 318469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sondun11.html </URL>
<DATE> 2005/02/25/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Talabani Yönetimde olacağız, peşmerge gücünü koruyacağız 
</HEADLINE>
<TEXT>

     İhsan DÖRTKARDEŞ DHA 

      KÜRDİSTAN Yurtsever Birliği KYB lideri Celal Talabani, Irak seçimlerinde büyük başarı ve önemli aşama kaydettiklerini, federal-demokratik Irak'ın yönetiminde bulunacaklarını, silahlı peşmerge güçlerini koruyacaklarını söyledi. 
     Talabani, kararg ahının bulunduğu Süleymaniye kenti yakınlarındaki Kaleçoalan kasabasında peşmergeleri toplayarak konuşma yaptı. KYB'ye ait Kurd Sat Televizyonu'nun haberine göre, Talabani, Kürtler'in 30 Ocak'taki seçimlerde çok büyük başarı sağlayarak, önemli aşamaya geldiklerini haklarını kabul ettirmesi için çok dikkatli hareket etmeleri gerektiğini belirterek, şöyle dedi 
     "Bu süreçte haklarımızın kabul edilmesine çalışırken, gelecekte Kürdistan siyasi önderliğinin Irak'ın merkezi kararlarinda etki edip, hiç bir projenin Kürtler olmadan gerçekleşmeyeceğinin taraflarca kabul edilmesi gerekir. Irak yönetiminde yer almalı, Kürdistan'da tek ve en iyi yönetimi oluşturmalıyız. Kürtler olarak, Kerkük üzerinde tartışma yapılmasına izin vermeyiz. Bu yıl bütün gücümüzle Irak Geçici Yönetimi'nin kabul ettiği, Kerkük'ten göçe zorlanan ailelerin dönüşünü öngören 58'inci maddenin Irak daimi Anayasası'nın içerisinde yer almasını sağlayıp, bu maddeyi uygulatarak, eve dönüşü sağlamayı amaçlıyoruz. Kerkük'teki Kürtler'den Kerkük'teki halkların kardeşlik ve hoşgörü içersinde yaşamalı. Demokratik, federal Irak'ın Kürdistan bölgesinde Kürtler, peşmergelerden oluşan silahlı gücünü koruyacak, gerekirse, Irak savunmasında da yer alacaklar.'' 
     
</TEXT>
</DOC>
