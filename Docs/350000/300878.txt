<DOC>
<DOCNO> 300878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/son/soneko07.html </URL>
<DATE> 2004/12/25/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Hisse senetleri geçen hafta ortalama yüzde 0.73 değer kazandı... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 0.73 oranında değer kazandı. 
     17 Aralık Avrupa Birliği Zirvesi'nin sonuçlanmasının ardından 24,841 puana kadar çıkış kaydeden Bileşik Endeks, beklentinin sonuçlanması ve kısa vadede başka bir beklentinin bulunmaması nedeniyle kar realizasyonu gerçekleşti. 
     Noel tatili nedeniyle yabancı yatırımcıların çekildiği piyasada işlem hacminin düştüğü gözlendi. Geçen hafta en düşük 24,345 puana kadar gerileyen Ulusal-100 Endeks 24,841 puana kadar çıkarak, tarihi zirve rekorunu da yeniledi. 
     Müzakere tarihi alınması ve IMF ile anlaşmaya varılmasının etkisiyle, Türkiye'nin risk priminin azaldığı ve potansiyel büyümenin arttığı görüşünü ifade eden uzmanlar, bu nedenle 2005 yılına ilişkin olumlu beklentilerin arttığını ve piyasadaki düşüş hareketinin sınırlı kaldığını savunuyor. 
     Uzmanlar, 3 işlem gününün gerçekleşeceği önümüzdeki haftada, enflasyon rakamlarına yönelik beklentilerin piyasada etkili olacağı ve durgun bir seyir izleneceği tahmininde bulunuyor. 
     
     ÖZETLE PİYASALAR 
     Borsa rekorların yaşandığı bir haftayı artışla kapatırken, İMKB Tahvil ve Bono Piyasası'ndaki ortalama oranlarda 2 puana yaklaşan düşüşler oldu. Altın fiyatları ve döviz gerilerken, mevduat faizlerinin ortalamalarında yarım puanın altında kalan düşüşler gerçekleşti. 
     Hisse senetleri haftalık bazda ortalama sadece yüzde 0.73 oranında değer kazandı. 24 ayar külçe altının gram satış fiyatı yüzde 1.75, Cumhuriyet altınının satış fiyatı da yüzde 1.48 geriledi. Türk Lirası karşısında dolar yüzde 2.70, euro da yüzde 0.91 düşüş kaydetti. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.99 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.33, haftalık reponun net getirisi yüzde 0.29 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB haftaya ortalama yüzde 0.08'lik düşüşle başladı. Salı günü ortalama yüzde 1.22 gerileyen endeks, Çarşamba günü de ortalama yüzde 2.00 oranında yükseldi. Perşembe günün yatay bir seyir sonucunda ortalama yüzde 0.39 gerileyen endeks, Cuma günü rekor kırarak yaptığı kapanışa rağmen sadece ortalama yüzde 0.44 yükseldi. 
     Endeks, geçen hafta boyunca 177.09 puanlık artışla 24,360.63 puandan 24,7.72 puana yükseldi. Hisse senetlerindeki haftalık ortalama artış yüzde 0.73 oldu. 
     İMKB Ulusal-Mali Endeksi 363.62 puan artışla 34,618.57 puandan 34,982.19 puana, İMKB Ulusal-Sanayi Endeksi 74.11 puan artışla 20,393.33 puandan 20,467.44 puana ve İMKB Ulusal-Hizmetler Endeksi 302.59 puan artışla 13,297.30 puandan 13,599.89 puana yükseldi. 
     Böylece, mali grup hisseleri ortalama yüzde 1.05 oranında, sanayi grubu hisseleri ortalama yüzde 0.36 oranında ve hizmetler grubu hisseler de ortalama yüzde 2.28 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 304 hisse senedinden 198'i değer kazanırken, 89 hisse senedi değer yitirdi, 17 hisse senedinin değeri değişmedi. 
     Geçen hafta en yüksek oranlı artış, yüzde 43.75 ile Aksu Enerji hisselerinde gerçekleşti. Yüzde 33.33'lük artışla Mensa Mensucat hisseleri ikinci ve yüzde 16.54'lük artışla Usaş hisseleri üçüncü oldu. 
     En yüksek oranlı düşüş ise yüzde 26.04 ile Goldaş hisselerinde oldu. Yüzde 17.71'lik düşüşle Raks Ev Aletleri hisseleri ikinci ve yüzde 13.02'lik düşüşle de Tek-Art Turizm hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 786 milyar 965.8 milyon adet hisse senedi işlem gördü ve karşılığında 5 katrilyon 123.5 milyar liralık işlem hacmi gerçekleşti. 
     
     DÖVİZ 
     Geçen hafta tüm döviz birimleri Türk Lirası karşısında düşüş gösterdi. İstanbul serbest döviz piyasasında alınıp satılan ABD Doları Türk Lirası karşısında yüzde 2.70 oranında, euro da yüzde 0.91 oranında değer yitirdi. 
     Önceki hafta sonuna göre ABD Doları'nın Türk Lirası satış fiyatı 38 bin lira düşerek 1 milyon 372 bin liraya, euronun satış fiyatı da 17 bin lira düşerek 1 milyon 855 bin liraya geriledi. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı haftalık bazda yüzde 2.94 düşüşle 2 milyon 640 bin liraya ve İsviçre Frangı'nın satış fiyatı da yüzde 1.40 düşüşle 1 milyon 200 bin liraya indi. 
     Bugün öğle saatlerinde ise İstanbul serbest piyasada ABD Doları 1 milyon 374 bin liradan, euro 1 milyon 858 bin liradan, İngiliz Sterlini 2 milyon 640 bin liradan ve İsviçre Frangı da 1 milyon 202 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı bir önceki hafta sonuna göre yüzde 1.75 oranında, Cumhuriyet altınının satış fiyatı da yüzde 1.48 oranında geriledi. 
     Külçe altının gram satış fiyatı 19 milyon 600 bin liraya, Cumhuriyet altınının satış fiyatı da 133 milyon liraya indi. 
     İstanbul Altın Borsası'nda İAB geçen hafta içindeki işlemler sonucunda 24 ayar altının gram fiyatı da yüzde 3.44 oranında düşerek, 19 milyon 350 bin lira oldu. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.99 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 5,443 puan artarak 547,759 puandan 5,202 puana çıktı. 
     Geçen haftanın en çok değer kazanan katılma belgeleri, yüzde 6.76'lık artışla Anadolubank A Tipi Değişken Fon, yüzde 4.57'lik artışla Garanti A Tipi Mali Sektör Fon ve yüzde 4.11'lik artışla da Alternatif A Tipi Hisse Senedi Fon olarak sıralandılar. 
     Haftanın en çok değer yitiren katılma belgeleri ise yüzde 1.91'lik düşüşle Ata B Tipi Yabancı Menkul Kıymetler Yatırım Fonu, yüzde 1.69'luk düşüşle Oyakbank B Tipi Yabancı Menkul Kıymetler Yatırım Fonu ve yüzde 1.38'lik düşüşle Es Menkul Değerler Yatırım A Tipi Değişken Fon oldu. 
     
     TAHVİL-BONO-FAİZ-REPO 
     Hazine geçen hafta ihale düzenlemedi. İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.32 ile yüzde 0.47 arasında gerçekleşti. 
     Mevduat faizlerinin ortalamalarında geçen hafta herhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.33 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 21.4 dolayında bulunan haftalık reponun net getirisi de yüzde 0.29 oldu. 
     
</TEXT>
</DOC>
