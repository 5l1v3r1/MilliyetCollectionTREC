<DOC>
<DOCNO> 333474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sonyas13.html </URL>
<DATE> 2005/04/14/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Güney Koreli balıkçı, Kuzey'e kaçtı... 
</HEADLINE>
<TEXT>

     Kuzey Kore, Güney Koreli balıkçının Güney Koreli askerlerin kurşun yağmuru altında kendilerine sığındığını duyurdu. Güney Kore basını ise balıkçının sarhoş olduğunu açıkladı. 
     Kuzey Kore resmi ajansı KCNA'ndaki habere göre, Güney Koreli Hwang Hong Ryon'un, dün Güney Koreli askerlerin açtığı ateşte havada uçan mermilere aldırmadan iki ülkeyi ayıran deniz sınırını geçti. 
     Güney Kore ordusu ise balıkçı teknesine sınırı geçmeden ateş açtığını, sınırı geçtikten sonra da balıkçının geri dönmesini talep ettiklerini, ancak yanıt alamadıklarını açıkladı. 
     Güney Koreli basın kuruluşları da olay sırasında balıkçının sarhoş olduğunu, iki ülke arasında sorun yaratan ve sürekli olay çıkan bölgede bulunduğu sırada Güney Kore donanmasının uyarılarına aldırış etmediğini yazdı. 
     
</TEXT>
</DOC>
