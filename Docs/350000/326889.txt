<DOC>
<DOCNO> 326889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/spor/spo09.html </URL>
<DATE> 2005/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Son patronlar 
</HEADLINE>
<TEXT>


Yönetim koltukları boşta olan dört federasyon dün Ankara'da yapılan seçimlerle yeni başkanlarına kavuştu 

İLHAN GÜLER 


Türk sporunda dört federasyonu yönetecek son başkanlar da belli oldu. Yeni kurulan Bocce, Bowling, Dart ile Mücadele Sporları Federasyonları ve ikiye ayrılan Yüzme - Atlama ile Sutopu Federasyonları'nın 2008 yılına kadar patronluğunu üstlenecekler dün yapılan seçimle belirlendi. 
Yüzme - Atlama Federasyonu'na tek aday olarak giren Fenerbahçe eski yönetim kurulu üyesi Sema Küçüksöz, 29 kişiden oluşan seçici kurulun tüm oylarını alarak başkanlık koltuğuna oturdu. Sutopu Federasyonu'na aday olan Vedat Akgün ve Bocce, Bowling ve Dart Federasyonu'na aday olan Ahmet Recep Tekcan da Küçüksöz gibi 29 oyla seçildi. 
En çok adayın bulunduğu Mücadele Sporlarında ise başkanlığı 25 oy alan Mehmet Tunç Turgut kazandı. 

YÜZME-ATLAMA 

ADI SOYADI Sema Küçüksöz 
DOĞUM YERİ VE YILI İstanbul 1949 
EĞİTİMİ Açık Öğretim Lisesi 
MESLEĞİ Tekstil, Turizm, Otelcilik, 
iç ve dış ticaret 
YABANCI DİL İngilizce 
YAPTIĞI SPORTİF GÖREVLER Fenerbahçe kulübünde üç dönem genel sekreterlik ve as başkanlık. Türkiye Futbol Vakfı Başkanı 

SUTOPU 

ADI SOYADI Vedat Akgün 
DOĞUM YERİ VE YILI Elazığ 1955 
EĞİTİMİ İ. Ü. Almanca Bölümü 
MESLEĞİ Turizm ve Otelcilik 
YABANCI DİL Almanca, İngilizce 
YAPTIĞI SPORTİF GÖREVLER Hentbol Federasyonu asbaşkanlığı, Yüzme, Atlama ve Sutopu Federasyonu asbaşkanlığı, Beşiktaş altyapı sorumlusu 

Bocce, Bowling, Dart 

ADI SOYADI Ahmet Recep Tekcan 
DOĞUM YERİ VE YILI 1960 - Kars 
EĞİTİMİ Ankara Üniversitesi İletişim Fakültesi, Gazi Üniversitesi Sosyal Bilimler Enstitüsü doktora 
MESLEĞİ Yönetici 
YABANCI DİL Arapça, İngilizce, Rusça, Uygurca, Azerice 
YAPTIĞI GÖREVLER Buz Sporları Federasyonu, Masa Tenisi Federasyonu yönetim kurulu üyelikleri 

MÜCADELE SPORLARI 

ADI SOYADI Mehmet Tunç Turgut 
DOĞUM YERİ VE YILI İstanbul 1961 
EĞİTİMİ ABD Towson State Üniversitesi 
MESLEĞİ Yönetici 
YABANCI DİL İngilizce 
YAPTIĞI SPORTİF GÖREVLER Boks Federasyonu yönetim kurulu üyesi ve Kick - Box'dan sorumlu asbaşkan, Dünya Amatör Kick Box Birliği 2. başkanı, Otomobil ve Motorsporları federasyonu yönetim kurulu üyesi, Kick Box 7. dan sahibi. 


</TEXT>
</DOC>
