<DOC>
<DOCNO> 336643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/soneko09.html </URL>
<DATE> 2005/04/25/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
İşsizlik oranı yüzde 11.5 olarak açıklandı... 
</HEADLINE>
<TEXT>

     DİE'ye göre 2004 Aralık-2005 Şubat dönemini kapsayan 3 ayda işsizlik oranı, yüzde 11.5 olarak tahmin edildi. 
     DİE'nin bu yıldan itibaren hareketli üçer aylık dönemler itibarıyla 'her ay' açıklayacağı Hanehalkı İşgücü Anketi'nin 'aralık 2004, Ocak-Şubat 2005 dönemini kapsayan Ocak 2005 sonuçlarına göre, bu dönemde işgücüne katılım oranı ise yüzde 46.7 oldu. 
     İşsizlik oranı ise kentlerde yüzde 13.8, kırda yüzde 8.2 olarak belirlendi. 
     Bu arada çalışma Şubat ayını da içermesine karşılık, veriler, ifade kolaylığı açısından, üç aylık dönemin ortasındaki ay, yani bu dönem için "Ocak" dikkate alınarak adlandırıldı. 
     Ayrıca DİE'nin bu yeni serisinde, Şubat, Mayıs, Ağustos ve Kasım ayı sonuçları, önceki yıllarda yapılan dönemsel sonuçlara karşılık gelecek. 
     Dolayısıyla bu aylara ait sonuçlarda karşılaştırma yapılabilirken, diğer aylarda açıklanan verileri önceki yıllarla karşılaştırma yapma imkanı bulunmayacak. 
     Devlet İstatistik Enstitüsü DİE , 2004 yılının tamamında işsizlik oranını yüzde 10.3 olarak açıklamıştı. 

     
</TEXT>
</DOC>
