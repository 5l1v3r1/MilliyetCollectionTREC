<DOC>
<DOCNO> 325431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/spor/spo21.html </URL>
<DATE> 2005/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortega savaşı 
</HEADLINE>
<TEXT>


Boca, transfer listesinde bulunan Veron'a talip olan ezeli rakibi River Plate'i, sembol ismi ve Fenerbahçe'nin eski yıldızı ile tehdit ediyor 


Arjantin'de, Ariel Ortega savaşı yaşanıyor. Tangocular diyarının iki düşman kardeşi River Plate ile Boca Juniors bu sefer transfer için birbirine girdi. 
Boca, transfer listesinde bulunan Juan Sebastian Veron'un peşine River'ın düşmesi üzerine adeta küplere bindi. Sarı - Lacivertliler ekibin Başkanı Mauricio Macri'nin, centilmenlik sınırlarını aşmakla suçladığı River Plate'e Türk futbolseverlerin çok yakından tanıdığı bir isimle misilleme yapmaya hazırlanıyor. 

Kozu Ariel 
Boca Juniors, Fenerbahçe'den ayrılışının ardından uzun süre futboldan uzak kalan ve yeşil sahalara döndükten sonra Velez Sarsfield ile Arjantin Açılış Ligi'nde şampiyon olan Ariel Ortega'yı kadrosuna katmak istiyor. 

River efsanesi 
Ortega'nın ise River Plate için ayrı bir önemi bulunuyor. Maradona, Boca Juniors için ne kadar çok önemliyse, Ortega da River Plate'in sembolü konumunda bulunuyor. 
'El Burrito' lakablı başarılı orta saha oyuncusunun Kırmızı - Beyazlı taraftarların gönlünde ayrı bir yer tutuyor. Eğer Boca Juniors, Ortega'yı renklerine bağlarsa, ezeli rakibine de transferde uzun yıllar unutulmayacak bir gol atmış olacak. 



</TEXT>
</DOC>
