<DOC>
<DOCNO> 313171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sonspo10.html </URL>
<DATE> 2005/02/07/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Basketbolda Erkekler Avrupa kupalarında bu hafta... 
</HEADLINE>
<TEXT>

     Basketbolda Türkiye'yi erkekler Avrupa kupalarında temsil eden takımlardan 4'ü, kupalarda gruplarındaki 14. ve son hafta maçlarını yarından itibaren yapacaklar. 
     ULEB Erkekler Avrupa Ligi A Grubu'nda 24 puan ve averajla 2. sırada bulunan ve 2. turda seribaşı olmayı garantileyen Efes Pilsen, sahasında 78-63 yendiği grubun 15 puanlı sonuncusu Sırbistan-Karadağ'ın BC Partizan Pivara MB Belgrad takımıyla, 10 Şubat Perşembe günü deplasmanda karşılaşacak. Başkent Belgrad'daki Pionir Spor Salonu'ndaki maç, TSİ 21.40'da başlayacak. 
     C Grubu'nda 19 puan ve averajla 4. sıraya inen Ülkerspor ise 9 Şubat Çarşamba günü, aynı puan ve averajla 5. sırada yer alan, ancak 2. turu garantileyen İspanyol rakibi TAU Ceramica Vitoria ile İstanbul'da kritik bir mücadeleye çıkacak. İspanya'daki ilk maçta rakibini 81-71 yenen Ülkerspor'un, 2. tura kalabilmesi için karşılaşmayı mutlaka kazanması gerekiyor. Abdi İpekçi Spor Salonu'ndaki maçın başlama saati 21.40. 
     Her iki karşılaşma da SKY Türk'ten canlı olarak ekrana gelecek. 
     
     FIBA ERKEKLER AVRUPA LİGİ 
     FIBA Erkekler Avrupa Ligi'nde Türk takımlarından B Grubu'ndaki Beşiktaş 14., C Grubu'ndaki Tuborg Pilsener ise 12. ve son maçlarını yarın yapacaklar. 
     Haftanın maçları öncesinde gruplarında Beşiktaş, 22 puan ve averajla 2., üstüste 9 haftadır galip gelen Tuborg Pilsener ise 20 puanla lider durumda bulunuyor. 
     A Grubu'nda 12. ve son maçını geçen hafta yapan ve gruptaki mücadelesini 22 puanla tamamlayan Fenerbahçe ise ''bay'' kalacağı son hafta maçları öncesinde zirvedeki yerini güvence altına almıştı. 
     Bu ligdeki 3 Türk takımı da gruplarında ilk 2 sırada yer almayı ve 2. turda seribaşı olup saha avantajı kullanmayı garantiledi. 
     2 takımın yarınki maç programı ve rakipleriyle yaptıkları ilk maçların sonuçları şöyle 
     İsrail'de Nahariya 20.00 Strauss Iscar Nahariya-Beşiktaş 72-82 . 
     Hollanda'da Amsterdam 20.30 Demon Astronauts Amsterdam-Tuborg Pilsener 70-88 . 
     
</TEXT>
</DOC>
