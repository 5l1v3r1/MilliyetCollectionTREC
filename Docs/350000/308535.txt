<DOC>
<DOCNO> 308535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sonyas12.html </URL>
<DATE> 2005/01/22/ </DATE>
<TIME> 20.49 </TIME>
<AUTHOR>  </AUTHOR>
<HEADLINE>
Schwarzenegger, Avusturya vatandaşlığından çıkarılması istendi. 
</HEADLINE>
<TEXT>

     Avusturya Yeşiller Partisi'nin güvenlik sözcüsü Peter Pilz, hem Avusturya hem de ABD vatandaşı olan California Valisi aktör Arnold Schwarzenegger'in, Avusturya vatandaşlığından çıkarılmasını istedi. 
     Schwarzenegger'in, California'da bir idam mahkumunun cezasının infazına izin verdiği gerekçesiyle Avusturya vatandaşlığından çıkarılması gerektiğini söyleyen Pilz, ''Ölüm cezası Avusturya ile Avrupa'da kabul edilemez. Hiçbir Avusturya vatandaşı bu konuda rol alamaz'' dedi. 
     Pilz, Avusturya haber ajansı APA'ya yaptığı açıklamada, Schwarzenegger'in, ölüm cezasını onaylayarak sadece Avusturya yasalarını ihlal etmediğini, ülkenin barışçı ve saygın görüntüsüne de zarar verdiğini ileri sürdü. 
     Schwarzenegger, iki genç kadını 1981 yılında öldürmekten suçlu bulunarak idama mahkum edilen 61 yaşındaki Donald Beardslee'nin cezasının onaylamış ve Beardslee'nin cezası Çarşamba günü infaz edilmişti. 
     
</TEXT>
</DOC>
