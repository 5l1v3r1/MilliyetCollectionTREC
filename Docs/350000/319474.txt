<DOC>
<DOCNO> 319474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/magazin/yazdud.html </URL>
<DATE> 2005/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu'nda eğlence patladı 
</HEADLINE>
<TEXT>


Reina yıkılıyor, Süper Star'dan süper konser, Asmalı'da karaoke geceleri, Ankara'daki Köşebaşı 1 yaşında, şimdi moda Mona Lisa, Centro'da Zeliha, People'da Bülent Betül, 'Gülümse' güzel gidiyor... 


Efendim, geçtiğimiz hafta çarşamba, cuma ve cumartesi Beyoğlu'nda turladım. Öyle denk geldi. Aynı günlerde Etiler'i de gezdim. Ama çok üzüldüm. Beyoğlu'nda yürümek olanaksızken Etiler'de bomba atılmış gibi ortalık müthiş sessizdi. Hatta sırdaşım İsmail Akkaya'nın güzel kız kardeşi Tansel şaka yollu "Etiler ölmüş, kibarlıktan gömmüyorlar" dedi, gülüştük. Beyoğlu'nda Lokanta, Wan-na, Asmalı, Cahide On5, Meridien Ice, Safran, partilerle gündemde olan Tolga Çingitaş'ın Fame'i, Çiçek Pasajı ve Şarabi, tabir-i caiz ise malı götürüyor. Markiz ve BuzItalian ise biraz tatsız. Ama Süper Star Ajda Pekkan'ın cumartesi akşamı Buzbar'da verdiği konserde ortalık yıkılıyordu. Herhalde Buzbar tarihinde böyle bir kalite ve izdiham görmemiştir. Cemiyet hayatının en ünlü isimleri buradaydı. Ben konseri, güzel dostum, Anadolu İnşaat Makina Sanayii ve Dış Ticaret'in Yönetim Kurulu Başkanı Okan Tapan'ın konuğu olarak izledim. Bizim masada Kanal D'nin başarılı Genel Müdürü Murat Saygı, güzel eşi Beril, Filiz Akın, eşi Sönmez Köksal, Ayşegül Uzunova ve eşi, Okan Bey'in ortağı Sinan Gürsoy ve havalı eşi Esra, Zerrin Arbaş, Ogan Soysal vardı. Daha sonra Berna-Galip Gürel çifti bize katıldı. Sosyetenin gözde diş doktorlarından olan Galip yeni kitabını yazıyor. İlk kitabı Amerika'da best-seller olmuş. Bu arada Berna Hanım saçlarını uzatmış, çok yakışmış. Hatta gecenin en güzel kadınlarından biriydi. Önümüzdeki stantta Alinur Velidedeoğlu ile yeni sevgilisi ve sevgili Emre Ergani vardı. Konuklar arasında olan Mehmet Teoman ile sohbet ettik. Memo, İclal Aydın'ın yayın yönetmenliğini yaptığı 'Gülümse' adlı dergiye yazmaya başladı. Ben 'Gülümse'yi çok beğeniyorum. Röportajlar kaliteli, haberler doğru, 
öyle vıcık vıcık magazin yok. Güzel 
ve kaliteli bir kadın dergisi. Bir de dağıtıma gereken önemi verseler 
çok daha iyi olur. Yine uzun atladım, 
o geceye dönüyorum Önde Ali Dürüst ve eşi, Nex Mağazaları'nın patronu sevgili Süleyman Düvenci, moda editörü Hakan Öztürk ki bütün gece maestro gibiydi Süper Star'ın şarkılarına eşlik eden halk korosunu yönetiyordu adeta , Elif-Mehmet Germiyanlıgil, Yaşar Gaga, Selin Denizli'nin eski aşkı Mehmet Erdem, Akın Öngör, çifte kumrular Arzu-Murat Atabarut, inşaatçı Yurdal Sert, Eda Taşpınar-Nurettin Hasman, ünlü isimlerin menajeri Ayşe Barım, ünlü yönetmen Ayşe Ersayın, Deniz Akkaya ile yaşadığı aşkla tanınan Ali Rıza Özderici, CNN Türk'ün yakışıklı Genel Müdürü Efe Önbilgin ve sevgilisi Mine vardı. Kısacası Süper Star olmanın hiç de kolay bir şey olmadığını Ajda Pekkan o gece bir kez daha gösterdi ve tam 2.5 saat sahnede kaldı. Buz'dan çıkıp biraz yürüdüm. O gün hava yağmurlu olmasına rağmen Cahide On5'in önünde de kuyruk vardı. Çıkışta oraya ve hemen üst katında yer alan, Sedef Bozok ile benim prensim Ergun Yıldız'ın işlettiği Meridien Ice'a uğradım. Can dostum İzzet Çapa kendini sokağa atmıştı. Asmalı Ziya'nın yakışıklı ve başarılı solisti sevgili Batu taksi bekliyordu ama trafikten arabalar gitmiyordu. Özetle eğlence Beyoğlu ve Nişantaşı'na kaymış. Cumartesi günü saat 13.00'de evden çıktım, saat 16.00'da Nişantaşı'nda olabildim. Aynı trafik akşam da vardı. Ciddi ciddi Etiler ve Levent'te işler kesattı. İşleri iyi giden yerler var tabii. Bunlardan bir kaçı da Paper Moon, Etiler Şamdan, Levent People. Aklımdayken yazayım Bundan böyle her çarşamba People'da Bülent Betül ikilisi coşturacak. Kuruçeşme'de bulunan bir diğer hareketli yerden de söz edeyim sizlere Kuruçeşme'nin kraliçesi Reina. Haftanın neredeyse her günü özellikle genç müşteri kapılarda kalıyor. İşletme ortağı Ali Ünal, yakışıklı kardeşi Erkan bu işi çözmüşler. 10 dakikalığına oraya da uğradım. Ne renkli isimler vardı anlatamam Naz Elmas, Ebru Destan, Tuğba Özay, cemiyet hayatının ünlü çifti Hülya-Metin Aşık, Osman Aksoy, Özcan Tahincioğlu, Ömer Malaz, Barış Yaman-Esra Eron. Esra ile Barış yine barışmışlar yani. Benim 'Üç Silahşörler' adını taktığım Varol Kaynar, Göksel Sunter ve Stelyo Pipis üçlüsü, spor yazarlarımızdan sevgili Osman Ağabey'in Şenher yakışıklı oğlu Ali ve Baran Süzer, Seba İnşaat'ın genç ortağı Nedim Keçeli, Dilruba Sarıyer, Yeniköy Yelken Balık'ın ortağı Alican Duran ve manken sevgilisi Ebru Güzel, Selim Kosif, Sabih Totah ve Demet Akalın oradaydı. Bu arada Demet'in 'Bana Ne' adlı albümünde yer alan 'Bittim'e ben de bittim. Helal Serdar Ortaç ve aferin Demet, valla muhteşem yani Zaten nereye gitsem 'Bittim'. Çalınmadığı yer ve radyo yok. Aferin Demet 

Asmalı'da karaoke çılgınlığı 
Efendim, son günlerde Centro da çok hareketli. Cemiyet hayatının popüler isimlerinden sevgili arkadaşım Nilgün-Ülkan Delikan, Okandan-Sevda Günday, Selda Sipahioğlu, Emre Kunt, Erhan Aktunalı, Zeynep Talu, Duygu Ulaş, Süleyman Düvenci ve arkadaşları, sevgili Alper Cücenoğlu ve Nur, Arzu -Mesut Erdem geçen gün oradalardı. Herkes o akşam ilk kez Centro'da sahne alan Zeliha'nın şarkılarıyla coştu. Yarın Cemal Reşit Rey'de Kent Orkestrası ile konser verecek olan Zeliha Sunal bundan böyle Centro'da olacak zaten. Her cuma ve cumartesi saat 24.00'de Centro'da marjinal partiler de başlayacak. Centro'nun telefon numarası 0212 291 44 42. Efendim, karaoke bir Japon icadı. Japonca 'kara' 'boş' demek. 'Oke' ise orkestra anlamına geliyor. Kısacası, kelimenin anlamı boş orkestra veya sözsüz orkestra. İstanbul Princess Hotel Mido Restaurant, Seul Restaurant, On İstanbul'dan sonra Asmalı Meyhane'de de karaoke geceleri başlıyor. Her çarşamba. Bu arada hafta sonları sahnelerin yeni assolisti Batu'yu da mutlaka izleyin. Asmalı'nın telefon numarası 0212 243 76 78. 

Köşebaşı artık bir klasik 
Son günlerde acayip bir kebap merakım başladı. Aslında bayıldığımdan değil, genelde gelen maillerden ve fakslardan okuyucularımın kebaba daha meraklı olduğunu fark ettim. Bu yüzden durmadan yeni yerleri tanıtmak için çalışıyorum. Ama benim favori yerlerimden olan Köşebaşı'ndan vazgeçmem mümkün değil. Buranın etlerini, özel yemeklerini herkese öneriyorum. Çünkü patronlardan sevgili Ali Akkaş bana mönüdeki her çeşidin nasıl yapıldığını öyle güzel anlatıyor ki gönlüm rahat, yiyorum. Dünyanın en iyi 50 restoranından biri seçilen Ankara-Gaziosmanpaşa Kulesi Sokak'ta hizmet veren Köşebaşı bugün 1. yılını kutluyor. Ali gitmemizi çok istedi ama vaktim yok. Burası kısa zamanda leziz kebapları, et yemekleri, mezeleri ve tatlılarıyla Ankaralılar'ın beğenisini kazandı. Temsil ettiği Çukurova-Tarsus mutfağı, yemek ve hizmet kültürü, kebabı ve birbirinden leziz et yemekleriyle Conde Nast Traveler Dergisi'nde ve Time Dergisi'nde de en iyi restoranlar listesine girdi. Köşebaşı, kebapları, mezeleri, tatlılarıyla modacı Donna Karan, Gorbaçov, Chelsea Clinton gibi ünlülerin, politikacıların, sanatçıların, iş adamlarının favorisi oldu. Nice yıllara diyorum. Telefon 0312 446 59 59. Evet, bugünlük de bu kadar. Seviçleriniz okyanuslar, üzüntüleriniz ise kum tanesi kadar olsun. Hoş kalın. 

Sibel Bilgiç'ten Mona Lisa 

Bence sahneleri en kaliteli seslerinden biriydi Sibel Bilgiç. H l da dinlerim onu keyifle. Ama artık Sibel bir iş kadını Levent'te son günlerde cemiyetin ünlü isimleri arasında çok moda olan Mona Lisa'nın güzel patroniçesi. Henüz çok genç bir kuruluş olan Mona Lisa bir lazer epilasyon merkezi. Dünyanın en iyi lazer merkezlerinden olan Romeo Juliette Manhattan NY ortak kuruluşu. Sibel "Lazer epilasyon konusunda en son teknolojiyi kullanıyoruz ve artık yanık tenli ciltler dahil zencilere bile lazer epilasyon yapabiliyoruz. Uzman kadromuz ABD'de eğitim gördü. Alanında haklı bir üne sahip olan ve ihtisasını Viyana'da tamamlayan Dr. Gülriz Kargül de aramızda. Artık botox ve dolgu maddeleri uygulamalarını en son teknolojiyle burada uygulayabiliyoruz" dedi. Hayırlı olsun. 

Halka kulak verin 

Efendim, son bir haftadır gelen mail ve faksları saymayı bıraktım. Ayrıca gittiğim her yerde de insanlar yolumu kesip "Şenay Hanım, Allah aşkına siz bir şeyler yazmayacak mısınız Eurovision rezaleti ile ilgili" diye soruyorlar. Aslında Kanal D'de sevgili Fatih Altaylı'yı, atv'de de sevgili Ali Kırca'yı seyrettim. Savaş Ay'ın programını kaçırdım. Tüm bu yayınlar gerçekleri ortaya koydu zaten. Bana ise en acıklı ve heyecanlı mektup Muhsin Aykmerge adlı okuyucumdan geldi. Şöyle yazmış "Bizler T.C. vatandaşları olarak 2005'te Eurovision seçmelerinde başımızı öne eğip ağlamak istemiyoruz". Protesto edenlerin arasında seçilen şarkı için "İğrenç ötesi, rezalet" diyenler çoğunlukta. Ben çok dikkatli dinledim, valla bence de halk haklı. Bu şarkı sondan ilk 3'e girsin, ben de bu sesimle sahneye çıkar, şarkı söylerim. Üstelik Gülseren'den de daha iyi performans gösteririm. Medyatik bir kişiliğim var en azından. Bence halka kulak verin ve milletçe rezil olmaktan kurtulalım. 

Altın Öğütler 
Akıllı insan düşündüğü her şeyi söylemez, fakat söyleyeceği her şeyi düşünerek söyler. Aristotales 



</TEXT>
</DOC>
