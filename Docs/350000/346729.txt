<DOC>
<DOCNO> 346729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sonspo19.html </URL>
<DATE> 2005/05/28/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Gençlerbirliği 2 - Gaziantepspor 1 Maç bitti 
</HEADLINE>
<TEXT>

     Birinci Süper Futbol Ligi’nde Gençlerbirliği, Gaziantepspor’u 2-1 yendi. 
     1. dakikada Sedat’ın ceza alanı çizgisi üzerinden attığı sert 
     şutta, topu kaleci Ömer son anda kornere çeldi. 
     6. dakikada Ali Tandoğan’ın sol taraftan kullandığı köşe atışından 
     gelen topa Baki, ceza alanı içinde iyi yükseldi ve kafayla meşin yuvarlağı Gaziantepspor ağlarına gönderdi 1-0. 22. dakikada Lazarov’un ceza alanı çizgisi üzerinden kullandığı serbest atıştan kaleye gönderdiği topu, kaleci Ömer köşeden yumruklarıyla kornere attı. Kalan dakikalarda iki takımın çabası başka gol getirmedi ve maçın ilk yarısı evsahibi Gençlerbirliği’nin 1-0’lık üstünlüğüyle tamamlandı. 
     
     İKİNCİ YARI 

     50. dakikada ceza alanı içinde Lazarov’un düşürülmesi sonucunda hakem penaltı noktasını gösterdi. Atışı kullanan Lazarov, topu filelerle buluşturdu 1-1 
     55. dakikada Hakan’ın sağ taraftan arka direğe yaptığı ortada topa 
     dokunan Sertan, takımını 2-1 öne geçiren golü attı. 
     Karşılaşma Gençlerbirliği’nin 2-1 galibiyetiyle sona erdi. 
     
     NOTLAR 

     Gençlerbirliği’nden bu sezon ayrılan Youla, kırmızı-siyahlı formayla çıktığı sezonun son maçında, taraftarlardan büyük ilgi gördü. 
     Karşılaşmanın 60. dakikasında oyundan alınan Youla’yı taraftarlar tribüne çağırarak uzun süre sevgi gösterisinde bulundular. Youla da maçta giydiği formayı tribünlere attı. 
     - Ali Tandoğan da 56. dakikada yerini Gitari’ye bıraktıktan sonra tribünlere çağırıldı. Bu futbolcuya da taraftarlar büyük ilgi gösterdiler. Tandoğan’ın Beşiktaş ile olan görüşmeleri henüz devam ederken, yarın da Gençlerbirliği ile masaya oturacağı öğrenildi. 
     
     KÜNYE 

     

Stat 19 Mayıs. Hakemler Oktay Demiray x, Cemal Gemici xx, Serhan Malkoç xx. Gençlerbirliği Ömer xx, Baki xxx, İsmail xx, Tuna xxx, Hakan xxx, Ali Tandoğan xxx Dk. 56 Gtari , Erhan xx, Ayman x, Kerem xx, Sertan xxx Dk. 86 Mehmet , Youla xxx Dk. 60 Atilla x . Gaziantepspor Tolgahan x, Mehmet xx, Bouazizi xx Dk. 46 Kerem x , Hakan x, Barış xx, Sedat x, Şevki x Dk. 69 Erhan x , İlhan xx, Erdal x, Lazarov xx, Jaziri x Goller Dk. 6 Baki, Dk. 50 Lazarov penaltıdan , Dk. 55 Sertan. Sarı kartlar Dk. 4 Kerem, Dk. 26 Erhan, Dk. 52 İsmail Gençlerbirliği , Dk. 53 Hakan Gaziantepspor .      
</TEXT>
</DOC>
