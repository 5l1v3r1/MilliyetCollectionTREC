<DOC>
<DOCNO> 340665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/soneko02.html </URL>
<DATE> 2005/05/08/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Turkcell sermayesini 1.9 milyar YTL'ye çıkarıyor... 
</HEADLINE>
<TEXT>

     Turkcell, sermayesini 1.9 milyar YTL düzeyine ulaştırmayı planlıyor. 
     Turkcell, sermaye artırımı nedeniyle ihraç edeceği hisse senetlerinin kayda alınması için Sermaye Piyasası Kurulu’na SPK başvurdu. Sermayesini 1 milyar 474.6 milyon YTL’den 1 milyar 854.9 milyon YTL’ye çıkaracak olan şirket, 380.2 milyon YTL’lik artırımın tamamını bedelsiz olarak yapacak. 
     Doğan Yayın Holding de sermayesini 24 milyon YTL’siz bedelsiz artırımla 552 milyon YTL’den 576 milyon YTL’ye yükseltmek için başvuruda bulundu. 
     Sekiz ortaklık daha sermaye artırımı için Kurul’dan izin istedi. Enka İnşaat 100 milyon YTL’lik bedelsiz Ayen Enerji 39.9 milyon YTL bedelsiz Indeks Bilgisayar 27.4 milyon YTL bedelsiz Hektaş 10.8 milyon YTL bedelsiz Marmaris Martı Otel 6 milyon YTL bedelsiz Antalya Güçbirliği Holding 2.8 milyon YTL bedelli, 1.6 milyon YTL bedelsiz Saray Halı 2.8 milyon YTL bedelsiz Şekerbank 668 bin YTL bedelsiz artırım planlıyor. 
     
     KAYDA ALINANLAR 
     Ford Otomotiv ile Beşiktaş Futbol Yatırımları’nın sermaye artırımları ise kayda alındı. Ford Otomotiv sermayesini 58.5 milyon YTL bedelsiz artırarak 292.4 milyon YTL’den 350.9 milyon YTL’ye, Beşiktaş 37.8 milyon YTL bedelsiz artırımla 2.2 milyon YTL’den 40 milyon YTL’ye çıkaracak. 
     Alcatel Teletaş ise 22 milyon YTL düzeyindeki kayıtlı sermayesini 50 milyon YTL’ye yükseltmek için Kurul’a başvurdu. 

ANKA 
     
</TEXT>
</DOC>
