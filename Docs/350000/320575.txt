<DOC>
<DOCNO> 320575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/spor/aspo.html </URL>
<DATE> 2005/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
NEDEN 
</HEADLINE>
<TEXT>


"Bazı konulara değinince suçlu oluyorsunuz, ama ben yine de konuşacağım" diyen Hagi soruyor 

ÖZEL RÖPORTAJ HALİL ÖZER 


NEDEN Beşiktaş ertmeleme maçı bu hafta yapılmadı 
NEDEN Derbi pazar değil de cumartesi oynanıyor 
NEDEN Fenerbahçe maçlarını bizden sonra oynuyor 

"22 maçtır konuşmadım. Ama artık konuşmak istiyorum". Böyle başlıyor sözlerine Hagi... Samsun sonrasında pek hakem hatası üzerinde durulmadı. Ama O unutmuyor. Bu konuda dertli. Üstelik kafasında çözemediği bazı konular var. Özellikle maç trafiğinin tamamen Galatasaray lehine geliştiğini söylüyor ve "Bu işin içinde bir terslik var" ifadesini sık sık kullanıyor. Sorularla aydınlanmaya çalışıyor, yanıtlarını bekliyor. İşte Hagi'nin söyledikleri 
Bazı şeyleri söyleyince, suçlu oluyorsunuz. Ama ben yine de söyleyeceğim. Beşiktaş bu haftayı dinlenerek geçirdi. Oysa onların da erteleme maçları var. Neden bu hafta oynamadılar Gençlerbirliği kupada mı oynuyor. Hayır... O zaman erteleme, neden bizim maç sonrasına bırakıldı Beşiktaş bütün hafta bu maça hazırlandı, bizse kupa maçı oynadık. Bu onlar için önemli bir avantaj. Doğru olan, dengeli davranmak. Ayrıca derbi maçı neden cumartesi Benim bildiğim her yerde derbi pazar oynanır. Yine soruyorum neden cumartesi günü Fenerbahçe maçından önce oynuyoruz, neden Fenerbahçe hep bizden sonra oynuyor 

"Saygıyı hak ediyor" 
Benim 7 ay içinde bu kulüpte neler yaptığım çok önemli. Asıl, bunlar tartışılmalı. Onun dışında yapılan eleştirilere kulak asmıyorum. Galatasaray artık ligin yeniden korkulan takımı oldu. Bu son zamanlardaki en büyük kazançtır. Daha kariyerimin başındayım. Bu işin nasıl biteceğini hep birlikte göreceğiz. Artık Türkiye'de hiçbir şeye hayran kalmamaya çalışıyorum. Futbolculuğumda da bana karşı aynı davranışlar oldu. 
Samsun'da şampiyonluk yolunda çok önemli üç puan bıraktık. Ligin başı olsa bazı şeyleri kaldırabiliriz. Ancak bitime yaklaştık. Bu süreçte yapılan hakem hataları şampiyonluk yolumuzu etkiledi. Bunları teknik direktör olarak söylemek zorundayım. Galatasaray 100 yıllık, çok büyük bir kulüp. Bu nedenle saygıyı da hak ediyor. Bu şekilde kaybetmesi, göz ardı edilemez. Samsun'da olan olaylarla kimse ilgilenmedi. Ama ne olursa olsun, ben savaşçıyım. Her zaman kazanmak istiyorum. Asla pes etmem. Son ana kadar mücadele edeceğim. 

"Carew etkilemez" 
Benim için lig cumartesi günü yeniden başlıyor. Beşiktaş sınavı bir başlangıç olacak. Bundan sonra yarın ne olacağını kimse bilemez. Bu andan itibaren sezon sonuna kadar bütün maçlarımızı kazanmamız gerekiyor. Carew'in oynamaması Beşiktaş'ı etkilemez. Biz evde oynuyoruz. Akıllı olmalıyız. İyi bir takımım var. Ama h l taşların oturması gerekir. Bu da, bir ile iki yıl arasında olur. Galatasaray'ın, UEFA Kupası'nı hangi süre sonunda aldığını incelemek lazım. 
Ben tecrübesiz sözünü asla kabul etmiyorum. Futbolun içinde geçirdiğim uzun yıllar, bana bu tecrübeyi verdi. Üstelik hayatta üç kişi, benim için çok önemli yer tutuyor. Onlar antrenörlük hayatımda da büyük rol oynadı. Öğretmenim oldular. Cruyff, Lucescu ve Fatih Terim en büyük şansım. Üçüne de çok şey borçluyum. Özellikle Fatih Terim'e. Bu mesleğe aşığım, futbolu çok seviyorum. Futbolla yaşıyorum. Benim için bir yaşam tarzı. 


</TEXT>
</DOC>
