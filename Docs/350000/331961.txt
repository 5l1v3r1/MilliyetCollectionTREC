<DOC>
<DOCNO> 331961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/son/sonsiy04.html </URL>
<DATE> 2005/04/10/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Litvanyalı kadın bakan ilk kez sera gördü 
</HEADLINE>
<TEXT>

     Namık Kemal KILINÇ DHA 

      LİTVANYA Tarım Bakanı Kazimina Danute Prunskiene, Antalya'nın Serik İlçesi'nde topraksız tarım yapılan sebze serasını gezdi. Kadın Bakan, yaşamında ilk kez sera gördüğünü söyledi. 
     Tarım ve Köyişleri Bakanı Sami Güçlü'nün konuğu olarak Türkiye'ye gelen Litvanya Tarım Bakanı runskiene, sebze ve çiçek seralarında inceleme yapmak, paketleme tesisleri hakkında bilgi almak ve tarım ürünleri ihracatçıları ile tanışmak için Antalya'ya geldi. Kadın bakan sabah erken saatlerde Serik'in Aşağıçatma Köyü'ndeki topraksız domates ve biber üretilen Özaltın İnşaat ve Ticaret A.Ş.'ye ait serayı gezdi. 
     Antalya Tarım İl Müdürü Bedrullah Elçin, Litvanya ile Türkiye arasında tarım alanında nasıl bir ilişki geliştirilebileceğinin arayışı içinde olunduğunu belirterek, konuk bakana Antalya'nın tarımda geldiği noktayı gösterdiklerini söyledi. Litvanya'nın da süt ve süt ürünleri konusunda önde olduğunu kaydeden Elçin, bir AB ülkesi olan Litvanya ile bilgi paylaşımı ve ticaret ilişkisine girmenin Türkiye'nin yararına olduğunu belirtti. 
     
</TEXT>
</DOC>
