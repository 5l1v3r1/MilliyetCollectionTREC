<DOC>
<DOCNO> 303057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/soneko41.html </URL>
<DATE> 2005/01/03/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Hazine, 2004'te 11.7 milyar dolar dış borç ödedi... 
</HEADLINE>
<TEXT>

     Hazine, 2004 yılında, 11 milyar 749.1 milyon dolar konsolide bütçe ve Hazine garantili dış borç ödemesi yaptı. 
     Hazine, 2004 yılının en büyük dış borç ödemesini 2 milyar 69.8 milyon dolar ile Şubat ayında, en düşük borç ödemesini 500.3 milyon dolar ile Eylül ayında yerine getirdi. 
     Bu çerçevede, Hazine Ocak ayında 996.3 milyon dolar, Şubat'ta 2 milyar 69.8 milyon dolar, Mart'ta 1 milyar 837 milyon dolar, Nisan'da 601.3 milyon dolar, Mayıs'ta 647 milyon dolar, Haziran'da 660.9 milyon dolar, Temmuz'da 1 milyar 162.8 milyon dolar, Ağustos'da 568.7 milyon dolar, Eylül'de 500.3 milyon dolar, Ekim'de 792.5 milyon dolar, Kasım'da 1 milyar 184.9 milyar dolar ve Aralık ayında da 727.7 milyon dolar konsolide bütçe ve Hazine garantili dış borç ödemesi yaptı. 
     Hazine, 2002 yılında 9 milyar 567.9 milyon dolar, 2003 yılında da 11 milyar 498.3 milyon dolar dış borç ödemesi yerine getirmişti. 
     
     HAZİNE BU HAFTA 36.5 MİLYON DOLAR ÖDEYECEK 
     Hazine, bu hafta 36.5 milyon dolar konsolide bütçe ve Hazine garantili dış borç ödemesi yapacak. 
     Hazine, haftanın en büyük dış borç ödemesini 24.2 milyon dolar ile bugün yerine getirecek. Hazine'nin yarın 9.2 milyon dolar, 5 ve 7 Ocak tarihlerinde 1'er milyon dolar ve 6 Ocak tarihinde de 1.1 milyon dolar ödemesi bulunuyor. 
     
</TEXT>
</DOC>
