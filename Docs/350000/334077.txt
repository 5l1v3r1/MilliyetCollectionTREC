<DOC>
<DOCNO> 334077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/ekonomi/eko03.html </URL>
<DATE> 2005/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Cannes Lions yolcusu basın ilanları belirleniyor 
</HEADLINE>
<TEXT>


Milliyet Basın İlanları Yarışması'nda başarılı olacak üç ilan 2005 Cannes Lions Uluslararası Reklam Festivali'ne katılacak 

EKONOMİ SERVİSİ 

Milliyet Gazetesi'nin 2003 senesinden beri düzenlemekte olduğu Milliyet Basın İlanları Yarışması'nın ön jürisi 2005 Cannes Lions Uluslararası Reklam Festivali basın ve açıkhava kategorisi jüri üyesi Ali Taran'ın başkanlığında toplandı. Ön jüride görev yapan Esen Karol Tasarım Ltd.'den Esen Karol, Lowe Tanıtım Hizmetleri'nden Zeynep Karafakioğlu ve Milliyet Gazetesi Reklam Grup Başkanı Viki Habif, gazetelerde ve Milliyet'te 01.04.2004 - 31.03.2005 tarihleri arasında yayımlanan ilanlar içinden bir kısa liste oluşturdu. 
Kısa liste, yine Ali Taran başkanlığında 22 Nisan'da toplanacak olan büyük jüri tarafından değerlendirilecek. Büyük jürinin değerlendirmeleri sonucunda seçilecek üç ilan, 2005 Cannes Lions Uluslararası Reklam Festivali'ne Milliyet aracılığıyla basın dalında yarışmak üzere katılacak. Ayrıca, seçilen üç ilanı hazırlayan ekiplerden ikişer yaratıcı da Milliyet'in davetlisi olarak festivali yerinde izleyecek. 

Milliyet Basın İlanları Yarışması Büyük Jürisi Ali Taran - Ali Taran Creative Workshop Arzu Ünal - Young And RubicamCem Topçuoğlu - TBWA İstanbulCem Yılmaz - BeyinEsen Karol - Esen Karol DesignKerem Sanlıman - Bomonty Fotoğraf Naciye Günal - Garanti BankasıPaul McMillen - RPM RadarUğurcan Ataoğlu - Alametifarika Vicky Habif - Doğan GazetecilikZeynep Karafakioğlu - Lowe Tanıtım Hizmetleri 

</TEXT>
</DOC>
