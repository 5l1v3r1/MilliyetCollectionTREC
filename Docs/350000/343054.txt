<DOC>
<DOCNO> 343054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sonspo53.html </URL>
<DATE> 2005/05/16/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Venus Williams Kapalıçarşı'yı gezdi... 
</HEADLINE>
<TEXT>

     2005 WTA İstanbul Cup Tenis 
     Turnuvası’na katılmak için İstanbul’da bulunan Amerikalı ünlü tenisçi Venüs Williams, Kapalıçarşı’yı gezdi. 
     Annesi ile geldiği çarşıda yaklaşık 4 saat kalan ünlü tenisçi, özellikle altın ve çeşitli taşlarla süslü küpe ve kolyelere büyük ilgi gösterdi. 
     Williams’ın yaklaşık 5 bin dolarlık alışveriş yaptığı açıklandı. 
     Kapalıçarşı’da, Venüs Williams’ı karşılarında gören turistler de büyük şaşkınlık yaşadı. Amerikalı tenisçi, basın mensuplarına poz verdikten sonra, rahat alışveriş yapabilmek için izin istedi ve gezisinin kalan bölümünü basından uzak sürdürdü. 
     Venüs Williams, Kapalıçarşı’dan çıkışta seyyar satıcıdan soyulmuş salatalık aldı ve "hayatında hiç bu şekilde salatalık yemediğini" söyledi. Soyulmuş taze salatalığı beğenen Amerikalı tenisçi, tanesi 50 Yeni Kuruş olan salatalıklardan annesi ve beraberindekilere de ikram etti. 
     
</TEXT>
</DOC>
