<DOC>
<DOCNO> 326391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sontur26.html </URL>
<DATE> 2005/03/23/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
İstanbul'da fuhuş operasyonları .. 
</HEADLINE>
<TEXT>

     Bahçelievler ve Beyoğlu'nda düzenlenen fuhuş operasyonlarında, 2'si yabancı uyruklu 8 kadın gözaltına alındı. 
     İstanbul Asayiş Şube Müdürlüğü'nden alınan bilgiye göre, daha önce fuhuş yapıldığı için mühürlenen Bahçelievler Mareşal Fevzi Çakmak Caddesi'ndeki bir evde tekrar fuhuş yapıldığı belirlendi. Bunun üzerine söz konusu eve giden polis, kapıda mühür olmasına rağmen içeride ışık yandığını tespit etti. 
     Müşteri gibi davranarak, aynı apartmandaki başka bir dairede oturan E.K. adlı kadınla telefonda irtibat kuran polis, para karşılığı ilişkiye girmek için anlaşma sağlanan 4 kadın ile fuhuşa aracılık yapan E.K'yı, seri numaraları önceden belirlenen paraları verdikten sonra gerçek kimliklerini açıklayarak gözaltına aldı. 
     Müşteri geliş gidişlerinde mührü söküp sonra yerine taktığı belirlenen E.K'nın, menfaat karşılığı evini fuhuş için kullandırdığı gerekçesiyle emniyette çok sayıda kaydı bulunduğu öğrenildi. 
     Bu arada, Romanya'da polise başvuran bir kadın, Beyoğlu'ndaki bir otelde kızına zorla fuhuş yaptırıldığını öne sürdü. 
     Durumun Türk polisine bildirilmesi üzerine söz konusu otele operasyon düzenleyen güvenlik kuvvetleri, 2'si yabancı uyruklu 3 kadını fuhuş yaparken gözaltına aldı. Ancak, iddiaya konu kızın izine rastlanamadı. 
     
</TEXT>
</DOC>
