<DOC>
<DOCNO> 338550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/guncel/axgun02.html </URL>
<DATE> 2005/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'de hayvancılıktan k r etmemek mümkün değil' 
</HEADLINE>
<TEXT>


Hayvancılığa kuralına uygun yatırım yapılması halinde kar etmenin kolay olduğunu belirten Saray Halı Yönetim Kurulu Başkanı Necati Kurmel, 35 milyon dolarlık yatırımın 30 milyon dolarını birkaç yılda geri aldığını söyledi 

KAYSERİ Milliyet 

Saray Halı Yönetim Kurulu Başkanı Necati Kurmel, Kayseri ve Adana'da hayvancılığa 1998'den bu yana 35 milyon dolar yatırdığını belirterek, "Hayvancılığı bizim yaptığımız gibi teknolojiye, kuralına uygun yaptıktan sonra k r etmemek mümkün değil. Hayvancılığa yatırdığım paranın 30 milyon dolarını geri almış oldum. 2005 sonunda başa baş noktasına gelirim" dedi. Kurmel, halen 11 bin büyükbaş hayvanla sektörde bir numara olduklarını belirterek, hedefinin 50 bin büyükbaş hayvana çıkmak olduğunu söyledi. 
Saray Halı'nın ek tesisleri, Saray Çiftliği Bitkisel ve Hayvansal Üretim Tesisleri ile Necati Kurmel Lisesi ve Meliha Kurmel Kız Öğrenci Pansiyonu, Dışişleri Bakanı ve Başbakan Yardımcısı Abdullah Gül ile Tarım Bakanı Sami Güçlü'nün katıldığı törenle açıldı. Kurmel, Saray Çiftliği'ndeki törende yaptığı konuşmada şunları söyledi 

Hedef 50 bin büyükbaş 
"Bugün 11 bin büyükbaş hayvan mevcudu, hayvan başına ortalama günlük 30 kilo süt verimi, 15 bin dekar bitkisel üretim arazisine sahibiz. 2005 ciromuzun 40 triyon liraya çıkmasını hedefliyoruz. Hayvancılığın Türkiye için vazgeçilmez ve üzerinde durulması gereken alanlardan biri olduğuna inanıyorum." 
Kurmel, Saray Çiftliği'ni kurarken başta ABD ve İsrail olmak üzere bu konuda dünyanın önde gelen ülkelerinde incelemeler yaptığını belirterek şöyle konuştu "ABD'de bir çiftlik gördüm. 120 bin büyükbaş hayvan, 250 bin dönüm hayvancılığa dönük tarım yapılacak alana sahipti. Bizimkiler onun yanında çok küçük kalıyordu. Orayı görünce kendime 50 bin büyükbaş hayvana ulaşma hedefi koydum. Biz bu hedefe ulaşırsak Türkiye'de gelişmiş ülkelerdeki gibi daha ucuza et yenebilir ve süt içilebilir." 
Necati Kurmel, projesini büyütmek istediğini, ancak yeterli büyüklükte arazi bulmada sıkıntı yaşadığını ifade ederek, şu öneriyi yaptı 
"Develi - Yeşilhisar arasındaki 1 milyon dönüm arazi sulak olmadığı için ancak yüzde 5'inde tarım yapılabiliyor. Kalan bölümünde ot dahi bitmiyor. Ot bitse de o otu tuzlu olduğu için hayvan yemiyor. Bize buradan 15 bin dönüm alanı 20 yıllığına kiralayın. Biz oradaki toprağı yıkayıp ıslah edelim, ekilebilir alan haline getirelim. Bu ıslah işi iki yıl sürebilir. Eğer biz başarılı olursak, başkalarına da örnek oluruz." 
Kurmel, 25'ten 500 büyükbaş hayvana kadar değişen ölçeklerde projeleri olduğunu işe girmek isteyenlere projeleri bedelsiz verdiklerini dile getirdi. 

'Zengin fakire borçlu' 
Necati Kurmel, kendi adını taşıyan kız lisesi ile Meliha Kurmel Kız Öğrenci Pansiyonu'nun açılışında da şu mesajı verdi "Fakir olan herşeyi devletten bekleyebilir. Ancak, varlıklı olanlar herşeyi devletten beklememeli. Ben zenginin fakire, okuyanın okumayana borçlu olduğunu düşünüyorum. Eğitime dönük bağışları da kendi açımdan borç gibi görüyorum." 

'Tarımda reform yapmalıyız' 

Tarım Bakanı Sami Güçlü, Dünya Ticaret Örgütü'nün DTÖ 2006'dan itibaren tarımda serbest ticareti hedeflediğini hatırlatarak sürecin tarımda reformu zorladığını kaydetti. 
Güçlü "Hem DTÖ'nün aldığı kararlar, hem de AB süreci bizi tarımda büyük dönüşüme zorluyor. Bu dönüşümü 10 yılda tamamlamak zorundayız. Aksi halde yarın AB'ye girdiğimizde en temel gıda maddelerimizi ithal etmek zorunda kalırız. Biz bu bilinçten hareketle hayvancılığa bu yıl 1 katrilyon lira kaynak ayırdık. Büyük şirketlerin de bu sektöre girmesini istiyoruz. KoçAta, Doğan Grubu ve Saray Halı bu alandaki güzel örnekler. Bunların artmasını istiyoruz" dedi. 

Gül Siz almazsanız yabancı alır 

Dışişleri Bakanı ve Başbakan Yardımcısı Abdullah Gül, Necati Kurmel'in hayvancılıkta diğer işadamlarına örnek olacak işler yaptığını belirtti. Lisenin açılışına katılan Gül işadamlarının diğer işlerinin yanında tarım ve hayvancılığa girmesini istediklerini kaydetti. "Devlet üretme çiftliklerini uzun süreli kiraya veriyoruz" diyen Bakan Gül "Tarım Bakanlığımızla görüşün, istediğinizi alın. Eğer siz almazsanız, yabancılar gelip alır. Türkiye'de tarıma girmek isteyen o kadar çok yabancı var ki. Ancak, biz Türk işadamlarının bu alana daha çok önem vermesini istiyoruz" dedi. 


</TEXT>
</DOC>
