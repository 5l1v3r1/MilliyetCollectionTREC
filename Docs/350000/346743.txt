<DOC>
<DOCNO> 346743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sonspo33.html </URL>
<DATE> 2005/05/28/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Galatasaray 4 - Denizlispor 0 Bitti 
</HEADLINE>
<TEXT>

     Birinci Süper Futbol Ligi’nde yapılan karşılaşmada Galatasaray, Denizlispor’u 4-0 yendi. 
     Sarı-kırmızılılar, Trabzonspor’un da İstanbulspor’u yenmesiyle ligi 3. sırada tamamladı. Galatasaray böylece yeni sezonda UEFA Kupası’na mücadele edecek. 
     14. dakikada Conceiçao’nun ceza sahası dışından sert şutunda top 
     üsten auta gitti. 
     24. dakikada Necati’nin önüne bıraktığı topa Ergün’ün ceza yayı 
     içinde vuruşunda meşin yuvarlak yandan auta çıktı. 
     25. dakikada Cihan’ın sağdan ortasında penaltı noktası üzerinde 
     yükselen Necati kafa vuruşunu yapamayınca top auta gitti. 
     27. dakikada Necati’nin ara pasıyla Denizlispor defansının 
     arkasına sarkan Hasan Kabze, kaleciyle karşı karşıya pozisyonda topu ağlara gönderdi 1-0 41. dakikada sağdan Ergün’un ortasında ceza sahası içinde Necati’nin kafa vuruşunda top üstten auta gitti. 
     43. dakikada Hasan Kabze’nin ceza sahası ön çizgisi üzerinden 
     şutunda top kaleci Souleymanou’nun ellerinde kaldı. 
     Kalan dakikalarda her iki tarafın da çabaları gol getirmeyince ilk yarı 1-0 Galatasaray’ın üstünlüğünde sona erdi. 
     
     İlk yarı sonucu Galatasaray 1 - Denizlispor 0 

     48. dakikada Mikka’nın sağdan derinlemesine pasında Galatasaray 
     defansının arkasına sarkan Timuçin, arkasından gelen Serhat’a pasını vermek için topun üstüne basınca pozisyonunu kaybetti ve defans tehlikeyi uzaklaştırdı. 
     49. dakikada soldan çalımlarla ceza sahasına giren Necati’nin 
     daralan açıya rağmen vuruşunda, arka direkte Hasan Kabze de dokunamayınca top yandan az farkla auta gitti. 
     60. dakikada Ribery’nin pasıyla ceza sahası içinde topla buluşan 
     Necati şık hareketlerle kaleci Souleymanou’yu da geçerek sağ çaprazdan şutunu attı. Ancak Denizlispor defansında Güven, kale direğinin hemen dibinde çizgi üzerinden meşin yuvarlağı uzaklaştırarak önemli bir tehlikeyi önledi. 
     61. dakikada Ergün’ün sağdan kullandığı kornerde, Denizlispor 
     defansının üzerinden iyi yükselen Song, kafa vuruşuyla topu ağlara gönderdi. 2-0 
     68. dakikada Volkan’ın aşırtma pasıyla ceza sahası önünde topun 
     sahibi olan Necati, dönerek sağ çaprazdan sert vuruşunda meşin yuvarlağı Souleymanou’nun sağından uzak köşede ağlarla buluşturdu. 3-0 71. dakikada Volkan’ın yaklaşık 30 metreden sert vuruşunda Souleymanou topu elinden kaçırırken, yerden sekerek kaleye yönelen meşin yuvarlağı ancak 3 hamlede kontrol edebildi. 
     80. dakikada sağdan hızla atağa çıkan Mikka, ceza sahasına girer 
     girmez pasını verirken, arka direkte bomboş durumdaki Mustafa’dan önce ayak koyan Cihan, topu kornere göndererek tehlikeyi önledi. 
     82. dakikada sağdan hızla Denizlispor ceza sahasına giren Necati, 
     topu müsait durumdaki Hasan Kabze’nin önüne bıraktı. Bu futbolcu da kaleciyle karşı karşıya pozisyonda fileleri havalandırarak skoru 4-0’a getirdi. 
     Kalan sürede sonuç değişmedi ve Galatasaray maçtan 4-0 galip ayrıldı. 
     
     
</TEXT>
</DOC>
