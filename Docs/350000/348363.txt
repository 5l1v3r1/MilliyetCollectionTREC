<DOC>
<DOCNO> 348363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sonyas04.html </URL>
<DATE> 2005/06/02/ </DATE>
<TIME> 04.00 </TIME>
<AUTHOR>  </AUTHOR>
<HEADLINE>
Yeni buluş Çişmatik 
</HEADLINE>
<TEXT>

     Muhammet KAÇAR DHA 

      RİZE Anadolu Öğretmen Lisesi Beden Eğitimi Öğretmeni Recep Kaya, ilginç bir buluşa imza attı. Bez içine yerleştirilen bir düzenek sayesinde, bebeklerin altını ıslattığı çalan kapı zili sayesinde anlaşılıyor. Çişmatik’ adı verilen buluşu inceleyen Rize Valisi Enver Salihoğlu kahkahalara boğuldu. 
     Rize Anadolu Öğretmen Lisesi, yıl sonu etkinlikleri kapsamında bilim fuarı açtı. Okulun spor salonunda düzenlenen fuarın açılışını Vali Enver Salihoğlu yaptı. Öğrencilerin yıl boyunca ürettikleri eserlerin yer aldığı sergide en büyük ilgiyi Beden Eğitimi öğretmeni Recep Kaya'nın Çişmatik’ adlı buluşu gördü. Öğretmen Kaya, Vali Salihoğlu'na buluşunu şöyle anlattı 
     0-6 yaş grubu çocuklarda kullanılabilecek olan bu sistem sayesinde, anneler iş yaparken bile bebeklerin altını ıslattığını anında öğrenebilecek. Kapı zili düzeneğini kurduktan sonra kablo uçlarını bebeğin bezinin içine yerleştiriyoruz. Zil ise uzun bir kablo sayesinde annenin bulunduğu oda veya mutfağa götürülüyor. Bebek altını ıslattığında, bez iletken hale geldiği için kablo uçları arasında iletim sağlıyor ve zil çalmaya başlıyor. Böylece anne, bebeğin altını ıslattığını farkediyor. Bu uygulama sayesinde bebeklerin altı uzun süre ıslak kalmayacak ve dolayısıyla çocuklar pişik olmaktan kurtulacak.'' Öğretmen Kaya'yı dikkatle denleyen Vali Salihoğlu, daha sonra da kahkahalara boğuldu. Salihoğlu, buluşu gerçekleştiren Recep Kaya'yı tebrik etti. 
     
</TEXT>
</DOC>
