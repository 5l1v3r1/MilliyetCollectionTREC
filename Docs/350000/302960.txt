<DOC>
<DOCNO> 302960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sondun03.html </URL>
<DATE> 2005/01/03/ </DATE>
<TIME> 02.11 </TIME>
<AUTHOR>  </AUTHOR>
<HEADLINE>
Büyük İskender'in filleri Tayland'ta enkaz kaldıracak 
</HEADLINE>
<TEXT>

     PHUKET DHA 

      GÜNEYDOĞU Asya depreminden en çok etkilenen ülkeler arasında yer alan Tayland'ta ağır ilerleyen enkaz kaldırma çalışmalarını hızlandırmak için fillerin yardımına başvuruluyor. Depremin ardından geçit vermeyen ormanlık alanda ekiplere yol açacak olan fil 'ordusunda' ünlü yönetmen Oliver Stone'un Büyük İskender filminde rol alan 6 fil de var. 
     İnsanlara saldırdığı için öldürülmek üzereyken Ayuthaya Fil Sarayı tarafından kurtarılıp tedavi edilen Büyük İskender'in 6 fili yerle bir olan tatil cenneti Phuket'e aktarılmak üzere dün Ayuthaya'dan kamyonlara yüklendi. Phuket'te ormanlık alana yayılan yüzlerce ceset çürümeye başladığı için enkaz kaldırma çalışmalarının hızlandırılması büyük önem taşıyor. Ekiplere yardım edecek olan toplam fil sayısı ise 20'yi buluyor. 
     Devrilmiş ağaçların yolları kapadığı, enkaz yığınına dönen ormanlık alana araçların giremediğini belirten yetkililer, fillerin arazi aracı gördüğünü belirtiyor. Boyunlarına dolanan zincir ve halatlar sayesinde dev beton yığınları ve ağaçları çekebilen filler enkaz altındaki cesetlere çok daha çabuk ulaşılmasını sağlayacak. 
     
</TEXT>
</DOC>
