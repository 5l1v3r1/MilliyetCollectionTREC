<DOC>
<DOCNO> 344982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sondun32.html </URL>
<DATE> 2005/05/23/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
AB, Kerimov'dan izin istedi 
</HEADLINE>
<TEXT>

     AB Konseyi, Özbekistan Devlet Başkanı İslam Kerimov’u, ülkede yaşanan son şiddet olayları konusunda bağımsız bir incelemeye yeşil ışık yakmaya davet etti. 
     AB Konseyi toplantıları çerçevesinde Brüksel’de bulunan dışişleri bakanları, Kerimov’un olaylar hakkında "araştırma yapılmasını engelleyen" tavrından duydukları "derin üzüntüyü" dile getirdiler ve bu tavrını değiştirmesini istediler. 
     Olaylara ilişkin yeterli bilgi sahibi olamadıklarını belirten AB bakanları, bazı kaynaklardan gelen istihbarat çerçevesinde, Özbek güvenlik birimlerinin aşırı şiddet kullanmasını, abartılı tepki ve ayrımcılığını kınadıklarını belirttiler. 
     Özbekistan’ın Andican kentinde, 13 Mayıs’ta meydana gelen olaylar sırasında çok sayıda can kaybı olduğu bildirilmiş, BM, olaylara ilişkin bağımsız bir soruşturma başlatılması önerisinin İslam Kerimov tarafından reddedildiğini açıklamıştı. 
     
</TEXT>
</DOC>
