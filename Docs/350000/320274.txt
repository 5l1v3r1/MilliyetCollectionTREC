<DOC>
<DOCNO> 320274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sondun11.html </URL>
<DATE> 2005/03/03/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Caferi'den Kerkük'süz Kürt federal bölgeye 'evet' 
</HEADLINE>
<TEXT>

     İhsan DÖRTKARDEŞ DHA 

      IRAK Kürdistan Demokrat Partisi lideri Mesut Barzani ile Selahadin'de görüşen Irak Şii ittifakın Başbakan adayı El Dava Partisi Genel Başkanı İbrahim Caferi, Kürtler'in Kerkük dışında federal bölgesi olabileceğini söyledi. 
     IKDP liderinin karargahının bulunduğu Selahaddin kentindeki toplantıdan sonra Barzani ve Caferi basın açıklaması yaptı. Barzani, görüşmelerin olumlu geçtigini ve görüşmelere devam edeceklerini, Sunii Araplar'ın kurulacak koalisyon hükümetinde yer almaları gerektiğini söyledi. Barzani'ye bağlı Kürdistan TV'nin haberine göre Barzani, "Aramızda büyük bir görüş ayrılığı yoktu, yaklaşım ve görüşlerimiz birbirine yakındı. Birleşik bir hükümet kurulmalı. Sunii Arap kardeşlerimizin de siyasi süreçte yer alması ve hükümetin oluşumuna katılması konusunda anlaştık'' dedi. 
     İbrahim Caferi de önemli meseleleri ele aldıklarını hükümetin Irak'ın birliğini esas alacak şekilde oluşması konusunda iki tarafın görüşlerinin yakın oldugunu söyledi. Caferi, kurulucak hükümetin toplumun bütün kesimlerini kapsaması, hiç bir grubu dışarıda bırakmamaması konusunda uzlaşıldığını, görüşmelerin devamına karar verdiklerini anlattı. 
     
     "KERKÜK'Ü KONUŞMADIK'' 
     Kerkük sorunu ele almadıklarını belirten Caferi, önceki yönetimde bu sorun hakkında konustuklarini, Irak geçici anayasasında sorunun çözümüne ilişkin maddelerin bulunduğunu Kerkük sorunun uygar bir şekilde yasalar kapsamında ele alınıp çözüleceğini, bütün halkların iradesine saygi gösterilmesi gerektiğini söyledi. 
     
     PEŞMERGELERİN DURUMU 
     İbrahim Caferi, gecici yönetim döneminde peşmerge güclerine karşı özel uygulama yapıldığını, Yeni Irak Anayasası ve parlamentoda bu güçlerin yeni Irak askeri ve güvenlik birimlerinde yerlestirilmesini umduklarını ifade ederek, "Sadece Kürt güçleri değil diğer güçlerden de içişleri bakanlığı denetiminde ordu ve güvenlik gücleri olarak yararlanalım'' dedi. 
     İbrahim Caferi, Kürt ve Irak halkının yıllardan bu yana uğradığı katliamları ele alacak bir mahkeme kurulmasını istediklerini anlatırken, Kürtler'in denetimindeki Duhok, Süleymaniye ve Erbil'de federal bir bölge kurulabileceğini anlatırken, Kerkük'ü Kürt bölgesi içinde saymadığı dikkat çekti. 
     
</TEXT>
</DOC>
