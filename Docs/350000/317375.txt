<DOC>
<DOCNO> 317375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonyas14.html </URL>
<DATE> 2005/02/21/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Seksi görünmek an meselesi... 
</HEADLINE>
<TEXT>

     Beyin, karşısındaki kişinin çekici olup olmadığına ilk üç saniyede karar veriyor. 
     ABD'de Pennsylvania Üniversitesi'nde görevli psikologların, 10 bin kişi üzerinde gerçekleştirdikleri araştırmada, insanların partner seçerken hangi özelliklere önem verdikleri saptandı. 
     Birbirlerini tanımayan kadın ve erkeklerin, üç dakikalığına bir araya gelip sohbet etmeleri, ardından da yeni tanıştıkları kişilerden kimleri ve neden çekici buldukları belirtmeleri istendi. 
     Deneklerin, karşılarındakileri, ilk saniyelerde edindikleri izlenimlere göre değerlendirdikleri, üç dakikalık sürede bu kişiler hakkında öğrendiklerinin milliyet, din, gelir ve eğitim düzeyi, sigara kullanma alışkanlığı gibi belirleyici bir rol oynamadığı görüldü. 
     Denekler, yeni tanıştıkları kişileri ilk üç saniyede elde ettikleri izlenime göre yargıladı. 
     
</TEXT>
</DOC>
