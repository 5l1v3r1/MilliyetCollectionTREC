<DOC>
<DOCNO> 314140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/soneko48.html </URL>
<DATE> 2005/02/10/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
ABD'den rekor dış ticaret açığı... 
</HEADLINE>
<TEXT>

     ABD'nin 2004 yılı dış ticaret açığı, tarihinin en yüksek seviyesine ulaşarak 617.7 milyar dolar oldu. 
     Ticaret Bakanlığı'ndan yapılan açıklamada, 2003 yılında 496.5 milyar dolar olan dış ticaret açığının geçen yıl bu denli artmasına gerekçe olarak, petrol fiyatlarının yüksekliği ve ABD'lilerin ithal mallara olan talebi gösterildi. 
     ABD'nin rekor dış ticaret açığının 162 milyar doları ise en çok açık verdiği ülke olan Çin'den kaynaklandı. 
     Enerji ve sanayi ürünleri yanında, geçen yıl ABD'nin şarap ve peynir gibi tarım ürünlerinde de dış ticaret açığı verdiği gözlendi. 
     Aylara bakıldığında ise Kasım'da 59.3 milyar dolar olan ABD'nin dış ticaret açığı, Aralık'ta yüzde 4.9 daralarak 56.4 milyar dolara indi. 
     
</TEXT>
</DOC>
