<DOC>
<DOCNO> 339301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sontur04.html </URL>
<DATE> 2005/05/03/ </DATE>
<TIME> 02.55 </TIME>
<AUTHOR>  </AUTHOR>
<HEADLINE>
Köyde şarbon paniği 
</HEADLINE>
<TEXT>

     Seçkin KIRARSLAN DHA 

      ZONGULDAK'ın Ereğli İlçesi'ne bağlı Armutlucuma Köyü'nde, kesilen büyükbaş hayvanın otopsisinde şarbona rastlanılması üzerine köy karantinaya alındı. Zonguldak İl Tarım Müdürü Yusuf Akın, köydeki karantinanın 15 gün süreceğini belirterek. Köye yeni hayvan giriş ve çıkışı yasaklandı. 350 civarındaki hayvana şarbon aşısı yaptık. Ekiplerimiz hastalığın diğer hayvanlara geçip geçmediğini araştırıyorö dedi. 
     Ereğli'ye bağlı Armutlucuma Köyü'nde yaşayan Savaş Demircan, veteriner hekimin gelmesini beklemeden hasta olan ineğini telef olmaması için keserek, etini evindeki derin dondurucuya koydu. Daha sonra köye gelen veteriner hekim, Demircan'ın anlattığı hastalık belirtilerinden şüphelenince ineğin dalağını kavanoza koyup Ankara'ya otopsiye gönderdi ve tahlil sonuçları alınıncaya kadar etin tüketilmemesini istedi. Otopsi sonucunda inekte şarbon bulunduğunun tespit edilmesi üzerine Ereğli İlçe Tarım Müdürlüğü, Demircan'a hayvanın etinin yakılarak imha edilmesi gerektiğini bildirdi. Demircan da köylülerin yardımıyla boş bir araziye kazdığı çukurda hayvanın etini benzin dökerek yakmasının ardından üzerini toprakla kapattı. 
     Savaş Demircan, birkaç gündür yem yemeyen ve bulunduğu yerden hiç kalkmayan hayvanını telef olmaması için kestiğini belirterek, Çağırdığım veteriner hekim bizi uyarmasaydı hayvanın etinin bir kısmını köylülere de dağıtarak tüketebilirdik. Umarım şarbon köyümüze yayılmaz. İneğime bu mikrobun nasıl bulaştığını bilmiyorumö dedi. 
     
     KARANTİNA 15 GÜN SÜRECEK 
     Zonguldak İl Tarım Müdürü Yusuf Akın, hayvanda şarbona rastlanılması üzerine, olası salgın tehdidine karşı köyün 15 gün süreyle karantinada tutulacağını söyledi. Armutlucuma'da 350 civarındaki hayvana şarbon aşısı yapmaya başladıklarını, 2 ay süreyle de köyde fenni temizlik işlemlerinin gerçekleştirileceğini belirten Akın, Ekiplerimiz hastalığın diğer hayvanlara geçip geçmediği yönündeki araştırmalarını sürdürüyor. Ancak, hastalığın 1 hayvanda görülmüş olması salgın tehdidine karşın karantina önlemi gerektiriyor. Şu anda köyde şarbon tehlikesi olduğuna yönelik uyarılarda bulunuyoruz. Bölgeye yeni hayvan giriş ve çıkışı yasaklandı. Vatandaşları da hastalığın bulaşma riski konusunda bilgilendirdik. Şarbon yarasına temas ya da hayvanın etinin yenmesiyle hastalık yayılabiliyor. Hastalığın mikrobu uzun yıllar yaşayabildiğinden gerekli kontrollerimizi sürdüreceğizö diye konuştu. 
     Köyde aşılama yapan Ereğli İlçe Tarım Müdürlüğü Veteriner Hekimi ömer Seven de mikrobun saman ya da yemden bulaşabileceği şüphesiyle tahlil edilmesi için Ankara'ya numuneler gönderdiklerini bildirdi. 
     
</TEXT>
</DOC>
