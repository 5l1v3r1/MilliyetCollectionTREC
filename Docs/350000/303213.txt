<DOC>
<DOCNO> 303213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/ekonomi/eko01.html </URL>
<DATE> 2005/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet muhabirleri çarşıda, pazarda 
</HEADLINE>
<TEXT>



YTL'ye geçişle birlikte, bakkalda, markette, pazarda, bankalarda ilginç gelişmeler yaşanıyor. Genelde ciddi bir problem yok. Hazırlıksız tüketici ve esnafın uyum sorunu gözleniyor. Milliyet ekonomi muhabirleri dün sokaktaydı. İşte gözlemleri 

Yaşlılar TL kullanmakta ısrarlı Bankamatiklerde h l sıra var.Yaşlılar YTL yerine eski TL'yi kullanmayı tercih ediyor. Polisler de zaman zaman 'tanıtım' için devreye giriyor. Marketler YTL konusunda eğitimli. Müşteriden aldıkları YTL'leri mutlaka kontrol ediyorlar.Bazı müşteriler de YTL'yi 'sahte para' sanıyor.Karıştırma korkusu yaşayanlar, "Önümde bir yıl var" diyerek TL kullanmayı tercih ediyor.TL verip üstünü YTL alanlar, tereddüt yaşıyor. Kasiyerler, en çok kuruşlar ile 50 ve 100 YTL'lerde sorun çıktığını belirtiyor. "Para üstünü YTL olarak verdiğimizde, ısrarla TL istiyorlar. Özellikle yaşlılar sorun çıkarıyor" diyorlar.Kredi kartı kullanımının azaldığı belirtiliyor. Satış sorumluları bunu, tüketicinin, 'karttan yanlış miktar çekilir' korkusuna bağlıyor.En büyük sorun ise bankamatiklerden para yatırılırken ortaya çıkıyor. Küsuratlı para yatırırken zorluk çekiliyor ve banka görevlilerinden yardım isteniyor. 

H l habersiz olanlar var Tansaş Beşiktaş yetkilileri Hiçbir problem yok. Bütün işlemlerimizi YTL ile yapıyoruz. Biraz şaşırdılar ama ciddi bir sorun yok. 
Arkın Gazete Bayii - Sabahattin Sönmez YTL'ye geçildiğini hiç bilmeyen ve dalga geçenler bile var. Zaten çok az YTL geldi şimdiye kadar elime. H l TL ile çalışıyorum. 
Üsküdar İskelesi gişe memuru Bizim elimize yeni para gelmediği için hiç etkilenmedik. 
Dışbank Beşiktaş Şubesi - Selçuk Kazancı Yeni kuruşların karıştırılması normal. Ama bu aksaklığa yol açmadı çünkü sistem çalışıyor. Küçük küçük sorunlar yaşanması oldukça normal. 
Bağcılar Profilo Bayii Aralıktan itibaren yazar kasalarını değiştirenler, kendilerine verdiğimiz kullanma talimatını okumadıklarından sorun olduğunu söyleyip yeniden uzun sıralar oluşturuyorlar. 

Döviz büfelerinde farklı fiyat Döviz büfeleri, genellikle YTL'ye uyumlu fiyat açıkladı. Bazıları eski sistemde olduğu gibi 'milyonlu' fiyat verdi. Doların YTL karşılığı, bazı döviz büfelerinin panolarında '1,3440' şeklinde, bazılarında ise '1,344' olarak gösterildi. 
Savaş Döviz yetkilileri, "20 YTL'leri 20 milyon liraların arasına koyduk. Onlar arasında bir fark olmadığından sorun yaşanmıyor. Fakat 50 ile 100 YTL'ler konusunda endişeliyiz" dediler. 
Kapalıçarşı esnafı, döviz ve altın fiyatlarında YTL'ye uyum sağlamaya çalışıyor. 'Ayaklı borsada' da YTL'ye geçiş konusunda bir sıkıntı olmadığını ifade edildi. 
Türkiye Sermaye Piyasası Aracı Kuruluşları Birliği TSPAKB Başkanı Müslüm Demirbilek, Borsa'nın da YTL'ye geçişte sorun yaşamadığını belirtti. 

Kasaları kapıp servise koştular YTL'li ilk iş gününde yazarkasa teknik servislerinde yoğunluk yaşandı. Kasalarını YTL'ye ayarlamakta zorlanan esnaf, ilk müşterilerin gelmesinin ardından, teknik servis çağırdı. 
Hatta birçoğu kasaları alarak teknik servislere gittiler. 


</TEXT>
</DOC>
