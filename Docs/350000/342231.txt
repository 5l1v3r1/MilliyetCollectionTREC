<DOC>
<DOCNO> 342231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sonsiy18.html </URL>
<DATE> 2005/05/13/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Şahin Cumhurbaşkanı'nın önerisini anlayışla değerlendiriyorum 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, Avrupa İnsan Hakları Mahkemesi’nin AİHM verdiği kararın "usulden bozma" olduğunu bildirdi. 
     Çeşitli etkinlik ve incelemelere katılmak üzere İzmir’e gelen Bakan Şahin, bir gazetecinin sorusu üzerine, terör örgütü elebaşı Abdullah Öcalan ile ilgili AİHM’in verdiği kararın "büyütülmemesi gerektiğini" belirtti. Bakan Şahin, şöyle dedi 
     "Bunu fazla büyütmenin alemi yok. Usulden bir bozmadır. 
     Sanıyorum, Avrupa İnsan Hakları Sözleşmesi’nin 3 maddesinin ihlal edildiği gerekçesiyle bu karar verilmiştir. Tabii bu karar, Avrupa Parlamentosu’nun ilgili kuruluşunlarında değerlendirilecektir. Sonuç itibariyle biz bunu hem hükümet olarak, hem devletin ilgili kurullarında değerlendiriririz. Benim bireysel olarak birşey söylemem mümkün değil. Sayın Cumhurbaşkanımızın hukukçu kimliğiyle söylemiş olduğu öneriyi, kuşkusuz ben de anlayışla değerlendiriyorum. Bir hukukçu olmam dolayısıyla, o düşüncenin, AB bağlamında ve sözleşmeye imza koymuş bir ülke olarak doğru olduğunu düşünüyorum." 
     
</TEXT>
</DOC>
