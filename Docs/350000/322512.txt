<DOC>
<DOCNO> 322512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/soneko13.html </URL>
<DATE> 2005/03/10/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
4 kişilik ailenin yoksulluk sınırı 1769.82 YTL'ye yükseldi 
</HEADLINE>
<TEXT>

     Türkiye Kamu-Sen'e göre, geçen ay 1 kişinin yoksulluk sınırı 849.96 YTL'ye, 4 kişilik ailenin yoksulluk sınırı ise 1769.82 YTL'ye yükseldi. 
     Türkiye Kamu-Sen'in araştırmasına göre, Ocak 2005'te 848.40 YTL olan çalışan bir kişinin yoksulluk sınırı, geçen ay yaklaşık yüzde 0.18 oranında artarak, 848.96 TYL'ye yükseldi. 
     Araştırmada, Ocak 2005'te 1768.23 YTL olan 4 kişilik ailenin yoksulluk sınırı ise yine geçen ay yüzde 0.09 artarak, 1769.82 YTL olarak gerçekleşti. 
     Türkiye'de 4 kişilik ailenin ortalama gıda ve barınma harcamaları toplamı, Ocak 2005'te 650.06 YTL iken 2005 yılı Şubat ayında 649.82 YTL'ye geriledi. 
     4 kişilik bir ailenin, sağlık kuruluşlarının belirlediği gibi sağlıklı bir biçimde beslenebilmesi için gerekli harcamanın Şubat 2005 verilerine göre günlük 13.654 YTL olduğu belirlendi. 
     Araştırmada, şunlar kaydedildi 
     ''Toplam tüketim harcamaları içinde gıda harcamalarının payı yüzde 23.14 ve ailenin aylık gıda harcaması toplamı ise 409.62 YTL oldu. Şubat 2005 itibariyle ortalama 718.28 YTL ücret alan bir memurun ailesi için yaptığı gıda harcaması, maaşının yüzde 57.03'ünü oluşturuyor. Konut gideri ise DİE verilerine göre Şubat 2005 ortalama maaşının yüzde 33.44'üne denk geliyor. 
     Buna göre bir memur, ortalama maaşının yüzde 90.47'sini yalnızca gıda ve barınma harcamalarına ayırmak zorunda kalıyor. Diğer ihtiyaçları için ise maaşının yüzde 9.'ü ile yetiniyor. Ortalama ücretle geçinen bir memur ailesinin ulaşım, sağlık, eğitim, haberleşme, giyim gibi diğer zorunlu ihtiyaçlarını karşılaması için Ocak 2005 maaşından yalnızca 68.452 YTL kaldı.'' 
     
</TEXT>
</DOC>
