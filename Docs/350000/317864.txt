<DOC>
<DOCNO> 317864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sondun63.html </URL>
<DATE> 2005/02/23/ </DATE>
<TIME> 20.33 </TIME>
<AUTHOR>  </AUTHOR>
<HEADLINE>
Almanya'da islam dersine izin verilmeyen mahkeme kararı iptal edildi 
</HEADLINE>
<TEXT>

     Almanya'nın Leipzig kentinde bulunan Federal İdare Mahkemesi, Kuzey Ren Vestfalya eyaletinde İslam dersine izin verilmesi gerekmediği yönünde daha önce karar alan Münster Yüksek İdare Mahkemesi'nin kararını iptal etti. 
     Federal İdare Mahkemesi, kararını yeteri kadar gerekçelendirmediği sebebi ile Münster Yüksek İdare Mahkemesi'nin davaya yeniden bakmasını kararlaştırdı. 
     Almanya Müslümanlar Merkez Konseyi ve Almanya İslam Konseyi, Kuzey Ren Vestfalya eyaletinde kendilerine okullarda İslam dersi izni verilmediği gerekçesi ile Münster Yüksek İdare Mahkemesi'ne başvuruda bulunmuş, mahkeme ise din derslerine izin verilmesinin mecburi olmadığı gerekçesi ile başvuruyu reddetmişti. 
     
</TEXT>
</DOC>
