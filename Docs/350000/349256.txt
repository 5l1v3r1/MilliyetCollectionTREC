<DOC>
<DOCNO> 349256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/yasam/yas02.html </URL>
<DATE> 2005/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
32 peruklu dolandırıcı tutuklandı 
</HEADLINE>
<TEXT>


BURAK BİLGE İstanbul 

Özel boyalı bir ilaçla sahte paraları gerçek yaptıklarını söyleyerek dolandırıcılık yapan ve 32 farklı peruk kullanarak kılık değiştiren Güney Afrikalı Faitlat Güneş gözaltına alındı. 
Çantacı Murat Taş'ın 12800 dolar dolandırıldığını söyleyerek şik yetçi olması üzerine harekete geçen polis, Güneş'i, suç ortağı Richard Osamudia ile yakaladı. Zanlılar tutuklandı. 

'24 saat açma' dediler 
Taş ifadesinde, "Güneş'in işyerine gelip benimle çanta işinde ortak olmak istediğini söyledi. Ortaklık için vereceği paradan bir miktar gösterdi. Ona inandım. Ayrıca sahte parayı özel bir ilaca batırarak gerçek para yaptığını anlattı. İspatlaması için Hilton Oteli'nde buluştuk. Yanında Richard da vardı. Sahte dedikleri, aslında gerçek olan 100 doları ilaca batırdılar ve bankadan bozdurabileceğimi söylediler. Ben de güvenip ortaklığı kabul ettim" dedi. 
Daha sonra Güneş'in 'ilaç bitti' diyerek 30 bin dolar istediğini söyleyen Taş, "12 bin 800 dolar götürdüm. Paramı kendi paralarıyla karıştırdılar. Bana 'İlaç bitti, son yaptığımız paradan biraz al' dediler. Gazete k ğıdına sardıkları ıslak paradan aldım. '24 saat gazeteden çıkartma' dediler. Paketi açınca k ğıtlarla karşılaştım" diye konuştu. 




</TEXT>
</DOC>
