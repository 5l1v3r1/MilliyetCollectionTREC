<DOC>
<DOCNO> 317648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sontur32.html </URL>
<DATE> 2005/02/22/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Kanser hastası anne, kızını 15 yerinden bıçaklayarak öldürdü 
</HEADLINE>
<TEXT>

     Adana'da 10 yıldır kanser tedavisi gören bir anne, evli ve bir çocuk sahibi kızını, vücudunun çeşitli yerlerinden 15 kez bıçaklayarak öldürdü. 
     Alınan bilgiye göre, 10 yıl önce kanser teşhisi konan ve Tekel Sigara Fabrikası'ndan malulen emekli olan Serpil U. 42 , evli ve bir çocuk annesi kızı Verda Bulut'un 24 Belediye Evleri Mahallesi 128 Sokak 7 numaradaki evine geldi. Henüz belirlenemeyen bir nedenle anne kızın arasında tartışma çıktı. Serpil U, mutfaktan aldığı bıçakla kızı Verda Bulut'u, evin salonunda, vücudunun çeşitli yerlerinden 15 kez bıçakladı. Daha sonra polisi arayan anne, olay yerine gelen güvenlik güçlerine teslim oldu. 
     Olayın duyulması üzerine eve gelen kendisi de Tekel Sigara Fabrikası'ndan emekli baba Ahmet U, kızı ve eşi arasında herhangi bir sorun olmadığını, ancak eşinin kanser hastası olduğunu öğrendikten sonra bir süre ailece psikolojik destek aldıklarını bildirdi. 
     Verda Bulut'un ilkokul birinci sınıfa giden Duygu adında bir kızı olduğunu kaydeden baba Ahmet U, eşinin torunu ve kızını çok sevdiğini söyledi. 
     Eşinin ölüm haberini alarak olay yerine gelen İsmail Bulut ile yakınları ve komşularının, büyük üzüntü içinde oldukları gözlendi. 
     Bu arada yetkililer, gözaltına alınan Serpil U'nun, polisteki ilk ifadesinde, kızının başka erkeklerle ilişkisini olduğunu iddia ettiği, cinayeti, namusunu temizlemek için işlediğini söylediği öğrenildi. 
     
</TEXT>
</DOC>
