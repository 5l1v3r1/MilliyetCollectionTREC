<DOC>
<DOCNO> 304212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/magazin/amag.html </URL>
<DATE> 2005/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da zenci laz 
</HEADLINE>
<TEXT>


Hep Türkler, 'zenci' müziği 'rap'i kendilerine göre yorumlayacak değil ya... Bu kez tersi oldu. Bir 'zenci', Karadeniz türkülerini seslendirdi... 

ALİ'CE Ali Eyüboğlu 

38 yaşındaki Barbadoslu Michael Mponda, Türkiye'de 'Laz X' ismiyle bir albüm hazırladı. Bir yıldır eşi ve oğluyla İstanbul'da yaşayan Mponda, ummadığı bir anda kendini ilginç bir projenin içinde buldu. Trabzonlu müzik yapımcısı Aydın Keyf, Michael'ı nasıl 'Laz X' yaptığını şöyle anlattı 

Sırada İranlı var 
"Bir klipte arka planda dans edecek zenciler lazımdı. Gelen ekipte Michael da vardı. Çok sempatik geldi. Müzisyen olduğunu öğrenince 'Gel sana Karadeniz şarkıları okutalım' dedim. İçinde 8 İngilizce parça, iki de Karadeniz türküsü olan bir albüm yaptık." Keyf, "Türkiye'de Karadeniz müziği o kadar saptırılmış ki Karadeniz türkülerini okutmak için Güney Amerika'dan zenci transfer ettim" diyerek, yakında bir İranlıya da Karadeniz türkülerinden oluşan albüm yapacağını söyledi. 

Tirabizonluymuş 
Mponda, yapımcısının kendisine biçtiği rolü de, okuduğu Karadeniz türküleri kadar başarıyla ezberledi. İşte Mponda'nın söyledikleri n Nerelisiniz Tirabizon n Neresinden Merkezden n Eşiniz nereli Rizeli n Adı ne Fadime.. 


</TEXT>
</DOC>
