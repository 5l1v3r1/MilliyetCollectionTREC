<DOC>
<DOCNO> 346121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sontur10.html </URL>
<DATE> 2005/05/26/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Sağanak yağmur, hafta sonunda da hız kesmiyor 
</HEADLINE>
<TEXT>

     Milliyet İNTERNET 

Geçtiğimiz hafta olduğu gibi bu hafta sonu da pikniğe veya tatile gideceklere kötü haber, bütün bölgeler yağış altında. Hafta boyunca devam eden sağanak yağışlar hafta sonu da bütün bölgeleri etkileyecek. İstanbul yarın ve pazar günü sağanak yağışlı. Ankara, Adana ve Erzurum önümüzdeki üç günü yağışlı geçirecek. İzmir yarın ve cumartesi, Antalya pazar günü yağış altında. 
     Hava sıcaklığı güney kesimlerde biraz artarken diğer yerlerde önemli bir değişiklik olmayacak. 
     YARIN Batı Karadeniz'in kıyısı, Batı Akdeniz ve Göller yöresi parçalı bulutlu, diğer bölgelerimizin tamamı sağanak yağışlı. Yağışlar İstanbul çevresinde hafif, Batı ve Orta Karadeniz'in iç kesimleri ile İç Ege'ye kadar olan bölümde şiddetli olacak... 
     CUMARTESİ günü Batı Akdeniz, Doğu Marmara, Batı Karadeniz'in kıyısı, Güneydoğu Anadolu ve Doğu Anadolu'nun güneyi parçalı bulutlu, diğer bölgelerimizde sağanak yağış devam ediyor. Yağışlar özellikle Bolu-Kastamonu hattında etkili... 
     
      PAZAR günü ise Kıyı Ege, Batı ve Orta Karadeniz'in kıyısında yağış yok, tüm Türkiye sağanak yağış alıyor. Hava sıcaklıkları İstanbul'da 24, Ankara'da 22, İzmir, Antalya ve Adana'da 27, Erzurum'da 18 derece olacak. 
     

     
</TEXT>
</DOC>
