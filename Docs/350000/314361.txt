<DOC>
<DOCNO> 314361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sondun04.html </URL>
<DATE> 2005/02/11/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
İsrail Maliye Bakanı Netanyahu saldırıya uğradı 
</HEADLINE>
<TEXT>

     İsrail Maliye Bakanı Binyamin Netanyahu, bir düğün töreni sırasında aşırı sağcı bir grubun saldırısına uğradı. 
     İsrail radyolarının haberine göre, dün gece Tel Aviv yakınlarında düğüne katılan Netanyahu'ya, Gazze'den çekilme planına karşı çıkan bir grup aşırı sağcı genç sözlü ve fiziksel saldırıda bulundu. Netanyahu'ya ''nesneler'' fırlatıldığı ve zırhlı aracının lastiklerinin patlatıldığı kaydedildi. 
     İsrail'in eski başbakanı Netanyahu'nun 55 saldırıda yaralanmadığı ve korumaları tarafından hemen olay yerinden uzaklaştırıldığı belirtildi. 
     Netanyahu, Başbakan Ariel Şaron'un bu yılın sonunda Batı Şeria'daki 4 Yahudi yerleşkesinden ve Gazze Şeridi'ndeki bütün yerleşkelerden çekilme planına parlamentoda destek vermişti. 
     Bu hafta başında Eğitim Bakanı Limor Livnat'a da benzer saldırı yapılmıştı. 
     
</TEXT>
</DOC>
