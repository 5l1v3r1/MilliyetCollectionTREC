<DOC>
<DOCNO> 346724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sonspo14.html </URL>
<DATE> 2005/05/28/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Basketbolda Beşiktaş ve Ülkerspor'a para cezası... 
</HEADLINE>
<TEXT>

     Basketbol Federasyonu Disiplin Kurulu, Beşiktaş ile Ülkerspor kulüplerine para cezası verdi. 
     Akın Süel başkanlığında toplanan Kurul, Türkiye Basketbol Ligi play-off yarı final serisinde birbirlerine rakip olan her iki takımı, taraftarlarının taşkınlıkları nedeniyle cezalandırdı. 
     Yapılan açıklamaya göre, Ülkerspor Kulübü’ne 21 Mayıs’taki maçta seyircilerinin kural ve teamüllere aykırı davranışları nedeniyle 750 YTL, Beşiktaş Kulübü’ne ise 19 ve 21 Mayıs’taki maçlarda seyircilerinin kural ve teamüllere aykırı davranışları, yapılan küfürlü tezahüratlar, sahaya yabancı madde atılması ve genel anons sisteminin seyircileri kışkırtmak ve yönlendirmek amacı ile kullanılması sebebiyle olmak üzere toplam 7 bin 500 YTL para cezası verildi. 
     
</TEXT>
</DOC>
