<DOC>
<DOCNO> 304465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sontur43.html </URL>
<DATE> 2005/01/07/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Tinerciler, 13 yaşındaki çocuğa tecavüz edip boğazını kesti 
</HEADLINE>
<TEXT>

     Gaziantep'te, 13 yaşındaki çocuğa tecavüz ettikten sonra boğazını bıçakla keserek öldüren 3 arkadaşı yakalanarak gözaltına alındı. 
     Bir ihbarı değerlendiren Jandarma Asayiş Şube Müdürlüğü ekipleri, Beydilli Mahallesi'nde yaptıkları istihbarat çalışması sonucunda, bali ve tiner bağımlısı oldukları belirlenen Ş.G. 18 , S.C. 17 , A.K'yi 17 yakalayıp gözaltına aldı. 
     Gözaltına alınanlardan Ş.G, yapılan sorgulamasında, S.C, A.K. ve arkadaşları olan Ayhan Demirel ile bali kullandıktan sonra, dağlık alana gidip, Demirel'i cinsel ilişkiye girdikten sonra, yanlarında bulundurdukları ''kelebek'' olarak tabir edilen bıçakla boğazını kesip öldürdüklerini itiraf etti. 
     Bu arada, S.C. ile A.K. de yapılan sorgulamalarında suçlarını itiraf ettiler. 
     Yetkililer, olayla ilgili soruşturmanın sürdürüldüğünü, yakalanan 3 kişinin, daha önceden hırsızlık suçundan sabıkalarının bulunduğunu bildirdiler. 
     Karataş semtinde bulunan Nohutluk mevkiindeki dağlık alanda, 1 Ocak'ta, vatandaşların jandarmaya ihbarı üzerine Ayhan Demirel'in cesedi bulunmuştu. 
     
     ZANLI 3 GENÇ TUTUKLANDI 

     Gaziantep'te, 13 yaşındaki çocuğu, tecavüz ettikten sonra boğazını bıçakla keserek öldürdükleri ileri sürülen 3 arkadaşı tutuklandı. 
     Ayhan Demirel'e tecavüz edip, bıçakla boğazını keserek öldürdükten sonra jandarma ekipleri tarafından yakalanarak gözaltına alınan Ş.G., S.C. ile A.K.'ya, olay yerinde tatbikat yaptırıldı. 
     Zanlılar, ilk ifadelerinin ardından, çıkarıldıkları nöbetçi mahkemece tutuklanarak cezaevine gönderildi. 
     
</TEXT>
</DOC>
