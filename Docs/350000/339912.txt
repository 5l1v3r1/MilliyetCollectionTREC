<DOC>
<DOCNO> 339912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sonspo22.html </URL>
<DATE> 2005/05/05/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Rıza Çalımbay, en büyük hedefini açıkladı... 
</HEADLINE>
<TEXT>

     Beşiktaş Teknik Direktörü Rıza Çalımbay, Avrupa Koleji’nde düzenlenen panele katıldı. 
     Öğrencilerin büyük ilgisiyle karşılaşan Rıza Çalımbay, soruları yanıtladı. 
     Çalımbay, takımın durumu ve hedefleriyle ilgili bir soru üzerine, "Ben ilk geldiğimde de söyledim, bu kadroya çok güveniyorum. Kimse güvenimi boşa çıkarmadı. Önümüzdeki sezon şampiyonluğa oynayacağız. 
     Bizim en büyük hedefimiz Avrupa’da final oynamak. Beşiktaşımızın yıllardır özlemini çektiği bu başarıyı da yakalayacağız" dedi. 
     Kendisine yöneltilen "Kolejde okumak ister miydiniz " sorusuna, "İmkanım olsa okumak isterdim ve doktor olmak isterdim" diye cevap veren Çalımbay, başka takımlardayken Beşiktaş ile oynadığında neler hissettiği sorusunu ise şöyle yanıtladı 
     "Diğer takımlarda Beşiktaş’a karşı oynadığım zaman çok duygulanıyordum. Özellikle İnönü Stadı’na çıktığım zaman heyecanlanıyordum." 
     
</TEXT>
</DOC>
