<DOC>
<DOCNO> 301692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sontur28.html </URL>
<DATE> 2004/12/28/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Çaldıkları çikolataları yerken yakalandılar .. 
</HEADLINE>
<TEXT>

     Eskişehir'de bir ilköğretim okulunun kantininden 400 milyon lira değerinde çikolata ve içecek çaldıkları iddia edilen 3 çocuk, çikolataları yerken yakalandı. 
     Alınan bilgiye göre, Emek Mahallesi'nde bulunan Hava İkmal İlköğretim Okulu'nun camını kırıp kantine giren 3 çocuğun çok sayıda yiyecek ve içecekle kaçtığı yönünde ihbar alan emniyet güçleri, harekete geçti. 
     Bu sırada okula gelen hizmetliler de kantinden çok sayıda, çikolata, gofret ve içeceğin çalındığını fark edip olayı polise bildirdi. 
     Polisin okul çevresinde yaptığı arama ve kontrollerde Emek Mahallesi'nde bir evin girişinde yanlarında bulunan çok sayıda çikolata ve gofretlerden bir kısmını yiyen N.T. 12 , A.K. 14 ve H.O'yu 15 yakaladı. 
     İl Emniyet Müdürlüğü Çocuk Şubesi ekipleri, 400 milyon lira değerinde ''çikolata, gofret, meyve suyu ve kola'' gibi çok sayıda yiyecek ve içecek çaldıkları iddiasıyla 3 çocuğu Cumhuriyet savcısının nezaretinde gözaltına aldı. 
     Olayla ilgili soruşturma sürdürülüyor. 
     
</TEXT>
</DOC>
