<DOC>
<DOCNO> 335444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/yazar/pulur.html </URL>
<DATE> 2005/04/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bayrak ve Rıza'nın babası... 
</HEADLINE>
<TEXT>


HER söylentiye kanıp, sopayı kapıp sokağa döküleceksek, başımıza düşünemeyeceğimiz kadar büyük felaketler gelebilir. 
Trabzon'da TAYAD üyeleri bildiri dağıtıyorlar. Nedir istedikleri "Cezaevlerindeki koşulların düzeltilmesi"... 
Bunun bayrak yırtmayla ilgisi ne 
Sonra Sakarya'da yine bayrak kışkırtması... 
Şimdi de Gönen'de... 
Bu sefer "bayrak" değil, "Gönenlilere küfrettiler" söylentisi... 
Trabzon'da kim bayrak yırtmış, Gönen'de kim Gönenlilere küfretmiş... 
Belli değil 
Belli olsa bile, bunun cezası yasalarda yazılı. Her sopayı kapan sokağa dökülürse, bunun sonu nereye varır .. 

BUGÜN çok kişi "6-7 Eylül Olayları"nı bilmez... 
"Selanik'te Atatürk'ün evine bomba koydular" söylentisini bir akşam gazetesi manşet yapınca, kışkırtıcılar halkı sokağa döktüler, çapulcular talana başladı, İstanbul birbirine girdi, azınlıklara olmadık şeyler yapıldı, kiliselere bile saldırıldı... 
Sonra anlaşıldı ki bombayı atanla, bu haberi manşet yapan gazetenin sorumluları aynı tertibin içinde... 
Olan Türkiye'ye oldu 
O rezilliğin faturasını h l ödetiyorlar. 
Bilinçaltında yatan "aldatılmışlık" duygusunu, söylentilerle sömürmek isteyenlere karşı uyanık olmalıyız... 

HER milletin, önem verdiği kutsal değerleri vardır. 
Türk milleti için "bayrak" çok önemlidir, değerlidir, elbette bayrağına sahip çıkacaktır. 
Buna kimse laf edemez. 
Bayrağa sahip çıkarken, onu korurken, birtakım kışkırtıcılara kanıp, öfkeyi "linç etmeye" kadar götürmek çok tehlikeli oyuna alet olmaktır. 

TELEVİZYONA çıkıp "İngilizler bayraklarını don yapıyor" demeye verilecek cevap vardır 
"Orası İngiltere, burası Türkiye " 
"Onlar İngiliz, bizler Türk'üz." 
Ya da çatlak sesli müezzinlerin okuduğu ezandan rahatsız olmak başka şeydir, ezan için "Gürültü kirliliği demek" ayrı şeydir. 

BELKİ başka ülkelerde bizimki kadar "bayrak" şiiri yoktur. 
Bizim antolojiler "bayrak şiirleri"yle doludur. 
Nedense "bayrak şiiri" denilince akla, ya Mehmet Akif gelir ya Arif Nihat Asya, ya da Mithat Cemal Kuntay... 
Oysa Tevfik Fikret'in oğluna yazdığı bir şiir vardır ki 
"Ey şanlı vatan bayrağı, bir gün seni, oğlum 
Bir mevkib-i ziheybet-i hürriyet önünde 
Çekmiş görebilsem... O pürhande ölürken 
Etmezsem eğer mevtini takdis ile secde 
Dünyada en alçak baba ben olurdum. 
Oğlum onu gönlünce yaşat, ölme fakat sen." 

TEVFİK Fikret oğluna diyor ki "Seni şanlı vatan bayrağını, bir gün heybetli hürriyet alayının önünde çekmiş görebilirsem, mutlu ölmüş olsan bile, senin ölünü kutsamazsam, önünde secde etmezsem dünyada en alçak baba ben olurum." 
Böyle diyor ama oğluna da vasiyet ediyor 
"Oğlum onu gönlünce yaşat, ölme fakat sen." 
Bayrağa saygıyı esirgemeyelim, bayrağa sahip çıkalım, ama ona yapılanlara gösterdiğimiz tepkiyi, memleketi soyanlara da gösterelim. 
Gösterebiliyor muyuz 

BEŞİKTAŞ'ın Teknik Direktörü Rıza Çalımbay'ın babasının "kapıcı" olduğunu yazanlara, bütün kamuoyunun gösterdiği tepki, Türkiye'de ortak değerlerin h l yaşadığını gösterdi. 
Türk halkı, bu kadar saldırıya rağmen h l ortak değerlerine sahip... 
Ne mutlu bize... 



</TEXT>
</DOC>
