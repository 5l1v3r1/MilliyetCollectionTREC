<DOC>
<DOCNO> 338686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/son/sonspo13.html </URL>
<DATE> 2005/05/01/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Konyaspor 2 - B.B. Ankaraspor 3 maç bitti 
</HEADLINE>
<TEXT>

     Türkiye Birinci Süper Futbol Ligi'nde Konyaspor-Büyükşehir Belediyesi Ankaraspor maçı konuk takımın 3-2 üstünlüğü ile sona erdi. 
     2. dakikada ofsayt düşüncesiyle topa müdahale etmeyen Konyaspor savunmasının hatasını iyi değerlendiren Jaba, kaleciyle karşı karşıya kaldığı pozisyonda topu ağlarla buluşturdu 1-0. 
     7. dakikada orta alandan getirdiği topla ceza alanına giren Muhammed Hanifi, topu uygun pozisyondaki Altan'a çıkardı. Altan, meşin yuvarlağı filelere göndererek, takımını beraberliğe taşıyan golü attı 1-1. 
     14. dakikada Erhan'ın ceza alanı içinde topa elle müdahale etmesi sonucu kazanılan penaltıda, topun arkasına Wederson geçti. Bu oyuncunun vuruşunda, kaleci Özden topu kornere gönderdi. 
     24. dakikada, kazanılan serbest vuruşta topun arkasına Wederson geçti. Konyaspor kalesini yaklaşık 20 metre karşısındaki noktada Wederson'un vuruşunda üst direkten dönen topu Ramazan tamamlayarak, takımını öne geçiren golü attı 2-1. 
     42. dakikada Altan'ın düşürülmesi sonucu kazanılan serbest vuruşu Baliç kullandı. Kaleyi yaklaşık 30 metre uzaktan gören noktadan Baliç'in harika vuruşunda, top üst köşeden ağlarla buluştu 2-2 
     Maçın ilk yarısı 2-2'lik eşitlikle tamamlandı. 
     
     İKİNC YARI 

     Her iki takımın da ilk yarıya oranla daha az pozisyon bulduğu maçın ikinci yarısında, rakibine oranla daha üstün oynayan Ankaraspor, Konya'dan 3 puanla ayrılmayı başardı. 
     58. dakikada, sol çaprazdan ceza alanına giren Tita'nın verdiği pasta topla buluşan Erman'ın vuruşunda meşin yuvarlak ağlarla buluştu. 2-3 
     73. dakikada, Konyaspor kalesini sağ çaprazdan gören noktada kazanılan serbest vuruşta topun arkasına geçen Wederson'un şık vuruşunda, defans oyuncularına çarpan meşin yuvarlak az farkla kornere çıktı. 
     80. dakikada, Baliç'in ceza alanına havadan gönderdiği topa yükselen Tayfun'un kafa vuruşunda meşin yuvarlak üst ağlarda kaldı. 
     90. dakikada bir pozisyonda Kaleci Jevriç ile çarpışarak sakatlanan Şenol ambulansla hastaneye kaldırıldı. 
     Kalan dakikalarda başka gol olmayınca Büyükşehir Belediyesi Ankaraspor-Konyaspor maçı konuk takımın 3-2 üstünlüğüyle tamamlandı. 
     
</TEXT>
</DOC>
