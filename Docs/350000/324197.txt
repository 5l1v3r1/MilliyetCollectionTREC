<DOC>
<DOCNO> 324197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sonyas25.html </URL>
<DATE> 2005/03/16/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Clive Owen, en güçlü Bond adayı... 
</HEADLINE>
<TEXT>

     Almanya'da internet üzerinden yapılan bir oylamada, İngiliz aktör Clive Owen, yeni James Bond rolü için açık farkla birinci oldu. 
     Sanal kitabevi Amazon ve film bilgi bankası IMDb.com tarafından yapılan oylamada, ''Kral Arthur'' filmindeki Antoine Fuqua rolüyle ünlenen Clive Owen, oyların yüzde 32'sini alarak, yurttaşı eski Bond Pierce Brossan ve ''Van Helsing'' filminde vampir avcısı rolünü canlandıran Avustralyalı Hugh Jackman'ın önünde yer aldı. 
     George Clooney, Orlando Bloom, Hugh Grant ve Matt Damon gibi yıldızlarsa James Bond hayranlarının gözünde yer bulamadı. 
     Yeni James Bond filminin ocak ayında başlanması planlanan çekimi, yapımcı ve Bond karakterini canlandıracak oyuncu bulunamaması nedeniyle ertelenmişti. 
     
</TEXT>
</DOC>
