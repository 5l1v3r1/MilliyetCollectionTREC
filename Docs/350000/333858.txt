<DOC>
<DOCNO> 333858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/guncel/axgun02.html </URL>
<DATE> 2005/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Söz düellosu 
</HEADLINE>
<TEXT>


Yılmaz Emniyetteki bilgi hasisliği, Türkbank'ta yapmamız gereken tasarrufu engellemiştir. İstihbarat Daire Başkanı Uzun Alaattin Çakıcı'yla ilgili notları istenilen yerlere gönderdik 

GÖKÇER TAHİNCİOĞLU, SALİHA ÇOLAK Ankara 

Eski Başbakan Mesut Yılmaz'ın Türkbank ihalesinde, "Emniyet, elinde Alaattin Çakıcı - Korkmaz Yiğit görüşmesine ilişkin kaset bulunmasına rağmen bana hukuki belge vermedi" diyerek suçladığı dönemin Emniyet Genel Müdürü Necati Bilican, "Duyumlar aldık. Ancak, ihaleyi iptal ettirebilecek bir belge bulamadık" dedi. 
Yılmaz ve eski Devlet Bakanı Güneş Taner'in, Türkbank ihalesine fesat karıştırdıkları iddiasıyla Yüce Divan'da yargılanmalarına devam edildi. 

Polisler tanıklık yaptı 
Yılmaz'ın suçladığı dönemin emniyet yetkilileri, dünkü duruşmada tanıklık yaptı. Soru işaretlerinin giderilemediği ifadelerde, şunlar belirtildi 
Eski Emniyet Genel Müdürü Necati Bilican İhale gününe 4 Ağustos 1998 kadar Çakıcı'nın müdahale edeceği duyumuna ilişkin belge bulamadık. Sadece Hayyam Garipoğlu'nu tehdit ettiği bilgisini Başbakanlık'a ihale günü gönderdik. Çakıcı - Yiğit görüşmesini dönemin CHP Milletvekili Fikri Sağlar açıklayınca, 'Biz belge bulamıyoruz, bu kaset ne ' dedim. Eski İstanbul Emniyet Müdürü Hasan Özdemir Elimizde istihbari 3 yazı vardı. Bunlar, ihalenin Çakıcı'nın müdahalesi üzerine Yiğit'e verileceği ile ilgiliydi. O dönemde Çakıcı, Erol Evcil, Sedat Peker, Ayvaz Korkmaz'ın çalımından geçilmiyordu. Emniyet Genel Müdür Yardımcısı Emin Aslan Ben ihalenin 4 Ağustos'ta yapıldığını biliyorum ama, ne zaman bittiğini bilmiyordum. Bu nedenle 4'ünden sonra istihbari bilgiyi gönderdim. 
Dönemin İstanbul Emniyet Müdür Yardımcısı Niyazi Palabıyık da, kasedin, dönemin CHP Mersin Milletvekili Fikri Sağlar'ın açıklamasının ardından, 13 Ekim 1998'de savcılığa gönderilmesi konusunda "Peyderpey gönderiyorduk. Uzun'dan şifahi talimat aldıktan sonra gönderdim" diye konuştu. 
Çakıcı'ya kırmızı pasaportu MİT'ten birisinin verdiğini öne süren Palabıyık, Sağlar'ın açıkladığı kasetle kendi kayıtlarının örtüşmediğini de belirtti. Palabıyık, istihbari bilgileri Daire Başkanı'na gönderdiğini ve kimsenin konuşma dökümlerini istemediğini de söyledi. 

Köstebek iması 
İstihbarat Daire Başkanı Sabri Uzun ise, Çakıcı'yı yakalamak için bazı bilgileri gizli tuttuklarını, ancak notları istenilen yerlere gönderdiklerini kaydederek, şöyle konuştu "İstanbul Emniyeti'nin kaydettiği görüşmelerle, Sağlar'ın açıkladığı kaset birebir örtüştü. Bu nedenle emniyetten sızdırıldığını düşünüyorum. Bana zinhar böyle bir kaset gelmez." 
Bunun üzerine Yılmaz, Uzun'un TBMM Soruşturma Komisyonu'na, 3 Ağustos 1998 Pazar günü bilgi notu gönderdiğini söylediğini anımsattı. İhaleden bir gün önce olan 3 Ağustos'un pazartesiye geldiğini ve Yüksek Askeri Ş ra çalışmaları yaptığı gün boyunca bilgi notu almadığını söyleyen Yılmaz, "Emniyetteki bilgi hasisliği, yapmamız gereken tasarrufu engellemiştir" dedi. Yüce Divan, ifadelerin ardından duruşmayı 17 Mayıs'a erteledi. 

'50 milyon dolar dağıtıldı' 

Güneş Taner'in avukatı Ömer Lütfi Avşar, İstihbarat Daire Başkanı Sabri Uzun'un komisyona, bazı uçak yolculuklarına ilişkin listeyle fotoğraf verdiğini belirtti. Komisyonda, fotoğrafta kimliği belirlenemeyen kişi için, "Çakıcı mı, Çatlı mı " yorumları yapıldığını anımsatan Avşar, müvekkilinin zan altında bırakıldığını kaydetti. Fotoğraftaki kişilerin şirketlerine devlet bankasından 50 milyon dolar dağıtıldığını duyduğunu söyleyen Uzun ise şöyle konuştu "Uçak yolculuklarını araştırdım. Yolculukları aşk ve para boyutuyla ilişkilidir. Aşk ilişkilerinin boyutu, kirli ilişkilerin boyutuyla paralellik gösteriyor." Yolculuklara katılan işadamlarının 
Mehmet Emin Karamehmet, Ali İhsan Karaca, Dinç Bilgin, Kenan Sönmez, Şükrü Karahisaroğlu, Zeki Ünal, Ersin Pamuksüzer, Yalçın Sünnetçioğlu, Kerem Gürkan Donat olduğu komisyon kayıtlarına geçmişti. 


</TEXT>
</DOC>
