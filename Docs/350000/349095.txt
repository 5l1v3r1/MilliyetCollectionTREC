<DOC>
<DOCNO> 349095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/son/sondun15.html </URL>
<DATE> 2005/06/05/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
İlk sonuçlar... İsviçrelilerin yüzde 52'si Schengen'e 'evet' dedi 
</HEADLINE>
<TEXT>

     Schengen-Dublin anlaşmalarıyla sınırları ortadan kaldıran Avrupa'ya katılıp katılmama konusunda karar vermek için bugün sandık başına giden İsviçrelilerin yüzde 52'sinin anlaşmalara ''evet'' dediği bildirildi. 
     SRG televizyonunun yayımladığı sandık çıkışı anketlerine göre, halkın yüzde 52'si, havaalanları hariç, sınırlarda insanların sistematik şekilde kontrolden geçirilmesine son verilmesini öngören anlaşmaları onayladı. 
     Anketler, halkın yüzde 60'ının, eşcinsel çiftlere daha fazla hak tanınmasını desteklediğini de gösterdi. 
     Schengen anlaşması, havaalanları hariç, sınırlarda insanların sistematik şekilde kontrolden geçirilmesine son veriyor. Schengen vizesi, Avrupalı olmayan turistlere Marsilya'dan Neuchatel'e kadar özgürce seyahat etme imkanı tanıyor. 
     Dublin anlaşmasında da üye ülkelerden herhangi birinin sınır dışı ettiği mültecinin başka bir ülkeden iltica talebinde bulunamaması öngörülüyor. Bu, İsviçre'deki iltica taleplerini yüzde 20 azaltacak. 
     
</TEXT>
</DOC>
