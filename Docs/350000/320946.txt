<DOC>
<DOCNO> 320946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/yasam/axyas01.html </URL>
<DATE> 2005/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Vicdansızlar 
</HEADLINE>
<TEXT>


Fransa'da 66 kişi, bir kısmı öz çocukları olmak üzere 6 aylıktan 14 yaşına kadar çok sayıda çocuğa tecavüz etmek veya ettirmek suçlamasıyla yargılanıyor... 

DIŞ HABERLER SERVİSİ 

Fransa'nın batısındaki Angers kentinde, sübyancılıkla suçlanan 66 kişinin yargılanmasına başlandı. Sanıklar, bazıları kendi çocukları olmak üzere, 6 aylıktan 14 yaşına kadar çok sayıda çocuğa tecavüz etmek veya maddi çıkar karşılığında başkalarının tecavüz etmesine yardımcı olmakla suçlanıyor. 

Duruşmada çocuklar yok 
Mahkeme heyeti, önceki günkü ilk duruşmada iddia makamını dinledi. Mahkemeye gelmeyen şik yetçi çocukların ifadeleri video kayıtlarından izlendi. Çocukların olumsuz etkilenmemesi için mahkemede özel psikoloji uzmanları görev yapıyor. Angers kentindeki adliyede özel olarak seçilen bir mahkeme salonunda yapılan duruşmaların 4 ay sürmesi bekleniyor. 

Bazı sanıklar taciz kurbanı 
Kendi çocuklarına da tecavüz ettikleri ve orta sınıf ailelerden geldikleri belirtilen sanıklardan bazılarının, çocukluk dönemlerinde cinsel tacize uğradıkları kaydedildi. Fransa'yı sarsan skandal, Kasım 2000'de 16 yaşındaki bir genç kızın, annesinin erkek arkadaşı ve abisi tarafından tecavüze uğradığını polise ihbar etmesi üzerine ortaya çıkmıştı. 


</TEXT>
</DOC>
