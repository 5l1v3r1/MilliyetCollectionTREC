<DOC>
<DOCNO> 302036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/ekonomi/eko07.html </URL>
<DATE> 2004/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kepçe kulak düzeltmenin fiyatı 600 - 880 YTL 
</HEADLINE>
<TEXT>



Türk Tabipleri Birliği, 1 Ocak 2005'ten geçerli olmak üzere özel muayene, tetkik ve tedavi ücretlerine ortalama yüzde 10 zam yaptı. Özel muayene ücreti, katsayısı düşük illerde 30 YTL, katsayısı yüksek illerde ise 44 YTL'nin altında olamayacak. Yeni tarifeye göre, asgari muayene ücreti en düşük Niğde en yüksek Antalya, Ankara, Bursa, İstanbul ve Kütahya'da uygulanacak. Asgari özel muayene ücreti illere göre 30 YTL ile 44 YTL arasında uygulanacak. Sezaryenle doğumda asgari 675 YTL - 990 YTL normal doğumda 750 YTL - 1.100 YTL kürtajda 900 YTL - 1.132 YTL ücret alınacak. Tüp bebek, 2 bin 250 YTL - 3 bin 300 YTL'ye yapılacak. 
Sünnet için katsayısı düşük illerde asgari 300 YTL, katsayısı yüksek illerde 440 YTL ödenecek. Kepçe kulak düzeltme ile meme büyütme asgari 600 - 880 YTL arasında yapılacak. Kaş kaldırmada ücreti 450 - 660 YTL, saç ekimi 1.875 - 2 bin 750 YTL arasında olacak. Psikiyatrik muayene asgari 30 - 44 YTL arasında değişiyor. 



</TEXT>
</DOC>
