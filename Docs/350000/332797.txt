<DOC>
<DOCNO> 332797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/siyaset/siy04.html </URL>
<DATE> 2005/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
9 belediyeye özel PKK teftişi 
</HEADLINE>
<TEXT>


TOLGA ŞARDAN Ankara 


Doğu ve Güneydoğu'daki DEHAP'lı 9 belediye hakkında özel teftiş başlatan İçişleri Bakanlığı, "ihalelerden PKK'ya pay gittiği, bazı örgüt üyelerinin belediyelerde çalıştırıldığı" iddialarını incelemeye aldı. Özellikle askeri çevrelerden gelen bilgileri değerlendiren İçişleri Bakanı Abdülkadir Aksu'nun onayı doğrultusunda, ikişer Mülkiye başmüfettişinden oluşan 9 grup, Doğu ve Güneydoğu'ya gitti. Diyarbakır Büyükşehir, Doğubeyazıt, Kızıltepe, Hakk ri Merkez, Cizre ve bazı alt kademe belediyelerindeki teftişin uzun sürmesi bekleniyor. Müfettişler, Kızıltepe Belediye Başkanı Cihan Sincar ile Doğubeyazıt Belediye Başkanı Mukaddes Kubilay'ın işlemlerini de inceleyecek. Özellikle son dönemdeki ihaleler tek tek inceleme altına alınacak. 



</TEXT>
</DOC>
