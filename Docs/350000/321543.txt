<DOC>
<DOCNO> 321543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sonspo14.html </URL>
<DATE> 2005/03/07/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Mehmet Okur 14 sayı attı, Jazz, Spurs'a yenildi... 
</HEADLINE>
<TEXT>

     ABD Profesyonel Basketbol Ligi'ne NBA 9 maçla devam edildi. 
     Batı Konferansı Kuzeybatı Grubu'nda son sırada bulunan Utah Jazz, deplasmanda San Antonio Spurs'a 101-94 yenildi. 
     Jazz'da Mehmet Okur, yedekler arasından katıldığı ve 30 dakika forma giydiği karşılaşmada 14 sayı, 7 ribaunt ve 2 asistlik performans sergiledi. 
     Okur, 2 sayılık atışlarda 10'da 6, serbest atışlarda ise 2'de 2 isabet yakalarken, 1 kez denediği 3 sayılık atışta başarılı olamadı. 
     Jazz'da 5 oyuncu çift haneli rakamlara ulaşırken, Keith McLeod'un 18, Raja Bell'in 17 ve Andrei Kirilenko'nun 16 sayısı galibiyet için yetmedi. 
     Ligin en çok maç kazanan takımı San Antonio Spurs'ta Arjantinli Emmanuel Ginobili 31 sayı, 8 ribaunt ve 7 asistle takımının en skoreri oldu. 
     Tim Duncan'ın sakatlanarak terk ettiği mücadelede Bruce Bowen 18, Fransız yıldız Tony Parker ise 14 sayıyla karşılaşmayı tamamladı ve takımlarının 46. galibiyetine katkı sağladı. 
     
     PHOENIX, SUPERSONICS'I 110-99 YENDİ 

     Batı Konferansı'nın şampiyonluk adayı takımları arasında yer alan Phoenix Suns, deplasmanda Seattle Supersonics'i 110-99 yenmeyi başardı. 
     Pasifik Grubu'nun Lideri Suns, Supersonics karşısında aldığı galibiyetle ligde en fazla galibiyet alan ikinci takım oldu. 
     Suns'ta Joe Johnson, 30 sayıyla takımının en skoreri olurken, Amare Stoudemire rakip potaya gönderdiği 22 sayıyla galibiyeti getiren oyunculardandı. 
     İbrahim Kutluay'ın eski takımı Seattle Supersonics'te ise 27 sayıyla oynayan Ray Allen ve 26 sayıyla maçı tamamlayan Rashard Lewis takımlarının yenilgisini engelleyemediler. 
     
     Ligde diğer maçlarda alınan sonuçlar şöyle 

     Houston Rockets-Dallas Mavericks 90-69. 
     Sacramento Kings-Detroit Pistons 100-85. 
     Minnesota Timberwolves-Boston Celtics 99-97. 
     Toronto Raptıors-New Orleans Hornets 95-84. 
     New York Knicks-Golden State Warriors 115-99. 
     Miami Heat-102 Cleveland Cavaliers 102-82. 
     Los Angeles Lakers-Indiana Pacers 103-94. 
     
</TEXT>
</DOC>
