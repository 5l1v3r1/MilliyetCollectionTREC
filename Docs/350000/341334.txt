<DOC>
<DOCNO> 341334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sontur34.html </URL>
<DATE> 2005/05/10/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Mantar toplamaya çıkıp kayboldan Bozdoğan toprağa verildi... 
</HEADLINE>
<TEXT>

     Kayseri’nin Develi İlçesi’nde mantar toplamak isterken yolunu kaybeden ve 4 gün sonra Adana’nın Feke İlçesi’nde ölü olarak bulunan Hasan Hüseyin Bozdoğan’ın cenazesi toprağa verildi. 
     Adana Adli Tıp Kurumu’ndaki otopsinin ardından Develi’nin Avlağı Köyü’ne getirilen Bozdoğan’ın cenazesi, kılınan namazın ardından aile mezarlığına defnedildi. 
     Cenaze törenine, ailesi, arkadaşları, Develi Kaymakamı Şükrü Yıldırım, İlçe Garnizon Komutanı Yüzbaşı İlhan Uzunoğlu ve Develi Belediye Başkanı Recep Özkan katıldı. 
     Kayseri’nin Develi İlçesi’nde, mantar toplamak isterken yollarını kaybeden amca çocukları Mikail Bozdoğan 4 gün sonra Adana’nın Feke İlçesi’nde sağ, Hasan Hüseyin Bozdoğan ise ölü olarak bulunmuştu. 
     
</TEXT>
</DOC>
