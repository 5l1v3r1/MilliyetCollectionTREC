<DOC>
<DOCNO> 332733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonyas03.html </URL>
<DATE> 2005/04/12/ </DATE>
<TIME> 02.19 </TIME>
<AUTHOR>  </AUTHOR>
<HEADLINE>
Vizontele platosu harebeye dönüştü 
</HEADLINE>
<TEXT>

     Osman BEKLEYEN-Feyat ERDEMİR DHA 

      VAN'ın Gevaş İlçesi'nde Vizontele' ile Vizontele Tuuba' filmlerinin çekimleri için büyük paralar harcanarak Beşiktaş Kültür Merkezi tarafından kurulan plato, kaderine terk edildikten sonra harabeye dönüştü. Tiyatro ve sinema sanatçısı Yılmaz Erdoğan'ın 5 yıllığına kiraladığı ve 1 ay boyunca 85 işçinin çalışarak yaptığı 14 ev, 22 dükkan, açık hava sineması, benzin istasyonu ve otobüs terminali kaderine terkedilince bakımsızlıktan geriye sadece yıkık duvarlar ve kırık biriketler kaldı. Bu durum karşısında üzüntülerini dile getiren Gevaşlılar, Vizontele kasabasının ilçe açısından büyük öneme sahip olduğunu ancak, bunun değerini hiç kimsenin bilmediğini söyledi. 
     Gösterime girdiği süre içinde gişe rekorları kıran Vizontele' ve Vizontele Tuuba' filmlerinin Gevaş İlçesi'ndeki film platosunun yerinde yeller esiyor. Gevaş İlçesi'nin tanıtımında büyük rol oynayan Vizotele' filminin çekildiği plotoya Gevaşlılar sahip çıkamadı. Korumasız kalan platonun yapılarının çatıları rüzg ardan uçunca vatandaşlar tarafından da yağmalandı. Büyük paralar para harcanarak Beşiktaş Kültür Merkezi tarafından yaptırılan plato filmin çevrilmesinin üzerinden henüz 2 yıl geçmesine rağmen tanınmayacak hale geldi. Duvarları yıkılan biriketleri kırılan ve çatıları çalınan plato ölü şehir' görünümünü aldı. 
     Film yapım şirketinin belediyeden platoyu koruma isteğine rağmen bu evlerin içindeki elektrik kabloları, camlar, kapı pencereler dahi sökülüp götürüldü. Platonun etrafına dikilen ağaçları bile bazı kişilerin yakacak olarak kesip götürmesine Gevaşlılar tepki gösterdi. Yapılanların kabul edilemez olduğunu söyleyen Hayrettin Yıldız, "Geçen yıla kadar en azından iskeleti duruyordu. Ama şimdi gördüğümüz manzara bizi üzüyor. Bu böyle olmamalıydı. Burayı görmek için Türkiye'nin çeşitli illerinden gelen yerli turistler vardı. Burası sayesinde ilçemiz Türkiye'de meşhur oldu. Bu platoya sahip çıkmalıydık'' dedi. 
     
</TEXT>
</DOC>
