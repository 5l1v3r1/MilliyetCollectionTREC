<DOC>
<DOCNO> 310425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/siyaset/siy03.html </URL>
<DATE> 2005/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'den İran uyarısı 
</HEADLINE>
<TEXT>


İsrail Savunma Bakan Yardımcısı Ankara'ya, "Tüm Avrupa, İran'ın füze tehdidi altında" mesajı iletti 

BARKIN ŞIK, UTKU ÇAKIRÖZER Ankara 


İsrail, Türkiye'ye "İran'ın füze tehdidinin durdurulması" gerektiği mesajını iletti. İsrail Savunma Bakan Yardımcısı Amos Yaron, Milli Savunma Bakanlığı, Genelkurmay Başkanlığı ve MGK Genel Sekreterliği'nde iki gündür devam eden görüşmelerinde İran'ın nükleer silah ürettiği iddialarını gündeme getirdi. Yaron, görüştüğü Türk yetkililere, "2000 kilometre menzilli füze üretiyorlar. Sadece İsrail değil, Türkiye dahil tüm Avrupa tehdit altında. İran mutlaka durdurulmalı" değerlendirmesini iletti. 

Barışçıl girişime destek 
Türk tarafı da, AB'nin üç önemli ülkesi Fransa, Almanya ve İngiltere'nin İran'la tüm uranyum zenginleştirme faaliyetlerini durdurmasını içeren anlaşmalarını anımsatarak, "Biz sorunun barışçıl çözümü yönündeki AB'nin girişimini destekliyoruz" karşılığını verdi. Suriye konusunda da endişeleri olduğunu belirten Yaron, "Terör örgütlerine h l destek veriyorlar. Sizin aracılığınızla ilettikleri barış görüşmelerine başlama önerilerini de samimi bulmuyoruz" dedi. 


</TEXT>
</DOC>
