<DOC>
<DOCNO> 345247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/spor/spo20.html </URL>
<DATE> 2005/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir sezon daha bitti 
</HEADLINE>
<TEXT>


YAKAN TOP Nilay YILMAZ 


Zalİm Yorumcu Can Dark 

Ve nihayet Türkiye Hiper Ligi'nde bitime bir hafta kala şampiyon ve düşen iki takım belli oldu. Gideceği ya da kalacağı konusunda aylardır papatya falları açılan Christoph kardeşim, Agresif Hagi Efendi'nin de yadsınamaz katkılarıyla Fenerbahçe'yi şampiyon yaptı. 
Farkında mısınız bilmiyorum ama bu seneki şampiyonluk kutlamalarında, hatta küme düşme üzüntülerinde bile bir eksiklik var sanki. Seyirci sayılarındaki düşüş, şike-teşvik iddialarındaki yüksek enflasyon oranı, kulüp başkanlarının kayıkçı kavgaları, galiba futbolseverleri biraz bıktırdı. Barcelona'nın, Chelsea'nin coşkulu kutlamalarıyla bizdeki kutlamaları biraz karşılaştıralım isterseniz. Şampiyon olan takımın isminden bağımsız olarak, bu toprakların çorak liginde daha iyisini veya fazlasını beklemek safdillik olmaz mı biraz Memleketin pek çok futbol allamesinin pembe masallarına inanmış gibi yapmak ya da çoğu zaman pek mutlu etmeyen gerçeklerle yüzleşmek. Birincisinin rahatlatıcı kolaylığını ikinci şıkka tercih edenler azalmaya başladığında, galiba sadece futbolda değil, hayatın tüm alanlarında bir şeyler değişmeye başlayacak. 
Kartvizitindeki yaldızlara bakarak Del Bosque k busunu getiren Beşiktaş, UEFA'ya gidişine sevindi. Futbolcuyken alkışlanan sinirliliği, hocalığında kusur olan Agresif Hoca Efendi'yle Şampiyonlar Ligi'ni dahi muhtemelen kaybetti Galatasaray, istikrarsız futboluyla ve hemen her önemli maçı kaybederek ikinci olmasıyla sevinçli Trabzonspor. İşte bu ligin kısa özeti. Biraz yavan sanki bu lig. 
İYİ HAFTALAR. 

Tanrı, futbolun havadan oynanmasını isteseydi, kalelerin yukarı yapılabilmesine imkan verirdi. 
Brian Clough 


Haberiniz var mı 

West Ham ve Millwall takımları bir yüzyılda başladıkları maçı diğer bir yüzyılda bitirebildiler. Çünkü 23 Aralık 1899 tarihinde oynanan ilk maç, inen sis yüzünden 70. dakikada iptal edildi. Geri kalan 20 dakikanın ise, bir sonraki fikstürde yer alan tarihte, yani 28 Nisan 1900 yılında oynanmasına karar verildi. 



Bi de bizi AB'ye almıyorlar 
Bizde demokratik bir yönetim var. Başkan ne derse o olur. 
Mahmut Uslu 

En büyük başkan 
Galatasaray Kulübü, benim sayemde tişört sattı, para kazandı. 
Aziz Yıldırım 

Ne jest ama 
Fenerbahçe'ye veda eden Hooijdonk maçın bitimine 3 dakika kala oyunda. Daum'un Hooijdonk'a jesti. 
Ercan Taner - Lig TV 

Köpektir 
Takdirle uslanmayanın hakkı.... 
Şansal Büyüka - Maraton, Lig TV 

Alan razı, 
satan razı 
Biz Fenerbahçe'yi şampiyon yaptık, Fenerbahçe bizi 2. yaptı. 
Şenol Güneş 

Bu gece 365 gün 
Şen günler yaşama gecesi bu gece. 
Ziya Şengül - Telegol, Star 

Senin malın, benim malım 
Fenerbahçe'nin oyuncusuna kötü diyemezsiniz. Benim malım. 
Aziz Yıldırım 

Provokatörlüktür 
Bu probokatörlük değil de nedir 
Gökmen Özdenak-Telegol, Star 






Foto-jenerik 
Serena Williams. 
Mutluluktan havalara uçmak bu olsa gerek... 





</TEXT>
</DOC>
