<DOC>
<DOCNO> 306886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/spor/aspo.html </URL>
<DATE> 2005/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan çok özlemiş 1-0 
</HEADLINE>
<TEXT>


Cim-Bom, Almanya'da oynanan hazırlık maçında Schalke 04'ü Necati'nin şık golüyle yıktı, eski günlerini aratmayan Galatasaray, Avrupa hasretini biraz olsun dindirdi 


BU sezon Avrupa kupalarından uzak kalan Galatasaray, deplasmanda Schalke'yi 1-0 yenerek alkış aldı. Eski günlerini aratmayan Sarı-Kırmızılı takım, tam kadro sahaya çıkan rakibi önünde oyuna hızla başladı. 11'de Hakan Şükür'ün kaleye giden topuna Ayhan dokununca hakem ofsayt verdi. 13. dakikada Hakan Şükür'ün düzelttiği topu Necati şık bir röveşata ile filelere yolladı 1-0. Schalke'de gurbetçi Hamit Altıntop ile kaleci Volkan da forma giydi. 

Maçın karnesi 
HAKEMLER Rainer Werthmann, Walter Werthmann, Mario Schleicher 
SCHALKE 04 Rost 5 Volkan Dk.46 6 -Hamit Altıntop 6 Delura Dk.63 5 , Waldoch 5 Hoogdalem Dk.73 4 , Rodriguez 6 , Pander 5 Lemotte Dk.46 5 -Asamoah 6 , Poulsen 5 Vermant Dk.46 5 , Kobiashvili 6 Kamphuis Dk.63 4 , Ebbe Sand 5 Baumjohann Dk.46 4 -Ailton 4 Hesse Dk.73 5 , Hanke 6 Hoogland Dk.63 5 
GALATASARAY Mondragon 7 Aykut Dk.46 6 -Tomas 7 Petre Dk.59 6 , Cihan 5 Uğur Dk.46 5 , Song 7 Bülent Dk.46 6 , Hakan Ünsal 6 Orhan Dk.46 5 -Hasan Şaş 5 Sabri Dk.71 5 , Conceiçao 6 Volkan Dk.46 5 , Ergün 5 Arda Dk.80 , Ayhan 6 Mülayim Dk.73 5 -Hakan Şükür 6 Özgürcan Dk.80 , Necati 7 Cafercan Dk.59 6 
GOL Necati Dk.13 
SARI KART Petre G.Saray 

'Güzel bir şovdu' 

GALATASARAY Teknik Direktörü Georghe Hagi, 1-0 kazandıkları FC Schalke 04 maçı sonrasında, "Seyirci bizi yalnız bırakmadı. Teşekkür ederiz" dedi. Rumen teknik adam "Güzel bir hazırlık maçı oynadık. Lige kadar iyi bir seviyeye gelmeliyiz. Çok güzel bir şovdu. Hazırlık sürecini iyi bir sonuçla bitirdik" diye konuştu. 

Levante'ye ret 

GALATASARAY'IN Brezilyalı oyuncusu Conceiçao'ya İspanya 1. Lig takımlarından Levante'nin talip olduğu açıklandı. İspanyol yöneticilerin, yıldız futbolcunun menajeri aracılığıyla Sarı-Kırmızılılar'a teklif yaptığı öğrenildi. Ancak Hagi, Conceiçao'dan memnun olduğunu belirtip, teklifin geri çevrilmesini istedi. 


</TEXT>
</DOC>
