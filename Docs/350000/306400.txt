<DOC>
<DOCNO> 306400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sondun27.html </URL>
<DATE> 2005/01/14/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
ABD, ''seks bombası'' geliştirmeyi planlamış... 
</HEADLINE>
<TEXT>

     Amerikan Savunma Bakanlığı'nın Pentagon , düşman askerlerinin moral ve disiplinini bozmayı amaçlayan birçok öldürücü olmayan kimyasal silah geliştirmeyi düşündüğü ortaya çıktı. 
     Kısa bir süre önce açıklanan gizli belgelere göre, bunların içinde en garip olanı, düşman askerlerinin cinsel açıdan birbirlerini dayanılmaz görmelerini sağlayacak bir ''afrodizyak'' kimyasal silah geliştirme planı. 
     Amerikan basınında yer alan haberlerde, bu silahın askerler arasındaki eşcinsel davranışların yayılmasını sağlayarak, tiksinti yaratmak ve karşı tarafın moralini bozmanın hedeflendiği belirtildi. 
     Bir başka öneride de, düşman askerlerinin mevzilerini kızgın eşek arısı sürüleri ve tehlikeli sıçanlar için çekici hale getirecek bir kimyasal silah üretilmesi gündeme geldi. 
     Öldürücü olmayan kimyasal silah önerilerinden birisinin de, sivil halkın arasına karışmaya çalışan gerillaların tanınmasını sağlamak için ''korkunç bir ağız kokusuna'' neden olacak bir kimyasal geliştirmek olduğu belirtildi. 
     Bir başka önerinin de, düşman askerlerinin ciltlerini güneş ışığına karşı dayanılmaz derecede hassas hale getirmek olduğu kaydedildi. 
     1994 yılında Ohio eyaletindeki Dayton'da bulunan Amerikan Hava Kuvvetleri Wright Laboratuvarı'nın önerilerinden düşmanı ''boğacak ve rahatsız edecek'' birisinin geliştirilmesine başlandığı, ancak sonradan ertelendiği ve projenin akıbetinin belirsiz olduğu bildirildi. 

     
</TEXT>
</DOC>
