<DOC>
<DOCNO> 346984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/son/sontur18.html </URL>
<DATE> 2005/05/29/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Yılanın soktuğu terörist öldü... 
</HEADLINE>
<TEXT>

     Terör örgütü PKK’nın Tunceli lojistik sorumlusu olduğu belirtilen bir teröristin, yılan sokması sonucu öldüğü bildirildi. 
     Tunceli Valisi Mustafa Erkal, merkeze bağlı Çıralı Köyü kırsalında Zeynel ve Fırat kod adlarını kullanan Sami Çomak adlı teröristin yılan sokması sonucu öldüğü yönünde bilgi aldıklarını söyledi. 
     Erkal, Kandil Dağı bölgesinde özel güç eğitimi alarak 2002’de Tunceli kırsalına geldiği belirtilen ve ilk yardım, patlayıcı madde yapımı ve kullanımı konusunda eğitildiği ifade edilen Çomak’ın cesedine henüz ulaşılamadığını, bölgede terör örgütüne yönelik operasyonların devam ettiğini kaydetti. 
     Bingöl’ün Karlıova İlçesi’ne bağlı Kaynarpınar Köyü nüfusuna kayıtlı Sami Çomak’ın 31 çeşitli tarihlerde birçok terör saldırısına katıldığı kaydedildi. 
     
</TEXT>
</DOC>
