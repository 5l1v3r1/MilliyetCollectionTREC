<DOC>
<DOCNO> 310047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sonyas01.html </URL>
<DATE> 2005/01/27/ </DATE>
<TIME> 02.01 </TIME>
<AUTHOR>  </AUTHOR>
<HEADLINE>
'Ay Festivali' için milyonlarca insan yollarda 
</HEADLINE>
<TEXT>

     PEKİN DHA 

      ÇİN'de 8 Şubat'ta başlayacak Çin Yılbaşısı' için 1 milyar 974 milyon 600 bin insanın yolculuk yapacağı öne sürüldü. 
     Çin Yılbaşısı' ya da diğer adlarıyla, Ay Festivali' ya da Bahar Bayramı' sırasında toplam 1 milyar 974 milyon 600 bin insanın yolculuk yapacağı ve bu sayının geçen yıla oranla yüzde 3.4 daha fazla olacağı ileri sürüldü. Yılbaşı için yolculuk yapan Çinlilerin sayımının dün başlatıldığı ve sayımın 40 gün devam edeceği belirtildi. Yapılan hesaplamalarda, yılbaşı için evlerine gidecek Çinlilerden demiryollarını kullanacakların sayısının 145 milyon, karayolunu kullanacakların sayısının 1 milyar 790 milyon, denizyollarını kullanacakların sayısının 27 milyon, hava yollarını kullanacakların sayısının ise 12 milyon 600 bin olacağı öne sürüldü. Ancak, günler öncesinden yolculuk yapmaya başlayan bazı öğrencilerin, bu sayımın dışında kaldıkları belirtildi. 
     Öte yandan, Çin ulaşım birimleri, olası insan akınına karşı her türlü önlemi aldıklarını açıkladı. 
     
     FESTİVALİN İLK GECESİ AİLELER BİR ARADA 
     Çinliler, Ay Festivali'nin özellikle ilk gecesini aileleriyle birlikte kutlamak istediği için yollara düşüyorlar. Aylar öncesinden plan yapan Çinliler, nerede olurlarsa olsunlar, o gece ailelerinin evlerinde toplanmaya çalışıyor ve haftalar öncesinden yolculuk yapmaya başlıyorlar. 
     
</TEXT>
</DOC>
