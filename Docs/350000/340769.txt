<DOC>
<DOCNO> 340769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/guncel/gun02.html </URL>
<DATE> 2005/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevinde 3 kişi kaldı 
</HEADLINE>
<TEXT>


17 Ağustos depreminden 6 yıl sonra, 10 ay - 5 yıl arası hapse mahk m 3 kişi cezaevinde 

ANKARA Milliyet 

Adalet Bakanı Cemil Çiçek, 17 Ağustos 1999'da 15 bin kişinin ölümü, on binlerce kişinin de yaralanmasıyla sonuçlanan Marmara Depremi'nin ardından açılan 2 bin 435 kamu davasında 6 bin 286 kişinin yargılandığını, 10 ay ile 5 yıl arası ağır hapis cezasıyla mahk m olan 3 kişinin de cezaevinde olduğunu bildirdi. 
CHP Yalova Milletvekili Muharrem İnce'nin depremde yıkılan konutlar nedeniyle yargılananlarla ilgili soru önergesini yanıtlayan Çiçek, depremin ardından Yalova'da 128, Düzce'de 712, Sakarya'da 440, Kocaeli'nde bin 153, Bursa'da 2 olmak üzere 2 bin 435 dava açıldığını kaydetti. Çiçek, Bolu ve Bilecik'te herhangi bir soruşturma yapılmadığını bildirdi. 

315 mahk miyet 
Çiçek, depremle ilgili açılan 2 bin 435 davada Yalova'da 286, Düzce'de bin 202, Sakarya'da bin 157, Kocaeli'nde 3 bin 632, Bursa'da 9 olmak üzere toplam 6 bin 286 kişinin yargılandığını belirtti. Görülen davalar sonucunda Düzce'de 288 kişi, Sakarya'da 13, Kocaeli'nde 14 olmak üzere 315 kişi hakkında mahk miyet kararı verildiğini ifade eden Çiçek, "Söz konusu davalar sonucunda mahk m olanlardan üçünün halen ceza infaz kurumlarında bulunduğunu" bildirdi. 


</TEXT>
</DOC>
