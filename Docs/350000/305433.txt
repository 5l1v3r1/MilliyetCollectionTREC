<DOC>
<DOCNO> 305433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/soneko31.html </URL>
<DATE> 2005/01/11/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Gima, kurban taleplerini internetten alıyor... 
</HEADLINE>
<TEXT>

     Gima'nın, müşterilerinin kurban taleplerini mağazalardan, telefonla ya da internetten alarak, hijyenik şekilde keserek, müşterilerine teslim edeceği bildirildi. 
     Gima'dan yapılan açıklamaya göre, kurban kesmek isteyenlere, ekonomik ve hijyenik şartlarda sağlıklı kurbanlıklar almalarını sağlanacak. Kurban etleri özel ambalaj içerisinde mağazalardan doğrudan müşterilere veya adreslere teslim edilecek. 
     Kesimden sonraki karkas ağırlığı 20-22 kilogram arasında olan kurbanlıklar, 295 YTL'den 295 milyon TL satışa sunulacak. Müşterilerin talepleri, kurban bayramı öncesinde, 10-19 Ocak tarihleri arasında alınacak ve kredi kartıyla veya nakit olarak ödeme yapılabilecek. 
     Müşterilerine kurbanlıklarını taksitli ödeme imkanı da sağlayan Gima, kesimleri, anlaşmalı kuruluşların modern ve hijyenik tesislerinde, dini kurallara uygun olarak yapılacağını, kesim sırasında din görevlisi, veteriner hekim ve noter hazır bulundurulacağını bildirdi. 
     Sipariş sahipleri, Gima mağazalarındaki görevlilere, ''Alo Gima'' yetkilisine ve ''Sen-al Market''te ise sipariş esnasında vekalet verebilecek. Kesimler, Kurban Bayramı'nın birinci günü yapılacak ve etler bayramın ikinci günü, 7 parçaya ayrılmış şekilde ve özel bir koliyle paketlenmiş olarak teslim edilecek. 
     Gima'nın kurban kesim ve satış hizmeti 27 merkezdeki Gima ve Endi mağazaları aracılığıyla İstanbul, Ankara, İzmir, Trabzon, Balıkesir, Diyarbakır, Malatya, Hatay, Rize, Kırıkkale, Gaziantep, Aksaray, Van, Sivas, Kayseri, Çanakkale, Kocaeli, Adapazarı, Düzce, Zonguldak, Antalya, Aydın, Bursa, Muğla, Karabük, Mersin, Manisa mağazalarında gerçekleştirilecek. 
     Canlı kurban almak isteyenler de, Trabzon, Bandırma, Malatya, Diyarbakır, Antakya, Rize, Kırıkkale, Gaziantep, İskenderun, Aksaray, Van, Sivas, Kayseri mağazalarından, kurban satış alanlarına yönlendirilerek seçim yapmaları sağlanacak. 
     Ayrıca İstanbul, Ankara, Antalya ve Bodrum'da bulunan ''Sen-al Market'', www.gima.com.tr ve http www.gima.com.tr. internet adresi ile Alo Gima'dan 444 10 00 telefondan da sipariş veren Gima müşterilerinin kurban etleri adreslerine kadar götürülecek. Kurbanların derileri ise Türk Hava Kurumu'na THK bağışlanacak. 
     
     TAKSİT İMKANI 

     Kurban kesmek isteyen Gima müşterileri Cardfinans kredi kartı ile 6, HSBC kredi kartı ile 4 taksit ile kurbanlık alabilecek. 
     Gima'dan yapılan açıklamaya göre, mağaza, kurban etlerini özel ambalaj içerisinde mağazalarından doğrudan müşterilerine veya adreslerine teslim edecek. 
     Kesimden sonraki karkas ağırlığı 20-22 kilogram arasında olan kurbanlıklar, 295 YTL'den satışa sunulacak. 19 Ocak tarihine kadar alınacak kurban talepleri için kredi kartıyla veya nakit olarak ödeme yapılabilecek. 
     Taksitli ödeme imkanına da sahip olan Gima müşterileri, Cardfinans kredi kartı ile 6 taksitte, HSBC kredi kartı ile 4 taksitte ödeme yapabilecekler. 
     Kesimler kurban bayramının birinci günü gerçekleştirilecek. Kesim sırasında dini görevli, veteriner hekim ve noter hazır bulunacak. Kurban etleri, Bayramın ikinci günü, 7 parçaya ayrılmış şekilde ve özel bir koli ile paketlenmiş olarak teslim edilecek. Gima'nın, kurban kesim ve satış hizmeti 27 merkezdeki Gima ve Endi mağazaları aracılığıyla gerçekleştirilecek. 
     
     TANSAŞ'TA BONUS CARD İLE 6 TAKSİT 

     Tansaş da 8-23 Ocak tarihleri arasında müşterilerine kurbanlık alışverişlerinde Bonus Card ile 6 taksit imkanı sunuyor. 
     Kurban kesim hizmeti de sunan Tansaş, İzmir İstanbul ve Ankara'da Tansaş Entegre Et Tesisi ile 8 farklı Tansaş mağazasında kurban kesimi gerçekleştirecek. 
     
</TEXT>
</DOC>
