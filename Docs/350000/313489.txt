<DOC>
<DOCNO> 313489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sonsiy07.html </URL>
<DATE> 2005/02/08/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Memurlara ek bir derece veren yasa yürürlükte 
</HEADLINE>
<TEXT>

     Memurlara ek bir derece verilmesine ilişkin yasa Resmi Gazete'de yayımlanarak yürürlüğe girdi. 
     Resmi Gazete'de yayımlanan "Memurlar ve Diğer Kamu Görevlilerine Bir Derece Verilmesi Hakkında Kanunu"a göre, 16 Ekim 1991 tarihinden sonra göreve başlayan memurlar bulundukları derece ve kademeden bir defaya mahsus olmak üzere öğrenim durumlarına bakılmaksızın ve kadro şartı aranmaksızın bir üst derecenin aynı kademesine terfi ettirilecek ve alt derecede bulunan kademede geçirilen süre üst derecedeki kademede geçmiş sayılacak. Yasa, aylıksız izinde bulunanları da kapsayacak. Bu yasadan emekli olanlar, malullük, vazife malüllüğü ile dul ve yetim aylığı alanlar da yararlanacaklar. 
     Düzenlemeden yaklaşık 1 milyon memur yararlanacak. 
     15 Ocak 2005'ten itibaren geçerli olacak derece artışı 
     memurların bulundukları kademeye göre maaşlarına çeşitli oranlarda yansıyacak. 
     
</TEXT>
</DOC>
