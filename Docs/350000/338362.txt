<DOC>
<DOCNO> 338362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/yasam/yas06.html </URL>
<DATE> 2005/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kenter'den Demirel'e 'aşk mektubu' 
</HEADLINE>
<TEXT>


SAMSUN DHA 

Samsun Ondokuz Mayıs Üniversitesi'nde düzenlenen söyleşiye katılan tiyatro sanatçısı Yıldız Kenter, 1971'de dönemin Başbakanı Süleyman Demirel'e aşk mektubu yazdığını söyledi. Tiyatrosunu çok zor şartlar altında kurduğunu anlatan Kenter, haciz gelince Demirel'den yardım istediğini söyledi. 
Kenter, yazdığı mektubu ise şöyle anlattı "Demirel'in bir telefonuyla haciz kalktı. Daha sonra bir gazetede Demirel'in 'Bana hiç aşk mektubu yazmadılar' diye haberini okudum. Ben de Samsun'da turnedeyken, 'Bu bir aşk mektubudur. Kimin eline geçiyorsa, inşallah size verirler' diye başlayan bir mektup yazdım. Yardımı için de teşekkür ederek, 'Yüreğimde ettiğiniz yer ömrümün sonuna kadar orada kalacak. Sizi seviyorum' dedim. Kendisi de mektubu alınca bana telefon açarak, 'Yaşasın' dedi. Böyle bir aşk mektubuydu işte." 



</TEXT>
</DOC>
