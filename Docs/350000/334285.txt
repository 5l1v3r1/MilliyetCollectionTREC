<DOC>
<DOCNO> 334285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/son/sontur13.html </URL>
<DATE> 2005/04/17/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
İzmir'de 22 kilo eroin ele geçirildi... 
</HEADLINE>
<TEXT>

     İzmir'in Aliağa İlçesi'nde düzenlenen operasyonda, Gana uyruklu denizci 22 kilo eroinle yakalandı. 
     Alınan bilgiye göre, Aliağa Jandarma ve Sahil Güvenlik Komutanlığı ekipleri, Nemrut limanlar bölgesine yanaşan Kamaros bandıralı ''Legend-2'' adlı gemide eroin bulunduğu ihbarı üzerine, limanda önlem aldı. 
     Gemiden ayrılan Gana uyruklu mürettebat Anthony Ames M'yi 32 takip eden jandarma ekibi, zanlının, Kozbeyli Köyü girişinde, İzmir'den gelen ve henüz kimliği belirlenemeyen bir kişiyle buluştuğunu belirledi. 
     Limana dönen Anthony Ames M, gemiye binmek üzereyken, jandarmanın düzenlediği operasyonla yakalandı. Zanlının beline sarılı halde 17 kilo, kamarasında da 5 kilo eroin bulundu. 
     Jandarma yetkilileri, zanlının, gemiden ayrılırken yanında bulunan valizdeki paraları Kozbeyli'de buluştuğu kişiye vererek eroini teslim aldığını kaydetti. 
     Anthony Ames M'nin buluştuğu kişinin de yakalanması için operasyonun sürdüğü, gemi kaptanı ve 11 mürettebatın jandarma komutanlığına götürülerek ifadelerine başvurulabileceği bildirildi. 
     
</TEXT>
</DOC>
