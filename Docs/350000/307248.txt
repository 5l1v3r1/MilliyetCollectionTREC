<DOC>
<DOCNO> 307248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sontur11.html </URL>
<DATE> 2005/01/17/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Mekke'de Hac heyecanı... 
</HEADLINE>
<TEXT>

     Suudi Arabistan Hac Bakanlığı, Arafat'ta yaklaşık 40-50 bin kişinin kalabileceği büyük çadırlar kurdu. Seyyar tuvaletlerin yanı sıra yataklı olarak hizmet verebilecek sahra hastaneleri oluşturuldu. Sabit bir hastanenin de bulunduğu Arafat Ovası'nda, tam donanımlı ambulanslar belli noktalarda hazır tutulmaya başlandı. 
     Sıcak hava nedeniyle Suud hayır kurumlarının pet şişe ile su ve derin dondurucusu bulunan TIR'larla buz dağıtacağı bildirildi. 
     
     BULAŞICI HASTALIKLARA KARŞI TEDBİR ALINDI 

     Suudlar, Mina'da önceki yıllarda meydana gelen yangın olaylarının yaşanmaması amacıyla yanmayan özelliğe sahip fiber çadırlar kurdular. 
     Yanmayan fiber çadırlarda, tüp kullanılmaması için Suud televizyonu sık sık çağrılar yapıyor. Çadırlarda tüp kullanacak kişilere ise ağır cezalar uygulanacağı belirtildi. Arafat çadırlarına nazaran daha küçük olan çadırlarda klimaların da olacağı belirtildi. 
     Bulaşıcı hastalıklara karşı Suudi Arabistan yetkililerince, başlatılan ilaçlama çalışmaları sonucu, Arafat Ovası'nın tamamen ilaçlandığı bildirildi. Mina'da konaklanacak çadır bölgesinin sık sık dezenfekte edileceği de kaydedildi. 

     
</TEXT>
</DOC>
