<DOC>
<DOCNO> 300008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur33.html </URL>
<DATE> 2004/12/22/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Selçuk Üniversitesi'nde gerginlik 19 öğrenci gözaltına alındı... 
</HEADLINE>
<TEXT>

     Selçuk Üniversitesi'nde, aralarında gerginlik bulunan karşıt görüşten iki gruba müdahale eden polis, 19 öğrenciyi gözaltına aldı. 
     Edinilen bilgiye göre, dün bir arkadaşlarının dövüldüğünü iddia eden bir grup öğrenci, Selçuk Üniversitesi SÜ Alaaddin Keykubat Yerleşkesi içinde basın açıklaması yapmak istedi. Rektör yardımcıları, üniversite genel sekreteri ve diğer yetkililerle görüşen öğrenciler basın açıklaması yapmadan dağılmaya ikna edildi. 
     Dağılarak üniversite tramvay durağına doğru giden öğrencilere başka bir grup müdahale etmek isteyince, önceden güvenlik önlemi alan polis araya girdi. 
     Polis, her iki gruptan da 19 kişiyi gözaltına aldı. 
     Gözaltına alınanların yapılan üst aramasında, biri kurusıkı iki tabanca ve çeşitli ebatlarda 4 bıçak ile sopalar ele geçirildi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
