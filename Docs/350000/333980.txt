<DOC>
<DOCNO> 333980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/soneko04.html </URL>
<DATE> 2005/04/16/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta, ABD Doları önemli para birimleri karşısında kararsız bir seyir izlerken, altın fiyatları düştü. 
     Tokyo Borsası'nda haftaya düşüş trendi içinde 108.42 yenden giren ABD Doları Cuma günü kapanışta, yen karşısında değer kazanmasına karşın pazartesi gününe göre değer yitirerek 108.38 yenden işlem gördü. 
     ABD Doları'nın, haftaya başlıngıç ve hafta sonu kapanış değerleri şöyle oldu 
     
     
PARA BİRİMİ CUMA PAZARTESİ Japon Yeni 107.56 107.84 İsviçre Frangı 1.2005 1.1949 Kanada Doları 1.2397 1.2330 
     Avrupa döviz piyasasında haftaya 1.2956 dolardan giren avro, cuma kapanışta 1.2929 dolara indi. 
     Aynı piyasada hafta başında 1.8900 dolardan satılan İngiliz Sterlini de cuma günü 1.8947 dolardan işlem gördü. 
     
     ALTIN FİYATLARI 
     Bazı borsalarda altının ons fiyatının hafta başı ve sonu kapanış saatlerindeki fiyatları şöyle 
     
     
BORSA CUMA PAZARTESİ Londra 425.40 428.60 Zürih 423.93 428.03 Hong Kong 423.55 428.15 
     Londra Borsası'nda haftaya 7.23 dolardan giren gümüşün ons fiyatı, Cuma günü kapanışta Pazartesi gününe göre değer kaybederek 7.05 dolara geriledi. 
     
     MENKUL KIYMET BORSALARI 
     İşlem hacmi bakımından dünyanın en büyük borsası konumunda olan New York'da endeksler haftaya düşüş eğilimi içinde başladı. Petrol fiyatlarında yükseliş ve dünyanın önde gelen otomobil firmalarından Ford Motor'un enerji fiyatlarının yüksek seyretmesinin karlarını olumsuz yönde etkileyebileceği yolundaki açıklaması endekslerin gerilemesine yol açtı Dow Jones Endeksi haftaya 10,448.56 puandan, Nasdaq Endeksi de 1,992.12 puandan girdi. New York Borsası'nın kalbi konumunda bulunan Wall Street, Cuma günü kapanışta, yaklaşık 2 yılın en kötü gününü geçirdi. 
     Dow Jones Endeksi, ekonomik büyüme konusunda endişelerin derinleşmesi ile yüksek petrol fiyatlarının ithal fiyatlarını yükselmeye yol açtığı yolundaki Çalışma Bakanlığı'nın raporu yatırımcıların satışlara yönelmesine neden oldu ve 19 Mayıs 2003 tarihinden bugüne kadar Dow Jones Endeksi bir günde en yüksek değer kaybı olan 191.24 puan geriledi. Endeksin düşmesinde ABD Merkez Bankası'nın ABD'nin imalat sanayi ve diğer endüstri üretimlerinin düştüğü yolundaki raporu ile IBM'in öngörülenden daha az kar elde etmesi de etkili oldu. 
     Endekslerde görülen gerileme Wall Street açısından Ağustos ayından bu yana en kötü hafta olarak kabul ediliyor. Cuma günü kapanışta 10,087.51 puana, Nasdaq ise 1,908.15 puana indi. 
     Diğer önemli borsalardan Tokyo'da Nikkei Endeksi haftaya düşüş eğilimi içinde 11,745.64 puandan girdi. Borsanın temel göstergesi Nikkei endeksi, değer yitirerek, haftayı 10 haftanın en düşük değeri 11,370.69 puandan noktaladı. 
     Güney Kore'nin teknoloji devi Samsung'un ilk çeyrek karında yüzde 52 gerileme olması, Tokyo Borsası'nda Kyocera gibi Japon şirketlerini de olumsuz etkiledi. 
     
</TEXT>
</DOC>
