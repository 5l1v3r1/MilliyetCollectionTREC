<DOC>
<DOCNO> 300073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/guncel/axgun02.html </URL>
<DATE> 2004/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Menekşe'de kaçak temizliği 
</HEADLINE>
<TEXT>


Hazine arazisi üzerine inşa edilen kaçak yapılar birer birer yıkılıyor. Küçükçekmece Gölü'ndeki kirliliği ortadan kaldırmaya çalışan belediye, göl kenarının düzenlenmesi için 10 trilyon ayırdı 

ŞENOL DEMİRCİ İstanbul 

Küçükçekmece Gölü'ndeki kirliliği sona erdirmek amacıyla Menekşe Deresi çevresindeki Hazine arazisi üzerine inşa edilen kaçak yapıların yıkımına başlandı. Küçükçekmece Belediyesi ekipleri, İstanbul Büyükşehir Belediyesi tarafından sağlanan iş makineleriyle göl kıyısında kaçak yapılan pansiyon, balıkçı barınağı ve iskelelerin yıkımına başladı. 
Küçükçekmece Belediye Başkanı Aziz Yeniay, ilçeyi çağdaş bir görünüm kazandırmak ve kanunları uygulamak için tehditlerden ve tepkilerden korkmadan hareket etmekte kararlı olduklarını söyledi. 
Yıkılan göl kenarının 10 trilyonluk bir bütçe ile mesire alanına dönüştürüleceğini belirten Yeniay, "Temmuzda burayı gördüğünüzde gözlerinize inanamıyacaksınız. Burada 3 kilometre uzunluğunda bir alan tamamen yıkılacak ve yeşil alan olarak düzenlenecek" diye konuştu. 


</TEXT>
</DOC>
