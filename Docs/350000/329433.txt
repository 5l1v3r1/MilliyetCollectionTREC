<DOC>
<DOCNO> 329433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sontur25.html </URL>
<DATE> 2005/04/01/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Dilencilerin yer kavgası .. 
</HEADLINE>
<TEXT>

     Diyarbakır'da bir fırının önünde ekmek dilenen kadınlar arasında çıkan ''yer kapma'' kavgasında, 1 kişi sopayla dövüldü. 
     Ofis Semti'ndeki bir ekmek fırınının önünde toplanarak, vatandaşlardan kendilerine ekmek yardımında bulunmalarını isteyen dilenci kadınlar arasında ''yer kapma'' tartışması çıktı. 
     Tartışmanın kavgaya dönüşmesi üzerine elindeki sopayla sırasını almak isteyen kadına saldıran yaşlı dilenci, çevredeki vatandaşlar tarafından güçlükle sakinleştirildi. 
     Sopayla dövülen kadın, ağlayarak olay yerinden uzaklaştı. 
     Vatandaşlar, bu tür görüntülerin ekmek fırını önünde her gün yaşandığını söyledi. 
     
</TEXT>
</DOC>
