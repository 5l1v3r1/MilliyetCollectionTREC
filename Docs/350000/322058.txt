<DOC>
<DOCNO> 322058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/siyaset/siy11.html </URL>
<DATE> 2005/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP ve CHP'den Ermeni atağı 
</HEADLINE>
<TEXT>


ANKARA Milliyet 


Başbakan Erdoğan ile CHP lideri Deniz Baykal, dün TBMM'de yaptıkları görüşmede, sözde Ermeni soykırımı iddialarına karşı ortak kampanya başlatılması kararı aldı. Erdoğan görüşmenin ardından, "İddia sahipleri, samimilerse devlet arşivlerini açtık. Onların da arşivleri var, buyursunlar açsınlar. Bilim adamları, tarihçiler çalışma yapsın. Tarihle siyasi hesaplaşma gerekiyorsa biz iktidar ve muhalefetiyle bunu da yapmaya hazırız" dedi. Baykal da, iddiaların altında tarihi, bilimsel ve hukuki gerçekler değil, siyasi suçlama, tek taraflı lobi faaliyetlerinin yattığını anlattı. Hükümetle bu konuda anlayış birliği içinde olduklarını belirten Baykal, "Kimse savaş koşulları içinde yaşanan acı olayları, bir milleti ve geleceğini etkileyecek şekilde kullanmasın" diye konuştu. 



</TEXT>
</DOC>
