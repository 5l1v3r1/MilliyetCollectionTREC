<DOC>
<DOCNO> 314099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/soneko07.html </URL>
<DATE> 2005/02/10/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Döviz rezervi tarihi zirvede 
</HEADLINE>
<TEXT>

     Merkez Bankası'nın döviz rezervi, geçen hafta 300 milyon dolar daha artarak 37.5 milyar dolarla tarihinin 
     en yüksek düzeyine ulaştı. Banka'nın döviz fazlası ise 3 milyar dolara indi. Merkez Bankası'nın verilerine göre, döviz rezervinde 28 Ocak-4 Şubat arasındaki haftada 300 milyon dolarlık artış gözlendi. 28 Şubat'ta 37 milyar 170 milyon dolarla rekor düzeye ulaşan rezerv, geçen haftaki artışla birlikte 37 milyar 470 milyon dolarla yeni bir rekor kırdı. Rezerv, bir önceki hafta ise Hazine'nin uluslar arası piyasalardaki 2 milyar dolarlık tahvil ihracının hesaplara girmesi ve Merkez Bankası'nın dövize yaptığı müdahaleyle 3 milyar 330 milyon dolarlık bir artış göstermişti. Döviz rezervinde, son iki haftaki toplam artış 3 milyar 630 milyon doları buldu. 
     
     DÖVİZ FAZLASI 3 MİLYAR DOLARA İNDİ 
     Merkez Bankası'nın döviz pozisyon fazlası, geçen hafta 1 milyar 408 milyon dolar azalarak 3 milyar 39 milyon dolara 
     indi. Banka'nın dış varlıkları 1 milyar 712 milyon dolar azalarak 39 milyar 265 milyon dolar, döviz yükümlülükleri de 304 milyon dolar azalarak 36 milyar 226 milyon dolar oldu. 
     
</TEXT>
</DOC>
