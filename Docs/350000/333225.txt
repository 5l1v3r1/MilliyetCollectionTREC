<DOC>
<DOCNO> 333225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/yazar/asik.html </URL>
<DATE> 2005/04/14/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Verici siyaset 
</HEADLINE>
<TEXT>


Kendisinden dokunulmazlıkların kaldırılması gibi kendi göreviyle ilgili girişimler beklenirken... Meclis Başkanı Bülent Arınç, birkaç gün önce hiç üstüne vazife olmayan bir açılımda bulunuyor 
- Yunanistan'ın karasularını 12 mile yükseltmesine karşı Meclis'in ilan ettiği "Casus Belli" yi şartlı savaş ilanı kaldıralım. Jest yapalım. 
Neden Çünkü Yunan Meclis Başkanı Bayan Benaki, bu konuya üzüldüğünden Türkiye'ye gelmiyormuş. Sebebe bakın hele 
Dışişleri Bakanı Abdullah Gül, önce Meclis Başkanı'nın sözlerine karşı çıkıyor, sonra çarkediyor. 
Yunan Dışişleri Bakanı Petros Molivyatis dün TBMM Dışişleri Komisyonu'nu ziyaret ediyor. CHP Genel Başkan Yardımcısı Onur Öymen soruyor 
- Yunan karasularının 12 mile çıkartılması konusunda parlamentonuzun 31 Mayıs 1995 tarihli bir kararı var. Bu kararı geri alma yönünde bir hazırlığınız var mı 
Molivyatis, bu soruyu yanıtsız bırakıyor. Meclis Başkanı'nı "Casus Belli"yi kaldırma önerisini tek taraflı bir jest olduğu iyice ortaya çıkıyor. 
Onur Öymen devam ediyor 
- Peki Batı Trakya Türklerine müftülerini seçme hakkı... Adaların silahsızlandırılması... Yunan hava sahasının karasuları çizgisine çekilmesi... Bu konularda çalışmalarınız var mı 
Yok... O yüzden sorular yanıtsız kalıyor. Karşı taraf en ufak bir barış jestine niyetli değil... Bizimkiler ise sürekli vermekten söz ediyor. Halkın ve ülkenin elinde ne varsa ver, karşılığında AB ve ABD'den koltuk desteği al. Sanki Osmanlı'nın son demlerinde, koltukta oturabilmek için kendi halkına karşı yabancıların emrine giren Damat Ferit hükümetidir başımızdaki... 

Dışbank'ın 985 milyon euroya yabancılara satılması, bankaların sahiplerince hortumlanmasına alışmış Türk insanı için, hoş bir sürpriz oldu... 
Haldun Ertem 

Öcalan Bülent Ecevit, bir soru üzerine 
- Amerikalılar Apo'yu bize neden verdiler, onu h l ben de bilmiyorum, diyor. Sabah 13.04. 2005... 
Deniz Baykal 
- AİHM, Apo'nun yeniden yargılanmasına karar verdi, yakında açıklayacak, diye konuşuyor. 
Apo yeniden yargılanırsa yeniden aynı cezaya çarptırılır, neden bunca patırtı gürültü, diye mi düşünüyorsunuz 
Yalçın Bayer'in sütununda Hukukçu Nurettin Kaptan'a kulak verelim 
- AB allem edecek, kallem edecek sonunda Apo'nun Türkiye'de değil, Uluslararası Ceza Divanı'nda yargılanmasını ve beraat etmesini sağlayacaktır... 
İşler böyle yürürse, Apo yakın gelecekte Türk siyasetinde yerini alacaktır... O zaman Ecevit de Apo'nun neden verildiğini anlayacaktır. 
Şimdilik olmaz gibi görünüyor. Ama ne olmazlar olduruldu, AB ve ABD'nin Türkiye'deki dostları sayesinde... 

Beni daha önce bulmuş olmasaydın, aramazdın. 
Pascal 

Yarın "geç"tir Sokakta basın bildirisi okumak ya da bildiri dağıtmak suç değil. Ne var ki, üç gün üst üste Trabzon'da, peşinden Sakarya'da bildiri okumaya kalkışan TAYAD üyeleri, saldırıya uğradı. Olay Mersin'deki bayrak olayının rövanşı gibi gösterildi. Oysa ne bayrağa hakaret söz konusuydu Trabzon ve Sakarya'da, ne de dağıtılan bildiri PKK'yla ilgiliydi. Polis saldıranları değil, saldırıya uğrayanları yakaladı. Mahkeme saldırıya uğrayanları hapsetti. Mülki amirler ve kimi medya saldırıya uğrayanları suçladı. Saldırganlar cesaretlendirildi. 
Yarın sağcıların hoşlanmadığı başkaları, örneğin CHP'liler de saldırıya uğrayabilir Anadolu'da. Kontrolsüz kitle hareketleri oluşabilir, geçmişteki Kahramanmaraş, Çorum, Sivas misali, acı olaylar yaşanabilir. Bu gelişmelerden sonra sol da örgütlenir... Sokak çatışmaları, siyasi cinayetler, kitle terörü birbirini izler... Bu filmi daha önce gördük anlaşılıyor ki akıllanmadık. 



Düşüncelerinize dikkat edin... 
Onlar sözleriniz olacak... 
Sözlerinize dikkat edin.. 
Onlar hareketleriniz olacak... 
Hareketlerinize dikkat edin... 
Onlar alışkanlıklarnıız olacak... 
Alışkanlıklarınıza dikkat edin... 
Onlar karakteriniz olacak... 
Karakterinize dikkat edin.. 
O kaderiniz olacak... 
Frank Outlaw 



İncirlik ikramı ABD'nin ünlü Washington Times gazetesi, Ankara'nın ABD ile ilişkileri düzeltmek için İncirlik Üssü'nü açacağını yazdı önceki gün. David Borowiec imzalı yazıda, İncirlik'in Afganistan ve Irak görevleri için açılacağı kaydediliyor. Bülent Ecevit, ABD'nin "İran'ın defterini düreceği" haberlerine dikkat çekiyor. İncirlik, İran ve Suriye'ye karşı da kullanılabilir. Kuzeyimizdeki ülkeler İncirlik'ten denetlenebilir. Başımıza yeni belalar açılabilir. İncirlik ne karşılığı veriliyor İncirlik karşılığında ABD, Ermeni tasarısını Kongre'den geçirmeyecekmiş. Resmen tehdit, şantaj ve AKP'ye koltuk desteği karşılığında veriliyor İncirlik tavizi. İncirlik'e Amerikan bayrağı çekip komşu ülkelerin vurulmasına bizim bayrak sevgisiyle yanıp tutuşanlar ne der acaba Bayrak bağımsızlığın sembolü değil mi İncirlik'in ABD'ye kiralanması bağımsızlığı ve bayrağı hiç incitmiyor mu 




</TEXT>
</DOC>
