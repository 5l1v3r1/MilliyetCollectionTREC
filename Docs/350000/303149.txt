<DOC>
<DOCNO> 303149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sontur17.html </URL>
<DATE> 2005/01/03/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Diyarbakır'da OHAL Valisi konutu satışa çıkarıldı 
</HEADLINE>
<TEXT>

     Diyarbakır'da eskiden olağanüstü hal bölge valilerinin kullandığı Özel İdare'ye ait konut, KDV hariç 10 milyon YTL 10 trilyon lira fiyatla satışa çıkarıldı. 
     Yenişehir Semti Elazığ Caddesi üzerinde yer alan ve son dönemlerde olağanüstü hal bölge valililerinin kullandığı 9 dönüm alana sahip konut, Özel İdare Müdürlüğü Daimi Encümen Başkanlığı'nca KDV hariç 10 milyon YTL'den satışa çıkarıldı. KDV ile konutun fiyatı 11 milyon 800 bin YTL'ye yükseliyor. 
     Olağanüstü Hal Uygulaması'nın 2002 yılında sona ermesinden bu yana boş kalan konutun satışı, kapalı zarf usulüyle 16 Ocak da Özel İdare İl Daimi Encümen Başkanlığı Toplantı Salonu'nda yapılacak ihaleyle gerçekleştirilecek. 
     Diyarbakır Vali Vekili Vahdettin Özkan, AA muhabirine yaptığı açıklamada, Elazığ Caddesi'ndeki konutun satışından elde edilecek gelirin, köy ve mezraların içme suyu sıkıntısının çözümü için kullanılacağını söyledi. 
     Diyarbakır il merkezi ve bağlı ilçelerdeki yaklaşık 700 yerleşim biriminin içme suyu sıkıntısı yaşadığını kaydeden Özkan, ''80 yıldır devam eden bu sorun, konutun satışından elde edilecek gelir ile çözüme kavuşacak'' dedi. 
     
</TEXT>
</DOC>
