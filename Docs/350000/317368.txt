<DOC>
<DOCNO> 317368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonyas07.html </URL>
<DATE> 2005/02/21/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Okan Bayülgen'den Cem Yılmaz'a taş 
</HEADLINE>
<TEXT>

     Gün geçmiyor ki ünlüler arasında yeni bir polemik yaşanmasın. Ebru Gündeş-Gülben Ergen-Hülya Avşar'ın savaşı dinmeden bu kez de komedyenler cephesinde bir atışma başladı. 
     Okan Bayülgen, TV8'de yayınlanan Pack-shot programında Cem Yılmaz'ı eleştirdi. Daha önce birçok reklam filminde boy gösteren Bayülgen, meslektaşının reklamcı Ali Taran'la ortaklığı konusunda ilginç açıklamalar yaptı 
     "Bunların yaptığının dünyada bir örneği yok. Bana da reklam sektöründen ortaklık teklifleri geliyor ama oyuncu kimliğinin dışında başka bir işte çalışmam. Dünyanın hiçbir yerinde bir reklamcının bir şovmen ile ortak olup bir şirket kurması rastlanmış bir şey değil. Şirketin adı da 'Beyin'. Biri bana geliyorsa mutlaka ismim için geliyordur. Onu kibar bir şekilde reddederim. Ben reklamcı değilim ki. Olmak da istemem. Örneğin sinemacıyız, hayatımızı buna harcamışız. Sonra bir arkadaşımıza diyoruz ki sen de bir film çek. Haydi bir fikir de sen söyle, böyle bir şey olmaz 

     
</TEXT>
</DOC>
