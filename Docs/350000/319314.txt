<DOC>
<DOCNO> 319314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sonspo15.html </URL>
<DATE> 2005/02/28/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
İspanya, İtalya, Almanya ve İngiltere'de liderler değişmedi... 
</HEADLINE>
<TEXT>

     Avrupa futbolunun önde gelen liglerinden İspanya, İtalya, Almanya ve İngiltere'de liderler değişmedi. 
     İngiltere'de lig lideri Chelsea, Lig Kupası için çıktığı mücadelede Liverpool'u 3-2 yenerek kupayı kazanmayı başardı. 
     İspanya'da Barcelona'nın berabere kaldığı haftada Almanya'da Bayern Münih ve İtalya'da AC Milan, maçlarını kazanmayı bildi. 
     İspanya Birinci Futbol Ligi'nde La Liga lider Barcelona, lig sonuncusu Numancia ile 1-1 berabere kalarak 2 puan kaybetti. 
     Real Madrid, deplasmanda Deportivo La Coruna'ya 2-0 yenilerek şampiyonluk yolunda yara aldı ve liderle arasındaki puan farkının 8'e çıkmasını engelleyemedi. 
     Nihat Kahveci'nin sakatlığı nedeniyle oynamadığı maçta Real Sociedad, deplasmanda Atletico Madrid'e 1-0 yenildi. 

     
</TEXT>
</DOC>
