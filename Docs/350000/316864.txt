<DOC>
<DOCNO> 316864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/spor/spo02.html </URL>
<DATE> 2005/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'de soğuk savaş 
</HEADLINE>
<TEXT>


Daum'a hazır olduğunu ve oynamak istediği söyleyen Pierre van Hooijdonk, Kayserispor maçı kadrosuna alınmayınca Alman teknik adama isyan etti, "Bana kasıtlı olarak görev vermiyor" dedi 

MEHMET DEMİRCAN 


Ateş püskürdü 
TEKNİK Direktör Daum tarafından Kayserispor maçının kadrosuna da alınmayan Pierre van Hooijdonk sonunda isyan etti. Alman hocaya iyileştiğini söyleyerek forma giymek istediğini belirten Hollandalı yıldız olumsuz yanıt almasının ardından adeta ateş püskürdü. Hooijdonk, Daum'un devre arasında kendisine gidip gitmeyeceğini sorduğunu, gitmeyeceğini açıklamasının ardından kasıtlı olarak takımda yer vermediğini ifade etti. 

'Kalmama üzüldü ' 
HOCASININ sakatlandıktan sonra kendisiyle görüşmediğini vurgulayan Hooijdonk, "Artık formamı istiyorum, ancak Daum bana bu şansı vermiyor" dedi. Tecrübeli futbolcu, "Son görüşmemiz devre arasında olmuştu. Bana, 'Ayrılmak istiyor musun' diye sordu. 'Hayır' cevabını aldıktan sonra sanırım çok üzüldü. Arkadaşlarım da kadroya giremememe şaşırıyor. Formam için sonuna kadar savaşacağım" diye konuştu. 

Zaragoza provası 

KAYSERİSPOR maçının hazırlıklarını dün akşam yaptığı antrenmanla tamamlayan Fenerbahçe'de, Teknik Direktör Daum sürpriz bir kadro denedi. Alman hoca, savunmanın soluna Deniz'i çekerken, Ümit Özat'ı ön liberoda oynattı. Nobre'yi orta sahanın sağına koyan ve Anelka'yı forvette tek başına bırakan Daum'un, Zaragoza rövanşı için prova yaptığı belirtildi. 

Kazma vuruluyor 

YÖNETİM, Şükrü Saracoğlu Stadı ile ilgili planlarını hayata geçirme kararı aldı. Daha önce üç cephesi birden yıkılıp, yeniden yapılan stadın halen eski halde duran numaralı tribününün yıkımına 1 Mart'tan itibaren okul tarafından başlanacak. Üç aşamada bitirilmesi planlanan tribünün Eylül ayında tamamen bitirileceği ve sezonun başına yetiştirileceği kaydedildi. 

Alex h l umutlu 

BREZİLYALI yıldız internet sitesine yaptığı açıklamada 600. maçında büyük üzüntü yaşadığını söyledi. Alex, kendisi için çok büyük anlamı olan Zaragoza maçını kaybettiklerini belirtti, "Ancak herşey bitmedi. Bir 90 dakika daha var. Taraftarımız bize güvensin. Ben 10 yıllık profesyonel futbol hayatıma 600 maç sığdırdım ve 217 gol attım. Hedefim 1000 maç" dedi. 

Anelka evi unuttu 

FRANSIZ yıldız, Fenerbahçe'ye imza attığı günden bu yana otelde konaklıyor. Anelka'ya ülkesine gidip, sevgilisi ve özel eşyalarını getirme izni de çıkmadı. Fenerbahçe'nin yoğun maç programı nedeniyle Anelka'yı sürekli takımla birlikte görmek isteyen Daum, bu oyuncuya ancak milli maçların haftasında izin vereceğini bildirdi. Anelka ise bu durumu anlayışla karşıladı. 

F.BAHÇE - KAYSERİ 

Kadrolar 
FENERBAHÇE 
Rüştü 
Önder 
Luciano 
Servet 
Deniz 
Nobre 
Ümit Özat 
Aurelio 
Alex 
Tuncay 
Anelka 

KAYSERİSPOR 
M.Ali 
Ali Turan 
Johnson 
Eric Brabec 
M.Duman 
M. Topuz 
İ.Yavuz 
B.Bölükbaşı 
C.Karaca 
T.Piser 
Balili 

STAT Şükrü Saracoğlu, SAAT 19.00, HAKEM Tolga Özkalfa, TV Lig TV, SAKAT Michalik, Metin Aktaş Kayseri 


</TEXT>
</DOC>
