<DOC>
<DOCNO> 316482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sonspo11.html </URL>
<DATE> 2005/02/18/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
NBA'de Spurs en fazla galibiyet alan takım unvanını koruyor... 
</HEADLINE>
<TEXT>

     ABD Profesyonel Basketbol Ligi'ne NBA , hafta sonunda Denver kentinde yapılacak Geleneksel Doğu-Batı Karmaları All-Star maçı nedeniyle 4 gün ara verilirken, ligde bu sezon en fazla galibiyet alan takım unvanını Güneybatı Grubu lideri San Antonio Spurs halen elinde bulunduruyor. 
     Şu ana dek yaptığı maçta aldığı 41 galibiyet ve 12 yenilgiyle 77.4'lük başarı yüzdesi tutturan San Antonio Spurs, aynı zamanda Batı Konferansı liderliğini de sürdürürken, San Antonio Spurs'u, 54 maçta 41 galibiyet, 13 yenilgi ve 75.9'luk başarı yüzdesiyle Pasifik Grubu lideri Phoenix Suns izliyor. 
     Doğu Konferansı'nın en başarılı takımı ise 54 maçta 40 galibiyet, 14 yenilgi ve 74.1'lik yüzdeyle Güneydoğu Grubu lideri Miami Heat olarak göze çarpıyor. Heat, yaptığı son 7 maçtan da galibiyetle ayrılmayı başardı. 
     Güneybatı Grubu'nda 3. sırada yer alan Houston Rockets, 8 maçtır yitirmezken, Pasifik Grubu dördüncüsü Los Angeles Clippers da 7 maçtır kazanamıyor. 
     
</TEXT>
</DOC>
