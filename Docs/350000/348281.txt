<DOC>
<DOCNO> 348281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sonspo07.html </URL>
<DATE> 2005/06/02/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Canaydın talimat verdi Mondragon'un kalması için gerekeni yapın 
</HEADLINE>
<TEXT>

     Mondragon’un Denizlispor maçı sonrası yaptığı sürpriz çıkış Başkan Özhan Canaydın’ı harekete geçirdi. Cim Bom'un patronu Canaydın, Bülent Tulun'a, "Mondragon'un takımda kalması için ne gerekiyorsa yap" dedi. Ücret artırımı gündemde 
     
     İşi sıkı tutuyor 
     Denizlispor maçı sonrası yaptığı şok açıklamalarla Galatasaray’da büyük paniğe neden olan Ali Ferit Mondragon, Başkan Özhan Canaydın’ın somut bir hamle yapmasına neden oldu. Ülkesine gitmeden önce Kolombiyalı kaleciyle görüşen ve takımda kalacağı garantisini alan Başkan, yine de ışı sıkı tutmayı planlıyor. Canaydın, sportif direktör Bülent Tulun’dan konuyla ilgilenmesini isteyerek, Takımda kalması için ne gerekiyorsa yap'' talimatını verdi. 
     
     Eski ücrete dönüş 
     Yönetimin de Mondi’nin ücretinin artırılması için harekete geçtiği bildirildi. Geçen sezon başında 1 milyon 350 bin dolar olan yıllık ücreti 900 bin dolara çekilen Kolombiyalı’ya yeni sezonda da eski ücretinin ödenmesi ilk alternatif. Sarı - Kırmızılılar’ın, Mondi’yle yapacakları görüşme sonrası yeni bir ödeme planı belirleyeceği kaydedildi. Bu arada yeni teknik direktör Eric Gerets’in de Kolombiyalı oyuncunun takımda kalmasını istediğini öğrenildi. 
     
</TEXT>
</DOC>
