<DOC>
<DOCNO> 348959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sontur16.html </URL>
<DATE> 2005/06/04/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
LPG'li araç akaryakıt istasyonunda yandı... 
</HEADLINE>
<TEXT>

     Muş’ta, bir akaryakıt istasyonunda LPG’li araçta çıkan yangında, 4’ü ağır, 5 kişi çeşitli yerlerinden yandı. 
     AA muhabirinin edindiği bilgiye göre, Karayolları Kavşağı’ndaki bir akaryakıt istasyonundan LPG alan Selahattin Yurdakul’a ait 06 YZA 85 plakalı araç, henüz belirlenemeyen nedenle alev aldı. 
     Alevlerin aniden büyüyerek aracı sardığı yangın, itfaiyenin müdahalesiyle kısa sürede söndürülürdü. 
     Yanan araçtan Ayşe Yurdakul 35 ve çocukları Aycan 8 , Murat 6 
     ve Emircan 10 Yurdakul, ağır yaralı olarak çıkarıldı. Araç içindekileri kurtarmaya çalışan akaryakıt istasyonu sahibi Özcan Sayılgan da hafif şekilde çeşitli yerlerinden yandı. Yetkililer, petrol istasyonundaki yangının kısa sürede söndürülmesiyle olası bir facianın önlendiğini, yaralıların Muş Devlet Hastanesi’ndeki ilk müdahalenin ardından Diyarbakır Dicle Üniversitesi Araştırma Hastanesi’ne sevk edildiğini bildirdiler. 
     
</TEXT>
</DOC>
