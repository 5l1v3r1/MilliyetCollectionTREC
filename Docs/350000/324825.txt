<DOC>
<DOCNO> 324825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sonspo16.html </URL>
<DATE> 2005/03/18/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Ümit Milli Takımı aday kadrosu açıklandı... 
</HEADLINE>
<TEXT>

     15. Avrupa Şampiyonası 2. Eleme Grubu'nda 25 Mart Cuma günü İstanbul'da Arnavutluk, 29 Mart Salı günü de deplasmanda Gürcistan ile karşılaşacak Ümit Milli Futbol Takımı'nın aday kadrosu açıklandı. 
     Aday kadroya çağrılan 24 futbolcu şöyle 
     Semih Şentürk, Mahmut Hanefi Erdoğdu Fenerbahçe , Fevzi Elmas, Sabri Sarıoğlu Galatasaray , Adem Koçak, Tayfun Cora, Tolga Zengin Trabzonspor , İbrahim Akın Beşiktaş , Fahri Tatan Çaykur Rizespor , Mehmet Çoğum Gaziantepspor , Bilal Kısa Malatyaspor , Muhammed Yoldaş Büyükşehir Belediyesi Ankaraspor , Kerem Şeras Gençlerbirliği , El Yasa Süme, Caner Altın Samsunspor , Emre Güngör, Umut Bulut Ankaragücü , Ali Turan, Mehmet Topuz Kayserispor , Serhat Akyüz İstanbulspor , Gökhan Kaba Karşıyaka , Muslu Nalbantoğlu NEC Nijmegen , Volkan Ünlü FC Schalke 04 , Deniz Baykara Skoda Xanti . 
     Ümit milliler, 21 Mart Pazartesi günü Holiday Inn Marina Otel'de toplanarak, aynı gün ilk çalışmasını Ataköy sahasında yapacak. 
     
     HAKEMLER 
     Türkiye-Arnavutluk maçını, Belçikalı Joeri Van De Velde yönetecek. Ali Sami Yen Stadı'nda saat 20.00'de başlayacak karşılaşmada, Vincent Despiegeleer ve Bart Vandeweghe de yardımcı hakem olarak görev alacak. Maçta 4. hakem Stephane Breda. 
     Yerel saatle 16.00'da Boris Paichadze Stadı'nda yapılacak Gürcistan-Türkiye ümit milli maçını ise Bulgar hakem Kostadin Kostadinov yönetecek. Karşılaşmanın yardımcı hakemleri Ventzislav Gavrilov ve Detelin Bayaltzaliev. Maçın dördüncü hakemi ise Mirianov Radan. 
     
     BİLET FİYATLARI 
     Ümit Milli Futbol Takımı'nın İstanbul'da Arnavutluk ile yapacağı maçın bilet fiyatları da belirlendi. 
     Karşılaşma biletleri, numaralı ve kapalı tribünler için 7, yeni açık tribün için de 2 YTL'den önümüzdeki günlerde Biletix gişelerinden satışa sunulacak. 
     
</TEXT>
</DOC>
