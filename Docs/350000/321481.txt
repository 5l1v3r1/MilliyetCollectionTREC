<DOC>
<DOCNO> 321481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/soneko15.html </URL>
<DATE> 2005/03/07/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Tüketici fiyatları arayı kapatıyor 
</HEADLINE>
<TEXT>

     Özellikle zorunlu tüketim mallarına yönelik talepteki düşük seyir ve reel ücretlerdeki azalma yüzünden 2004 yılında etkili olan tüketici fiyatları üzerindeki 
     baskının son aylarda azalmaya başladığı bu nedenle de tüketici ve üretici vergisiz fabrika ya da tarla fiyatları fiyatları arasındaki üretici fiyatları lehine olan farkın kapanmaya başlandığı gözlendi. ANKA'nın 2003 yılındaki üretici ve tüketici fiyatları ortalamasını 100 kabul ederek hesapladığı iç ticaret haddi, son aylarda tüketici fiyatlarındaki artışın hızla üretici fiyatlarına yaklaştığına işaret ediyor. 2003 yılında ortalama 100 olan tüketici fiyatlarının üretici fiyatlarına bölünmesiyle hesaplanan iç ticaret haddi, üretici fiyatlarının çok daha hızlı arttığı 2004 yılında ortalama 94.79 olarak gerçekleşti. Diğer bir ifadeyle üretici fiyatlarında yapılan artışlar aynı ölçüde tüketici fiyatlarına yansıtılamadı. Aylık bazda iç ticaret haddi Haziran 2004'te 92.08'e kadar geriledi. Ancak hazirandan sonra tüketici fiyatları üzerindeki baskının azaldığı gözleniyor. İç ticaret haddi üretici fiyatlarının tüketici fiyatlarına göre daha hızlı bir artış trendi göstermeye başladığı geçen yılın ikinci altı aylık döneminin sonunda 95.58'e yükseldi. İç ticaret haddi bu yıl şubatta ise 96.41 olarak gerçekleşti. 2003 ylında ortalama 100 olan tüketici fiyatları şubat 2004 sonunda 114.51'e üretici fiyatları ise 118.77'ye çıktı. 
     
     TARIM SANAYİİ 
     Alt sektör ve harcama grupları itibariyle bakıldığında da 2003 yılından sonra tarım fiyatlarının sanayi fiyatlarına önemli ölçüde fark attığı gözlendi. Kış ayı olmasına rağmen son aylarda tarım fiyatlarında yaşanan düşük oranlı artış ya da azalışlara rağmen tarım fiyatları endeksinin imalat sanayi fiyatları endeksine bölünmesiyle hesaplanan tarım sanayi fiyat haddi 108.1'le şubatta da tarım fiyatları lehindeki gelişimi sürdürdü. 
     
     GIDA TARIM 
     TÜFE kapsamındaki gıda fiyatlarıyla ÜFE kapsamındaki tarım fiyatlarının karşılaştırılmasıyla hesaplanan gıda- tarım fiyat haddi ise şubatta 88.78 olarak ölçüldü. Bu geişme, 2003 yılından sonra tarım fiyatlarında yaşanan yüksek oranlı artışların tüketici fiyatları kapsamındaki gıda fiyatlarına tam olarak yantısılamadığına işaret ediyor. 
     2003 yılında 100 olan tarım fiyatları şubatta 127.19'a 
     çıkarken, gıda fiyatları 112.92'de kaldı. Ancak son aylarda gıda fiyatlarının tarım fiyatlarıyla arasındaki farkın giderek kapandığı gözleniyor. Şubat sonunda 88.78 düzeyinde olan gıda-tarım fiyat haddi geçen yıl Haziran ayında 807e kadar gerilemişti. Hazirandan sonra gıda fiyatları üzerindeki baskının azaldığı gözleniyor. 
     
</TEXT>
</DOC>
