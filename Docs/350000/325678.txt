<DOC>
<DOCNO> 325678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sonyas03.html </URL>
<DATE> 2005/03/21/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Gazeteciler, toplu seks partisine sızdı... İngiltere'yi sarsan parti .. 
</HEADLINE>
<TEXT>

     LONDRA DHA 

DÜNYANIN en büyük seks kulüplerinden Fever Club Ateş Kulübü tarafından Londra'da düzenlenen bir toplu seks partisine İngiltere'nin 'elit' kesiminden isimlerin katıldığı ortaya çıktı. Dün yüksek güvenlik önlemleri altında düzenlenen partiye, İngiliz gazetesi Sunday Mirror muhabirleri de güvenlik görevlisi kılığında sızdı. 
     Sadece aristokrat, politikacı ve avukat gibi elit kesime dahil olanların üyeliğine izin verilen gizli Fever Club'ın partisine yaklaşık 300 kişi, adam başı 150 sterlin 380 YTL ödeyerek katıldı. 15 milyon sterlinlik dev bir malikanede yapılan seks partisinde herkes birbirinin gözleri önünde çırılçıplak cinsel ilişkiye girerken, içerideki 6 metreye 4 metrelik dev yatak da muhabirlerin kamerasına takıldı. 
     
     PRENS ANDREW'IN KORUMASI DA PARTİYE KATILDI 

     Partinin organizatörlüğünü emlak zengini Jonathan Friedman ve sağcı politikacı David Russel Walters'ın yaptığı öğrenildi. Güvenlik gereği, katılımcıların listedeki fotoğraflarla karşılaştırılarak içeri alındığı partiye girişte yoğun üst aramaları yapıldı. Bu sırada bulunan 4 adet Viagra hapına el konuldu. 
     İngiltere York Dükü Prens Andrew'in kadın koruması Sarah Cox'un da ücretsiz giriş karşılığında kapıda bir süre güvenlik görevlisi olarak çalışması, daha sonra da çırılçıplak soyunarak dev yatakta sevişmesi 'skandal' olarak yorumlandı. 

     
</TEXT>
</DOC>
