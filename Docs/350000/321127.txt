<DOC>
<DOCNO> 321127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/ekonomi/eko05.html </URL>
<DATE> 2005/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Şener Teşvik için hiçbir engel yok 
</HEADLINE>
<TEXT>



Devlet Bakanı ve Başbakan Yardımcısı Abdüllatif Şener, "13 il daha teşvik kapsamına ilave edilecek. Bu 13 ilden biri de Elazığ'dır. Bu konuyla ilgili hiçbir engel yok, hiçbir tereddüt yok" dedi. Bazı ziyaret ve açılışlar için bulunduğu Elazığ'da gazetecilerin sorularını yanıtlayan Şener, söz konusu tasarının, Plan ve Bütçe Komisyonu'nda görüşüldüğünü kaydederek, tasarının, bir sonraki hafta Genel Kurul'a gitme ihtimali olduğunu, önümüzdeki kısa süre içinde de yasalaşmasının tamamlanacağını söyledi. 
Şener önceki gün de gazetecilerin "Teşvik tasarısında değişiklik olacak mı, olmayacak mı " şeklindeki sorusunu, "Birinci şekilde anlayabilirsiniz" diye yanıtlamıştı. IMF, teşvik kapsamının genişletilerek mevcut yatırımların da bu kapsama alınmasına, açıkları artıracağı gerekçesiyle tepki gösteriyor. 


</TEXT>
</DOC>
