<DOC>
<DOCNO> 347932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sonspo41.html </URL>
<DATE> 2005/06/01/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Yunanistan A Milli Takımı, Cuma günü İstanbul’a gelecek... 
</HEADLINE>
<TEXT>

     Yunanistan A Milli Futbol Takımı’nın, 4 Haziran Cumartesi günü Türkiye ile yapacağı 18. Dünya Kupası Avrupa Elemeleri 2. Grup’taki maç için 3 Haziran Cuma günü İstanbul’a geleceği bildirildi. 
     Türkiye Futbol Federasyonu’ndan alınan bilgiye göre, Yunan kafilesi cuma günü saat 12.10’da Atatürk Havalimanı’nda olacak. 
     Yunanistan A Milli Takımı, maç hazırlıklarını aynı gün akşam, maçın yapılacağı BJK İnönü Stadı’nda basına kapalı idmanla tamamlayacak. 
     Öte yandan 15. Avrupa Ümitler Futbol Şampiyonası Eleme Grubu’nda 3 Haziran Cuma günü Türkiye ile karşılaşacak Yunanistan Ümit Milli Takımı kafilesi de yarın sabah İstanbul’a gelecek. 
     
</TEXT>
</DOC>
