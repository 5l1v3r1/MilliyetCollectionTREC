<DOC>
<DOCNO> 310230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/soneko15.html </URL>
<DATE> 2005/01/28/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Benzinlerde pompa fiyatı yüzde 0.8 ile 1.7 oranında arttı... 
</HEADLINE>
<TEXT>

     Benzinlerde rafineri çıkış fiyatının artırılmasından sonra, pompa fiyatları bugünden geçerli yüzde 0.8 ile yüzde 1.7 oranında arttı. 
     Zammın parasal karşılığı, litrede benzinlerde 2-4 YKr, bir başka deyişle 20-40 bin liraya buluyor. 
     Rafineri çıkış fiyatındaki artırım sonrası ana dağıtım firmaları, pompa satış tavan fiyatlarını belirlemeye başladı. 
     Buna göre Ankara'da kurşunsuz benzinin fiyatı Petrol Ofisi bayilerinde 2.37 YTL'ye İstanbul'un Anadolu yakasında 2.38 YTL'ye, İzmir'de ise 2.37 YTL'ye çıktı. 
     OPET'de ise kurşunsuz benzinin fiyatı Ankara'da 2.36 YTL, İstanbul'un Anadolu yakasında 2.37 YTL'ye, İzmir'de ise 2.36 YTL'ye yükseldi. 
     Shell'de ise kurşunsuz benzinin fiyatı Ankara'da 2.36 YTL, İstanbul'un Anadolu yakasında 2.37 YTL'ye, İzmir'de ise 2.36 YTL'ye çıktı. 
     Akaryakıt fiyatlandırmasındaki serbesti nedeniyle, pompa fiyatları dağıtım şirketleri tarafından belirleniyor. Fiyatlar dağıtım şirketleri yanında, aynı grubun akaryakıt bayileri arasında bile farklılık gösterebiliyor. 
     
     RAFİNERİ ÇIKIŞ FİYATI, POMPA FİYATI ANLAMINA GELMİYOR 

     Öte yandan rafineri çıkış fiyatı, tüketiciye ulaşan fiyat anlamına gelmiyor. 
     Bu fiyata ÖTV, EPDK gelir payı eklenip KDV matrahı bulunuyor. Bunun üzerine KDV eklenip, 'vergili' fiyata ulaşılıyor. Nakliye giderleri deniz-kara ile dağıtım şirketi ve akaryakıt bayi payı eklenerek pompa satış fiyatına ulaşılıyor. 
     Daha sonra dağıtım şirketleri, tavsiye niteliğindeki tavan pompa fiyatlarını belirleyip, EPDK'ya ve bayilerine gönderiyor. 
     Ayrıca yeni yasa gereği, serbest piyasa koşullarında dağıtım şirketleri ve bayilerin, rafineri çıkış fiyatlarındaki değişimi, yansıtıp yansıtmama, az ya da çok yansıtma serbestisi bulunuyor. 
     TÜPRAŞ'ın rafineri çıkışındaki ayarlamasının ardından, bazı ana dağıtım şirketleri tarafından bayilere önerilen benzin türlerinin eski ve yeni tavan fiyatları şöyle 
     

Ankara için kurşunsuz benzin süper benzin eski fiyat yeni fiyat eski fiyat yeni fiyat Petrol Ofisi 2.34 2.37 2.35 2.38 Opet 2.34 2.36 2.35 2.37 Shell 2.33 2.36 2.33 2.37 Türk Petrol 2.34 2.36 2.34 2.36      

İstanbul Anadolu yakası kurşunsuz benzin süper benzin eski fiyat yeni fiyat eski fiyat yeni fiyat Petrol Ofisi 2.35 2.38 2.35 2.38 Opet 2.35 2.37 2.35 2.37 Shell 2.33 2.37 2.33 2.37 Türk Petrol 2.34 2.37 2.34 2.37      

İzmir kurşunsuz benzin süper benzin eski fiyat yeni fiyat eski fiyat yeni fiyat Petrol Ofisi 2.34 2.37 2.34 2.37 Opet 2.34 2.36 2.34 2.36 Shell 2.32 2.36 2.32 2.36 Türk Petrol 2.33 2.36 2.33 2.36      

     
</TEXT>
</DOC>
