<DOC>
<DOCNO> 308265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/son/sonspo19.html </URL>
<DATE> 2005/01/21/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
İstanbulspor golcü arayışında... 
</HEADLINE>
<TEXT>

     Birinci Süper Futbol Ligi'nde ikinci yarı hazırlıklarını sürdüren İstanbulspor, golcü oyuncu arayışlarını sürdürüyor. 
     Ligin ilk yarısını düşme hattı içinde tamamlayan sarı-siyahlılar, santrfor arayışları çerçevesinde yarın özel maçta Macar ve Kongolu 2 oyuncuyu deneyecekler. 
     İstanbulspor A.Ş. Genel Müdürü Ergün Yücel, İkinci Lig A Kategorisi takımlarından İstanbul Büyükşehir Belediyespor ile yarın yapacakları hazırlık maçında kendilerine önerilen bu oyuncuları deneyeceklerini kaydetti. 
     Öte yandan, maç başına ücret karşılığı anlaşma sağladıkları Mehmet Aksu'dan bonservisini getirmesini bekleyen sarı-siyahlılar, İstanbul Büyükşehir Belediyespor'dan genç oyuncu Mahmut ile de anlaşmaya vardı. 
     
</TEXT>
</DOC>
