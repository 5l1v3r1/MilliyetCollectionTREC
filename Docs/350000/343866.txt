<DOC>
<DOCNO> 343866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/siyaset/siy02.html </URL>
<DATE> 2005/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İç hukukumuz teyit edildi 
</HEADLINE>
<TEXT>


ANKARA Milliyet 


CHP Genel Başkanı Deniz Baykal, AİHM'nin, Leyla Şahin'in başvurusunda Türkiye'yi haklı bulduğu davada iç hukuku teyit ettiğini, ancak Abdullah Öcalan ile ilgili kararında bunu reddettiğini söyledi. 
Partisinin il başkanları toplantısı öncesi soruları yanıtlayan Baykal, türban ve Öcalan konularının farklı olduğunu dile getirdi. Baykal, AİHM'nin Öcalan kararının, Türkiye'nin iç hukukunu teyit niteliğinde olmadığını ifade ederek, "Tersine iç hukuku reddetmiştir. Öcalan - PKK konusunda da kendi hukukumuza güveniyoruz. Önemli olan bizim Anayasamızdır. Kimse Anayasamıza dokunmasın" dedi. 

Erken seçim olabilir 
Baykal, 2006'da erken seçimin gündeme gelebileceğini, iktidarın inişe geçtiğini savundu. Baykal, "2005'te seçim ihtimali görünmüyor, ancak 2006'da böyle bir olasılık var. İktidarın aslında istediği, cumhurbaşkanlığı seçiminden sonra zamanında seçim yapmaktı. Gelişmeler gösteriyor ki, farklı bir tabloyla karşı karşıya kalabiliriz" diye konuştu. 



</TEXT>
</DOC>
