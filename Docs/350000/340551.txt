<DOC>
<DOCNO> 340551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sontur37.html </URL>
<DATE> 2005/05/07/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Kilyon açıklarında bir şişme bot alabora oldu... 
</HEADLINE>
<TEXT>

     Kilyos açıklarında bir şişme bot alabora oldu. Botta olduğu sanılan 3 kişiyi arama-kurtarma çalışmaları sürüyor. 
     Kıyı Emniyeti ve Gemi Kurtarma İşletmeleri Genel Müdürlüğü yetkililerinden alınan bilgiye göre, saat 14.00 sıralarında Kilyos Ağaçlı Köyü açıklarında, içinde 3 kişi bulunan bir şişme botun sürüklendiği ihbarı alındı. 
     Olay yerine sevk edilen Kıyı-5 adlı zodyak bot ile Sahil Güvenlik Komutanlığı’na ait TCSG-106 adlı botun personelince yapılan araştırma sonucu söz konusu şişme bot, sahilden 1.5 deniz mili açıkta alabora olmuş halde bulundu. 
     Kıyıya çıkartılan botta, olta takımları ve giysiler bulunduğunu belirten yetkililer, botta olduğu sanılan 3 kişiye ise henüz ulaşılamadığını bildirdiler. 
     Yetkililer, denizden ve havadan arama-kurtarma çalışmalarının sürdürüldüğünü kaydettiler. 
     
</TEXT>
</DOC>
