<DOC>
<DOCNO> 348814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/spor/spo04.html </URL>
<DATE> 2005/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi seç, beğen, al 
</HEADLINE>
<TEXT>



Yabancı arayışlarını yoğun bir şekilde sürdüren Trabzonspor'da Brezilyalı adaylar belli oldu. Günlerdir futbolcu izleyen yönetici Murat Bozoğlu, İhsan Derelioğlu ve Lemi Çelik'in, Teknik Direktör Şenol Güneş'e detaylı bir rapor hazırladıkları öğrenildi. Bordo - Mavililer'in, listesinde şu isimler bulunuyor Batista Bilanio S. Paulo Forvet , Oliviera Galvao Botafago Kaleci , Rafael Pinto Botafago Stoper , Fabinho Jesus Santos Orta Saha , Souza Santos Forvet , Nascimento Flamengo Kaleci , C.Henrique Flamengo Stoper 

Bir telefonla geri geldi 

Trabzonspor'da alacağı parada anlaşamayıp menajeri aracılığıyla eski takımı Galatasaray el sıkışan Emrah Eren, yönetici Murat Bozoğlu'nun devreye girmesiyle yeniden Karadeniz ekibine döndü. Bozoğlu'nun, Özhan Canaydın'ı arayıp, "Biz geçen sezon İbrahim Yavuz ile anlaştığımızda siz istediniz diye transferden vazgeçtik. Anlayış gösterme sırası sizde" dediği öğrenildi. Bunun üzerine Canaydın çark etti. 


</TEXT>
</DOC>
