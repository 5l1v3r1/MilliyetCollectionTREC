<DOC>
<DOCNO> 320974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/yazar/pulur.html </URL>
<DATE> 2005/03/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yöneticiler uyumayın 
</HEADLINE>
<TEXT>


RUS elçisi ülkesine giderken, Osmanlı sadrazamına veda etmiş ve ayrılırken sormuş 
"Bir emriniz var mı, size ne getireyim " 
Sadrazam her gün pürüz çıkaran Rus elçisine bakmış 
"Yeni meseleler getirme de, ne getirirsen getir " 
Maşallah bizim devlet de, Rus elçisi gibidir, her gün bir mesele çıkarır... 

KAPICILARIN gelir vergisi yoktur ama, ücretlerinin binde altısı kadar damga vergisine tabidirler. Yılbaşına kadar apartman yöneticileri, bu damga vergisini, kapıcının ücret bordrosuna pul olarak yapıştırıp ödüyorlardı. 
Yılbaşında bu yöntem kaldırıldı, hatta yöneticilere "Artık pul yalamaktan kurtuldunuz " denildi. 

OH, oh ne l değil mi 
Bakın arkası nasıl geldi 
"Kapıcı ücretleri nedeniyle apartman yöneticileri beyanname verecekler." 
Asgari ücret 488.70 YTL ise, bunun binde altısı 2.93 YTL eder, tamam da nasıl ödenecek 
1- Vergi dairesinden damga vergisi beyannamesi alınacak, 
2- Beyanname doldurulup 2.93 YTL bildirilecek, 
3- Dolmuşa, otobüse, taksiye binip vergi dairesine gidilecek, 
4- Mükellefiyet kaydı yaptırılacak, 
5- Kuyruğa girip, beyanname verip, tahakkuk fişi alınacak, 
6- Muhasebe servisine gidip, makbuz kestirilecek, 
7- Vezneye yaklaşıp vergi ödenecek... 

BUGÜN, bu işlemlere başlasanız, yine kurtarmaz... 
Niye 
Çünkü kapıcı ücretini 1 Ocak'ta ödediniz, 15 gün içinde beyanname vermediniz, cezalısınız. 
Hemen hemen Türkiye'deki apartman yöneticilerinin yüzde doksan dokuzu bu durumda... 
Peki bundan sonra ne olacak 

HER işin erbabı bilir, vergi uzmanı Prof. Dr. Şükrü Kızılot'a sorduk, olacakları anlattı... 
"Vergi dairesi tüm apartmanları, tek tek, vergi usul kanunu gereğince takdir komisyonuna gönderecek. 
Apartman yönetimine ikinci kat, birinci derece usulsüzlük cezası kesilecek. 
Takdir komisyonunun takdir edeceği matrah, kapıcı ücreti üzerinden resen damga ziyaı cezası, gecikme faizi istenecek." 

BÜTÜN bunlar 2 lira 93 kuruş için 
Ne o beğenmediniz mi 
Böyle diye diye, burun kıvıra kıvıra koskoca bankalar hortumlandı soyuldu, artık devletin gözü açıldı, 2 lira 93 kuruşu kimselere kaptırmaz 
Giden trilyonlar gider, kalan kuruşlar devletindir. 



</TEXT>
</DOC>
