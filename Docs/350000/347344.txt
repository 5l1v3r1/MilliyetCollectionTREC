<DOC>
<DOCNO> 347344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/siyaset/siy05.html </URL>
<DATE> 2005/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlık 'aptesli eğitimi' savundu 
</HEADLINE>
<TEXT>


ANKARA Milliyet 


Milli Eğitim Bakanlığı MEB , dünkü Milliyet'te yer alan ve tepki çeken, "Liseliye camide aptes dersi" haberiyle ilgili yazılı açıklama yaparak uygulamaya sahip çıktı. 
Yenilenen programdaki camide aptes uygulamasının öğretmenlere yol gösterici etkinlik örneği olduğu belirtilen açıklamada, "Din hakkında doğru bilgi sahibi olmak, dindar olmak anlamına gelmez. Dindarlık bireysel bir tercihtir" denildi. 
Açıklamada, bilimsel ve araştırmaya dayalı bilginin ön planda tutulduğu, batıl ve hurafeye dayalı yanlış bilgilerden uzak durulduğu ifade edildi. Ayrıca, birleştirici ve mezhepler üstü yaklaşım benimsendiği belirtildi. 
Gençlerin inanç ve hayat konusundaki tercihlerini özgür olarak yapabilmelerinin din öğretiminin esas amacı olduğunun vurgulandığı açıklama şöyle sürdü "Din öğretimi, öğrencinin kendi akıl yürütme gücünü kullanarak varlıklar içindeki konumunu belirlemesine katkıda bulunur." 


</TEXT>
</DOC>
