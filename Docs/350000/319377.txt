<DOC>
<DOCNO> 319377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sontur33.html </URL>
<DATE> 2005/02/28/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Liseli genç kız banyo yaparken şofbenden zehirlenip öldü 
</HEADLINE>
<TEXT>

     Karabük'te şofbenden sızan gazdan zehirlenen öğrenci öldü. 
     Alınan bilgiye göre, Fevzi Çakmak Lisesi 2. sınıf öğrencisi Kübra Özcan 17 , girdiği banyodan çıkmayınca, ailesi tarafından baygın bulundu. 
     Karabük Devlet Hastanesi'ne kaldırılan Özcan, müdahaleye rağmen kurtarılamadı. Yetkililer, Özcan'ın şofbenden zehirlendiğinin belirlendiğini kaydettiler. 
     
     GÖZYAŞLARI ARASINDA TOPRAĞA VERİLDİ 

     Karabük'te, şofbenden sızan gazdan zehirlenen lise öğrencisi için okulunda tören düzenlendi. 
     Karabük Devlet Hastanesi morgundan alınan Kübra Özcan'ın cenazesi, öğrenim gördüğü Fevzi Çakmak Lisesi'ne getirildi. 
     Okul bahçesinde düzenlenen cenaze töreni sırasında arkadaşları Özcan'ın tabutu başında hıçkırıklara boğuldu. Bazı öğrenciler de baygınlık geçirdi. 
     Fevzi Çakmak Lisesi Müdürü Turgut Acarlı, törende yaptığı konuşmada, ''Kişilik sahibi ve çok başarılı ''762 Kübra'' için son dersimizi yapıyoruz ve kendisini hiçbir zaman unutmayacağız. O her zaman okulun koridorlarında, sınıfında olacak'' dedi. 
     Daha sonra, Yaylacık Merkez Camii'nde kılınan namazın ardından Kübra Özcan'ın cenazesi, ailesi, öğretmenleri ve arkadaşlarının gözyaşları arasında Karabük Köyü mezarlığında defnedildi. 
     
</TEXT>
</DOC>
