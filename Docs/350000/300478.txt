<DOC>
<DOCNO> 300478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sondun12.html </URL>
<DATE> 2004/12/24/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Hollanda da 'Ermeni kartı'na oynuyor 
</HEADLINE>
<TEXT>

     Barçın Yinanç CNNTÜRK 

AB’nin 17 aralık kararının ardından Türkiye, Avrupa Birliği dönem başkanı Hollanda'ya bir jest yaparak, bu ülkenin büyükelçiliğinin bulunduğu caddenin ismini Hollanda Caddesi olarak değiştirdi. 
     Bu jest karşılığını bulmadığı gibi, Hollanda Parlamentosu’ndan gelen haber Türkiye'yi bu jesti yaptığına pişman ettirecek nitelikte. 
     Hollanda Parlamentosu'nun alt kanadı, Ermenilerin soykırım iddialarına dayalı bir karar aldı. Parlamento aldığı kararla, hükümetten Ermeni sorununu Türkiye'nin sürekli gündeminde tutmasını istedi. 
     Kararda, parlamento, hükümetten, Türkiye'yle siyasi dialog çerçevesinde Ermeni soykırımının tanınması konusunu gündeme getirmeye devam etmesini ister’ ifadesi kullanıldı. 
     
     Bot Ermeni sorunu gündemde tutulacakö 

     Oylama sırasında parlamentoda bulunan Hollanda Dışişleri Bakanı Bernard Bot, Ermeni sorununun Türk hükümetiyle yapılan her toplantıda ele alındığı gibi, bundan sonra yapılacak her toplantıda da gündemde getirileceğini söyledi. 
     
     Fransa da Ermeni sorununu gündemde tutuyor 

     Fransa'dan sonra Hollanda da, Türkiye'yle yapılacak müzakere sürecinde, Ermeni sorununu gündeme taşıyacağının işaretini vermiş oldu. Fransa Dışişleri Bakanı Michel Barnier de, Ermenilerin soykırım iddialarının tanınması için çalışacaklarını söylemişti. 
     
     Ermeni sorunu BM’ye taşınmak isteniyor 

     Ermenistan Dışişleri Bakanı Vartan Oskanyan da, Ermeni soykırımı iddialarını önümüzdeki yıl Birleşmiş Milletler Genel Kurulu gündemine taşımaya çalışacaklarını açıkladı. 
     Oskanyan, Armenia’ televizyonuna yaptığı açıklamada, Türkiye'den intikam almak gibi bir amaçlarının olmadığını ve aynı bölgede yer alan ülkeler olarak normal ilişkiler kurmak istediklerini söyledi. 
     Oskanyan, soykırımın tanınması konusunun Türkiye'nin Avrupa Birliği'yle görüşmelerinde de gündeme geldiğini, bu konunun artık uluslararası ilişkiler gündemine girdiğini vurguladı. 
     
     Tazminat talebi 

     Oskanyan, soykırım kurbanlarının yakınlarının tazminat taleplerinin Ermenistan Adalet Bakanlığı’na bağlı Danışma Bürosu aracılığıyla sürdürüldüğünü de açıkladı. 

     
</TEXT>
</DOC>
