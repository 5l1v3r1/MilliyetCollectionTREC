<DOC>
<DOCNO> 343911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/yazar/asik.html </URL>
<DATE> 2005/05/19/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Din ve ahlak... 
</HEADLINE>
<TEXT>


Milli Eğitim Bakanlığı, liseler için yeni Din Kültürü ve Ahlak Bilgisi programını sessiz sedasız kabul etti. Birgün gazetesinde Can Gazalcı, yeni programı anlatıyor... Bugün, 9. sınıfta okutulan ders üniteleri şöyle 
"Din, Dinler ve Özellikleri, Din ve Ahlak, Devlete Karşı Görevlerimiz, Temizlik ve Doğruluk, Savurganlık." 
Yeni programda 9. sınıf ünitelerinin adlarına bakalım 
"İnsan ve Din, İbadet ve Temizlik, Hz. Muhammed'in Hayatı, Değerler ve Aile, Kuran ve Ana Konuları, Laiklik ve Din, Türkler ve Müslümanlık." 
Eski 10. sınıf programı 
"İslam Güzel Ahlaktır, Milli Birlik ve Beraberlik, Örf ve det, Kötülüklerden Kaçınma ve Kötülükleri Öğrenme, Çalışmak ve Üretici Olmak, Öğretmenlik" 
Yeni 10. sınıf programı 
"Kuran ve Yorumu, Allah İnancı, İslamda İbadetler, Kuran'a Göre Hz. Muhammed, Haklar, Özgürlükler ve Din, Atatürk ve Din, İslam ve Bilim... 
Görüldüğü gibi... Türkiye'nin laik bir ülke olduğu gerçeği tamamen göz ardı edilerek, liselerde açıkça "Din kültürü" kavramından "İslam kültürü" kavramına geçiliyor... Hayırlı ola... 

AKP, Diyanet'e 20 bin yeni kadro istemiş. 
Tabii, İslam liginde başarılı olabilmek için güçlü bir kadro lazım... 
Haldun Ertem 

Abimiz icraatta Maliye Bakanı Kemal Unakıtan'ın bir de kaçak villası çıktı. Arkadaşımız Nedim Şener'in dün manşetimize çıkan haberine göre, Unakıtan, Çamlıca'daki evinin bahçesine 1998'de 3 katlı kaçak villa yaptırıyor. Villayı Üsküdar Belediyesi 3 kez mühürlüyor. Unakıtan, üçünde de mühürleri kırıyor. AKP'li Belediye Başkanı Yılmaz Bayat gözlerini kapıyor. Unakıtan'ın oğlu eve girip oturuyor. 
Naylon fatura düzenlemek, evrakta sahtecilik, hayali ihracat, orman arazisinde usulsüzlük, kaçak villa... Bunlar Maliye Bakanı'nın şu ana kadar ortaya çıkan suçları. Hepsini tek tek affa sokmak için yasa üstüne yasa çıkarılıyor. 
Bugün mali suçlu olarak içeride olması gereken Kemal Abi, ülkenin Maliye Bakanı koltuğunda oturuyor... 
Afrika ülkeleri dahil dünyanın hiçbir ülkesinde böyle bir dosya ile maliye bakanı olunduğunu ya da bir başbakanın böyle bir kişiyi maliye bakanı yaptığını ne duyduk, ne gördük. 
Bu ülke bu durumlara düşmeyi de hak etti mi Neden 

Felsefe düşüncenin mikroskobudur. Her şey onun gözünden kaçmak ister ama onun gözünden hiçbir şey kaçmaz. Paçavradan saray giysisini, giysiden kadını yaratır. Şişe kırıklarından billur sürahiyi tekrar yaratır. 
Victor Hugo 

Alternatif koşu Milli Eğitim Bakanı Hüseyin Çelik, 19 Mayıs kutlamalarından rahatsız... Bu rahatsızlığını çeşitli biçimlerde ifade ediyor... Geçen yıl slogan, "19 Mayıs'ı statlardan kurtaralım" idi. Bu yılki parola şöyle "19 Mayıs artık üçüncü dünya ülkeleri gibi kutlanmayacak..." 
Sıkma başlı devlet protokolünün yurtiçi ve yurtdışında sergiledikleri manzaralar... Resmi kabullerde içki yasakları, ayran tokuşturmalar... Haremlik - selamlık şeklinde yapılan parti toplantıları... Bu tür çağdaş görüntüler yanında 19 Mayıs kutlamaları çağdışı geliyor demek... 
Geliyoruz alternatif kutlamalara... Bursa'da AKP, alternatif bir gençlik şöleni düzenliyor. Bir alternatif de Samsun'da tezg hlandı... 
Anadolu Gençlik Dergisi Yazı İşleri Müdürü Ali Özdemir, 6 Mayıs 2005 tarihli yazıyla İçişleri Bakanlığı'na başvurmuş. 19 Mayıs'ta Samsun'da başlayacak... Amasya, Çorum, Kırıkkale, Ankara, Bolu, Düzce, Sakarya ve Kocaeli'nden geçip İstanbul'un Fetih Yıldönümü olan 29 Mayıs günü İstanbul'da sona erecek, "Fetih ve Gençlik Koşusu" için izin istemiş. İzin yazısında Atatürk'ün adına elbette ki hiç yer verilmemiş. Ve elbette ki istenen izin hemen verilmiş. Böylece bu yıl ilk kez 2 "Gençlik Koşusu" birden izleyeceğiz. Birincisi yıllardır yapılan... Samsun'dan başlayıp Ankara'da, Anıtkabir'de sona eren kızlı erkekli 19 Mayıs koşusu... Diğeri, Samsun'dan başlayıp İstanbul'da bitecek olan büyük olasılıkla sadece erkeklerin katılacağı Fetih ve Gençlik Koşusu... 
23 Nisan Milli Egemenlik Haftası üzerine Kutlu Doğum Haftası bindirildi. Egemenlik Haftası Hz. Muhammed'i anma haftasına dönüştürüldü. 19 Mayıs'ı da anlaşılan giderek 29 Mayıs Fetih Haftası'na ekleyerek Fetih bayramına dönüştürecekler... Akıllı gidiyorlar... Yasakçı değiller. Atatürk ve Cumhuriyet değerlerini yasaklamıyor, alternatiflerini yaratarak yok etmeyi deniyorlar. Laik kesim h l olup bitenin farkında değil gibi. 

Maliye Bakanı Unakıtan, kaçak villasını yıktırıyormuş. 
"Öyle ufak tefek şeyler için af çıkarmaya değmez" diye düşünmüştür... 



</TEXT>
</DOC>
