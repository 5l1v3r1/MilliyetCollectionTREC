<DOC>
<DOCNO> 328413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/yazar/asik.html </URL>
<DATE> 2005/03/30/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kedinin davası 
</HEADLINE>
<TEXT>


Musa Kart arkadaşımızın geçen yıl 9 Mayıs'ta Cumhuriyet'te yayımlanan meşhur "kedili karikatür"ü dün Eskişehir'de yargılandı. Musa Kart, bu karikatürden dolayı Ankara 8. Asliye Ceza Mahkemesi'nde 5 milyar lira tazminat ödemeye mahk m edilmişti. Aynı karikatürü yayımlayan Sakarya gazetesinin Yazı İşleri Müdürü Hakkı Sağlam için açılan tazminat davası ise reddedilmişti. Bunun üzerine Başbakan'ın avukatı Eskişehir'de Sakarya gazetesine "ceza davası" açtı... Dava, dün Eskişehir'de ele alındı. Savcı, davanın düşürülmesini istedi... Yargıç Fahrettin Gültekin 2 dakikada kararını açıkladı 
- Zamanında açılmadığı için, davanın düşürülmesine... 
Erdoğan'ın avukatları davayı 6 aylık süre içinde açmadıkları için zamanaşımı gerçekleşti. Avukatlar nasıl olur da ceza davasının 6 ay içinde açılması gerektiğini bilmezler Anlaşılamadı. 
Başbakan bu davayı geri çekebilirdi. Kendi imajı için iyi olurdu. Ancak belli ki Erdoğan gazetecilerle ilişkiyi kan davasına dönüştürmekta kararlı... Yeni ceza yasası da yürürlüğe giriyor. Değmeyin keyfine 

Adalet Bakanı Çiçek, "1 Nisan kara gün değil" demiş. 
Evet, 1 Nisan, gazetecilerin "Neyi, nasıl yazayım " diye kara kara düşüneceği gün... 
Haldun Ertem 

24 Nisan oyunu Üst kademede görevli asker okurumuz soruyor 
- ABD, İncirlik'i istediği gibi kullanmak için Ermeni soykırımı tasarısını kongreden geçirme tehdidini kullanıyor. Görünen o ki, biz de bu tehdide teslim olma eğilimindeyiz. Kimi medya mensupları, içeriyi teslime doğru teşvik ediyor. Sorum şu... 
Peki, 24 Nisan 2006'da, 24 Nisan 2007'de ve daha sonraki 24 Nisan'larda tekrarlanacak tehditlerde bizden neler istenecek Biz neler vereceğiz 1 - 2 yıl içinde Kürt devletini tanıma tehdidi gelince ne yapacağız Tavrımızı bu gerçeklere göre belirlemek zorundayız. 

Demokrasi sevdası Gürcistan, Ukrayna, Kırgızistan... Güller devrimi, Turuncu devrim, Lale devrimi... 
Peş peşe Amerika destekli demokrasi devrimleri yapılıyor... Ve ne tesadüf... Hep Amerikan yanlısı yönetimler iktidara geliyor... Suudi Arabistan ve Pakistan'da devrime gerek görülmüyor. Çünkü onlar zaten Amerikan yanlısı. 

Frene basma zamanı Kırk yıllık dostumuz, okul arkadaşımız Sedat Bilir dayanamamış, İzmir'den arıyor 
- Bilimsel hesaplarla sabittir, diyor, Türkiye bugün nüfus planlamasına başlasa ve aileler iki çocuktan fazla yapmasa, nüfus artışı ancak 40 yıl sonra duracak... Ve Türkiye nüfusu o zaman 140 milyon olacak... 
- Yani 
- Yani AB bizi hiçbir zaman tam üyeliğe almaz. Bu yükün altına girmez... 
Kaldı ki herhangi bir nüfus planlaması niyeti de yok. Yalnız AB için değil... Doğan çocuklarımıza eğitim, aş, iş sağlayabilmemiz için yapılması gereken ilk iş nüfus planlaması... Ne var ki, kimse oralı değil. 

İntihal vakası Bilimsel intihal aşırma yaptığı Marmara Üniversitesi'nin incelemesi sonucu kesinleşen Başbakanlık Müsteşarı Prof. Ömer Dinçer, görevinden istifa edecek mi Etmeli mi Dinçer'in ne yapması gerektiğini, sorumuz üzerine, Eski Başbakan Yardımcısı, AKP Bursa Milletvekili Ertuğrul Yalçınbayır anımsatıyor 
- Hemen istifa etmesi gerekir... 
- Neden 
- Başbakanlık Müsteşarlığı bürokrasideki en tepe kadro. Bu görevdeki kişi birçok yerde yasa gereği, kimi durumlarda da fiilen Başbakan'ı temsil eder. Bakanların bile bilgisi dışındaki örtülü ödeneğin kayıtlarını o tutar. Böylesine önemli mevkide bulunan kişinin, sabitleşmiş intihal suçuyla o makamda oturmaya devam etmesi mümkün değildir. Zamanaşımı cezayı ortadan kaldırır, suçu değil.. 
Peki ya Dinçer istifa etmemekte direnirse 
Söz tekrar Yalçınbayır'da 
- Yeni kurulan ve başkanlığını Prof. Mehmet Sağlam'ın yaptığı Kamu Görevlileri Etik Kurulu, resen harekete geçmelidir. Bu kurul, Başbakan, bakanlar, milletvekilleriyle Başbakanlık Müsteşarı'nın da aralarında bulunduğu bütün kamu görevlilerinin etik kurallara aykırı hareketlerinin tespiti halinde harekete geçmekle yükümlüdür... 
Bakalım Başbakan intihal vakasının gereğini yerine getirmediği takdirde Etik Kurul kendisine düşen etik görevi yerine getirecek mi 

Milli Savunma Bakanı Vecdi Gönül'e göre... Avrupalıların yaklaşık 100 milyonu gayri meşruymuş... Vay ahlaksızlar diyeceğiz ama... Onlar en azından "Tüyü bitmedik piçlerinin" parasını kimseye hortumlatmıyorlar. 
Arman Salepçi 



</TEXT>
</DOC>
