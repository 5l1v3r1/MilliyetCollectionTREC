<DOC>
<DOCNO> 308011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sondun02.html </URL>
<DATE> 2005/01/20/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Afrika'dan Kanarya Adaları'na ölüm yolu 
</HEADLINE>
<TEXT>

     Afrika'nın batısındaki, İspanya'ya ait Kanarya Adaları açıklarında, içinde 10 ceset bulunan bir tekne bulundu. Tekne, Kuzey Afrika'dan gelen kaçaklara ait. 
     Denizcilik kurtarma örgütünün sözcüsü, teknenin İspanya'ya ait Kanarya Adaları'ndan, Gran Kanarya Adası'nın 480 kilometre açığında bir ticaret donanma gemisince bulunduğunu belirtti. 
     Teknedeki yolculardan hepsinin öldüğünün belirlendiğini kaydeden sözcü, ölenlerin hangi ülke vatandaşları olduğunun ise henüz açıklık kazanmadığını ifade etti. 
     
     Her yıl binlerce kişi ölüyor 
     Her yıl binlerce kişinin derme çatma teknelerle Kuzey Afrika'dan Kanarya Adalarına gitmek için hayatlarını tehlikeye attıkları, çoğunun bu yüzden hayatlarını kaybettiği, diğerlerinin ise durdurularak sınırdışı edildikleri biliniyor. 
     
</TEXT>
</DOC>
