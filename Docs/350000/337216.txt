<DOC>
<DOCNO> 337216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/guncel/gun90.html </URL>
<DATE> 2005/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

ISO 9001'li sunucular 

RTÜK, Türk Dil Kurumu'na bir rapor hazırlatır raporun konusu, ekranlarda Türkçe'nin yanlış kullanımıyla ilgilidir. TDK raporuna göre ekrana çıkacak isimlere 'dil dersi ve sertifika zorunluluğu' getirilmesi istenir. Bu haberin aşağı yukarı tüm gazetelerde olması doğal, hiçbir televizyonda önemsenmemesi gayet anormal. 2003 Karaman Türk Dili ödüllü bir köşe olarak konuyu masaya yatırınca, ilginç şeylerle karşılaşılabiliyor. 
1 Atatürk'ten sonra, Türkçe'nin doğru ve güzel kullanımı gibi 'kasıcı ve sıkıcı' bulunan bir konu, birkaç kişi ve kurum dışında kimsenin umurunda mı 
2 Türkçe'nin doğru kullanımının neden gerekli olduğu konusunda bugüne kadar herhangi bir kampanya açılmış, halka bu anlatılmış mıdır 
3 Eğer, ekrana çıkan herkeste böyle bir şart aransa, ekrana çıkacak adam bulunamaz Kral Tv başta bütün müzik yapan kanallar kapanır 
4 Herhangi bir özel televizyon, 'Aman sunucularımız güzel konuşsun ' kaygısı güder mi 
5 RTÜK ve TDK, AGB'yi reytingleri ölçen kuruluş yanlarına alarak, Türkçe'nin katledildiği programlara 'reyting düşürme' cezası verdiremez mi 
6 Konuyla ilgili haberlerde, Kuşum Aydın ve Seda Sayan'ın fotoğrafları neredeyse tüm gazetelerde kullanılmış, ihale onlarda kalmış gibi görünüyor. 
7 TDK, halkın kullandığı bazı kelimelere karşı inatla asla kullanılamayacak kelimeler üretmekten vazgeçmeyi düşünmemekte midir Örneğin, sokakta herkes Euro'ya 'Yuro' derken 'Hayır, illa 'avro' denecek' demekle nereye varabilir 
8 Sunucuların güzel Türkçe konuşması bir kuralsa, her hafta bir ünlüye program sunduran Pazar Keyfi ne yapacak 1 haftada hızlı sertifika programlarına mı gönderecek ünlüleri 
9 Sadece sunucular değil, televizyonlarda altyazı yazanlar da bu kursa tabi olacaklar mı Özel isimleri, eklerin yazılımını, ayraçların kullanımını bilmeyen -ki bu konuda HaberTürk bir numaradır- onlarca kişi bir anda kursa giderse, özellikle haber bültenleri nasıl yayınlanacaktır' 
10 Türkçe'yi yemiş yutmuş ancak okumamakta ısrar eden bir millete kitap yazmakta direnen yazarlardan altyazıcı olarak yararlanmak mümkün müdür Bu sunucu konusu sadece Türkçe'yle sınırlı da kalmamalı. En ufak bir konuda en ufak fikri olmayan sunucuların hepsi komple kalite belgesi almak zorunda bırakılsa ne güzel olur 
ISO 9001'li sunucularda görüşmek üzere 

Ay ne kadar güzel değil mi Ama daha yakından bakarsan çatlaklarla dolu olduğunu görürsün, tıpkı dişlerin gibi .. 
Neil Armstrong diş macunu reklamında oynuyor 

Kuşum Aydın'ın replikleri Top15 

Neden ihale Aydın'ın başına kaldı diyenlere fikir vermesi açısından 
1 Niye çağırmıyceeez 
2 Aksini iddia eden varsa beni bu masada çürütsünleeer .. 
3 Doğru olicektiiir .. 
4 Kameraların olduğu evde kavgaların çıkması dolay .. dolay 
5 Tabii ki yapceeez .. 
6 Hanfendi, yükselir misiniz söz alan konuğa söylüyor 
7 Her şey gönlünce oliceeek .. 
8 Ay bi dakka kuscek gibi oldum ayol .. 
9 İmkanımız olmiiicektir .. 
10 Tekrardan karşınızda oliceeez .. 
11 Kesinle kes böyle bir şey yok. 
12 Konumuzu başka bir konuyla devam etmek istiyorum. 
13 Evcil misindir Hakan Altun'un evcimen olup olmadığını merak ediyor 
14 Ağzım sürçmüştü. 
15 Yani ne bileyim doksan bile değil, yüz derece döndüm o olaydan sonra. 

</TEXT>
</DOC>
