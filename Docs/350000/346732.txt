<DOC>
<DOCNO> 346732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sonspo22.html </URL>
<DATE> 2005/05/28/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Malatyaspor 4 - Sakaryaspor 2 Maç bitti 
</HEADLINE>
<TEXT>

     Birinci Süper Futbol Ligi’nde Malatyaspor’a 4-2 yenilen Sakaryaspor, Akçaabat Sebatspor ve İstanbulspor’dan sonra İkinci Lig A Kategorisi’ne düşen son takım oldu. 
     Ev sahibi takım maçın henüz başında ilk golüne kavuştu. 7. 
     dakikada ceza alanı içinde oluşan karambolde topla buluşan Bilal’in sert vuruşunda meşin yuvarlak filelere gitti 1-0 9. dakikada ceza alanında Murat Erdoğan’ın vuruşunda top yandan auta çıktı. 19. dakikada Toth’un pasında ceza alanında meşin yuvarlakla buluşan Bilal sert vurdu. Yan direkten dönen topu Osterc tamamladı. Savunma tehlikeyi uzaklaştırdı. 20. dakikada Sakaryaspor’un beraberlik gölü geldi. Ceza alanı içerisinde tehlikeyi uzaklaştırmak isteyen Serkan Özsoy’un ters vuruşunda top kaleci Fevzi’nin üzerinden filelerle buluştu. 1-1 35. dakikada Toth’un vuruşunda Recep, yatarak topu güçlükle kornere çeldi. 38. dakikada Burak’ın ortasında Fatih topa gelişine vurdu. Kaleci Fevzi’nin ayaklarına çarpan top kornere çıktı. 43 dakikada Aydın ortasında Ragıp topa gelişine vurdu. Yan direğe çarpan topu Malatyaspor savunması uzaklaştırdı. 45. dakikada ikili mücadele sırasında Fatih’in sert müdahalesinde Toth yere düşünce Hakem Bülent Demirlenk, Fatih’e kırmızı kart gösterdi. Maçın ilk yarısı 1-1 berabere bitti. 

     
</TEXT>
</DOC>
