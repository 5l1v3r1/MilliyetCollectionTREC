<DOC>
<DOCNO> 336111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/spor/spo11.html </URL>
<DATE> 2005/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Filede tek başına 
</HEADLINE>
<TEXT>


Vakıfbank Güneş Sigorta, Final Grubu'nun ikinci devresine de fırtına gibi başladı, Beşiktaş engelini zorlanmadan geçip şampiyonluk yarışında yalnız kaldı 


Türkiye Bayanlar Voleybol Ligi Final Grubu'nun ikinci devresine yine hızlı giren Vakıfbank Güneş Sigorta, Beşiktaş'ı set vermeden geçti, şampiyonluk yarışında büyük avantaj elde etti. Grupta namağlup liderliğini sürdüren Sarı-Kırmızılı bayanlar Eczacıbaşı'nın da Emlak TOKİ'ye yenilmesiyle zirvede yalnız başına kaldı. Güneş Sigorta bugün Emlak TOKİ'ye 3-2 yenilse bile şampiyonluğunu ilan edecek. 

Maçın karnesi 
HAKEMLER Kadir İlbeyli, Gültekin Tekialp 
V. GÜNEŞ SİGORTA Elif 7 , Tetyana 7 , Samsonova, Aysun 7 , Neslihan 8 , Mayboroda 7 , Necla Libero 8 , Ebru 6 
BEŞİKTAŞ Arzu 6 , İlona 6 , Duygu 5 , Sarah 5 , Deniz 7 , Eda 6 , Nihan Libero 6 , Emel 5 , İrina 5 , Betül 4 
SETLER 25-19, 25-22, 25-20 

Eczacıbaşı ağır yaralı 

Bayanlar Voleybol Ligi Final Grubu'nun ikinci devresi dün Marmaris'te start alırken, liderin takipçisi Eczacıbaşı, Emlak TOKİ karşısında şok bir mağlubiyet aldı, şampiyonluk şansını mucizelere bıraktı. Lacivert - Beyazlı ekip bu sezon ilk kez rakibine yenildi. 

Maçın karnesi 
HAKEMLER Bülent Bozkurt, Serdar Nişancıoğlu 
ECZACIBAŞI Bahar 5 , Özlem 5 , Ayşe 5 , Aihua 6 , Mesude 6 , Mira 5 Gülden Libero 5 , Sinem 4 , Merve 4 
EMLAK TOKİ Teneva 7 , Melis 7 , Ayşe 7 , Nihal 7 , Oxana 7 , Inessa 7 İzolda Libero 7 , Nilay 6 , Çiğdem 6 SETLER 25-13, 23-25, 17-25, 23-25 


</TEXT>
</DOC>
