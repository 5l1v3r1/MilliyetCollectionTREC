<DOC>
<DOCNO> 306174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sonspo06.html </URL>
<DATE> 2005/01/13/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Tayfur Asper konusunda arkadaşlarımı uyarmıştım ama... 
</HEADLINE>
<TEXT>

     Penaltı özeleştirisi Mustafa ve Çağdaş, atışı kaçırdıkları için üzüntülerini dile getirirken, Tayfur, Asper konusunda herkesi uyarmıştım dedi Antalya’da düzenlenen Efes CUP’a Vitesse galibiyetiyle başlayan ancak ikinci maçta İsveç’in Malmö takımına penaltılarla yenilip finale yükselemeyen Beşiktaş’ta penaltı tartışması yaşanıyor. Eski takım arkadaşı Mattias Asper’in çok iyi bir kaleci olduğunu söyleyen Tayfur, Bizdeyken de iyi penaltı kurtarırdı. Ancak sol tarafı zayıftı. Arkadaşlarımı uyardım ama yine de onu aşamadık. Turnuvada final oynamak bizim hakkımızdı, olmadıö dedi. 
     
     Kaçıranlar çok üzgün 

     Kaptan, amaçlarının ligde zirve yarışında olmak, kupayı ise müzelerine götürmek olduğunu belirtirken, Malmö karşısında penaltı atışlarını gole çeviremeyen Çağdaş ve Mustafa Doğan ise üzüntülerini dile getirdiler. Mustafa, Ben de Ahmed Hassan gibi aynı köşeye atmak istedim ama topa iyi vuramadımö derken, Çağdaş ise topu sert şekilde köşeye bırakmak istediğini ancak yeterli falsoyu veremediği için atışı kaçırdığını ifade etti. 
     
</TEXT>
</DOC>
