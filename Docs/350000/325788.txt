<DOC>
<DOCNO> 325788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/yasam/yas14.html </URL>
<DATE> 2005/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşlılar Boğaz'ı gezmek istiyor 
</HEADLINE>
<TEXT>


İSTANBUL Milliyet 

Yaşlılar Haftası çerçevesinde İstanbul Vali Yardımcısı Mehmet Seyman'ı ziyaret eden bir grup yaşlı, gemiyle Boğaz'da gezi yapmak istedi. Yaşlılar Haftası etkinlikleri çerçevesinde Sosyal Hizmetler İl Müdürlüğü'ne bağlı huzur evlerinde kalan bir grup yaşlı, İstanbul Vali Yardımcısı Mehmet Seyman'ı dün ziyaret etti. Bahçelievler Huzur Evi'nde kalan yaşlılardan bazıları burada rahat edemediklerini, vericiler nedeniyle stres altında bulunduklarını, araba olmadığı için dışarıya çıkamadıklarını kaydettiler. Seyman'ın sohbet sırasında talepleri olup olmadığını sorduğu yaşlılar, geçen yılki Yaşlılar Haftası etkinliklerinde gemi ile Boğaz turu yaptıklarını ve eğlendiklerini belirterek, bu yıl da böyle bir etkinlik düzenlenmesini istediler. 


</TEXT>
</DOC>
