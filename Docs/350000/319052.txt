<DOC>
<DOCNO> 319052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/sonsiy05.html </URL>
<DATE> 2005/02/27/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
TBMM... İncirlik'te atom bombası bulunduğu iddiaları yanıtsız kaldı 
</HEADLINE>
<TEXT>

     CHP Adana Milletvekili Tacidar Seyhan'ın, ABD'nin, Adana İncirlik üssünde atom bombası bulundurduğu yolundaki iddiaların doğru olup olmadığına ilişkin soru önergesi, konunun gizlilik dereceli bilgiler içerdiği gerekçesi ile yanıtlanmadı. 
     Seyhan, Milli Savunma Bakanı Vecdi Gönül'ün yanıtlaması istemiyle verdiği soru önergesinde, bu iddiaların doğru olup olmadığını ve doğru ise bunların sayısının ne kadar olduğunu sordu. 
     Milli Savunma Bakanı Gönül de soruya ilişkin yanıtında, soru önergesine verilecek yanıtların gizlilik dereceli bilgiler içerdiğini belirterek, şunları kaydetti 
     ''Soru önergelerine verilecek cevaplara gizlilik kaydı konulamamaktadır. Bilindiği üzere TBMM Başkanlığı'nın yazılı soru önergeleri ile ilgili yazışmalarında da bu husus not olarak hatırlatılmaktadır. 
     Bu nedenle soru önergesindeki sorular cevaplandırılmamıştır.'' 
     
</TEXT>
</DOC>
