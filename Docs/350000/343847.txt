<DOC>
<DOCNO> 343847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/guncel/gun02.html </URL>
<DATE> 2005/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Radyocular yargı yolunda 
</HEADLINE>
<TEXT>


Kral FM'de işine son verilen radyocular, "Yolsuzluk yapmakla suçlandık, o zaman neden tazminat vererek çıkarıyorlar" dediler 

MAGAZİN SERVİSİ 

Kral FM'den çıkarılan radyocular, Tasarruf Mevduatı Sigorta Fonu'nun TMSF Star Medya Grubu Yönetim Kurulu üyeleri hakkında tazminat davası açacaklarını açıkladı. 
Kral FM'den önceki gün çıkarılan 8 radyocu, kendilerine yazılı olarak bildirilen çıkış gerekçesiyle, TMSF yönetiminin kamuoyuna yaptığı duyurudaki çıkarılma gerekçelerinin farklı olduğunu vurguladı. Radyocular adına açıklama yapan eski Kral FM Genel Yayın Yönetmeni Ali Şentürk, kendilerine tebliğ edilen çıkarılma gerekçesinin "yeniden yapılanma" olduğunu belirterek, şunları söyledi 

'Sebep başka' 
"Oysa kamuoyuna yapılan duyuruda, 'Para karşılığı şarkı çaldıklarını saptadık. 800 milyon maaşla edinilemeyecek servetleri var. Çete gibi çalışıp ayda 100 bin dolar haksız kazanç elde ediyorlar' denilerek yolsuzluk yapmakla suçlandık. Para karşılığı şarkı çalan, tazminatsız çıkarılmalıydı. Oysa hepimize teşekkür mektubuyla birlikte tazminatlarımızın ödeneceği yazılı olarak bildirildi. Yolsuzluk yapana teşekkür mü edilir, dava mı açılır Asıl gerekçe, Yönetim Kurulu üyelerinden Yusuf Adıgüzel ve Mustafa Öcalan'ın, yıllardır Kral FM'de çalışmak için yanıp tutuşan tanıdıkları radyoculara, Star'daki görevleri bitmeden yer bulma çabasıdır." 
Başbakan Erdoğan'la yakınlığı nedeniyle dikkatleri üzerine çeken Star Radyoları'nın Genel Koordinatörü Mehmet Akbay, operasyonun kendisine danışılmadan yapıldığını savunarak, "Başka hesaplar düşünüldüğü için beni devre dışı bıraktılar" dedi. 

İşten çıkarılanlar 

Ali Şentürk Afrikalı Ali , Ata Demirkaya Müzik Ziyafeti Ata , Hakan Yılmaz Rüzg r Hakan , Erdem Yurtseven Nöbetçi Erdem , Mustafa Ödübek 05 Mustafa , Şener Duran Gönül Dostu Şener , Melih Kurtuluş Sevgi Çemberi ve Şener Şimşek Kaptan Şener 


</TEXT>
</DOC>
