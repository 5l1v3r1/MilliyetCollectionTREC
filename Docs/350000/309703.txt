<DOC>
<DOCNO> 309703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sonyas09.html </URL>
<DATE> 2005/01/26/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Ünlü güzeller ''sınıfta kaldı''... Yılın en çekici kadını Adriana Lima... 
</HEADLINE>
<TEXT>

     Askmen sitesinin aylardır süren ve dünyanın dört bir yanından 250 bin internet kullanıcısının oy kullandığı ''Yılın En Çekici 99 Kadını'' anketi sonuçlandı. Ankette zaferi 22'lik model Adriana Lima kazanırken, geçen sene listede 75. sırada yer alan güzelin bu sene zirveye yerleşmesi sürpriz oldu. 
     Toplam ''8.41'' genel oyla birinciliğe yerleşen Lima, özellikle iç çamaşırı defileleriyle tanınıyor. 13 yaşındayken keşfedilerek modelliğe başlayan Brezilyalı Lima için, ''cennetten dünyaya inmiş bir güzel'' yorumu yapılıyor. 
     
     ''MATRIX'' GÜZELİ İKİNCİ... 

     Podyum, müzik ve sinemanın pekçok genç ismini geride bırakan İtalyan oyuncuya ''Matrix'' serisi ve ''Tutku Hazreti İsa'nın Çilesi'' filmlerinde güzelliğiyle büyülediği hayranlarından oy yağdı. Sitede, ''güzellik onun genlerinde var'' denilen Bellucci, geçen sene de beşinci olmuştu. 
     ''Cani-The Monster'' filmiyle Oscar'ı kucaklayan ünlü oyuncu Charlize Theron ise tahtını Lima'ya kaptırdı. Geçen yıl listede birinciliği kazanan Theron bu yıl üçüncü olabildi. Theron'ın her geçen gün güzelleştiğinin, ancak tahtını kaptırdığının belirtildiği sitede, ''Onun güzelliğinin değerini Cani filminde bu güzellikten mahrum kalınca iyice anladık'' denildi. 
     Seal ile nişanlanan top model Heidi Klum üçüncülükten bu sene beşinci sıraya gerilerken, Beyonce Knowles sekizinci oldu. 
     
     HALLE BERRY'NİN DÜŞÜŞÜ... 

     Geçen yılki ankette ikinci olan Halle Berry de düşüşe geçenlerden. Bu yıl onuncu olan Berry, ''Kedi Kadın'' filmindeki kostümüyle ilgi çekse de sekiz sıra birden geriledi. 
     Son dönemde özel yaşamlarında karşı karşıya gelen iki aktris Jennifer Aniston ile Angelina Jolie, ankette de beş sıra arayla yer aldı. 
     Brad Pitt ile eşi Aniston'ın boşanma kararı vermelerine neden olduğu ileri sürülen Jolie geçen yıl 23. olduğu listede onunculuğa yerleşti. 
     Boşanma arefesindeki Aniston'ın 15. olduğu ankette pekçok ünlü güzel ise alt sıralara razı oldu. Laetitia Casta 35. sırada yer alırken, Kylie Minogue 48., genç yaşta ''emekli'' olan tenisçi Anna Kournikova 52. sıraya layık görüldü. 
     Bu yıl Ben Affleck'ten ayrılarak şarkıcı Marc Anthony ile evlenen Jennifer Lopez büyük düşüş yaşayarak 17. sıradan 61. sıraya geriledi. 
     Oscarlı güzel Nicole Kidman 68, Uma Thurman 70, Britney Spears 74, Demi Moore 75, Pamela Anderson 81, Cameron Diaz 83 ve Paris Hilton da 93. olarak hüsrana uğradı. İşte, sitenin anketinde yer alan bazı ünlü isimler 
     

1- Adriana Lima 2- Monica Bellucci 3- Charlize Theron 4- Josie Maran 5- Heidi Klum 6- Brooke Burke 7- Elsa Benitez 8- Beyonce Knowles 9- Angelina Jolie 10- Halle Berry 11- Jessica Biel 12- Jessica Simpson 13- Rebecca Romijn 15- Jennifer Aniston 17- Keira Knightley 19- Salma Hayek 22- Kate Beckinsale 24- Shania Twain 25- Natalie Portman 26- Gisele Bundchen 27- Lindsay Lohan 28- Jennifer Garner 29- Krista Allen 31- Jennifer Connelly 34- Tyra Banks 35- Laetitia Casta 43- Jennifer Love Hewitt 46- Denise Richards 48- Kylie Minogue 52- Anna Kournikova 54- Faith Hill 55- Brooke Burns 56- Mischa Barton 57- Ashley Judd 58- Penelope Cruz 59- Naomi Watts 61- Jennifer Lopez 64- Heather Graham 68- Nicole Kidman 70- Uma Thurman 71- Michelle Pfeiffer 74- Britney Spears 75- Demi Moore 76- Paz Vega 78- Jessica Alba 80- Lucy Liu 81- Pamela Anderson 82- Christina Aguilera 83- Cameron Diaz 84- Scarlett Johannson 86- Sienna Miller 90- Alicia Keys 93- Paris Hilton 95- Sophie Marceau 97- Liv Tyler 98- Kate Bosworth 99- Vivica A. Fox.      

     
</TEXT>
</DOC>
