<DOC>
<DOCNO> 335941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sonspo07.html </URL>
<DATE> 2005/04/22/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Szymkowiak'ı Juventus istiyor... 
</HEADLINE>
<TEXT>

     İtalyan devi Juventus'un, Szymkowiak'ı iki kez izlediği ve özellikle Galatasaray karşısındaki futboluna hayran kaldığı öğrenildi. 
     Trabzonspor’un devre arasında renklerine kattığı Polonyalı Miroslav Szymkowiak’a İtalya’dan talip çıktı... Polonya basınında çıkan haberlere göre, Juventus’un yıldız oyuncuyu yakın takibe aldığı belirtildi. Siyah - Beyazlı yönetimin, orta saha oyuncusunu izlemek üzere, iki kez antrenörünü Türkiye’ye gönderdiği ortaya çıktı. Haberde, İtalyanlar’ın Szymkowiak’ı özellikle Galatasaray önündeki performansıyla çok beğendiği ifade edildi. Juventus’un bu futbolcuyu bir kaç kez daha izledikten sonra yeni sezonda transfer etmek için girişimlere başlayacağı öğrenildi. 


     
</TEXT>
</DOC>
