<DOC>
<DOCNO> 331009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/yazar/tamer.html </URL>
<DATE> 2005/04/07/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Marx'ı bırak, futbola ve babana bak 
</HEADLINE>
<TEXT>

İngiltere'de 5 Mayıs'taki seçimler için adaylar kampanyada, siyasi ideoloji yerine futbol ve rock müzikle mi halktan oy isteyecek 
LONDRA 

Papa II. Jean Paul'ün ölümü, İngiltere'nin gündemini altüst etti. Bir yanda Başbakan Tony Blair, seçim tarihini açıklamayı 24 saat ertelemek zorunda kaldı, diğer yanda Prens Charles'ın düğünü de mecburen 1 gün ertelendi. 
Düğün ertelenince Charles ve Camilla'nın başbaşa fotoğraflarının yer aldığı binlerce anahtarlık, kupa, çanta, kağıt ağırlığı, rozet v.s. gibi hatıra eşyalarının, yanlış tarihle üzerlerinde 8 Nisan yazıyor piyasaya çıkmaları gibi bir sorun doğdu Aslında bu sorun, sadece hatıra eşyası satan dükkanları ilgilendirmiyor. Düğün için özel hazırlanmış Kraliyet armalı 2 bin adet çay peçetesi, hatıra madalyalar ve posta pullarında da 8 Nisan tarihi yazılı Galiba peçeteler yeniden dizayn edilecek. British Mail ise hatıra posta pullarının akıbetiyle ilgili henüz bir çözüm bulabilmiş değil. 

Favori ata kadın jokey 
Orta yaşlı aşk bülbüllerinin düğünü İngiliz basınında Prens Charles ve Camilla'dan böyle söz ediliyor bir gün ertelenince, bu kez yılın en önemli engelli at yarışlarıyla aynı gün ve saate denk geldi. Önce trafik nedeniyle at yarışlarının saatlerinin değiştirileceği açıklandı, ardından o saatte başka evlilik töreni olduğu için düğün erkene alındı dendi. Düğün ve engelli at yarışının zamanlamasıyla ilgilenmekten vazgeçtiğim için son durum nedir bilemiyorum. 
Hazır laf açılmışken cumartesi günkü at yarışının öneminden de biraz söz edeyim. İngiltere'de 1839'dan beri yapılmakta olan Grand National yarışı, engelli yarışlarının en önemlisi ve en zoru. Pist 7200 metre, atlanacak engeller çok zor. Birincilik ödülü 400 bin sterlin. Grand National'in 166 yıllık tarihinde yarışı kazanan kadın binici hiç yok ve bu yıl ilk kez favori atlardan birine kadın jokey biniyor. Yine favori atlardan bir diğerinin de antrenörü kadın. 

Marx yerine futbol 
Bu arada seçim tarihinin 5 Mayıs olarak açıklanmasının hemen ardından The Guardian gazetesi, Guardian Unlimited'in İngiliz parlamenterler arasında yaptığı anketin sonuçlarını, okurlarına şu önemli tavsiye ile birlikte açıkladı "Seçim kampanyasında kapınızı çalacak siyasilerle ilgili beklenti çıtanızı sakın fazla yüksek tutmayın. Onlar da sizin gibi, sokakta her gün rastlayabileceğiniz sıradan insanlar " 
Anket sonuçlarına göre adayların büyük çoğunluğunun siyasi ideolojilerle ilgisi yok, neredeyse hepsi futbol tutkunu ve orta karar rock müziği dinliyor. İngiliz parlamenterlerin Karl Marx, Frederick Hayek gibi ideologlardan esinlenerek seçmenleri etkileyebileceklerini düşündükleri günler artık gerilerde kalmış. Bu soruya yanıt veren 101 İşçi Partisi milletvekilinden sadece 11'i, etkilendiği bir entellektüel, düşünür ya da siyaset filozofu olduğunu belirtmiş. Muhafazak r Parti'de durum daha da vahim Görüş belirten 64 parlamenterden sadece 1'i, etkilendiği bir düşünürün adını vermiş. 

Babaların etkisi 
Pekiyi, İngiltere'yi -hatta Irak'ın işgalinde olduğu gibi dünyayı yönetmeye talip günümüz İngiliz politikacıların esin kaynağı kim dersiniz Sıkı durun Soruşturmaya yanıt veren 165 milletvekili adayının üçte birinden fazlası, siyasi formasyonlarının oluşmasında ebeveynlerinin, özellikle de babalarının büyük etkisi olduğunu belirtmiş. 3 kişi İtalyan marksist Antonio Gramsci ve 1 kadın aday da Alman komünist lider Rosa Lüxemburg'un adını vermiş. 
Anlayacağınız İngiliz politikacıların da bizimkilerden pek farkı yok. 



</TEXT>
</DOC>
