<DOC>
<DOCNO> 307630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sonyas16.html </URL>
<DATE> 2005/01/18/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Her zaman uygulayabiliriz Sağlıklı yaşam için küçük ama altın öğütler 
</HEADLINE>
<TEXT>

     Metin FERAH DHA 

      BOLU'daki İzzet Baysal Kadın Doğum ve Çocuk Hastanesi Diyetisyeni Hülya Erem, sağlıklı yaşamın için tavsiyelerde bulunurken, "Telefonla konuşurken ayakta durun. Televizyon izlerken ütü yapın. Aracınızı süpermarketin otoparkının en uzak köşesine park edin'' dedi. 
     Sağlıklı yaşamın en önemli unsurunun her fırsatta aktivitede bulunmak olduğunu belirten Diyetisyen Erem, günlük yaşamda yapılacak basit aktivitelerin bile sağlıklı yaşam için büyük etki sağlayacağını söyledi. Basit fiziksel aktivitelerle kalp hastalığı, inme, diyabet ve osteoporoz gibi ciddi sağlık sorunlarının gelişme riskinin azaltılabilceğini belirten Diyetisyen Erem, hareketsiz yaşamdan kurtulmak için şuöğütlerde bulundu. 
     
     ALTIN ÖĞÜTLER 
     Ayakta durarak veya yürüyerek daha fazla zaman geçirin. 
     Ev veya bahçe işlerine daha çok zaman ayırın. 
     Telefonda konuşurken ayakta durun. 
     Her gün yarım saat daha az televizyon izleyin. 
     Televizyon izlerken ütü yapın. 
     Kısa mesafelerde araba kullanmayın. 
     Arabanızı alışveriş yapacağınız süper marketin otoparkının en uzak köşesine park edin. 
     Merdivenleri birkaç kalori daha yakma fırsatı olarak görün. 
     Ev işi yaparken kendinizi daha canlı hissetmeniz için, hareketli müzikler dinleyin. 
     Çocuklarla oynarken daha aktif olun. 
     Arkadaşlarınızla yemek-içme dışında, çeşitli aktiviteler için de bir araya gelin. 
     Sizi aktif kılacak yeni bir hobi edinin. 
     Aktiviteyi bir görev olarak değil, kendinizi rahatlatmak için bir fırsat olarak görün. 
     Diyetisyen Erem, formda kalmak için atılacak bir sonraki adımın ise, düzenli yürüyüş, bisiklet gezisi, dans ve yüzme gibi sporlar yapmak olduğunu söyledi. 
     
</TEXT>
</DOC>
