<DOC>
<DOCNO> 345945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/yasam/yas10.html </URL>
<DATE> 2005/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jackson kıta değiştirecek 
</HEADLINE>
<TEXT>


Pop şarkıcısının, beraat ederse Afrika veya Avrupa'da yaşayacağı açıklandı 


Pop şarkıcısı Michael Jackson'ın, çocuklara cinsel taciz suçlamasıyla yargılandığı davadan büyük ihtimalle beraat edeceği, fakat ABD'deki yaşamına devam etmeyerek Avrupa ya da Afrika'da bir ülkeye taşınabileceği iddia edildi. Amerikan Fox News televizyonunda yer alan bir haberde, jüri üyelerinin Jackson aleyhine bir karara varmamak için mantıklı sebeplerinin bulunduğu öne sürüldü. Jackson'ın Santa Maria'daki mahkemeden özgürce ayrılmasından da pek çok kimsenin mutlu olmayacağını ifade eden Fox News, bu yüzden sanatçının başka kıtalara taşınabileceğini iddia etti. Taşınmanın finansmanı için de, Jackson'ın yaşadığı Neverland'ı gizlice 35 milyon dolara sattığı iddia edildi. 


</TEXT>
</DOC>
