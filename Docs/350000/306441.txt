<DOC>
<DOCNO> 306441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/soneko18.html </URL>
<DATE> 2005/01/14/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Ahmet Zorlu Enerjide büyümemiz devam edecek... 
</HEADLINE>
<TEXT>

     Zorlu gurubu Başkanı Ahmet Zorlu, enerjide büyümeye devam edeceklerini bildirdi. 
     Zorlu Enerji'nin Avrupa'da en hızlı büyüyen şirketleri arasında ilk 100'e girmesini A.A muhabirine değerlendiren Ahmet Zorlu, Zorlu gurubu olarak tekstil, elektronik, dayanıklı tüketim malları, finans da olduğu gibi enerji üzerinde de iddialı olduklarını ifade etti. 
     Enerji konusunda Türkiye'deki yatırımlarının yanı sıra İsrail, Ukrayna ve Rusya'da da enerji yatırımlarının devam edeceğini belirten Zorlu, şunları söyledi 
     ''İsrail'deki yatırımların fizibilitesi tamamlandı. Ortağımız ile beraber kredi çalışmalarını sürdürüyoruz. Aynı zamanda Bursa, Lüleburgaz, Ankara ve Kayseri'de işletmelerimiz var. Linyit kömürü ve hidroelektrik ile ilgili olarak yatırımlarımız da olacak. 2007-2008 yılında hedefimiz 4 bin megabayta çıkmak. Bu tabi bizi enerji dalında daha ileri sıralara getirecek.'' Zorlu, santralların bakımını da kendilerinin yaptıklarını belirterek, dışa bağımlılıklarının olmadığını vurguladı. 
     ''Enerjide büyümeye devam edeceğiz'' diyen Zorlu, ileride kömür santrallerinin de geleceğine dikkat çekerek, doğalgaz yasası ile beraber doğalgaza da gireceklerini bildirdi. 
     
</TEXT>
</DOC>
