<DOC>
<DOCNO> 300921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/son/sonspo23.html </URL>
<DATE> 2004/12/25/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Sporda 2004 yılı... 
</HEADLINE>
<TEXT>

     Türkiye ve dünyada 2004 yılı sporda önemli olaylarla ve Türkiye'nin uluslararası alanlardaki başarılarıyla geçerken, yılın ilk 3 ayında Türkiye, futbolda UEFA tarafından Avrupa Şampiyonlar Ligi 2004-2005 sezonu finalinin Türkiye'ye verilmesi ve Bilardo Milli Takımı'nın Almanya'da Dünya Takımlar Şampiyonası'nda şampiyonluğa ulaşmasıyla sevindi. 
     İlk 3 ayda ayrıca atıcılıkta Oğuzhan Tüzün, erkekler trapta Dünya Kupası birinciliğine ulaşırken, futbolda Avrupa kupalarında en büyük başarıya ulaşan Türk ekibi, UEFA Kupası'nda 4. turu gören Gençlerbirliği oldu. 
     Yılın ilk 3 ayında dünyada ve Türkiye'deki önemli spor olaylarının kronolojisi şöyle 
     OCAK 
     5-10 Azerbaycan'ın başkenti Bakü'deki Bayanlar Olimpiyat Oyunları Avrupa elemelerinde Voleybol Milli Takımı, aldığı 4 galibiyetin ardından finalde Almanya'ya 3-0 yenilerek, oyunlara gitme şansını yitirdi. 
     6-11 Aydın'daki 3. Uluslararası Ege Kış Kupası B Gençler Futbol Turnuvası'nda Türkiye, finalde Fransa'yı 3-0 yenerek 2. kez üstüste şampiyon, Yunanistan'ı penaltılarla 4-3 yenen Ukrayna da 3. oldu. 
     4 ve 11 Milli atlet Elvan Abeylegesse, uluslararası kros yarışmalarında, İngiltere'nin Newcastle kentinde ikinciliği, İspanya'nın Sevilla kentinde ise birinciliği kazandı. 
     13 ve 15 A Genç Milli Futbol Takımı, özel maçlarda Belçika ile Manisa'da 1-1 berabere kaldı, İzmir'de 2-0 galip geldi. 
     1-18 26. Uluslararası Paris-Dakar Rallisi'nde, Mitsubishi sürücüsü Fransız Peterhansel, hem otomobil, hem de motosiklet kategorilerinde birinciliği kazandı. 
     15-18 Macaristan'ın Debrecen kentindeki 48. Uluslararası Istvan Bocskai Boks Turnuvası'nda Türkiye, 1 ikincilik artı 91 kiloda Kurban Günebakan ve 5 üçüncülük elde etti. 
     24-25 İngiltere'nin başkenti Londra'daki 15. Uluslararası Açık Gençler Karate Turnuvası'nda Türk sporcular, 2'şer birincilik ve ikinciliğin yanısıra 4 de üçüncülük elde etti. 
     Uluslararası Lüksemburg Yüzme Turnuvası'nda Türk sporcuları, 5 birincilik, 2 ikincilik ve 3 üçüncülük kazandı. 
     25 19. Dünya Erkekler Hentbol Şampiyonası Avrupa elemelerinde A Milli Takım, grupta 2 galibiyet, 2 yenilgiyle 4 puan topladı ve 8 puanlı Letonya'nın ardından 2. olarak play-off'a kalamadı. 
     Birinci Süper Futbol Ligi'nin 18. haftasında İstanbul'da yapılan Beşiktaş-Samsunspor maçında, hakem Cem Papila, Türk futbol tarihinde ilk kez Beşiktaşlı 5 futbolcuya kırmızı kart gösterdi ve maç bu nedenle 4-1 Samsunspor lehineyken 84. dakikada tatil edildi. 
     27 Voleybolda Bayanlar Avrupa Konfederasyon Kupası'nda Yeşilyurt, 2. tur eleme grubunda birinci olup çıktığı 3. turda, Polonyalı rakibini set averajıyla eledi, ancak çeyrek finalde İspanyol rakibine 2 maçta da yenilerek elendi. 
     28 19 Yaşaltı A Genç Milli Futbol Takımı, İstanbul'daki özel maçta Bulgaristan'ı 1-0 yendi. 
     19-31 Sezonun ilk ''Grand Slam'' mücadelesi olan 92. Avustralya Açık Tenis Turnuvası'nda şampiyonlukları, tek erkeklerde İsviçreli Roger Federer, tek bayanlarda da Belçikalı Justine Henin-Hardenne ilk kez kazandı. Melbourne 
     21-31 Slovenya'daki 6. Avrupa Erkekler Hentbol Şampiyonası'nda şampiyonluğu, finalde evsahibi Slovenya'yı 30-25 yenen Almanya, ilk kez kazanırken, Danimarka da 2002 yılının Dünya Şampiyonu Hırvatistan'ı 31-27 yenerek üçüncülüğü elde etti. 
     30-31 Slovakya'nın başkenti Bratislava'daki uluslararası serbest güreş turnuvası'nda Türkiye, 96 kiloda Fatih Çakıroğlu ile 1 ikincilik kazandı. 
     Rusya'nın başkenti Moskova'daki Uluslararası Paddubny Grekoromen Güreş Turnuvası'nda Türkiye, 120 kiloda Yekta Yılmaz Gül ile 1 ikincilik, ayrıca 2 de üçüncülük elde etti. 
     ŞUBAT 
     3 ve 5 B Genç Milli Futbol Takımı, Danimarka ile yaptığı özel maçlarda, Alanya'da 2-2 berabere kaldı, Antalya'da ise 2-0 galip geldi. 
     5 Basketbolda FIBA Bayanlar Avrupa Kupası'nda Migrosspor, Güney Konferansı'nda, grubunda 9 puanla 2. olup 2. tura kalmasına karşın, 2. tur grubunda 6 maçını da yitirerek, 6 puanla sonuncu oldu ve elendi. 
     Avrupa Futbol Federasyonları Birliği UEFA , 2004-2005 sezonu Avrupa Şampiyonlar Ligi final maçının İstanbul Atatürk Olimpiyat Stadı'nda yapılmasını kararlaştırdı. 
     Dünya Şampiyonu bilardocu Semih Saygıner, 2003 yılında ''dünyanın en iyi bilardocusu'' seçildi. 
     2-8 Macaristan'ın başkenti Budapeşte'deki Avrupa Artistik Buz Pateni Şampiyonası'nda Rusya, 2'şer altın, gümüş ve bronz madalyayla en başarılı ülke olurken, bayanlarda 23. sırayı alan Tuğba Karademir, bu şampiyonada serbest programda yarışma hakkı elde eden ilk Türk sporcusu unvanına erişti. 
     6-8 Ankara'daki uluslararası yıldız erkekler basketbol turnuvasında Türkiye, 3 maçını da kazanarak 6 puanla yenilgisiz şampiyonluğu kazandı. 
     İstanbul'daki 22. Uluslararası Vehbi Emre Erkekler Grekoromen ve Bayanlar Güreş Turnuvası'nda Türkiye, erkeklerde 5 birincilik, 2 ikincilik ve 3 üçüncülük alarak 68 puan, bayanlarda da 1 birincilik, 2 ikincilik ve 3 üçüncülük elde ederek, 54 puanla her 2 kategoride de takım birinciliğini aldı. 
     24-14 Tunus'taki 24. Afrika Uluslar Kupası'nda, finalde Fas'ı 2-1 yenen evsahibi Tunus, ilk kez şampiyon, Nijerya da Mali'yi yine 2-1 yenerek şampiyon oldu. 
     13-15 Hırvatistan'ın Rijeka kentindeki 31. Avrupa Ümitler ve Gençler Karate Şampiyonası'nda Türkiye, 2 altın genç erkekler 70 kilo Murat Salih Kurnaz, ümit erkekler 70 kilo Enes Erkan ve 4 bronz madalya alarak, madalya klasmanında 6. oldu. 
     14-15 Bulgaristan'ın başkenti Sofya'daki uluslararası serbest güreş turnuvasında 66 kiloda Ömer Çubukçu, 5. olarak Olimpiyat Oyunları vizesi aldı, 74 kiloda Ahmet Gülhan ise elendi. 
     16 ABD Profesyonel Basketbol Ligi'nde NBA . Doğu-Batı karmaları geleneksel ''All Star'' maçında Batı, Doğu'yu 136-132 yenerek 21. galibiyetini aldı. Los Angeles 
     17 ve 18 A Milli Futbol Takımı, Adana'daki özel maçta Danimarka'ya 1-0 yenildi. Ümit milliler ise Mersin'de rakibini 2-0 yendi. 
     20 Basketbolda FIBA Avrupa Ligi'nde Türk Telekomspor, grupta 6 galibiyet, 6 yenilgi ve 18 puanla 3. olup çıktığı play-off'ta, İsrailli rakibine 2 maçta da farklı skorlarla yenilerek elendi. 
     21-22 Azerbaycan'ın başkenti Bakü'deki Tekvando Olimpiyat Oyunları Avrupa Elemeleri'nde Türkiye'den, yalnızca erkekler 80 kiloda birinciliği elde eden Bahri Tanrıkulu olimpiyat vizesi aldı. 
     22 24. Uluslararası Trabzon Yarı Maratonu'nda birincilikleri, bayanlarda Bulgar Milka Mihailova, 1.16.16.00, erkeklerde de Türkiye'den Ahmet Yavuz, 1.05.51.00 ile kazandı. 
     Hentbolda Bayanlar Avrupa Kupa Galipleri Kupası'nda Üsküdar Belediyesi, 2. turda İtalyan, 3. turda da Ukraynalı rakiplerini elemesine karşın 4. turda Fransız rakibine 2 maçta da yenilerek elendi. Bayanlar Avrupa Çalenç Kupası'nda ise Osmangazi Üniversitesi, 3. turda Ukraynalı rakibini eledi, 4. turda ise Alman rakibine 2 maçta da yenilerek kupaya veda etti. 
     23 ve 25 17 Yaşaltı B Genç Milli Futbol Takımı, özel maçlarda Almanya'yı Adapazarı'nda 1-0 yendi, İzmit'te 0-0 berabere kaldı. 
     24-25 İngiltere'nin başkenti Londra'daki Uluslararası İngiltere Açık Karate Turnuvası'nda Türkiye, 2'şer birincilik, ikincilik ve üçüncülük elde etti. 
     24 ve 26 19 Yaşaltı A Genç Milli Futbol Takımı, özel maçlarda Belçika'yı Söke ve Kuşadası'nda 1-0 yendi. 
     28 Yunanistan'ın başkenti Atina'daki 11. Balkan Salon Atletizm Şampiyonası'nda Türkiye, 3 gümüş ve 8 bronz madalya kazandı. 
     19-29 Hırvatistan'ın Pula kentindeki 35. Avrupa Büyükler Boks Şampiyonası'nda Türkiye, 60 kiloda Selçuk Aydın ile 1 gümüş, 64 kiloda Mustafa Karagöllü ve 91 kiloda Ertuğrul Ergezen ile de 2 bronz madalya kazandı. Şampiyonada 9 altın madalya kazanan Rusya birinci oldu. 
     24-29 Portekiz'in başkenti Lizbon'daki 1. Akdeniz Yıldız Erkekler Hentbol Şampiyonası'nda Türkiye, 8. sırayı aldı. 
     27-29 Genç Erkek Basketbol Milli Takımı, Portekiz'in Porto kentindeki uluslararası dörtlü turnuvada 5 puan ve averajla birinciliği kazandı. 
     28-29 Sırbistan-Karadağ'ın Novi Sad kentindeki Grekoromen Güreş Atina Olimpiyat Oyunları elemelerinde Türkiye, 1 ikincilik ve 2 üçüncülük kazanarak 3 sıklette daha olimpiyat vizesi aldı. 
     Basketbolda FIBA Erkekler Avrupa Kupası Güney Konferansı'nın İzmir'deki ''Dörtlü Finali''nde Tuborg Pilsener, finalde Makedonya'nın BC Fersped Rabotniçki takımını 80-78 yenerek birinciliği kazanırken, Fenerbahçe de Kıbrıs Rum Kesimi'nden Keravnos Keo'yu 99-94 yenerek üçüncü oldu. 
     29 128. İngiltere Lig Kupası'nda şampiyonluğu, Cardiff'teki finalde Bolton Wanderers'ı 2-1 yenen Middlesbrough, ilk kez kazandı. 
     MART 
     1-3 A Genç Milli Futbol Takımı, Belçika'nın Oostduinkerke kentinde düzenlenen uluslararası gençler futbol turnuvasında 4 puan ve averajla 2. oldu. 
     3 Futbolda UEFA Kupası 3. turunda Gençlerbirliği, İtalyan AC Parma'yı 1-0 ve 3-0 yenerek elerken, Gaziantepspor, İtalyan AS Roma'ya 1-0 ve 0-2, Galatasaray, İspanyol Villarreal'e 2-2 ve 0-3, Beşiktaş da İspanyol Valencia'ya 3-2 ve 0-2'lik skorlarla elendi. 
     3 Voleybolda Bayanlar Avrupa Şampiyonlar Ligi'nde Eczacıbaşı, grupta 6 puanla 2. olup çıktığı play-off'da, Azeri rakibine 2 maçta da yenilerek elendi. 
     3-4 Bursa Uludağ'daki 21. Uluslararası Çocuk Kupası Kayak Yarışmaları'nda Türkiye, 1'er birincilik ve dördüncülük alırken, en başarılı ülke, 5 birincilik, 7 ikincilik ve 3 üçüncülükle Sırbistan-Karadağ oldu. 
     1-7 Avustralya'nın Sydney kentindeki Atıcılık Dünya Kupası yarışmalarında Oğuzhan Tüzün, erkekler trapta birinciliği kazandı. 
     Katar'ın başkenti Doha'daki 47. Dünya Takımlar Masa Tenisi Şampiyonası'nda Çin Halk Cumhuriyeti, erkeklerde ve bayanlarda şampiyonluğu kazanırken, Türkiye ise erkeklerde 39., bayanlarda da 43. oldu. 
     5-7 Macaristan'ın başkenti Budapeşte'deki 10. Dünya Salon Atletizm Şampiyonası'nda tek Türk sporcu Aksel Gürcan başarılı olamazken, 4 Dünya Rekoru kırıldı, 1'i de yinelendi. Rusya, 8 altın, 6 gümüş ve 5 bronz madalyayla birinciliği, ABD de 4 altın, 5 gümüş ve 1 bronz madalyayla ikinciliği aldı. 
     Almanya'nın Viersen kentindeki Dünya Takımlar Bilardo Şampiyonası'nda Türkiye, finalde Belçika'yı yenerek 2. kez üstüste şampiyonluğu elde etti. 
     6-7 Romanya'nın Predel kentindeki Balkan Açık Kupası Kayak Yarışmaları'nda Türkiye, 1'er birincilik, ikincilik ve üçüncülük kazandı. 
     Voleybolda İtalya'daki Avrupa Konfederasyon Kupası ''Dörtlü Final'' maçlarında, erkeklerde 2 İtalyan ekibinden Kerakoll Modena, finalde Coprasytel Piacenza'yı 3-2 yenerek şampiyon, Rus Lokomotiv Ekaterinburg da Yunan Panathinaikos'u 3-1 yenerek 3. oldu. Modena 
     Bayanlarda ise 2 İtalyan ekibinden Foppapedretti Bergamo, finalde Vini Monte Schiavo Jesi'yi 3-2 yenerek şampiyonluğu, İspanyol Caja De Avila da Rus Balakovskaya Balakovo'yu aynı skorla yenerek üçüncülüğü elde etti. 
     5-12 39. Uluslararası Mısır Bisiklet Turu'nda BRİSA Spor takım birinciliğini kazanırken, bireysel dalda da ikincilik ve üçüncülük elde etti. 
     6-14 Buz hokeyinde Bulgaristan'ın başkenti Sofya'daki 3. Kategori Dünya Şampiyonası'nda Türkiye, gençlerde 1 galibiyet ve 5 yenilgiyle 2 puan aldı ve 5., ümitlerde ise yine 2 puan ve averajla 4. sırada kalıp bir üst kategoriye yükselemedi. 
     12-14 Ankara'daki 32. Uluslararası Yaşar Doğu Serbest Güreş Turnuvası'nda Türkiye 3 altın, 6 gümüş ve 1 bronz madalya kazanarak 54 puanla takım birinciliğini elde ederken, Güney Kore, 34 puanla ikinciliği ve Ukrayna da 28 puanla üçüncülüğü aldı. 
     İzmir'deki Avrupa Tekerlekli Sandalye Basketbol Şampiyon Kulüpler Kupası grup müsabakalarında İzmir Büyükşehir Belediyesi, 6 puanla 3. sırada yer alarak elendi. 
     13 Sırbistan-Karadağ'ın başkenti Belgrad'daki 49. Balkan Kros Şampiyonası'nda Türkiye, 5 gümüş ve 2 bronz madalya kazandı. 
     13-14 Malta'nın başkenti La Valetta'daki 4. Avrupa Atletizm Atmalar Kış Şampiyonası'nda, erkekler çekiç atmada Eşref Apak, 77.76 metrelik derecesiyle Türkiye Rekoru kırarken, 2. oldu. Şampiyonanın en başarılı ülkesi, 2 altın ve 2 gümüş madalyayla Almanya'ydı. 
     Yunanistan'ın başkenti Atina'daki 11. Balkan Karate Şampiyonası'nda Türkiye, 2 altın, 5 gümüş ve 4 bronz madalya kazanarak takım halinde 4. oldu. 
     Voleybolda Avrupa ''Top Teams'' Kupası'nda şampiyonluğu, bayanlarda Bursa'daki finalde Alman Aliud Pharma Ulm'u 3-0 yenen Vakıfbank Güneş Sigorta ilk kez kazanırken, Belçika'dan Eburon Tongeren, Alman USC Münster'i 3-0 yenerek 3. oldu. 
     Vakıfbank Güneş Sigorta, kupanın 2. turunda Rus rakibini 2 maçta da yenerek elerken, çeyrek finalde ise Portekizli rakibinin kupadan çekilmesiyle tur atladı. 
     Erkeklerde ise Avusturya'nın Innsbruck kentindeki finalde Ukrayna ekibi Lokomotiv Harkov, Rumen Deltacons Tulcea'yı 3-1 yenerek şampiyonluğu kazandı. Avusturya'nın Tirol Wasserkraft Innsbruck takımı da Portekiz'in Castelo Da Maia GC ekibini 3-2 yenerek 3. oldu. 
     13-18 Macaristan'ın Miskolc kentindeki Dünya Liseler Hentbol Şampiyonası'nda erkeklerde Ankara Kaya Bayazıtoğlu Lisesi 14.lüğü, kızlarda da Kastamonu Abdurrahmanpaşa Lisesi 11.liği aldı. 
     16-21 Buz Hokeyi Milli Takımı, İzlanda'nın başkenti Reykjavik'deki 3. Kategori Dünya Şampiyonası'nda, 3 galibiyet, 1 yenilgi ve 6 puanla İzlanda'nın ardından 2. olarak tarihinde ilk kez 2. Kategori'ye yükseldi. 
     20-21 Belçika'nın başkenti Brüksel'deki 32. Dünya Kros Şampiyonası'nda Türk sporcuları başarılı olamazlarken, Etiyopya, 9 altın, 5'er de gümüş ve bronz, Kenya da 2'şer altın ve bronzun yanısıra 4 de gümüş madalyayla en başarılı ülkeler olarak dikkati çektiler. 
     Voleybolda Bayanlar Avrupa Şampiyonlar Ligi'nde şampiyonluğu, İspanya'nın Kanarya Adaları Tenerife kentindeki finalde, İtalyan Pallavolo Sirio Perugia'yı 3-2 yenen İspanyol Marichal Tenerife ilk kez kazanırken, Fransız RC Cannes, Azeri Azerrail Bakü'yü 3-1 yenerek 3. oldu. 
     Bursa Uludağ'daki Balkan Açık Kupası Kayaklı Koşu Yarışmaları'nda Ukrayna, 3 altın, 2 gümüş ve 1 bronz madalyayla en başarılı ülke olurken, Türkiye de 1 altın, 2 gümüş ve 3 bronz madalya kazandı. 
     21 Milli atlet Yeliz Ay, İngiltere'deki Leamington Yürüyüş Grand Prix Yarışması'nda, 20 kilometrede 1.43.15.00ile birinci oldu. 
     Hentbolda Bayanlar Avrupa Çalenç Kupası'nda Anadolu Üniversitesi, 3. turda Portekiz, 4. turda da Fransız rakiplerini elemesine karşın, çeyrek finalde Alman rakibine 2 maçta da farklı skorlarla yenilerek elendi. 
     25 Futbolda UEFA Kupası 4. turunda Gençlerbirliği, İspanyol rakibi Valencia'ya 1-0 ve 0-2'lik skorlarla elendi. 
     21-26 Kıbrıs Rum Kesimi'ndeki Larnaka kentinde düzenlenen Dünya Liseler Voleybol Şampiyonası'nda Türkiye, erkeklerde Ankara Batıkent Lisesi ile 7.lik, kızlarda da Ankara Kaya Bayazıtoğlu Lisesi ile 10.luk kazandı. 
     23-27 Polonya'daki 22. Avrupa B Gençler Futbol Şampiyonası Yarı Final Eleme Grubu mücadelesinde Türkiye, 3 galibiyet ve 9 puanla birinci olarak finallere kaldı. 
     25-27 Basketbolda 12. Bayanlar Türkiye Kupası'nı, Bursa'daki finalde Erdemirspor'u 58-46 yenen Fenerbahçe, 4. kez kazandı. 
     22-28 Almanya'nın Dortmund kentindeki Dünya Artistik Buz Pateni Şampiyonası'nda, bayanlarda Türk sporcu Tuğba Karademir elemeleri geçemezken, Rusya 3, Japonya da 1 altın madalya elde etti. 
     27-28 Hollanda'nın Eindhoven kentindeki 31. Uluslararası Hollanda Açık Tekvando Turnuvası'nda Türkiye, 8 birincilik, 7 ikincilik ve 14 de üçüncülük elde ederek takım halinde birinci oldu. 
     Basketbolda FIBA Erkekler Avrupa Kupası'nın İzmir'deki finalinde Alman BC Mitteldeutscher, Fransız SAS JDA Dijon'u 84-68 yenerek şampiyonluğu, Tuborg Pilsener de Rus Dinamo Moskova Region'ı 94- yenerek üçüncülüğü aldı. 
     Voleybolda Erkekler Şampiyonlar Ligi'nde şampiyonluğu, Rusya'nın 
     
</TEXT>
</DOC>
