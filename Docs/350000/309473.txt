<DOC>
<DOCNO> 309473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sondun26.html </URL>
<DATE> 2005/01/26/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Irka ve cinsiyete göre emekli maaşı ortalığı karıştırdı 
</HEADLINE>
<TEXT>

     ABD'de emeklilik maaşlarında ırka ve cinsiyete göre ayarlama yapılması önerisi büyük gürültü kopardı. 
     Demokratlar, emekli aylıklarının ırk temelinde belirlenebileceğini düşünmenin skandal olduğunu belirtirken, Başkan George W. Bush'tan bu öneriye karşı tavır almasını istediler. 
     Demokrat Parti Başkanı Terry McAuliffe, Cumhuriyetçilerin, siyahların beyazlardan daha kısa ömür beklentisi olduğunu bildirmeye çalıştıklarını belirterek, ''Şu anki sistemin adil olmadığı aşikar, ama bunu söylemek namussuzluk'' diye konuştu. 
     ''Eğer siyahların daha kısa ömür beklentisi varsa, bu bir emekli aylığı sorunu değil, bir sağlık, eğitim, beslenme ve gelir adaletsizliği sorunudur'' diyen McAuliffe, Başkan Bush'u bu konudaki sessizliğini bozmaya çağırdı. 
     Temsilciler Meclisi Yöntemler Komisyonu'nun Cumhuriyetçi Başkanı Bill Thomas, Pazar günü yaptığı açıklamada, ''Irk sorununu ortaya koymak gerek. Irkınıza göre kaç yıl emeklilik maaşı alacaksınız Ayrıca cinsiyet konusunu da gözardı etmemek lazım'' demişti. 
     Emeklilik maaşında reform Bush hükümetinin önceliklerinden birisi olarak değerlendiriliyor. 
     
</TEXT>
</DOC>
