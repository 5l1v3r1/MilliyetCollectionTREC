<DOC>
<DOCNO> 315327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sondun05.html </URL>
<DATE> 2005/02/15/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
ABD'den başarısız deneme... 
</HEADLINE>
<TEXT>

     ABD'nin füze kalkanı projesi çerçevesinde bugün yaptığı deneme başarısızlıkla sonuçlandı. 
     Füze Savunma Kurumu'ndan yapılan açıklamada, sahte savaş başlığı taşıyan hedef füzeyi imha edecek füzenin, planlandığı gibi fırlatılamadığı belirtildi. 
     Açıklamaya göre, hedef füzeyi imha edecek füzenin Pasifik'teki Marshall Adaları'nda bulunan Ronald Reagan Üssü'nden fırlatılması gerekiyordu. Denemenin neden başarısız olduğunun tespit edilmesi için soruşturma açıldığı belirtildi. 
     ABD'nin füze kalkanı projesi çerçevesinde 2 ay önce yaptığı deneme de başarısız olmuştu. 15 Aralık'ta yapılan bu denemede de hedefi vurması planlanan füze fırlatılamamıştı. 
     ABD Başkanı George Bush'un geçen yıl sonunda, füze savunma sisteminin işlemeye başladığını açıklaması bekleniyordu, ancak bu, Aralık'taki denemenin başarısız olması nedeniyle ertelendi. 
     ABD, bu yıl füze kalkanı projesi çerçevesinde 5 deneme yapmayı planlıyor. ABD Savunma Bakanlığı'nın Pentagon , bu projeye şu ana dek 130 milyar dolar ayırdığı sanılıyor. 
     
</TEXT>
</DOC>
