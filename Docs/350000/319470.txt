<DOC>
<DOCNO> 319470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/magazin/axmag01.html </URL>
<DATE> 2005/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuba 'Kürt Kızı' oldu 
</HEADLINE>
<TEXT>


Saçlarını koyulaştırdı, Kürtçe öğreniyor, müzik dersi alıyor. Tuba Ünsal, 'Seni Çok Özledim' adlı dizide Kürt kızını oynayacak 

İlknur Gülmez 

Tuba Ünsal, mart ayında Kanal D'de ekrana gelecek "Seni Çok Özledim" adlı dizide seyircilerin karşısına "Kürt Kızı" olarak çıkacak. Çekimleri bir süredir Urfa'da süren dizi için saçlarını kaynakla uzatıp koyu renge boyatan Ünsal, Kürtçe öğrenmeye de başladı. 
Dizide söyleyeceği Kürtçe şarkılar için de Rojda'dan ders alan Ünsal, "Türküleri söylerken değil ama konuşma dilinde çok zorlanıyorum. Kürtçe, düşündüğümden daha çok zormuş" dedi. 

Ünsal, "Oynadığım karakterler hep aynıydı. Çok sıkılmıştım. Farklı bir karakter teklifi gelince hemen kabul ettim. İnsanlar beni görünce çok şaşıracak" diye konuştu. 
Evli bir kadın için İstanbul dışında çalışmanın çok zor olduğunu vurgulayan Ünsal, şöyle konuştu "Allahtan eşim çok anlayışlı. Haftada 1 gün İstanbul'a geliyorum. Yeni saçlarıma h l alışamadım. Yıllarca sarı saçlı olup birden koyu saça dönmek zor oldu." 



</TEXT>
</DOC>
