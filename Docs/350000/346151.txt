<DOC>
<DOCNO> 346151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sontur40.html </URL>
<DATE> 2005/05/26/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Muğla Valisi Aksoy gözaltı olayı için"Büyütülecek bir olay değil" dedi... 
</HEADLINE>
<TEXT>

     Muğla Valisi Hüseyin Aksoy, Milas’taki bir lisede düzenlenen şiir dinletisinde Nazım Hikmet’in "Vatan Haini" isimli şiirini okuduğu gerekçesiyle gözaltına alınan gençle ilgili olarak, "Büyütülecek bir olay değil. Konu keşke okul idaresi içinde ve disiplin kuralları çerçevesinde çözülseydi" dedi. 
     Vali Aksoy, AA muhabirine yaptığı açıklamada, okulda düzenlenen şiir dinletisinde Ç.C. isimli öğrencinin program dışında bulunan bir şiiri okumasına velilerin tepki gösterdiğini, bunun ardından öğrencinin Emniyet Müdürlüğü’ne götürülerek ifadesinin alındığını kaydetti. 
     Öğrencinin daha sonra serbest bırakıldığını belirten Aksoy, şunları söyledi 
     "Milas Kaymakamımızın, öğrencinin gözaltına alınması yönünde bir talimatı bulunmuyor. Bugün de Cumhuriyet Savcılığı konuyla ilgili takipsizlik kararı verdi. Büyütülecek bir olay değil. Keşke bu konu okul idaresi içinde, disiplin kuralları çerçevesinde çözülseydi." Milas Anadolu Lisesi’nde düzenlenen şiir dinletisinde sunuculuk yapan Ç.C. 17 isimli öğrenci, programda yer almamasına rağmen Nazım Hikmet’in "Vatan Haini" isimli şiirini okumuş, dinletinin sonunda gözaltına alınan öğrenci, ifadesi alındıktan sonra serbest bırakılmıştı. 
     
</TEXT>
</DOC>
