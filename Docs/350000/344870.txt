<DOC>
<DOCNO> 344870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/son/sonyas04.html </URL>
<DATE> 2005/05/22/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
VIP Şaziye Paris Hilton cimri çıktı 
</HEADLINE>
<TEXT>

     Ali KÖSE DHA 

      HİLTON otellerinin çılgın varisi Paris Hilton'a, ZDF'nin canlı yayını için geldiği 4 saatlik Antalya programında lüks minibüsüyle şoförlük yapan Şaziye Kocademir, Güzelliği dillere destan ama bahşiş vermediö dedi. 
     Alman televizyonu ZDF'nin 15 Mayıs'ta Aspendos Antik Tiyatrosu'ndan canlı yayınladığı 'Wetten Dass.. ' Bahse Var mısın adlı şov programına katılmak için Antalya'ya gelen Paris Hilton'a, şoför olarak Şaziye Kocademir hizmet verdi. Türkiye'nin ilk VIP kadın şoförü olan Kocademir, Paris'i havalimanından aldığını ve Aspendos'a ulaşımını sağladığını kaydederek, Arabaya bindiğinde çok heyecanlandım. Ellerim titredi ve buz gibi oldu. Herkes, en az 500 Euro bahşiş vereceğini söylüyordu. Bahşiş falan vermedi, cimri çıktıö diye konuştu. 
     Hilton ve 5 kişilik ekibini Antalya Havalimanı'nda karşılayan Kocademir, yaşadıklarını şöyle anlattı 
     Havalimanına eşofmanla gelmiş. Kıyafetini havalimanı tuvaletinde giydi. Peruk paniği yaşandı ve menajeri Reinhard ile Antalya'ya gidip bir güzellik merkezinden 100 Euro'ya programda kullandığı sarı peruğu aldık. Sürekli ZDF yetkilileri arıyordu, o yüzden hızlı bir şekilde Aspendos'a gittik. Şovda 20 dakika kaldı ve havalimanına döndük. Hilton'u taşırken heyecandan elim kasıldı. Ayrıca 10 valizle gelmişti. Valizleri için ayrı bir araç çağırdık. Paris Hilton en çok kendisine yardımcı olan emniyet mensuplarına teşekkür etmemi söyledi.ö Antalyalı 29 yaşındaki Şaziye Kocademir, 11 yıldır araç kullanıyor ve 6 yıllık ehliyet sahibi. TIR kullanmayı çok seviyorumö diyen Kocademir, kente gelen ünlü işadamlarına kullandığı minibüsü ile VIP hizmet veriyor. Paris Hilton'dan önce de Dünya Jeotermal Kongresi için Antalya'ya gelen Filipinli bir bakana hizmet vermişti. 
     
</TEXT>
</DOC>
