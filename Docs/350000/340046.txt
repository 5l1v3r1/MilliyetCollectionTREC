<DOC>
<DOCNO> 340046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/spor/spo08.html </URL>
<DATE> 2005/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Barça'ya bir puan yeter 
</HEADLINE>
<TEXT>


Şampiyonlar Ligi kovalayan Valencia, deplasmanda da zor anlar yaşattığı Barcelona'dan üç puan almak isteyecek. Katalanlar için 1 puanın şampiyonluk yolunda avantaj sayılabileceği maçta en iyi sonuç beraberlik 


Teknik direktör değişikliği Valencia'yı Devler Ligi potasına soktu. Barcelona'ysa bitime dört hafta kala belki de sezonun en zor maçını oynuyor. İki takımı da üzmeyecek sonuç beraberlik. 

Real Betis-Sevilla 
Son 6 haftada 1 galibiyet alabilen Real Betis'in son 6 haftada sadece 1 mağlubiyet alan Sevilla'ya karşı bu kez işi zor. Favori Sevilla. 

Real Madrid-Racing 
Düşme korkusunu büyük ölçüde atan Racing'in, şampiyonluk iddiası olan Real Madrid'den puan alması çok zor. 

Deportivo-Atletico Madrid 
İki ekip de dört haftadır kazanamıyor ve iki ekip de gözünü UEFA basamaklarına çevirdi. Beraberlik iki ekibe de yaramaz, ama en muhtemel sonuç o. 

Ath.Bilbao-Real Zaragoza 
Zaragoza büyük bir çıkış yakaladı ve Devler Ligi hayalleri kurmaya başladı. Bu maç da uzak durulması gereken, beraberliğin ağır bastığı bir mücadele. 

Espanyol-Numancia 
Şampiyonlar Ligi için Espanyol kazanmak zorunda. Lige veda etmeye hazırlanan Numancia'nın şansı yok. 

Getafe-Real Sociedad 
İki takımın da ligde iddialarının kalmaması tahmini güçleştiriyor. Uzak durulmalı. 

Malaga-Villarreal 
30 Ocak'tan beri deplasmanlarda kazanamayan Villarreal, bu kez galip gelebilir. 

Osasuna-Mallorca 
Formda iki ekibin mücadelesinde puana daha fazla ihtiyacı olan Mallorca bir adım önde. Favori Mallorca. 

Albacete-Levante 
Albacete'nin ligde kalmak için matematikten başka bir umudunun olmadığı La Liga'da Levante galibiyete yakın taraf. 


</TEXT>
</DOC>
