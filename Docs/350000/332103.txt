<DOC>
<DOCNO> 332103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/yazar/temelkuran.html </URL>
<DATE> 2005/04/11/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Tanrı'nın ülkesine hoş geldiniz 
</HEADLINE>
<TEXT>

Sokaklardaki hukuksuzluk, sistemi sarsacak şiddete ulaştığında ne olacak Dünya, etrafımıza bir duvar örüp birbirimizi boğazlamamızı mı bekleyecek acaba 

Rio'nun Cidade de Deus bölgesi, iki yıl kadar önce, uzun ve yüksek bir duvar örerek şehrin geri kalanından ayrıldı. Brezilya, yoksulluk, açlık ve çaresizliğiyle hukuksuzlaşan şehir büyüklüğünde bir mahallesini, insanların birbirlerini öldürüp yok etmeleri için bir duvarın içine hapsetti. Dışarıda kalanlarsa Cidade de Deus'tan gelebilecek "insan tehlikesine" karşı korunuyordu. İnsanlar artık huzurluydu çünkü, insanlar, insanlardan korunuyordu Bu bölgenin ismi "Tanrı Şehri" idi orada olanları artık sadece Tanrı görüyor, oradaki hukuk ve adalet "Allah'a havale ediliyordu". Türkiye gazetelerinde küçücük bir haberdi bu anlaşılmaz, önemsiz ve uzak bir mesele. Ya şimdi H l o kadar "küçücük", uzak ve anlaşılmaz mı acaba 

Esaslar ve olmayanlar 
Geçtiğimiz hafta Taksim İlköğretim Okulu'nda silahlı bir çatışma oldu. Her gün öğle saatlerinde başörtülü kadınların çocuklarını almaya gittiği bir okuldur bu. Burada okuyanlar, hayli zengin semtin "hizmetlilerinin" çocuklarıdır. Semtin "esas oğlanları ve kızları" zaten başka, uzak, pahalı okullarda okumaktadırlar. Silahlı meseleden sonra acaba kimsenin çok da bir şey yapmaması, bu yüzden midir acaba Çünkü tuhaf bir tesadüf eseri, önceki hafta Şişli Terakki'de benzer bir olay olduğunda oradaydım ve gördüm "esas çocukların" nasıl korunduğunu. Polis, okulun etrafındaki bütün yolları kesti, anneler arabalarıyla hemen olay yerine gelmiş ve hesap soruyordu. Televizyon kanalları canlı yayına geçmişlerdi. Demek ki çocuklar tıpkı insanlar gibi "esaslar" ve "olmayanlar" diye ikiye ayrılıyordu Daha baştan ayrılıyordu insanlar. "Esas" olmayanların korunması "Allah'a havale" ediliyordu 

Trabzon'un çılgın hassasiyeti 
Trabzon'da geçen hafta, dört masum gence karşı girişilen linç sırasında, pek üzerinde durulmayan bir ayrıntı vardı. "Hassas" Trabzon linççileri, öfkenin nesnesini şaşırmış, hazır elleri değmişken olay yerindeki bir tinerciyi de öldürmeye çalışmıştı. Cümle şuydu 
"Sizden de bıktık artık " 
Demek ki "bıkılan" her şey, ortalamanın faşizmi tarafından düzlenecek, bu düzlenme sırasında hukuku "Tanrı şehrinin" çocukları belirleyecekti. "Allah'a havale edilmiş" hukukta suçlu olanlar bildiri dağıtan dört gençti. Hassasiyeti didiklemek gerekçesiyle tutuklandılar ve Başbakanımız tarafından da fırçalandılar Durup dururken tinercileri öldürebilecek insanlar yaşıyor bu ülkede. Başbakanımıza kulak veriniz Onları sakın uyandırmayınız, çünkü o zaman "Tanrı Şehri" üzerinize akın eder, öldürülürsünüz 

Molotoflu mahalle kavgası 
Enteresan bir tesadüf daha geçen çarşamba yazdım "İnsanlar artık mahallelerde bile öldürmek için kavga ediyorlar" diye. Birkaç gün önce Gazi Mahallesi'nde bir "mahalle kavgası" yaşandı. İnsanlar öldü, bir ev ve bir kahve molotofkokteyli atılarak yakıldı. "Tanrı Şehir"de, adalet tecelli ediyor kan akıyordu yine. Artık hukukun sağlanamadığı birçok bölge gibi orası da kendi haline bırakılmıştı. Oradaki kadılık işlerine "Allah" bakacaktı Polis, bunları yapan gruba müdahale etmemeyi seçti. Tanrı'nın adaletinin başladığı yerde insanlığın adaleti ve erdemleri bitiyordu nihayetinde... 
Ne olacak peki Büyük şehirler, bu şehirlerin bir kısmı "Tanrı Şehirler" mi ilan edilecek Artık oralarda insanların birbirini öldürüp gücün kıyıcılığında yaşamalarına izin mi verilecek Yoksa biz de Rio'daki gibi "Tanrı şehirlerimizin" etrafını kalın duvarlarla çevirip "rahat" mı edeceğiz 

Türkiye Tanrı Ülke 
Geçtiğimiz cuma günü Güneri Cıvaoğlu enteresan bir yazı yazdı. Nişantaşı'nda bir caz kulübe sakallı, şalvarlı üç adam geliyor. Kulüpteki "k firleri" çağırmak istiyorlar "hidayete". Cıvaoğlu, kulüp sahibinin söylediklerini yazmış Siz Ümraniye'de bir ayin yaparken biz gelsek, iyi mi olur Bu ana fikirde düğümleniyor olayın "çözümlenme" şekli. 
Bu mudur peki Bu mudur Herkes kendi "şehrinde" mi yaşasın "Tanrı şehirdekiler" bize bulaşmadıktan sonra birbirini öldürüp birbirini "hidayetlesin", ne yaparlarsa yapsınlar mı İnsanlar hukuksuzluğu, faşizmi, gericiliği, şiddeti ancak duvarlarla kendilerinden saklayarak ve içeride kalanların birbirini boğazlayıp tüketmesini bekleyerek mi "çözümleyebilir" Yoksa daha da mı büyük sorun Acaba Türkiye, bir "Tanrı Ülke" olurken, etrafımıza bir duvar örülerek birbirimizi boğazlamamız mı bekleniyor Boğazlayarak, boğazlanarak tükenmemiz mi 



</TEXT>
</DOC>
