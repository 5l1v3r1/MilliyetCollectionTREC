<DOC>
<DOCNO> 321316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sontur24.html </URL>
<DATE> 2005/03/06/ </DATE>
<TIME> 18.38 </TIME>
<AUTHOR>  </AUTHOR>
<HEADLINE>
Kozan Devlet hastanesinde yangın... 
</HEADLINE>
<TEXT>

     Adana'nın Kozan İlçesi Devlet Hastanesi kazan dairesinde yangın çıktı. 
     Alınan bilgiye göre, hastanenin kazan dairesinde, akşam saatlerinde, bilinmeyen bir nedenle yangın çıktı. 
     Yangın sırasında, hastanenin elektrikleri, herhangi bir olumsuz durumun önlenmesi amacıyla kesildi. 
     Hastalar ve hastane personeli, olay yerine gelen itfaiye ve TEDAŞ ekiplerince hastane bahçesine çıkarıldı. 
     Yangının itfaiye ekiplerince büyümeden kontrol altına alınmasının ardından hastaneye yeniden elektrik verildi ve hastalar odalarına yerleştirildi. 
     Yangın sonucu kazan dairesinde maddi hasar meydana geldiği, yangınla ilgili soruşturmanın sürdürüldüğü bildirildi. 
     
</TEXT>
</DOC>
