<DOC>
<DOCNO> 305541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sontur16.html </URL>
<DATE> 2005/01/11/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Kurban seçerken erkek hayvanı tercih edin... 
</HEADLINE>
<TEXT>

     Kurban kesecek vatandaşların, kurbanlık alırken erkek hayvanı tercih etmeleri önerildi. 
     Doğu Anadolu Tarımsal Üreticiler ve Besiciler Birliği Genel Başkanı Nazmi Ilıcalı, AA muhabirine yaptığı açıklamada, kurbanlık seçiminde özellikle hastalıklı hayvanlara dikkat edilmesi gerektiğini söyledi. Ilıcalı, gözleri parlak olmayan ve ağzından salya akıtan hayvanların hastalıklı olabileceğine dikkati çekti. 
     Nazmi Ilıcalı, Kurban Bayramı nedeniyle kurbanlık satışlarının başladığını belirterek, vatandaşların özellikle et randımanı ve lezzeti bakımında erkek hayvanı tercih etmesini önerdi. 
     Erkek hayvanın ağırlığının yüzde 12 ila 34 arasında kemik olduğunu anlatan Ilıcalı, dişi hayvanda bu oranın yüzde 35 ila 65 arasında olduğuna işaret ederek, ''Erkek hayvanın eti dişiye göre daha lezzetli ve protein bakımından daha zengindir'' dedi. 
     Hastalıklı hayvanlar konusunda da uyarıda bulunan Ilıcalı, bazı vatandaşların hastalıklı hayvanları ayırmakta zorluk çekebileceğini ifade ederek, ''Gözleri parlak olmayan ve göz bebeklerinin çevresinde kan birikimleri olan hayvan hastalıklıdır. Ayrıca hastalıklı hayvanın ağzından devamlı salya akar. Ayrıca hastalıklı hayvanların derisi ve tüyleri parlak olmaz'' dedi. 
     
</TEXT>
</DOC>
