<DOC>
<DOCNO> 339856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/soneko29.html </URL>
<DATE> 2005/05/05/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Akbank’ın olağanüstü Genel Kurulu 30 Mayıs'ta yapılacak... 
</HEADLINE>
<TEXT>

     Akbank’ın olağanüstü Genel Kurul toplantısı, 30 Mayıs Pazartesi saat 14.30’da Sabancı Center’da yapılacak. 
     Akbank T.A.Ş.’den İMKB’ye yapılan açıklamada, Banka Yönetim Kurulu’nun bugün toplanarak olağanüstü Genel Kurul kararı aldığı belirtildi. 
     Açıklamada, olağanüstü Genel Kurulun gündemi hakkında şu bilgilere yer verildi 
     "Ak Uluslararası Bankası A.Ş.’nin bankamıza devralınmasıyla ilgili olarak, bankamızın 31 Mart 2005 tarihi itibarıyle düzenlenen ve bağımsız denetim şirketi tarafından tasdik edilen devre esas mali tablolarının onaylanması, Ak Uluslararası Bankası A.Ş.’nin bankamıza devralınmasıyla ilgili olarak hazırlanan taslak devir sözleşmesinin onaylanması ve devir sözleşmesinin düzenlenerek imzalanması ve yetkili kurumlar nezdinde gerekli her türlü işlemin yapılması konusunda Yönetim Kurulu’na yetki verilmesi, Banka Yönetim Kurulu’nun teklifi doğrultusunda ve yetkili mercilerden alınan izinlere istinaden, Banka Ana Sözleşmesi’nin Yeni Türk Lirası’na uyumlu hale getirilmesi için 4., 9. ve 26. maddelerinin değiştirilmesi ve ana sözleşmeye geçici bir madde eklenmesi." 
     
</TEXT>
</DOC>
