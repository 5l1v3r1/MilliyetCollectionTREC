<DOC>
<DOCNO> 318385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/guncel/gun01.html </URL>
<DATE> 2005/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Doktorlar felç eder' 
</HEADLINE>
<TEXT>


Erdoğan, "Hemşire iğneyi bir kere sokar, damarı bulur. Ama doktorlar icabında insanı felç eder" dedi 

ANKARA Milliyet 

Türkiye Odalar ve Borsalar Birliği'nin kurduğu Ekonomi ve Teknoloji Üniversitesi'nin açılışını yapan Başbakan Erdoğan, eğitim-öğretim ilkelerinin dünya şartlarına göre formüle edilmesi gerektiğini vurguladı. Erdoğan, gençlere teorik eğitimin yanı sıra pratiğin önemini anlattı. Erdoğan şöyle konuştu "Üniversitede dersleri 10 numara olan nice arkadaşım şimdi sefilleri oynuyor. Sadece kitaplar arasından bakılan dünya hayat değildir. Doktorlar tıptan mezun olur, iğne yapmasını bilmez. İğneyi doktorlara değil, hemşireye yaptırırım. Hemşirenin pratiği daha fazladır. İğneyi bir kere sokar, damarı bulur. Doktorlar icabında insanı felç eder." 


</TEXT>
</DOC>
