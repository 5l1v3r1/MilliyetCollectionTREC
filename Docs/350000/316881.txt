<DOC>
<DOCNO> 316881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/yasam/yas03.html </URL>
<DATE> 2005/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaza kurşununun sırrı çözülemedi 
</HEADLINE>
<TEXT>


ESKİŞEHİR DHA 

Eskişehir'de gasp zanlılarını yakalamak için, uyarı amacıyla havaya ateş ederken ayağının kayması sonucu bir kişinin ölümüne neden olan polis Hüseyin Duran serbest bırakıldı. Ancak aynı olayda havaya uyarı ateşi açan polis Vedat Aktaş tutuklandı. Bir restoranda önceki gece eğlenen Musa Özdoğru 41 , hesabı ödemeden kaçtı. Olayın bildirilmesinin ardından, ilçe girişinde Aktaş, Duran ve Murat Kayalı önlem aldı. Özdoğru'nun kullandığı kamyonet, polisleri görüp durunca, restoran sahiplerinden Kadir Değer, kamyonete doğru gidip kapısına asıldı. Kayalı ve Duran, 'dur' ihtarında bulunup havaya ateş etti. Ayağı takılıp kayan Duran'ın elindeki tabanca ateş alarak Değer'in ortağı Seydi Battal Özcan'ın ölümüne neden oldu. Mahkemeye çıkarılan Duran ve Kayalı, tutuksuz yargılanmak üzere serbest bırakıldı. Uyarı ateşi açan polis Vedat Aktaş ise tutuklandı. Özcan'ın ölümüne hangi polisin silahından çıkan kurşunun neden olduğu balistik inceleme sonunda ortaya çıkacak. 


</TEXT>
</DOC>
