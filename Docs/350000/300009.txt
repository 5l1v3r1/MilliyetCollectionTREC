<DOC>
<DOCNO> 300009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur34.html </URL>
<DATE> 2004/12/22/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Aşkını ispatlamak için gazete ilanı verdi... 
</HEADLINE>
<TEXT>

     Hakkari'de bir genç, yerel gazeteye ilan vererek kız arkadaşına sevgisini kanıtlamak istedi. 
     Hakkari'ye 1.5 yıl önce yerleşen ve bilgisayar tamirciliği yapan Elazığlı Çetin Gün, kız arkadaşı K.B'ye aşkını ispatlamak için yerel gazeteye bir sayfalık ilan verdi. 
     Gün, AA muhabirine yaptığı açıklamada, K.B'nin evine 1.5 yıl önce bilgisayar tamir etmeye gittiğini, arkadaş olduklarını ve arkadaşlıklarının kısa sürede aşka dönüştüğünü belirtti. 
     K.B'nin Bursa'da yaşayan ailesinin evlenmelerine karşı çıktığını, buna rağmen kız arkadaşına olan sevgisini gazete ilanı vererek ispatlamak istediğini belirten Gün, ilan çıkan gazeteyi de Bursa'ya gönderdiğini söyledi. 
     Gün, ''Kız arkadaşım, ilanını çok beğendi ve teşekkür etti. Ailesinin evlenmemize izin vermesini'' dedi. 
     
</TEXT>
</DOC>
