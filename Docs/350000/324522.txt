<DOC>
<DOCNO> 324522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sontur18.html </URL>
<DATE> 2005/03/17/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Kar maskesi takarak akrabası olan kadını gasp etti 
</HEADLINE>
<TEXT>

     Gaziosmanpaşa'da kar maskesi takarak akrabası olan kadından bıçak tehdidiyle kolye ve bileziklerini alan bir kişi yakalandı. 
     İstanbul Asayiş Şube Müdürlüğü'nden alınan bilgiye göre, Sultançiftliği'ndeki bir apartmanın 5. katındaki boş daireyi havalandırmak için 2 gün önce kapısını açan Gülşah K. 19 , arkadan yaklaşan ve eliyle ağzını kapatan bir kişi tarafından bıçak tehdidiyle etkisiz hale getirildi. 
     Kar maskeli olan bu kişi, döverek kolundaki 12 adet bilezik ile boynundaki kolyeyi aldığı kadını boş dairenin yatak odasındaki dolaba kilitleyerek kaçtı. 
     Bağırarak yardım istediği sırada bir komşusunun sesini duyarak dolaptan kurtardığı K, durumu polise bildirdi. 
     Olayla ilgili çalışma başlatan Gasp Büro Amirliği'ne bağlı ekipler, apartmanda yaşanan hareketliliğe rağmen 2. kattaki dairesinden çıkmayan Recep K'nın durumundan şüphelenerek ifadesine başvurdu. K, amcasının oğlu olan Recep K'nin eşi Gülşah K'nın kolye ve bileziklerini aldığını itiraf etti. 
     K'nın sorgusunda, nişanlı olduğunu ve düğün hazırlıkları yaparken aldığı altınların çalındığını söyleyerek, olaydan dolayı bu aileden şüphelendiğini ve altınlarını geri almak istediğini anlattığı belirtildi. 
     Evinde yapılan aramalarda gasp edilen kolye ve bilezikler bulunan K, sevk edildiği Gaziosmanpaşa Adliyesi'nde tutuklanarak cezaevine konuldu. 

     
</TEXT>
</DOC>
