<DOC>
<DOCNO> 348581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/soneko47.html </URL>
<DATE> 2005/06/03/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Enflasyon rakamları beklentiler dahilinde... 
</HEADLINE>
<TEXT>

     Devlet İstatistik Enstitüsü DİE , bu yıl Mayıs'ta aylık bazda Tüketici Fiyatları Endeksi'nin TÜFE yüzde 0.92, Üretici Fiyatları Endeksi'nin ÜFE ise yüzde 0.20 oranında arttığını açıkladı. 
     DİE'nin 2003 baz yıllı verilerine göre, Mayıs ayı itibarıyla yıllık enflasyon TÜFE'de yüzde 8.70, ÜFE'de ise yüzde 5.59 oldu. 
     Yılın 5 ayında fiyat artışları ise üreticide yüzde 2.38, tüketici fiyatlarında yüzde 2.49 olarak hesaplandı. 
     Mayıs ayı itibarıyla 12 aylık ortalamalara göre yıllık enflasyon, tüketici fiyatlarında yüzde 8.53, üretici fiyatlarında ise yüzde 13.97 oldu. 
     

MAYIS 5 AYLIK YILLIK TEFE 0.92 2.49 8.70 ÜFE 0.20 2.38 5.59      

Üretici fiyatlarındaki artış, beklentiler doğrultusunda gerçekleşirken, tüketici fiyatları piyasa beklentilerinin biraz üzerinde gerçekleşti. 
     Piyasada enflasyona ilişkin beklentiler yüzde 0.5-0.7 arasında değişiyordu. 
     
     ENERJİ HARİÇ TÜFE YÜZDE 1.26 ARTTI 

     Buna göre, Mayıs ayında, mevsimlik ürünler hariç TÜFE yüzde 0.43, işlenmemiş gıda ürünleri hariç TÜFE yüzde 1.07, enerji hariç TÜFE ise yüzde 1.26 arttı. 
     DİE'ye göre, işlenmemiş gıda ürünleri ve enerji hariç TÜFE yüzde 1.53'e yükselirken, enerji ve alkollü içkiler ile tütün ürünleri hariç TÜFE'deki artış yüzde 1.33 olarak hesaplandı. 
     Enerji ve alkollü içkiler ile tütün ürünleri hariç TÜFE'de yüzde 1.34 oranında, fiyatları yönetilen yönlendirilen diğer ürünlerde, dolaylı vergiler hariç TÜFE'de yüzde 1.73 artış görüldü. 
     
     TÜFE 

     Yeni endekse göre, Mayıs'ta aylık bazda TÜFE yüzde 0.92 artarken, yıllık enflasyon da yüzde 8.70 olarak gerçekleşti. 
     Geçen yılın Mayıs ayında 1994 baz yıllı eski endekse göre aylık artış yüzde 0.38, yıllık artış ise yüzde 8.88 olmuştu. 
     Bu arada, bu yılın Mayıs ayında endekste yer alan 423 maddeden, 143 maddenin ortalama fiyatı değişmezken, 188 maddenin fiyatlarında artış, 92 maddenin ortalama fiyatlarında ise düşüş gerçekleşti. 
     
     ÜFE 

     Üretici Fiyatları Endeksi ÜFE ise Mayıs ayında yüzde 0.20 oranında artarken, yıllık bazda yüzde 5.59 artış gösterdi. 
     Geçen yılın Mayıs ayında 1994 baz yıllı eski endekse göre aylık artış yüzde eksi 0.03, yıllık artış ise yüzde 9.56 olmuştu. 
     Öte yandan, Mayıs ayında endekste yer alan toplam 751 maddeden, 193 maddenin ortalama fiyatı değişmedi, 302 maddenin ortalama fiyatı arttı, 256 maddenin ortalama fiyatı ise düştü. 
     
     ŞAMPİYON ÇİLEK 

     Mayıs ayının zam şampiyonu, fiyatında bir önceki aya göre yüzde 21.33 oranında artış görülen çilek oldu. 
     DİE'nin Tüketici Fiyat Endeksi'ne TÜFE göre, Mayıs ayında bir önceki aya göre fiyatlar, patateste yüzde 20, yurtiçi bir hafta ve daha fazla süreli turlarda yüzde 19.56, kitaplarda romanlar yüzde 19.31, bilgisayar ekipmanlarında yüzde 17.60, taze balıklarda yüzde 11.13 oranında arttı. 
     Aynı dönemde fiyatlar, tayyörde etek-ceket yüzde 7.46, limonda yüzde 6.67, yurtiçi haftasonu turlarda yüzde 6.65, bayan tişörtünde yüzde 6.46, takım elbisede yüzde 5.96, erkek tişörtünde yüzde 5.88, bayan gömleğinde yüzde 5.23, erkek ayakkabısında yüzde 4.04, şehirlerarası otobüs ücretinde yüzde 2.76 oranında arttı. 
     Fiyatlar, keten kumaşta yüzde 1.97, tuzda yüzde 1.69, tulum peynirinde yüzde 1.64, otomobilde yüzde 1.24, pirinçte ise yüzde 1.15 oranında yükseldi. 
     Mayıs ayında bir önceki aya göre en fazla fiyat düşüşü sebzelerde görülürken, fiyatlardaki gerileme sivri biberde yüzde 57.27, dolmalık biberde yüzde 48.54, salatalıkta yüzde 36.28, patlıcanda yüzde 35.50, bezelyede yüzde 24.05, domateste yüzde 19.05'i buldu. 
     Aynı dönemde fiyatlar, yumurtada yüzde 7.69, margarinde yüzde 2.36, antep fıstığında yüzde 2.22, benzinde yüzde 1.96, sütte yüzde 1.83, yoğurtta yüzde 1.28, sabunda yüzde 0.90, maden suyu ve sodasında yüzde 0.84, salçada yüzde 0.82, odun ücretinde yüzde 0.62, kömür ücretinde yüzde 0.52, deodarantta yüzde 0.22, beyaz peynirde yüzde 0.21, salamda da yüzde 0.16 oranında geriledi. 
     
     YILLIK BAZDA FİYATLARDAKİ DEĞİŞİM 

     Yıllık bazda Mayıs ayında fiyatı en fazla artan ürün yüzde 35.14 ile benzin oldu. Bunu yüzde 29.08 ile antep fıstığı, yüzde 22.03 ile salatalık izledi. 
     Yıllık bazda fiyatı en fazla düşen ürün ise yüzde 25.47 ile bezelye oldu. Bezelyeyi de fiyatı yüzde 20 oranında düşen limon ile fiyatı yüzde 15 oranında düşen domates takip etti. 
     
</TEXT>
</DOC>
