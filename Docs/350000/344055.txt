<DOC>
<DOCNO> 344055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sontur28.html </URL>
<DATE> 2005/05/19/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Nusaybin'de 1 terörist ölü ele geçirildi 
</HEADLINE>
<TEXT>

     Mardin’in Nusaybin İlçesi’nde 1 terörist ölü olarak ele geçirildi. 
     Mardin Vali Vekili Ali Candan, yaptığı yazılı açıklamada, Nusaybin İlçesi’ne bağlı Dibek Köyü yakınlarında operasyon düzenleyen güvenlik güçlerinin, bir grup teröristle karşılaştığını belirtti. 
     Güvenlik güçlerinin "dur" ihtarına ateşle karşılık verilmesi sonucu çatışma çıktığını bildiren Candan, 1 teröristin ölü olarak ele geçirildiğini bildirdi. Candan, şunları kaydetti 
     "Dibek Köyü kırsalında operasyon icra eden güvenlik kuvvetleri, bir grup terörist ile karşılaşmıştır. ’Dur’ ihtarına ateşle karşılık veren gruptan bir terörist ölü olarak, 1 adet kalaşnikof marka uzun namlulu tüfek, bu tüfeğe ait mühimmat, 2 el bombası ve 1 adet sırt çantası ile birlikte ele geçirilmiştir. Ölen teröristin kimliğini tespit çalışmasına devam edilmektedir." Vali Vekili Candan, bölge insanının huzur ve can güvenliğini sağlamak için kendi hayatlarını ortaya koyan güvenlik güçlerini dikkatli ve başarılı çalışmaları nedeniyle kutladı. 
     
</TEXT>
</DOC>
