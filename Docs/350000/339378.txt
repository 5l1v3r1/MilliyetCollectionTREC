<DOC>
<DOCNO> 339378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/ekonomi/eko04.html </URL>
<DATE> 2005/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bileğine güvenen Telekom'u alır' 
</HEADLINE>
<TEXT>


Ulaştırma Bakanı Binali Yıldırım, Telecom Italia için isterlerse Avea'dan çekilme şartlarını belirleyeceklerini söyledi. Yıldırım Türk Telekom'u bileğine güvenenin alacağını söyledi 

GÜLÇİN ÜSTÜN Ankara 

Ulaştırma Bakanı Binali Yıldırım, Türk Telekom TT ihalesinden önce şirketin ciddi taliplerinden Telecom Italia'nın TIM Avea'dan çıkış koşullarını belirleyeceklerini kaydederek, "Yatırımcıların uzun vadeli yatırımlarında bir sürprizle karşılaşmamaları gerekir. TT, bu nedenle şartları belirlemek için hazır. Bileğine ve yüreğine güvenen Telekom'u alır" dedi. 
Yıldırım, TIM ve Pirelli Başkanı Marco Tronchetti Provera'nın, TT ihalesini kazanamamaları halinde kazanacak şirketle rakip haline gelmemek için Avea'dan çekileceklerine ilişkin açıklamasını değerlendirdi. 

'Kendi kararları' 
Yıldırım, "Açıklama olumlu. TIM h l TT için istekli. Avea'dan ayrılma tamamen kendi kararlarıdır" dedi. 
İhalenin şeffaf ve kurallara uygun olacağını, teklifler toplandıktan sonra taliplerin açık artırmaya davet edileceğini belirten Yıldırım, bileğine ve yüreğine güvenenin ihaleyi alacağını kaydetti. Yıldırım, şunları kaydetti 
"TT kendi varlığı ve iştirakleriyle satılıyor. Avea sonradan olma bir çocuk değil. Özelleştirmeye giren firmalar hem TT'ye, hem Avea'ya talip oldu." 


</TEXT>
</DOC>
