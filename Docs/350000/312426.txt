<DOC>
<DOCNO> 312426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sonspo20.html </URL>
<DATE> 2005/02/04/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
ULEB Erkekler Avrupa Ligi'nde Efes Pilsen grubunda 2. sırada... 
</HEADLINE>
<TEXT>

     Basketbolda ULEB Erkekler Avrupa Ligi'nde gruplarda ilk tur mücadelesinin son haftasına, Türk temsilcilerinden averajla A Grubu'nda Efes Pilsen 2., C Grubu'nda da Ülkerspor 4. sırada giriyor. 
     A Grubu'nda, geçen hafta ilk 2'ye girmeyi ve 2. turda seribaşı olmayı garantileyen 2. sıradaki Efes Pilsen, 11. galibiyetini sahasında Yunan ekibi BC Pire Olympiakos önünde alırken, C Grubu'nda bir yenilgi de deplasmanda bir başka Yunan ekibi Panathinaikos'dan alan Ülkerspor, böylece 2. tura çıkmayı yine garantileyemedi. 
     Gelecek haftaki son maçında sahasında TAU Ceramica Vitoria'ya yenilse dahi az da olsa 2. tura çıkma şansı bulunan 19 puanlı turuncu-yeşillilerin, işini bu tip averaj hesaplarına bırakmaması için İspanyol rakibini mutlaka yenmesi gerekiyor. 
     Ligde 13. haftayı, A Grubu'nda İtalya'nın Climamio Bologna takımı 24, B Grubu'nda İsrail'in Maccabi Elite Tel Aviv 23 ve C Grubu'nda da ligin yenilgisiz tek ekibi olan Rusya'nın USH CSKA Moskova takımı, 26 puanla lider olarak tamamladı. 
     Ligin 13. hafta maçlarında alınan sonuçlar ve gruplardaki son puan durumları şöyle 
     
     A GRUBU 

     Efes Pilsen Türkiye -BC Pire Olympiakos Yunanistan 80-54. 
     KK Cibona VIP Zagreb Hırvatistan -BC Partizan Pivara MB Belgrad Sırbistan-Karadağ 85-76. 
     Climamio Bologna İtalya -Prokom Trefl Sopot Polonya 71-63. 
     Adecco Estudiantes SAD Madrid İspanya -Real Madrid İspanya 90-84. 
     
     B GRUBU 

     AEK Atina Yunanistan -Scavolini Pesaro İtalya 78-72. 
     Adecco ASVEL Lyon Villeurbanne Fransa -Winterthur FC Barcelona İspanya 65-69. 
     Montepaschi Siena İtalya -BC Zalgiris Kaunas Litvanya 70-74 uzatmada . 
     Maccabi Elite Tel Aviv İsrail -Union Olimpija Ljubljana Slovenya 95-82. 
     
     C GRUBU 

     USH CSKA Moskova Rusya -Unicaja Malaga İspanya 76-70. 
     TAU Ceramica Vitoria İspanya -Opel Skyliners Frankfurt Almanya 90-69. 
     Panathinaikos BSA Atina Yunanistan -Ülkerspor Türkiye 79-72. 
     UC Benetton Basket Treviso İtalya -Elan Bearnais Pau Orthez Fransa 91-73. 
     
     LİGDE 13. HAFTANIN ''EN DEĞERLİ OYUNCUSU'' TANOKA BEARD OLDU 

     Basketbolda ULEB Erkekler Avrupa Ligi'nde 13. hafta maçları da geride kalırken, ligde bu haftanın ''en değerli oyuncusu'' MVP , Litvanya'nın BC Zalgiris Kaunas takımının ABD'li pivotu Tanoka Beard oldu. 
     34 yaşındaki eski Ülkerspor ve Fenerbahçeli oyuncu, takımının, deplasmanda İtalya'nın Montepaschi Siena takımını uzatmada 74-70 yendiği maçta, 41 dakika sahada kaldı ve karşılaşmayı 20 sayı, 13 ribaunt 4 hücum-9 savunma , 3 asist, 3 top çalma ve 1 blokla tamamlayarak 32 puan toplarken, haftanın MVP'si olmaya hak kazandı. 
     Tanoka Beard ayrıca, toplam ribaunt kategorisinde 142 ve 10.92 ortalama, savunma ribaundunda toplam 94 ve maç başına 7.23 ortalama, hücum ribaundu dalında toplam 48 ve 3.69 ortalamayla ilk, ligin genel MVP klasmanında da toplam 308 ve maç başına 23.7 ortalama puanla 2. sırada bulunuyor. 
     Ligin genel MVP klasmanında, İsrail'in Maccabi Elite Tel Aviv takımının ABD'li oyun kurucusu Anthony Parker, ilk sıradaki yerini, toplam 381 ve 29.3 ortalama puanla, 13. hafta sonunda da korudu. 
     Parker ayrıca, 3 sayılık atışlarda 26'da 14 isabet ve 53.84'lük yüzdeyle ilk, sayı krallığında ise toplam 283 ve 21.76 ortalamayla 2. sırada yer alıyor. 
     Ligde en az sayı yiyen takımlar klasmanında Efes Pilsen, toplam 885 ve 68.08 ortalamayla yine ilk sırada bulunurken, Ülkerspor ise toplam 914 ve 70.31 ortalamayla bu hafta 3. sıraya düştü. 
     Euroleague'in diğer bireysel istatistiklerinde, kategorilerinde ilk sıralarda yer alan ile Türk ekiplerinin klasmana giren oyuncuları ve bulundukları sıralar şöyle 
     
     Sayı 

     1-Charles Smith Scavolini Basket Pesaro 247 22.45 . 
     7-Serkan Erdoğan Ülkerspor 222 17.07 . 
     
     Toplam Ribaunt 

     4-Hüseyin Beşok Adecco ASVEL Lyon Villeurbanne 103 7.92 . 
     6-Kerem Gönlüm Ülkerspor 102 7.84 . 
     
     Savunma Ribaundu 

     3-Hüseyin Beşok Adecco ASVEL Lyon Villeurbanne 75 5.58 . 
     
     Hücum Ribaundu 

     2-Kerem Gönlüm Ülkerspor 42 3.23 . 
     
     Asist 

     1-Mire Dejuan Chatman Elan Bearnais Pau Orthez 82 6.3 . 
     
     Blok 

     1-Francisco Vasquez Unicaja Malaga 20 1.67 . 
     2-Eurelijus Zukauskas Ülkerspor 21 1.61 . 
     
     2 Sayılık Atışlar 

     1-Robert Archibald Scavolini Basket Pesaro 43'de 30 isabet yüzde 69.76 . 
     5-Goran Nikoliç Efes Pilsen 89'de 61 isabet yüzde 68.5 . 
     
     Serbest Atışlar 

     1-Gianluca Basile Climamio Bologna ve Uras Tripkoviç BC Partizan Pivara MB Belgrad 28'da 28 isabet yüzde 100 . 
     
</TEXT>
</DOC>
