<DOC>
<DOCNO> 337513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sontur40.html </URL>
<DATE> 2005/04/27/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Kadiköy'de genç bir kız işyerinde güpegündüz öldürüldü 
</HEADLINE>
<TEXT>

     Kadıköy'de genç bir kız, çalıştığı işyerinde bıçaklanarak öldürüldü. 
     Caferağa Mahallesi Güneşli Bahçe Sokak'taki bir muhasebe bürosunda çalışan 23 yaşındaki Zeliha Dilek Demirbaş, işyerine gelen bir kişi tarafından karnından bıçaklandı. 
     Demirbaş'ın bileklerini de kesen saldırgan, daha sonra olay yerinden kaçtı. 
     Ağır yaralı halde pencereyi açarak yardım isteyen Demirbaş, vatandaşların yardımıyla kaldırıldığı Özel Şifa Hastanesi'nde hayatını kaybetti. 
     Demirbaş'ın bazı arkadaşları, genç kızın zaman zaman bir kişi tarafından rahatsız edildiğini öne sürdüler. 
     Polis, olay yerinden kaçan saldırganın kimliğini belirlemek ve yakalamak amacıyla çalışma başlattı. 
     
</TEXT>
</DOC>
