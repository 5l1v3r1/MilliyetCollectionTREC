<DOC>
<DOCNO> 303326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sondun38.html </URL>
<DATE> 2005/01/04/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Kediler memur gibi muamele görmüş .. 
</HEADLINE>
<TEXT>

     İngiltere İçişleri Bakanlığı'nda fare yakalamak için ''istihdam'' edilmiş kedilerin, bakanlığın tüm haklarına sahip memurlar gibi muamele görmüş olduğu bildirildi. 
     Bakanlık arşivinde yapılan bir araştırma, bakanlığa ilk kez 3 Haziran 1929 tarihinde ''farelere karşı etkili bir kedinin'' alındığını, ''Peter'' adlı kedinin 17 yıl hizmet ettikten sonra öldüğünü ortaya koydu. 
     Araştırma, Peter'den sonra alınan kedilerden birinin bir televizyon programına konuk olmasının ardından, ''hayranlarından birinin'' kendisine hediye kolye göndermek için boyun çevresini öğrenmek istemesini, bakanlığın, ''kedinin tüm haklara sahip bir devlet memuru olması nedeniyle hediye kabul edemeyeceği'' gerekçesiyle reddettiğini ortaya çıkardı. 
     Peter'den sonra gelen kedilerden bir diğeri olan dişi kedi Peta'nın cins bir kedi olduğunu, o nedenle ''terfi ettirilmesini'' talep eden, kediyi bakanlığa getiren memura ise bir yazılı açıklamada bulunularak, ''fare yakalamak gibi mütevazı bir görevde bulunan bir kedinin terfi ettirilemeyeceği'' belirtilmiş. 
     
</TEXT>
</DOC>
