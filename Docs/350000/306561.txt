<DOC>
<DOCNO> 306561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sontur38.html </URL>
<DATE> 2005/01/14/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
İstanbul'da fuhuş operasyonu .. 
</HEADLINE>
<TEXT>

     İstanbul'da, yabancı uyruklu kadınlara fuhuş yaptırılması olayına ilişkin 6 kişi gözaltına alındı. 
     Emniyet yetkililerinden alınan bilgiye göre, Yabancılar Şube Müdürlüğü'ne ikamet izni için başvuran Ukrayna uyruklu K.G. ile Moldova uyruklu M.M'nin durumlarından şüphelenildi. 
     Sorguları yapılan K.G. 22 ile M.M'nin 19 , Türkiye'ye fuhuş yaparak para kazanmak amacıyla getirildiklerini, kendilerini Atatürk Havalimanı'nda bir kadının karşıladığını söyledikleri öğrenildi. 
     Fatih'te bir evde 2 hafta kaldıklarını, daha sonra Silivri'de başka bir şebekeye satıldıklarını ileri süren 2 kadının, burada Ukrayna ve Moldova uyruklu 4 kadınla birlikte para karşılığı erkeklerle fuhuş yaptıklarını anlattıkları belirtildi. 
     Bunun üzerine çalışma başlatan polis, Y.A. ile C.A. adlı kişileri ve sahte kimlikli Moldova uyruklu C.C. adlı kadını gözaltına aldı. 
     Silivri'deki evde ayrıca Ukrayna uyruklu K.H. adlı kadın da bulundu. 
     Emniyetteki sorgu ve işlemlerinin ardından Silivri Cumhuriyet Savcılığı'na sevk edilen C.C. ve Y.A. ''fuhuşa kadın temin etmek'', ''asılsız beyanlarla resmi makamlardan kimlik temin etmek ve kullanmak'' suçlarından tutuklandı. 
     C.A. ile yabancı uyruklu 3 kadın ise serbest bırakıldı. 
     Savcılıkça serbest bırakılan yabancı uyruklu kadınların sınırdışı edilecekleri öğrenildi. 
     
</TEXT>
</DOC>
