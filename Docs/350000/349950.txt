<DOC>
<DOCNO> 349950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sondun51.html </URL>
<DATE> 2005/06/08/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Irak'tan Türkiye'ye gelen petrol boru hattına saldırı... 
</HEADLINE>
<TEXT>

     Irak’ın kuzeyinden Türkiye’ye ulaşan petrol boru hattına bir saldırı olduğu bildirildi. 
     Irak Petrol Bakanlığı yetkilisi, Beyci kasabası yakınlarında cuma günü düzenlenen ve hatta ciddi biçimde zarar veren yeni saldırının, ham petrol ihracatını ne kadar süreyle erteleyeceğinin henüz bilinemediğini söyledi. 
     Yetkililer, tamirin ardından 10 gün içinde hatta petrol pompalanacağının tahmin edildiğini ifade ettiler. 
     Bu arada Kerkük-Yumurtalık boru hattının sona erdiği Ceyhan’daki bir sevkıyat yetkilisi, toplama tanklarında 3.6 milyon varil petrol olduğunu, 4 günlük bir aranın ardından dün sevkıyatın yeniden başladığını söyledi. 
     Kerkük-Yumurtalık boru hattından sevkıyatlar geçen ayın ortalarında meydana gelen patlama yüzünden aralıklarla yapılıyordu. 
     Amerikan ordusunun 2003 yılında Irak’ı işgal etmesinden sonra hatta sık sık sabotajlar düzenleniyor. 
     Irak’ın ulusal gelirinin yüzde 95’inin ham petrol ihracatından sağlandığını belirten Iraklı yetkililer, kötü durumdaki ekonominin düzeltilmesinin, düzenli biçimde petrol ihracatı yapılmasına bağlı olduğunu kaydediyor. 
     
</TEXT>
</DOC>
