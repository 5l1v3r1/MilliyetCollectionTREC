<DOC>
<DOCNO> 300019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur44.html </URL>
<DATE> 2004/12/22/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Üniversitede öğrenci gösterisi ama farklı slogan Del Bosque istifa 
</HEADLINE>
<TEXT>

     Öğrenci olaylarının çıktığı Ankara Üniversitesi AÜ Dil ve Tarih Coğrafya Fakültesi'nde DTCF öğrenciler spor tezahüratı yapıp şarkı söylediler. 
     Fakültede dün farklı görüşlere mensup öğrenciler arasında çıkan taşlı, sopalı kavganın ardından bugün de çıkması muhtemel bir kavgaya karşı Çevik Kuvvet Polisi saatlerce nöbet tuttu. 
     Dışarıda panzerlerin, içerde ise Çevik Kuvvet Polisinin nöbet tuttuğu fakültede, dersler aksamadan devam ederken, ders aralarında polislerin beklediği alanı dolduran öğrenciler popüler şarkılara eşlik ettiler. 
     Öğrenciler zaman zaman ''Siyah Beyaz Şampiyon Beşiktaş'' ve ''Del Bosque İstifa'' şeklinde de slogan atarak, tuttukları takım lehine tezahürat yaptılar. 
     Bu sırada öğrencilerin eğlencelerini görüntüleyen basın mensupları ''öğrencilerin provoke'' edileceği gerekçesiyle okul dışına çıkartıldı. 
     
</TEXT>
</DOC>
