<DOC>
<DOCNO> 328405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/yasam/yas03.html </URL>
<DATE> 2005/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez niye tsunami olmadı 
</HEADLINE>
<TEXT>


Sumatra'yı sarsan deprem sonrası, 26 Aralık'takine benzer bir tsunami oluşmadı. Bilim dünyası, bu esrarı araştırıyor... 

DIŞ HABERLER SERVİSİ 

Deprem ve tsunami uzmanları, önceki gün Endonezya'nın Sumatra Adası açıklarında meydana gelen 8.7 büyüklüğündeki depremin ardından, neden 26 Aralık'takine benzer bir tsunaminin oluşmadığını tartışıyor. 
Sadece Avustralya'nın Cocos Adası yakınlarında büyük bir dalga belirledi. Ulusal Okyanus ve Atmosfer İdaresi Genel Müdürü Charles McCreery de, tsunami beklediklerini, ancak sonucun şaşırtıcı olduğunu söyledi. 
Bazı uzmanlar, tsunami oluşmamasında, depremin meydana geldiği derinliğin etkili olabileceğini belirtti. Maui Adası'ndaki Pasifik Felaket Merkezi'nin yöneticisi Allen Clark, depremin çok derinde meydana gelmesi halinde, şokların okyanus tarafından emilebileceğini kaydetti. ABD Jeolojik Araştırmalar Merkezi, Endonezya'daki depremin, deniz dibinin 30 kilometre altında meydana geldiğini duyurdu. Önceki deprem, kıyıya çok yakın bir mesafedeydi. 




</TEXT>
</DOC>
