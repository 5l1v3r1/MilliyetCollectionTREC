<DOC>
<DOCNO> 313583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sontur36.html </URL>
<DATE> 2005/02/08/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Karadeniz'de gemiden S.O.S çağrısı... 
</HEADLINE>
<TEXT>

     Sinop'un yaklaşık 30 mil açıklarında yan yatan Kuzey Kore bandıralı ''Adnan 1'' gemisinin 11 mürettebatını kurtarma çalışmalarına başlandığı bildirildi. 
     Edinilen bilgiye göre, Rusya'nın Novorrıssyk Limanı'ndan yüklediği demir ve keresteyi Suriye'ye götüren Kuzey Kore bandıralı ''Adnan 1'' gemisi Sinop'un Boztepe Burnu 31 mil kuzeydoğunda ''S.O.S'' çağrısında bulundu. 
     Samsun Türk Radyo tarafından geminin 15 derece sancağa yattığı ve 11 personelin gemiyi filika ile terk ettiği kaydedildi. 
     Açıklamada, gelişme üzerine Sahil Güvenlik Komutanlığı ve Genelkurmay Başkanlığı'ndan deniz ve hava aracı talebinde bulunulduğu ve saat 14.05 ve 14.50'de Merzifon'dan Hava Kuvvetleri Komutanlığı'na ait iki adet helikopterin hareket ettiği bildirildi. 
     Karadeniz Sahil Güvenlik Komutanlığı'na bağlı bir bot ve Amasya'nın Merzifon İlçesi'ndeki 5. Ana Jet Üs Komutanlığı'ndan havalanan 2 helikopterin katıldığı kurtarma çalışmalarında kazazedelere ulaşılmaya çalışıldığı bildirildi. 
     Gemide bulunan tümü erkek personelin isimleri ve uyrukları şöyle 
     Ahmad Mohammad Ammar Suriye , Fares Adrah Suriye , Anaass Naser Suriye , Mahmoud Ahmad Shehadeh Suriye , Amer Abdullah Zen Suriye , Ali Mohammad Malok Suriye , Knulid Khodur Zen Suriye , Ahmad Abdullatif Suleinan Suriye Hani Al Sharwaki Mısır Ahmad Emam Mısır , Saleh Saleh Mısır 
     
</TEXT>
</DOC>
