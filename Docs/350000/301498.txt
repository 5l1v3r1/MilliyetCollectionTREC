<DOC>
<DOCNO> 301498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/yazar/cemal.html </URL>
<DATE> 2004/12/28/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
'Kürtler ne istiyor ' 
</HEADLINE>
<TEXT>


Gecikmiş bir yazı daha, bazen oluyor. "Kürtler ne istiyor " başlıklı ilan dış basında çıktığı zaman ben 17 Aralık süreci için Brüksel'e gitmiştim. Onun için gecikti bu yazı. 
İlana birçok itirazım var. 
Zamanlama açısından 17 Aralık kritik eşiğinde Türkiye'nin AB üyeliğine karşı olanların elini güçlendirdiği için itirazım var. 
Tarih açısından, Osmanlı döneminde Türk milliyetçiliğini tetikleyen nedenleri göremediği ve göremediği için de h l Avrupa sopası ile Türkiye'de siyaset yapmak istediği için itirazım var. 
Üniter devlet açısından Bask, Katalan, İskoçya gibi örneklerle AB ve demokrasi yolundaki Türkiye'yi istikrarsızlaştıracak bir arayışa sahip çıktığı için itirazım var. 
Özeti bu itirazlarımın. Ama bir noktayı belirtmekte yarar var 
Eğer demokrasi diyorsak, herkes istediği fikri savunabilir. İsteyen federasyon, isteyen özerklik, isteyen de örneğin asli kurucu unsur diye tutturabilir. Hatta demokrasilerde, şiddetin reddedilmesi koşuluyla ayrılıkçılık da savunulabilir. 
Hepsi olabilir. 
Oluyor da zaten. 
Ama benim de bunları eleştirme hakkım saklıdır. Ve bu hakkımı herkes gibi ben de kullanıyorum. Böylesi bir süreçten tedirgin olmak gereksizdir. 
Asıl kaygı duyulması gereken, bunun tersidir, yasakçılıktır. Birtakım fikirlerin yasaklanması ve yer altına itilmesidir. Kimliklerin ink r edilmesi, kültürel hakların yok sayılmasıdır. 
Asıl korku kaynağı bunlar olmalıdır. 
Çünkü Türkiye böyle bir süreçten geçti. Bu çok uzun süreç bize çok pahalıya mal oldu. Özellikle 1980'lerden itibaren yaşanan acılı yıllar demokrasi korkusu ile bir yere gidilemeyeceğini aklı başında olan herkese göstermiş olmalıdır. 
Evet, "Kürtler ne istiyor " 
Bu soruya birçok yanıt verilebilir. Ancak, dış basında çıkan ilan ve sonrasında yapılan tartışmalarda tedirgin edici bulduğum bazı ipuçları daha var. Bu ipuçları bir yere götürüyor insanı 
Kürt milliyetçiliğine... 
1980'lerde silahla, şiddet ve terörle patlayan Kürt milliyetçiliğinin Kürtlere de, Türklere de yararı dokunmadı. Bundan sonra siyaset meydanında dalgalandırılacak Kürt milliyetçiliğinin de çok farklı sonuçlanacağını sanmıyorum. 
Türkiye'yi istikrarsızlaştıracak, Türk milliyetçiliğini körükleyecek ve Türkiye'nin Avrupa Birliği yolunu zorlaştıracak diye düşünüyorum Kürt milliyetçiliğinin... Ayrıca kimlikleri korumanın, geliştirmenin yolu artık bu çağda milliyetçilikten herhalde geçmiyor. 
Şunu da unutmayın 
Avrupa, milliyetçilikten fazlasıyla çekmiş bir kıtadır. Benim milliyetçiliğim seninkinden daha iyidir oyunu yüzünden Avrupa toprakları bir trajediden ötekine savrulmuştur. 
Oluk gibi kan akmıştır. 
Fransızlarla Almanlar yüzyıllar boyu birbirlerini boş yere tüketmeye çalıştılarsa, milliyetçiliktir bu ilkelliğin nedeni. Franco, Hitler, Mussolini insanlığı kana buladılarsa, bu barbarlığın dibinde milliyetçiliğin kara yüzü yatar. 
Kısacası 
Avrupa Birliği, milliyetçilik illetinden kurtulmak için doğdu. Bunun için Brüksel'de milliyetçiliği aşan ulus üstü yapılar kurmaya başladı. Bunun için Alman marklarını, Fransız franklarını, İtalyan liretlerini müzeye kaldırdı, yerine 'euro' yu getirdi. 
Avrupa Birliği, milliyetçilik illetinden kurtulmak için tarihin en iddialı barış projesi olarak dünya sahnesine çıktı. 
Türkiye böyle bir AB yoluna girmeye çalışırken, bunun için son derece kritik, sancılı bir süreçten geçmeye gayret ederken, Kürtler ne istediklerini biliyorlar mı .. 
İster Kürt ister Türk olsun, milliyetçilik oyunu oynamak, hele bir milliyetçiliğin önüne öbürünü koymak, bu çağda, bunca deneyimden sonra akıl k rı değildir. 



</TEXT>
</DOC>
