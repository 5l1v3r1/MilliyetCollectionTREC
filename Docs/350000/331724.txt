<DOC>
<DOCNO> 331724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sondun30.html </URL>
<DATE> 2005/04/09/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
"Yahudiler yarın Mescid-i Aksa'ya girerse, Ortadoğu patlar... 
</HEADLINE>
<TEXT>

     Mısırlı etkili din adamlarından Muhammed Seyid Tantavi, sağcı Yahudilerin yarınki El Aksa camiine giriş planlarını gerçekleştirmeleri halinde, Ortadoğu'nun ''patlayacağı'' uyarısında bulundu. 
     El Ezher Şeyhi Tantavi, Mısır resmi haber ajansı MENA'da yayımlanan açıklamasında, ''Caminin kutsallığının çiğnenmesi, Müslümanlar nezdindeki statüsünden ötürü, bölgenin patlamasıyla sonuçlanır'' dedi. 
     Başbakan Ariel Şaron'un Gazze'den çekilme planını sabote etmeyi amaçlayan Yahudi grupları, yarın caminin bulunduğu Haremüşşerif'e girmeyi planlıyor. 
     Filistin topraklarında bugün yapılan ve yaklaşık 10 bin kişinin katıldığı gösteride de Yahudilerin bu planı kınandı ve bunun gerçekleşmesi halinde ''üçüncü intifadanın Filistin ayaklanması '' başlayacağı uyarısı yapıldı. 
     Şeyh Tantavi, açıklamasında, Yahudilerin bu planlarının gerçekleşmemesi için uluslararası toplumdan da yardım istedi. 
     
</TEXT>
</DOC>
