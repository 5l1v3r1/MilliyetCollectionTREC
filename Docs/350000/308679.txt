<DOC>
<DOCNO> 308679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sonspo15.html </URL>
<DATE> 2005/01/23/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Diyarbakırspor 1 - Çaykur Rizespor 0 
</HEADLINE>
<TEXT>

     Türkiye Kupası 3. Tur maçında Diyarbakırspor, Çaykur Rizespor'u 1-0 yenerek çeyrek finale yükseldi. 
     20. dakikada Kürşat'ın ceza sahası içerisinde Cumhur'u düşürmesi ile hakem Zafer Önder İpek penaltı noktasını gösterdi. Kazanılan Penaltı'yı kullanan Cem Yanık, topu kalecinin solundan filelere gönderdi. 1-0. 
     89. dakikada rakibine set giren Jupi, ikinci sarı kartı görerek kırmızı kartla oyun dışında kaldı. 
     Geri kalan dakikalarda başka gol olmayınca maçı 1-0 kazanan Diyarbakırspor, tur atladı. 
     
     KÜNYE 

     

Stat Atatürk. Hakemler Zafer Önder İpek xxx, Fatih Gündoğdu xxx, Fatih Kalaycı xxx. Diyarbakırspor Khaled xxx, Stavrevski xx, Burhan xxx, Recep xx, Niyazi xx, Cumhur xx, Jupi xx, Zafer Uysal xx, Cem Yanık xx Dk 86 Cem Beceren , Sinan Kaloğlu xx Dk. 65 Yasin xx Eser xxx. Çaykur Rizespor Zdrafkov xx, Tabei Abdelhamid xx, Victoria xx Dk. 46 Zafer xx , Kürşat xx, Koray xx, Cem Baki xxx Dk. 72 Gürol xx , Ünal xx, Fahri xx, Serkan Özdemir xx, Hosny Hassan xx Dk. 54 İstvan xx , Okan Öztürk xx. Gol Dk. 20 Cem Yanık Penaltıdan . Sarı Kartlar Dk. 12 Kürşat Çaykur Raizespor , Dk 30 Burhan, Dk 63 Jupi, Dk. 74 Zafer Uysal, Dk. 84 Recep Diyarbakırspor . Kırmızı Kart Dk 89 Jupi.      
     ÇETİN ''TÜRKİYE KUPASI'NDA TUR ATLADIĞIMIZ İÇİN MUTLUYUZ'' 

     Diyarbakırspor Teknik Direktörü Oğuz Çetin, ''Türkiye Kupası'nda tur atladığımız için mutluyuz'' dedi. 
     Çetin, maç sonrasında yaptığı açıklamada, maç boyunca baskı kuran bir takım görüntüsü sergilediklerini söyledi. 
     Çetin, şöyle dedi 
     ''Türkiye Kupası'nda tur atladığımız için mutluyuz. Bazı eksikliklerimize rağmen böylesi önemli bir rakibe karşı üstün oynamak bizim için çok önemli. Birinci amacımız, çok koşan, mücadele eden, baskı kuran bir takım görüntüsü vermekti, onu da başardık. Takıma yeni katılanlar şu anda istediğimiz fizik gücünde değiller. Yeni transferler fiziksel olarak hazır olduklarında takıma çok fazla güç katacaklardır.'' Çaykur Rizespor Teknik Direktörü Rıza Çalımbay ise, maçın ikinci yarısında rakibe oranla üstün oynadıklarını belirtti. 
     Maçın ilk yarısında sergilenen oyundan memnun olmadığını kaydeden Çalımbay, ''Yakaladığımız pozisyonları değerlendiremedik. İlk yarı yaptığımız basit bir hata yüzünden penaltıdan gol yedik. İkinci yarıda bariz bir üstünlüğümüz ve pozisyonlarımız vardı. İlk yarıda oynanan oyundan memnun değilim. Ancak ikinci yarıda gerçekten çok iyi oynadık'' dedi. 
     
</TEXT>
</DOC>
