<DOC>
<DOCNO> 331948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/son/soneko04.html </URL>
<DATE> 2005/04/10/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
19 ayda 49 bin esnaf iflas etti .. 
</HEADLINE>
<TEXT>

     Sanayi ve Ticaret Bakanı Ali Coşkun, 2002 yılı Kasım ayı ile 2004 yılı Mayıs ayı itibarıyla 48 Bin 973 esnaf ve sanatkarın iflas ettiğini açıkladı. 
     Coşkun, DYP Denizli Milletvekili Ümmet Kandoğan'ın yazılı soru önergesini yanıtladı. 
     Esnaf ve sanatkar kesiminde ağırlıklı bir yere sahip olan bakkal esnafı ile 54 ayrı meslek kolunda faaliyette bulunan diğer esnafın, yerleşim merkezlerinde gelişigüzel plansız ve programsız bir şekilde ticari faaliyete geçen büyük mağazalar nedeniyle zor duruma düştüklerini ifade eden Coşkun, bunların bazılarının da kepenk kapatmak zorunda kaldığını belirtti. 
     Esnaf ve Sanatkarlar sicil gazetesinin kayıtlarına göre, 2002 Kasım ayından 2004 yılı Mayıs ayına kadar olan sürede toplam 162 bin 300 esnaf ve sanatkarın kaydının silindiğini söyleyen Coşkun, şunları kaydetti 
     ''Bu tarihler arasında iflas adedi 48 bin 973'tür. Terkin kayıtlarında, ölüm adedi 3 bin 725, devir adedi, 9 bin 91, SSK'ya geçiş adedi 3 bin 701, İş Büyütme Ticaret Siciline Geçiş, 3 bin 526, diğer adedi, 46 bin 92, tespit edilemeyen 47 bin 192'dir. 
     Özellikle büyük mağazaların, yerleşim merkezlerinde ticari faaliyete başlamaları sonucu bir çok esnaf kesimi olumsuz yönde etkilenmiş, aynı zamanda haksız rekabete maruz kalmışlardır.'' 
     
</TEXT>
</DOC>
