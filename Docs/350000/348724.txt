<DOC>
<DOCNO> 348724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sontur37.html </URL>
<DATE> 2005/06/03/ </DATE>
<TIME> 20.10 </TIME>
<AUTHOR>  </AUTHOR>
<HEADLINE>
Apartman görevlisi kalorifer kazanı içerisinde ölü bulundu... 
</HEADLINE>
<TEXT>

     Sivas’ta, bir apartman görevlisi, temizlemek için girdiği kalorifer kazanında ölü bulundu. 
     A.A muhabirinin aldığı bilgiye göre, Mevlana Mahallesi Mevlana Caddesi’nde bir apartmanda görevli Cafer Ödemiş 27 , kaldığı daireyle aynı katta bulunan kalorifer kazanını temizlemek için kazanın içine girdi. 
     Ödemiş’ten bir süre haber alamayan yakınları, daha sonra kazanının içinde genç adamın cesediyle karşılaştı. 
     Kalorifer kazanındaki gazdan zehirlendiği tahmin edilen Ödemiş’in kesin ölüm sebebinin otopsiden sonra anlaşılacağı bildirildi. 
     Olayın duyulmasının ardından Cafer Ödemiş’in beşinci çocuğuna hamile olan eşi ve yakınları apartman çevresinde sinir krizleri geçirdi. 
     
</TEXT>
</DOC>
