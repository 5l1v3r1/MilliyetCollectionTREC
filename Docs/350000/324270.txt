<DOC>
<DOCNO> 324270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/spor/spo05.html </URL>
<DATE> 2005/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
K r 6.4 milyon YTL 
</HEADLINE>
<TEXT>


Levent Bıçakcı, 8 aylık dönemde federasyonun gelirlerinde yüzde 4'lük artış, giderlerde de yüzde 23'lük azalma olduğunu açıkladı 


İcraatın içinden 
FUTBOL Federasyonu Başkanı Levent Bıçakcı, görevde bulunduğu sekiz aylık dönemdeki icraatlarını özetleyip, geleceğe yönelik hedef ve projelerini sıraladı. Genel Sekreter Lutfi Arıboğan ve yönetim kurulu üyeleriyle birlikte Lütfü Kırdar Uluslararası Kongre ve Kültür Merkezi'nde basın toplantısı düzenleyen Bıçakcı, "Uluslararası arenada her zaman ve her yerde var olacak bir ülke futbolunun yaratılması için çalışıyoruz" dedi. 

"Sadık kalacağız" 
"HER pazartesi yeni bir krizi çözmek için federasyona gidiyoruz" ifadesini kullanan Bıçakcı, mali dönem sonunda bütçeyi 80 milyon YTL'ye ulaştırmayı amaçladıklarını, bu rakamı her yıl en az yüzde 15 artırmak istediklerini söyledi. Federasyonun 200'ü aşkın çalışanıyla yapılan toplantıda paylaşılan misyon, vizyon ve değerlerin imza altına alındığını kaydeden Bıçakcı, "Sözümüze sonuna kadar sadık kalacağız" diye konuştu. 

Şükür savunması 
BIÇAKCI kendi döneminde gelirlerin yüzde 4'lük bir artışla 37.7 milyon YTL'ye ulaştığını, giderlerin ise yüzde 23'lük bir azalmayla 31.3 YTL'ye çekildiğini, 6.4 milyon YTL'lik bir katma değer yaratıldığını söyledi. Federasyon Başkanı "Lütfen" kampanyası çerçevesindeki reklam filminin ikinci bölümündeki 37 futbolcu arasında neden Hakan Şükür'ün bulunmadığı yönündeki soruya "Reklam şirketinin tercihi" yanıtını verdi. 


</TEXT>
</DOC>
