<DOC>
<DOCNO> 346313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sondun32.html </URL>
<DATE> 2005/05/27/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
AB Anayasası'nın onayı sürecinde neredeyiz 
</HEADLINE>
<TEXT>

     AB anayasası, onay sürecinde şimdiye kadar 25 üyenin 9’u tarafından onaylandı. 
     Yürürlüğe girebilmesi için, anayasanın, 2006 ekim sonuna kadar onaylanması gerekiyor. 
     
     MECLİSTE ONAYLAYANLAR 
     Litvanya 11 Kasım 2004. 
     Macaristan 20 Aralık 2004. 
     Slovenya 1 Şubat 2005. 
     İtalya 6 Nisan 2005. 
     Yunanistan 19 nisan 2005. 
     Slovakya 11 Mayıs 2005. 
     İspanya 18 Mayıs 2005’te Senato onayladı. Bundan üç hafta önce 28 Nisan’da milletvekilleri onaylamıştı. 
     Avusturya 25 Mayıs 2005. 
     Almanya 27 Mayıs 2005. 
     
     ONAY SÜRECİ DEVAM EDİYOR 
     Belçika Senatörler 28 Nisan 2005’te, milletvekilleri de 19 Mayıs 2005’te anayasayı onayladı, ancak anayasanın bundan sonra 5 bölge 
     meclisinde daha onaylanması gerekiyor. İşlem, yaza kadar tamamlanacak. 
     
     MECLİSTE ONAYLAYACAK ÜLKELER 
     Kıbrıs Rum Kesimi 30 Haziran 2005. 
     Letonya Meclis, 2004 aralığından bu yana anayasayı inceliyor. 
     Tercüme hataları yüzünden oylama yapılamadı. Hükümet, yeni tercüme metnini meclise 10 Mayıs’ta sundu. 
     Estonya Hükümet, anayasayı 5 Mayıs 2005’te meclise sundu. Yaza kadar oylama yapılması bekleniyor. 
     İsveç Nihai oylama 2005 aralık ayında bekleniyor. 
     Finlandiya Oylama 2005 sonu veya 2006 başında yapılacak. 
     Malta Oylama 2005 temmuzunda yapılacak. 
     
     REFERANDUM YAPACAKLAR 
     Fransa 29 Mayıs 2005. 
     Hollanda 1 Haziran 2005’te referandum yapılacak. Ancak bu istişari nitelikte olacak ve son sözü meclis söyleyecek. 
     Lüksemburg 10 Temmuz 2005. 
     Danimarka 27 Eylül 2005. 
     Portekiz Yeni sosyalist Başbakan Jose Socrates, ekim 2005’te yerel seçimlerle birlikte referandum yapılmasını önerdi. 
     İrlanda İrlanda’da referandum yapılması için yasa çıkarıldı, ancak referandum tarihi henüz belli değil. 
     İngiltere Referandumun 2006’da yapılması öngörülüyor. Tarih belli değil. Fransa’dan "hayır" çıkarsa İngiltere’de referandum yapmayacaklarını söyleyen Tony Blair, daha sonra bu açıklamasından döndü ve referandumun her hal ü karda yapılacağını söyledi. 
     
     NASIL ONAYLAYACAKLARI BELLİ OLMAYANLAR 
     Polonya Onay sürecine ilişkin karar alınmadı. Seçimler 25 Eylül 2005’, başkanlık seçimi de 9 Ekim 2005’te yapılacak. 
     Çek cumhuriyeti Ne onay şekli, ne de tarihi belli. Yeni Başbakan Jiri Paroubek ve partilerin çoğu referandumdan yana gözüküyor, ancak tarih konusunda henüz uzlaşamadılar. 
     
</TEXT>
</DOC>
