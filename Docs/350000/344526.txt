<DOC>
<DOCNO> 344526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/yazar/toruner.html </URL>
<DATE> 2005/05/21/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Hayat bir poker oyunudur 
</HEADLINE>
<TEXT>


"Poker as Life" isimli kitabında L. R. Schreiber, hayatın bir poker oyunu olduğunu anlatmaya çalışıyor. Gerçekten de, hayat birçok yönleri bakımından bir poker oyunundan farksız. Yazarın, hayat prensiplerini, poker prensipleriyle açıklayan ilginç tespitleri var. 
İşte bunlardan bazıları 
Konuşman gerektiği kadar konuş. Büyüklerle oynamak istersen, onların lisanından anlamalısın.Poker, karşınızdakinin malını onun izniyle çaldığınız bir oyundur. Amacı karşısındakini ütmek olan bir iştir. Ortaya söylenen hiçbir sözü üstüne alınma. Bu sözlerin çoğu, "küpüne zarar verecek olan kızgın sirke"yi yaratmayı amaçlar.Hiçbir zaman halinden şik yet etme. Halini de anlatmaya kalkma.Sus ve işini yap. Amacın kazanmak değil, hep kazanmaktır.Sadece bakarak, birçok şey görebilirsin. Karşındakinin "vücut dili" çok şey söyler.Enformasyon gücün ta kendisidir.Satır aralarını da oku. Çoğu zaman sessizlik, iyi bir eli işaret eder.Tahmini bırak. Uğura da fazla inanma.Kaybedebileceğini düşünürsen, kaybedeceksin demektir.Rahat, temiz ve sağlıklı giysiler seç.Dikkatleri kendi üzerinde topla ve devam ettir. Rol yapmasını bil.Empatiye önem ver.Hiçbir zaman olmaz deme, olur olur. İçinde 3 kurşunu kalan bir silahla 4 kişiyi öldürmeye kalkma. İntihar etmek üzere olan birini öldürüp cinayet işleme. Eğer, fare sen isen, kedi-fare oyununa girişme. Oyunda kimin en kötü oyuncu olduğunu anlayamamışsan, bu sensin demektir.Kaybeden, oyuna doymaz. Ama, siz siz olun, kaybetmeye razı olduğunuz üst limiti belirleyin ve bu noktada oyunu bırakın.Yalnız Şeytan değil, Tanrı da detayda gizlidir.İyi oyuncuya, kötüsünden daha kolay blöf çekilir.Yalan söyleyin ama hile yapmayın. Karşınızdakinin de yalan mı söylediğini, hile mi yaptığını anlamaya çalışın.Eski topraklar, yeniyetmeleri her zaman yener.Rakiplerinizi nezaketinizle öldürün ama küçümsemeyin.Bazı geceler sizin geceniz olmayabilir. Israrcı olmayın.Kazanan, zamanında kaçmasını bilendir.Çok kazanan, sonunda yalnız kalır. Çünkü, herkesi ütmüştür.Savunma, zaferden daha öğreticidir.Bir taşla iki kuş vurmak istersen, büyük bir olasılıkla iki kuşu da kaçırırsın.Etraftakilere gösteriş olsun diye oynama. Herkesi memnun etmeye çalışan, kimseyi edemez.Planlarını en kötüye göre yap ama en iyisini ümit et.Sabret ve kartları yeniden kar. Kartların hafızaları yoktur. 



</TEXT>
</DOC>
