<DOC>
<DOCNO> 340139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/soneko01.html </URL>
<DATE> 2005/05/06/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
IMF Başkan Yardımcısı Krueger Türkiye her geçen gün daha iyiye gidiyor 
</HEADLINE>
<TEXT>

     IMF Birinci Başkan Yardımcısı Anne Krueger, Türkiye ekonomisinin her geçen gün daha iyiye gittiğini söyledi. 
     Anne Krueger, Lütfü Kırdar Kongre Merkezi’nde Asya Kalkınma Bankası 38. Yıllık Guvernörler Kurulu Toplantısı çerçevesinde Anadolu Ateşi gösterisini izledi. 
     Gösteri çıkışında Krueger, A.A muhabirine yaptığı açıklamada, makro ekonomik gelişmelerin iyi durumda olduğunu, Türkiye ekonomisinde önemli ilerlemeler görüldüğünü belirterek, bunların kalıcı hale gelmesi için yapısal reformların devam etmesi gerektiğini ifade etti. 
     Krueger, yarın Ankara’da temasları ile ilgili bir basın toplantısı düzenleyeceğini de sözlerine ekledi. 
     Gösteriyi, IMF’nin Türkiye’den Sorumlu İcra Direktörü Willy Kiekens de izledi. 
     
</TEXT>
</DOC>
