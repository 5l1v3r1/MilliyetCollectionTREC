<DOC>
<DOCNO> 329213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sondun09.html </URL>
<DATE> 2005/04/01/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Mukteda Sadr Kürtler, Kerkük'ten vazgeçmeli 
</HEADLINE>
<TEXT>

     İhsan DÖRTKARDEŞ DHA 

      IRAK'taki Şii lider Mukteda Sadr, Kürtler'in Kerkük'e müdahale fikrinden vazgeçmesini, bu kentin Kürt bölgesine dahil edilmesinde ısrarlı olmaları halinde ülke bütünlüğünün tehlikeye gireceğini söyledi. 
     'Irak Azadi Radyosu'nda konuşan Şii lider Mukteda Sadr, Kürtler'in kendilerini Iraklı saymaları halinde Kerkük'ü istemeleri için bir neden olmadığını belirterek, şöyle dedi 
     "Bu Irak'ın bütünlüğüne, milli birliğe zarar verir ve Irak'ın parçalanmasını kolaylaştırır. Kürtler'den Kerkük'ü hakimiyetleri altına almamalarını, bu isteklerini değiştirmelerini istiyorum. Parçalanma her taraftan Kürtler'e zarar verdiği gibi olumsuz sonuçları Kürtler'e dönebilir.'' Bu arada, Mesut Barzani liderliğindeki Irak Kürdistan Demokrat Partisi'nin IKDP kontrolündeki bölgede bulunan Zavite kasabasında Doğayı Koruma Peşmerge Merkezi'nin açılışını yapan Irak Genelkurmay Başkanı Babekir Zebari, Kürt internet sitesi Avesta'nın sorularını şanıtlarken, "Peşmerge adı bizim için iftihardır'' dedi. 
     Üzerinde peşmerge kıyafeti bulunan Babekir Zebari, Saddam rejiminin hemen yıkılmasının ardından yeni Irak ordusunu oluşturduklarını belirterek, terörist gruplara karşı operasyonlar yaptıklarını söyledi. Zebari, daha önce teröristlerin açıktan açığa üsleri, eğitim kampları olduğunu, bunların yeraltına indiğini anlattı. Irak'taki terörist saldırıların çeşitli kanallardan yapıldığını, bunların birbirleriyle işbirliği yaptığını, El Kaide'nin de geniş biçimde örgütlendiğini anlatan Irak Genelkurmay Başkanı Babekir Zebari, yeni Irak Ordusu'ndaki komutanların önemli bölümünün eski Irak ordusundan geldiğini, Saddam'ın iskencelerine maruz kalanları orduya aldıklarını anlattı. Polis teşkilatında bazı sorunlar yaşandığını anlatan Babekir Zebari, peşmergeler ile ilgili bir soru üzerine 
     "Saddam'a karşı 10-20 yıl savaşan peşmerge, Saddam'ın devrilmesinde önemli rol oynadı. Peşmergeler bugün ülkesinin kirletmesine, ormanın yakılmasına, hayvanların öldürülmesine karşı çalışma yürütecek. Peşmerge adı bizim için bir iftihardır. Pesmerge Irak ordusu içinde yer almakta, Irak sınırlarını korumakta. Adı aynı kalacak sadece peşmergenin çalışma biçimi değisiyor. Bu sorun halolmustur. Ufak- tefek teknik sorunlar kısa sürede giderilir.'' 
     
</TEXT>
</DOC>
