<DOC>
<DOCNO> 303628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sondun34.html </URL>
<DATE> 2005/01/05/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Yardım için tapınağı satışa çıkardı 
</HEADLINE>
<TEXT>

     Kanada'da bir Vietnamlı Budist başrahip cemaatine ait tapınağı, Güney Asya'da tsunamiden zarar görenlere yardım için satışa çıkardı. 
     Vancouver Sun gazetesinin haberine göre, Taocu Budist rahip Thick Nguyen'in bu girişimi cemaat arasında önce tepkiye neden olurken, sonrasında rahibin yardım konusundaki cömertliği Burneby bölgesindeki Budistlerin de desteğini aldı. 
     Yaklaşık bir hektarlık araziye sahip Budist tapınağının satışından en az 500 bin dolar bekleyen rahip Thick, ibadethane satılır satılmaz parayı Güney Asya felaketzedelerine ulaştırmak üzere Kızılhaç'a vereceğini söyledi. 
     Bölgede bir Budist tapınağı daha bulunan cemaat, Güney Asya kurbanlarına yardım için aralarında daha önce 5 bin dolar toplamıştı. 
     Haberde ayrıca, Budist rahibin cömertliğinin Burneby bölgesindeki diğer dinlerin mensuplarını seferber ettiği belirtildi. 
     Hıristiyan, Müslüman, Hindu, Yahudi ve Avustralya aborjin gruplarının temsilcileri, tsunami felaketzedelerine yardımlarını artırmak için harekete geçtiler. 
     
</TEXT>
</DOC>
