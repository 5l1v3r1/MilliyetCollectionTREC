<DOC>
<DOCNO> 337097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sonspo32.html </URL>
<DATE> 2005/04/26/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Süreyya Ayhan'ın cezası... Merkez Ceza Kurulu topu IAAF'a attı... 
</HEADLINE>
<TEXT>

     Gençlik ve Spor Genel Müdürlüğü Merkez Ceza Kurulu, Uluslararası Atletizm Federasyonları Birliği'nin IAAF , Süreyya Ayhan Kop'un pistlerden men cezasının 1 yıla indirilmesinde yetki aşımı yapıldığı ve kararın düzeltilmesi yönündeki uyarısına, IAAF Anti-doping Kuralları'ndaki "İstisnai durumları" örnek göstererek cevap verdi. 
     GSGM'de bugün yaklaşık 5 saatlik bir toplantı yapan kurul yetkilileri, Atletizm Federasyonu Genel Sekreteri Işık Bayraktar ve Süreyya Ayhan Kop ile eşi ve antrenörü Yücel Kop'u tekrar dinledi. 
     Kurul başkanı Eyüp İspir, toplantı sonrası AA muhabirine yaptığı açıklamada, Avrupa İnsan Hakları Sözleşmesi'nin 6. maddesinde belirtilen adil yargılanma hakkı ile ilgili hükümler ve sporcu Süreyya Ayhan Kop'un olayda istisnai durumlar olduğu yönündeki ifadesinin göz önüne alındığını ifade ederek, "IAAF Anti-doping Kuralları'nın, istisnai durumları belirleyen 38 16. maddesini gözönüne alarak hareket ettik" dedi. 
     İspir, sporcuyu kısmen kusurlu bulduklarını, Dünya Anti-doping Ajansı WADA yetkililerinin de hatalarının olduğunu ve bunun da "İstisnai durumlar"a girdiğini belirterek, gerekli açıklamaları yaptıklarını, dosyanın yetkili makam olan IAAF Doping İnceleme Kurulu'na gönderilmesine karar verdiklerini açıkladı. 
     
     38 16. MADDE NE DİYOR 

     Kurul'un ceza indirimine gerekçe olarak gösterdiği istisnai durumları belirten, IAAF Anti-doping Kuralları'nın 38 16. maddesi şöyle 
     "Eğer ilgili ihtisas mahkemesi kurulu, sunulan delilleri inceleyerek, atletin vakasında istisnai olarak kabul edilebilecek durumlar olduğuna karar verirse eğer vakaya uluslararası düzeyde bir atlet karışmışsa ya da uluslararası yarışma sonucu oluşmuşsa, söz konusu kurul 
     a konuyu, kendi açısından bulduğu tüm malzeme ve ya da kanıtlar ile birlikte, IAAF Doping İnceleme Kurulu'na sunacak Genel Sekreteri vasıtasıyla ve durumların istisnai yapısını ortaya koyacaktır b ilgili yargılama kurulunun başvurusunun desteklenmesi için atleti ve ya da onun milli federasyonunu davet edecek ya da söz konusu başvurusunun desteklenmesi için başvurusunu bağımsız olarak sunacaktır c Doping İnceleme Kurulu'nun kararını bekleyen atletin durumunun yargılamasını, istisnai durumlarda erteleyecektir. 
     İstisnai durumlarda, atletin geçici olarak yarışmalardan uzaklaştırılması kararı, Doping İnceleme Kurulu'nun kararının alınmasını bekleyerek askıya alınacaktır. 
     
</TEXT>
</DOC>
