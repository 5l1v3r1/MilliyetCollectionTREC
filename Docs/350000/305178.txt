<DOC>
<DOCNO> 305178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sonspo28.html </URL>
<DATE> 2005/01/10/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Rasim Kara meslekdaşlarını Azerbaycan'da çalışmaya davet etti... 
</HEADLINE>
<TEXT>

     Azerbaycan Birinci Ligi'nden Hazar Lankaran takımını çalıştıran teknik direktör Rasim Kara, bu ülkede çok mutlu olduğunu belirterek, Türk meslekdaşlarını da Azerbaycan'a davet etti. 
     Azerbaycan Ligi'nde kulüplerin mali yönden iyi durumda olduğunu ve Azeri futbolunun günden güne geliştiğini anlatan Kara, şunları söyledi 
     ''Hazar Lankaran Kulübü, büyük bir atılım içinde. 6 ay sonra bizim Beşiktaş'tan daha modern tesislere sahip olacak. Diğer kulüpler de bu yönde ilerliyor. 
     Ayrıca Azerbaycan'da Türkiye Ligleri'nde oynayabilecek düzeyde çok sayıda genç oyuncu var. Zaten Türk antrenörler de bunun farkında. Bana sordukları bazı isimleri duyunca gerçekten şaşırıyorum.'' Rasim Kara, Azerbaycan'da en büyük sıkıntının deplasman maçlarında otel sorunu ve bazı statların zemininin bozukluğu olduğunu söyledi. 
     
</TEXT>
</DOC>
