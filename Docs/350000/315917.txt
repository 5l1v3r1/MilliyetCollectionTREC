<DOC>
<DOCNO> 315917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/dunya/dun03.html </URL>
<DATE> 2005/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'den kimse gitmedi 
</HEADLINE>
<TEXT>


UTKU ÇAKIRÖZER Ankara 


Ortadoğu'da aktif rol alma çabası içindeki Türkiye, eski Lübnan Başbakanı Refik Hariri'nin cenazesine "devlet töreni yapılmadığı" gerekçesiyle Ankara'dan temsilci göndermedi. Çok sayıda liderin yer aldığı törene Türkiye, Beyrut Büyükelçisi Celalettin Kart'ı göndermekle yetindi. Törende, ikinci Türk ise ocaktan itibaren İslam Konferansı Örgütü İKÖ Genel Sekreterliği görevini üstlenen Prof. Dr. Ekmeleddin İhsanoğlu oldu. 
Hariri'nin cenaze töreninin nasıl yapılacağı konusunda Lübnan'da yaşanan tartışma Ankara'nın katılmaması için gerekçe oluşturdu. Hariri'nin ailesi ve lideri olduğu muhalefet partisi, saldırıdan sorumlu tuttukları Suriye yanlısı iktidar partisinin gelmemesi için devlet töreni yapılmasını istemedi. 

Ağır konuk Chirac 
Türkiye'nin başbakan ya da bakan seviyesinde siyasi bir temsilci göndermediği törene katılmak için Avrupa ve Ortadoğu ülkeleriyle uluslararası kuruluşlardan üst düzey yetkililer Lübnan'a uçtu. Devlet töreni olup olmadığına bakmaksızın Beyrut'a gidenlerin başında Hariri'nin yakın arkadaşı Fransa Cumhurbaşkanı Jacques Chirac geldi. Mısır Başbakanı Ahmed Nazif, Fas Başbakanı İdris Jetu, Arap Birliği Genel Sekreteri Amr Musa da cenazede yerlerini aldı. 

Şam rejimi de törendeydi 
Saldırıyı düzenlemekle suçlanan Şam yönetimi, cenazeye Devlet Başkan Yardımcısı Abdülhalim Haddam'ı gönderirken, diğer ülkelerden törende hazır bulunan bazı isimler şunlar 
ABD'nin Ortadoğu'dan Sorumlu Dışişleri Bakan Yardımcısı William BurnsRusya Dışişleri Bakan Yardımcısı Aleksander SultanovAlmanya Dışişleri Bakan Yardımcısı Hans-Martin BuryIrak Ulaştırma Bakanı Loai ArisBM Özel Temsilcisi Lahdar İbrahimi 


</TEXT>
</DOC>
