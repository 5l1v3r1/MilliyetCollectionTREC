<DOC>
<DOCNO> 313250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sontur42.html </URL>
<DATE> 2005/02/07/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
''En Son Babalar Duyar'' dizisinin platosu yandı 
</HEADLINE>
<TEXT>

     Maltepe'de 2 televizyon dizisinin çekildiği platoda çıkan yangın, ''En Son Babalar Duyar'' dizisinin hazırlandığı bölümü kullanılamaz hale getirdi. 
     AA muhabirinin aldığı bilgiye göre, ''Çocuklar Ne Olacak '' ve ''En Son Babalar Duyar'' adlı televizyon dizilerinin çekildiği Küçükyalı Aydınevler Yanyol'daki bulunan film platosunda yangın çıktı. 
     Yapımcı ve yönetmen Birol Güven'e ait olan Made İn Turkey Yapım Şirketi tarafından Albatros adlı şirketten kiralanan platoda çıkan yangına, Maltepe ve Kadıköy itfaiye ekipleri müdahale etti. 
     Platonun, ''En Son Babalar Duyar'' adlı dizinin çekildiği bölümü, itfaiyenin çalışmalarına rağmen kullanılamaz hale geldi. 
     Olay yerine gelen Birol Güven, yangında can kaybı olmamasına sevindiklerini ifade ederek, ''En Son Babalar Duyar'' dizisinin çekildiği ve içinde dekor, kamera ve ışıklandırma cihazlarının bulunduğu bölümün tamamen yandığını, tavanının da çöktüğünü söyledi. 
     Güven, ''Yangında 300 bin YTL zararımız oldu. Ancak stüdyo ve platformlar sigortalıydı'' dedi. 

     
</TEXT>
</DOC>
