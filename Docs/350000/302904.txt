<DOC>
<DOCNO> 302904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/siyaset/axsiy01.html </URL>
<DATE> 2005/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarıgül'ün 'ihracı' için karar bugün 
</HEADLINE>
<TEXT>


CHP Yüksek Disiplin Kurulu, Sarıgül'e ilişkin ihraç talebini bugün ele alıyor. Sarıgül, "Parti suçu sayılacak hiçbir davranışım yoktur. Bu nedenle kendimi savunma ihtiyacı duymuyorum" dedi 

ANKARA Milliyet 


CHP Yüksek Disiplin Kurulu YDK , Parti Meclisi'nin PM , Şişli Belediye Başkanı Mustafa Sarıgül'e ilişkin ihraç talebini bugün görüşecek. CHP milletvekillerinin hazırladığı raporda hakkında yolsuzluk ve usulsüzlük iddiaları yer alan Sarıgül, "Parti suçu sayılacak hiçbir davranışım yoktur. Bu nedenle kendimi savunma ihtiyacı duymuyorum. YDK milletvekilleri ihraçları ile ciddi yara aldı. Bu karar onlar için de sınav olacaktır" dedi.CHP YDK, bugün 11.00'de genel merkezde toplanarak, Sarıgül'ün suçlamalara ilişkin savunmasını alacak. Sarıgül, YDK'ya hakkındaki yolsuzluk iddiaları ile ilgili bir rapor da sunacak. 
YDK'nın, Sarıgül'ün vereceği raporu inceledikten sonra karar vermesi bekleniyor. 15 üyeli YDK'dan karar çıkması için 8 oy yeterli sayılıyor. İhraç kararı verilmesi durumunda Sarıgül, yargıya başvuracak. 
Sarıgül, dünkü yazılı açıklamasında, "ziyaretin savunma değil, bilgilendirme amaçlı olduğunu" söyledi. Partisinden ihraç edilmeyi gerektirecek bir suç işlemediğini savunan Sarıgül, şunları kaydetti 

Karar sınav olacak 
"CHP'de benimle ilgili bir siyasi senaryonun sahneye konulduğu ve gerçeği yansıtmayan sözde raporlarla partimden koparılmaya çalışıldığımı tüm kamuoyu ibretle izliyor. Bu süreç tamamen hukuk dışı, demokrasi dışı bir süreçtir. YDK beni partime davet etti. Ben de partime ve kurumlarına olan saygımın gereği olarak kendilerini bilgilendirmek için Ankara'ya gideceğim. YDK milletvekili ihraçlarıyla ciddi yara aldı. Bu karar onlar için de sınav olacaktır." 


</TEXT>
</DOC>
