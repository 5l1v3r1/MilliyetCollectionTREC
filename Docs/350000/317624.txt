<DOC>
<DOCNO> 317624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sontur08.html </URL>
<DATE> 2005/02/22/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
'At kesiliyor' ihbarından tarihi eser talancıları çıktı 
</HEADLINE>
<TEXT>

     Atilla MEMİŞ ÇAY Afyon , DHA 

      AFYON'un Çay İlçesi'nde At kesiyorlar' ihbarı üzerine olay yerine giden jandarma, tarihi eser talancılarını suçüstü yakaladı. Gözaltına alınan 3 define avcısının 2 metre boyunda ve tonlarca ağırlıktaki Roma dönemine ait ve paha biçilemeyen imparator heykelini, beraberlerinde getirdikleri atın yardımıyla çıkartmaya çalıştıkları anlaşıldı. 
     İzinsiz define arayan Ramazan Karataş 40 , Ramazan Gümüş 38 Satılmış Atmaca 38 , daha önceden yerini tesbit ettikleri Çağlayan Mahallesi'ndeki ormanlık alanda bulunan Roma dönemine ait imparatorluk heykelini çıkartmak için önceki gün bölgeye gitti. Toprak altındaki heykelin çevresini temizleyen kaçak define arayıcıları, 2 metre boyunda ve tonlarca ağırlıktaki heykeli kendi güçleriyle çıkaramadı. Bunun üzerine bir arkadaşlarından ödünç at alıp tekrar eserin bulunduğu bölgeye geldiler. 
     Heykelin koltuk altlarından bağladıkları ipi, atın eğer kısmına bağlayan üç tarihi eser talancısı, atı kamçılayarak heykeli yerinden çıkartmaya çalıştı. Kamçılanan at kişnedikçe, atın sesini duyan çevredeki vatandaşlar jandarmaya "Ormanlık alanda at kesiliyor, etini satacaklar'' diye ihbarda bulundu. Bölgeye gelen jandarma ekipleri, atın kesilmediğini ancak tarihi heykeli çıkarmaya çalışan Ramazan Karataş, Ramazan Gümüş ve Satılmış Atmaca'yı suçüstü yakaladı. Olayla ilgili başlatılan soruşturma sonucu Murat Gümüş 24 , Carullah Saraç 55 , Ali Gümüş 50 de gözaltına alındı. 
     Gözaltına alınan Satılmış Gümüş, Ramazan Gümüş ve Ramazan Karataş bugün çıkarıldıkları Çay Nöbetçi Mahkemesi tarafından tutuklanırken, olaya adı karışan Murat Gümüş, Carullah Saraç ve Ali Gümüş tutuksuz yargılanmak üzere serbest bırakıldılar. 
     Tarihi heykel ise Afyon Müze Müdürlüğü'nde görevli arkeolaolar tarafından çıkarttıldı. Roma dönemine ait 2 metrelik İmparator heykelinin paha biçilimez değerde olduğunu belirten Afyon Müze Müdürlüğü görevlisi Arkeolog Ahmet İlaslı, heykelin 1.5 metrelik belden aşağı bölümünün yapılan kazı sırasında kırıldığını tespit ettiklerini bildirdi. İlaslı, "Heykel üzerinde yapılan ayrıntılı çalışmanın ardından hangi imparatorun heykeli olduğu kesinleşecek. Ancak şu dönemde kafasındaki çelenkten bunun Roma dönemine ait bir imparatora ait olduğundan kesinlikle eminiz'' dedi. 
     
</TEXT>
</DOC>
