<DOC>
<DOCNO> 309234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sonsiy25.html </URL>
<DATE> 2005/01/25/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Baykal'ın Samsun'daki toplantısına 8 ildeki 83 delegeden 68'i katıldı 
</HEADLINE>
<TEXT>

     CHP'de 29-30 Ocak'ta gerçekleştirilecek Olağanüstü Kurultay öncesindeki son bölge toplantısı, Samsun'da düzenlendi. 
     CHP Genel Başkanı Deniz Baykal'ın Samsun Bölge toplantısı, Kurumahmutoğlu Büyük Samsun Oteli'nde basına kapalı olarak gerçekleştirildi. 
     Alınan bilgiye göre, yaklaşık 4 saat süren toplantıya, Samsun, Sinop, Kastamonu, Çorum, Amasya, Tokat, Ordu ve Giresun'daki 83 kurultay delegesinden 68'i ile bu illerin CHP il başkanları katıldı. 
     Toplantıda, ayrıca Genel Başkan Yardımcısı Eşref Erdem ile milletvekilleri Mehmet Sevigen, Mahmut Yıldız, Bayram Meral, Engin Altay, Mehmet Işık, Mehmet Yıldırım, Şevket Arz, Halil Tiryaki, Feramuz Şahin, Kazım Türkmen, Bülent Baratalı, Türkan Miçoğlu, Ziya Diren, Haluk Koç ve Sezai Önder de hazır bulundu. 
     Toplantının çıkışında basın mensuplarının sorularını yanıtsız bırakan Baykal, ''Çok güzel, çok faydalı bir toplantı oldu'' değerlendirmesinde bulundu. 
     Deniz Baykal, daha sonra Ankara'ya gitmek üzere otelden ayrılarak Samsun-Çarşamba Havaalanı'na hareket etti. 
     
</TEXT>
</DOC>
