<DOC>
<DOCNO> 328695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sontur58.html </URL>
<DATE> 2005/03/30/ </DATE>
<TIME> 20.39 </TIME>
<AUTHOR>  </AUTHOR>
<HEADLINE>
Gaziantep'te "Hasar" kavgası 13 yaralı 
</HEADLINE>
<TEXT>

     Gaziantep'te Küsget Sanayi Sitesi'nde demir kapı altında kalan otomobilin tamir masrafı için çıkan kavgada 13 kişi yaralandı. 
     AA muhabirinin edindiği bilgiye göre, geçen hafta Doğan Demir, çelik kapı ve demir doğrama işleri yapan Mehmet ile İdris Kartal'a demir kapı yaptırdı. 
     Demir kapı, montajı sırasında Doğan Demir'in otomobilinin üzerine devrildi. Kazadan yara almadan kurtulan Doğan Demir'in 43 Kartal ailesinden otomobilin tamir masrafını istemesi üzerine tartışma çıktı Kavgaya dönüşen olayda, Doğan Demir, Muzaffer Çayır ve Halil Aslan'ın ortağı olduğu Güven Tanker'e gelen Mehmet ve İdris Kartal'ın yakınları ellerindeki demir ve sopalarla iş yerinde bulunanlara saldırdı. 
     Kısa sürede büyüyen kavgada Kadir Kartal 31 , Mehmet Kartal, Kadir Kartal 46 , Mustafa Çayır, Cuma Demir, Doğan Demir, Mustafa Kartal, Hasan Kaya, Yusuf Demir, Duran Demir, Halil Aslan, Ali Kartal ve İdris Kartal yaralandı. 
     Gaziantep Avukat Cengiz Gökçek ve 25 Aralık Devlet Hastaneleri'nde ayakta tedavi gören yaralılar, daha sonra ifadelerine başvurulmak üzere emniyete götürüldü. 
     Olayla ilgili soruşturma sürdürülüyor. 
     
</TEXT>
</DOC>
