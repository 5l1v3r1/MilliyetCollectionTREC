<DOC>
<DOCNO> 303900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/spor/axspo02.html </URL>
<DATE> 2005/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sandığa kadar eskort 
</HEADLINE>
<TEXT>


Turgay Demirel için birçok delegeyi ikna etmeye çalışan Aziz Yıldırım, Beşiktaş Başkan Yardımcısı Murat Aksu ile birlikte sandık bölümüne bile girmeye çalıştı 


Anadolu yoklaması 
BASKETBOL Federasyonu başkanlığı seçiminde Turgay Demirel'i destekleyen Fenerbahçe Başkanı Aziz Yıldırım, seçim zaferinden en çok keyif alan delegelerin başında geldi. Önceki günden beri Ankara'da kampa giren Yıldırım ve ekibi, ulaşabildikleri delegeleri tek tek arayarak Demirel için oy istedi. Sarı - Lacivertli kulübün ilgisinden en çok memnun olanlar da Anadolu'dan gelen temsilcilerdi. 

Markaj altında tuttu 
DEMİREL için konuştuğu delegelerden söz alan Yıldırım, Lutfi Arıboğan'ı destekleme kararı alan Beşiktaş'ı da markajında tuttu. Başkanvekili Murat Aksu'yu ikna eden Fenerbahçe Başkanı, oylama sırasında da Aksu'yla sandık bölümüne girmeye çalıştı. Aksu'nun "yanlış anlaşılır" uyarısına ise, "Merak etme burada kimse bana karışmaz" yanıtını verdi, ancak içeri girmedi. 


</TEXT>
</DOC>
