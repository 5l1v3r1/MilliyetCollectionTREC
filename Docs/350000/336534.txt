<DOC>
<DOCNO> 336534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/siyaset/siy01.html </URL>
<DATE> 2005/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Oyunu bozalım 
</HEADLINE>
<TEXT>


Başbakan, Bozcaada ziyaretinde Kardak krizine değindi Türkiye ile Yunanistan arasındaki olumlu gelişmeleri hazmedemeyenler var. Bu tür krizler hoş değil. Bunlarla uğraşmayalım 

GÖKÇEADA Milliyet 


Başbakan Erdoğan, Türkiye ile Yunanistan arasındaki Kardak krizini "Hoş değil. Artık bunlarla uğraşmanın zamanı değil" diye değerlendirdi. Gökçeada ve Bozcaada'yı ziyaret eden Erdoğan, "Selanik'teki Gökçeadalılar Derneği" yöneticileriyle görüştü. Kardak krizine atıfta bulunan Erdoğan, "Türkiye ile Yunanistan arasında yaşanan olumlu gelişmeleri hazmedemeyen bazı çevreler var. Bu oyunu bozmamız lazım" dedi. İki ülke medyasının da, yöneticilere yardımcı olması gerektiğinin altını çizen Erdoğan, "Özellikle Yunan medyasından, Karamanlis'e ve bize yardımcı olmalarını istiyorum. Ufak tefek olayları büyütmemeleri lazım. Ne varsa dostlukta var, düşmanlıkta yok" diye konuştu. 
Erdoğan, halka yaptığı konuşmada da, Gökçeada'daki Rumların kendisine emanet olduğunu kaydederek, şunları söyledi "Onların burada dertleri nelerse, 'bunlar azınlıktır' diyerek kenara itmem mümkün değildir. Çözmek zorundayım. Gökçeada'daki Türk ve Rumlar et ve tırnak gibi. Bundan rahatsız olan var. Bu oyunu bozmanızı istiyorum." Erdoğan, Gökçeada Metropolit'i Yorgi Drogni Krilyos'la da görüştü. 

Başbakan tarihe geçti 

Gökçeada ve Bozcaada'ya ilk kez bir başbakan gitti. Gökçeada'da, Başbakan'ın elini sıkmayan ve arkadaşlarına, "Elinizi uzatmayın" diyen Fikret adlı liseliye Erdoğan kızdı "Siz uzatılan elden utanıyor musunuz " Erdoğan, öğrenci hakkında işlem yapılmamasını istedi. 

Helikopteri hayat kurtardı 

Erdoğan, Çanakkale ziyareti sırasında Gökçeada ve Bozcaada'da geçti. Erdoğan'ın Gökçeada'da bulunduğu sırada Saliha Kaçar 30 adlı vatandaş evinde kalp krizi geçirdi. Gökçeada Devlet Hastanesi'ne kaldırılan Kaçar'a ilk müdahale burada yapıldı. Başhekim Hulusi Levent, acil olarak Çanakkale'ye sevk edilmesi gereken hastanın durumunu, Erdoğan'a iletti. Erdoğan verdiği talimatla, Kaçar'ın, kendisini taşıyan polis helikopteriyle Çanakkale Devlet Hastanesi'ne sevk edilmesini sağladı. Yoğun bakımda tedavi altına alınan Kaçar'ın hayati tehlikesinin bulunduğu belirtildi. 


</TEXT>
</DOC>
