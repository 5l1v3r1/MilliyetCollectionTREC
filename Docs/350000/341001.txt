<DOC>
<DOCNO> 341001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sontur11.html </URL>
<DATE> 2005/05/09/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Bademcik ameliyatına girdi burun kemiği alındı 
</HEADLINE>
<TEXT>

     Soner KOCAER DHA 

ANTALYA'da çelik konstrüksiyon işçisi olarak çalışan 29 yaşındaki Sami Benliler, bademcik ameliyatı için yattığı hastaneden burun ameliyatı olarak çıktı. Benliler, yanlışlık yapan doktorun kendisine Neyse büyütmeye değmez. Hem zaten burnun da çok kötü durumdaydı. Aradan onu da çıkartmış oldukö dediğini ileri sürdü. 
     Olay, 26 Nisan tarihinde Atatürk Devlet Hastanesi'nde yaşandı. İddiaya göre, Sami Benliler, bademciğindeki rahatsızlık nedeniyle 22 Nisan'da hastaneye gitti. Kulak Burun Boğaz Servisi'nde muayene olan Benliler'i kontrol eden KBB Uzmanı Opr. Dr. Abdullah Öztürk, çok acil ameliyat gerektiğini söyledi. 25 Nisan'da hastaneye yatan Benliler, bir gün sonra ameliyat edildi. Ancak işçinin bademciği yerine, burnundan kemik alındı. Kendisine geldikten sonra olayın farkına varan Sami Benlier, durumu öğrenmek için gittiği Dr. Öztürk'ten iddiaya ilginç bir yanıt aldı. Opr. Dr. Öztürk, Bademciğim alınacaktı burundan ameliyat etmişsinizö diye yakınan hastasına, Ya, senin ismin İlyas değil mi ö diye sordu. Yanlışlık yaptığının farkına varan doktorun, Bir yanlışlık olmuş. Neyse büyütmeye değmez. Hem zaten burnun da çok kötü bir durumdaydı. Aradan onu da çıkartmış oldukö sözleri Benliler'i şaşkına çevirdi. 
     Benlier, Ulu önder Atatürk Beni Türk hekimlerine emanet edin’ demiş, ama ben nasıl kendimi böyle hekimlere emanet edeyim. Bademcik ameliyatı diye giriyorum, burun kemiğimi alıyor. Kalp ameliyatı diye girsem belki de böbreğimi alacaklardıö diyerek, doktor ve hastane hakkında suç duyurusunda bulunacağını söyledi. Dr. Abdullah Öztürk ise olayla ilgili açıklama yapmadı. 
     
</TEXT>
</DOC>
