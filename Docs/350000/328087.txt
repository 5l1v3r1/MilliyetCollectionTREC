<DOC>
<DOCNO> 328087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sondun33.html </URL>
<DATE> 2005/03/29/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Japon Başbakanı ile Richard Gere dans etti 
</HEADLINE>
<TEXT>

     Japonya Başbakanı Junichiro Koizumi, başkent Tokyo'da bulunan Amerikalı aktör Richard Gere ile Başbakanlıkta dans etti. 
     Son filminin reklamını yapmak üzere Japonya'da bulunan Gere, Koizumi'nin dans teklifini kabul etti, ancak ''Ben erkek olurum'' dedi. 
     Başbakanlık bürosunda birkaç dakika dans eden ikili, daha sonra Koizumi'nin sevdiği filmlerden konuştu. 
     Gere 55 , ilginç görüşmeden sonra gazetecilere yaptığı açıklamada, Başbakan Koizumi'nin ''hoş ve doğal'' olduğunu belirterek, ''Başbakanla geçirdiğim dakikalar benim için büyük bir onur'' dedi. 
     
Amerikalı aktöre bol övgü yağdıran Koizumi 63 ise ''Muhteşem bir insan, muhteşem bir aktör. Harika biri'' diye konuştu. 
     Koizumi, daha önce de Japonya'yı ziyaret eden Amerikalı aktör Tom Cruise ile Elvis Presley'in ''I Want You, I Need You, I Love You' adlı şarkısına düet yapmıştı. 


     
</TEXT>
</DOC>
