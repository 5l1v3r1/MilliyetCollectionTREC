<DOC>
<DOCNO> 313353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/yasam/axyas01.html </URL>
<DATE> 2005/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanal aşkta acı son 
</HEADLINE>
<TEXT>


İnternette tanıştılar, aşık olup evlenme kararı aldılar. Ancak ilk randevuda hayalleri suya düştü. Çünkü onlar zaten evliydi 


Ürdün'de, internet aracılıyla tanışıp birbirini seven çiftin sanal aşkı, ilk buluşmanın ardından, karı - koca olduklarını fark etmeleriyle sona erdi. Bekir Melhim ile eşi Sana, fikir ayrılığı nedeniyle ayrı yaşıyordu. Bu çift, aylar sonra internetteki bir sohbet ortamında tesadüf eseri buluştu. 
Ancak bu kez kimlikleri farklıydı. Sanal ortamda kendini bekar, kültürlü, dindar ve okumayı seven biri olarak tanıtan, Adnan takma adını kullanan Bekir, Cemile takma adıyla sohbet ettiği eşi Sana'ya kısa sürede aşık oldu. Duyguları karşılıksız da değildi. Giderek büyüyen aşkın ardından çift, evlilik planları yapmaya başladı. Ancak evlenmeden önce yüz yüze görüşmek gerekiyordu ve çift buluşmaya karar verdi. 

'Boş ol' diye bağırdı 
Çift, daha ilk buluşmalarında büyük sürprizle karşılaştı. Bekir, Sana'yı gördüğünde 3 kez "Boş ol" diye bağırdı. Sana'nın bayılmadan önceki son sözleri ise "Sen sadece bir yalancısın" oldu. 



</TEXT>
</DOC>
