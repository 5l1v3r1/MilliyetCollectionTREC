<DOC>
<DOCNO> 311007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/soneko41.html </URL>
<DATE> 2005/01/31/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
DİE 2004 yılı ihracatı yüzde 32.8 artış kaydetti 
</HEADLINE>
<TEXT>

     DİE, 2004 yılında ihracatın yüzde 32.8 artarak 62 milyar 774 milyon dolar, ithalatın ise yüzde 40.1 artarak 97 milyar 161 milyon dolar olarak gerçekleştiğini açıkladı. Dış ticaret açığı ise 2004 yılında yüzde 55.7 artarak 34 milyar 388 milyon dolar oldu. 
     Türkiye 2004 yılında 62 milyar 774 milyon dolarlık ihracat, 97 milyar 161 milyon dolarlık da ithalat yaptı. 
     Devlet İstatistik Enstitüsü DİE , Aralık ve 2004 yılı itibariyle geçici dış ticaret verilerini açıkladı. 
     Buna göre geçen yıl, 2003'e kıyasla ihracat yüzde 32.8, ithalat ise yüzde 40.1 arttı. 
     Bu dönemde dış ticaret açığı yüzde 55.7 artarak 34 milyar 388 milyon dolara yükselirken, ihracatın ithalatı karşılama oranı yüzde 68.1'den yüzde 64.6'ya düştü. 
     2003 yılında 47 milyar 253 milyon dolarlık ihracat, 69 milyar 340 milyon dolarlık ithalat yapılırken, 22 milyar 87 milyon dolarlık dış ticaret açığı verilmiş, ihracatın ithalatı karşılama oranı yüzde 68.1 olmuştu. 
     
     ARALIK AYI 

     DİE verilerine göre 2004 Aralık ayında ise önceki yılın Aralık ayına kıyasla ihracat yüzde 35.8 artarak 6 milyar 239 milyon dolar, ithalat ise yüzde 24.1 artarak 10 milyar 217 milyon dolar olarak gerçekleşti. 
     Aralık'ta dış ticaret açığı yüzde 9.3 artarak 3 milyar 978 milyon dolar düzeyine yükseldi. İhracatın ithalatı karşılama oranı ise yüzde 55.8'den yüzde 61.1'e yükseldi. 
     
</TEXT>
</DOC>
