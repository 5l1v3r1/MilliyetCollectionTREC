<DOC>
<DOCNO> 307432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sondun16.html </URL>
<DATE> 2005/01/18/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kardak yakınlarında çift kişilik ada 
</HEADLINE>
<TEXT>

     İhsan DÖRTKARDEŞ DHA 

      YUNANLI bir çiftin 1996 yılında iki ülke arasında krize neden olan Kardak kayalığı yakınlarındaki Plati Adası'nda yaşamlarını 9 yıldan bu yana tek başlarına sürdürürken, Türkiye'nin AB üyeliğine alınmasına karşı olduklarını söyledi. Yerleşim çabalarında tek başlarına kalmasını eleştirilen Mihailis Lambropulos, "Buraya Türkiye'ye karşı Yunanistan'ın buradaki egemenliğini korumak için yerleştik'' dedi. 
     BBC, Ege Denizi'ndeki Kardak kayalığının yakınlarındaki küçücük adanın, Türkiye'nin AB ile entegrasyonuna direnmekten asla vazgeçmeyeceklerini söyleyen Lambropulos çiftinin kalesi' halinde olduğunu aktardı. Kardak'ın hemen yanındaki Plati Adası'nda yaşayan Mihailis Lambropulos, buraya Türkiye'ye karşı Yunanistan'ın buradaki egemenliğini korumak için yerleştiğini' öne sürdü. Lambropulos, "Türkiye, AB'ye girmek istiyorsa, ülkesindeki şiddet olaylarına karşı kibirli tavrından vazgeçmeli. Bunu yaparlarsa uyum içinde yaşamamıza bir engel olmaz'' dedi. 
     
     1996'DAKİ KRİZ ARDINDAN YERLEŞTİLER 
     Lambropulos, İstanköy Kos Adası yakınlarındaki Plati kayalığına yerleşmeye, 1996'da Kardak krizi sırasında karar verirken, İtalyan eşi Antonella ile birlikte yola çıktığını anlattı. Lambropulos, kendilerini başka Yunanlı yerleşimcilerin de takip etmesini böylece, Ege'deki adacıkları konusunda etkili bir kampanya başlatılmasını umduğu halde hayal kırıklığı yaşadı. Antonella Lambropulos, "Yine de bu adaya can vermiş olmaktan gurur duyuyorum. Yunanistan'ın komşusunun düşmanı değil dostu olmasını umarım. Plati kayalığından ayrılmaya niyetim yok dedi. 
     Lambropulos çifti, Avrupa Birliği'nin 17 Aralık Brüksel Zirvesi'nde, kıta sahanlığı, kara suları, FIR hattı ve adacıkların durumunun Adalet Divanı'na sevki tavsiyesinde bulunduğunu hatırlattı. Kalimnos Kalymnos Adası'nın belediye başkanı da bu konuda şüpheleri olduğunu söyledi. 
     Kardak Imei Adası'na Yunan bayrağı çekerek gerginliğin tırmanmasında ön saflarda yer alan belediye başkanı Dimitros Diakomikales, "Önce Türkiye'nin üyelik yolunda tüm kriterleri yerine getirdiğinden emin olmalıyız. Bununla birlikte üyeliğin olumlu yanları olacağını da kabul ediyoruz. Türkiye'nin üyeliği sayesinde savunma harcamalarımızı azaltıp, parayı kalkınmaya aktarmamız fevkalede olur'' diye konuştu. 
     
</TEXT>
</DOC>
