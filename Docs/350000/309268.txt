<DOC>
<DOCNO> 309268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sonspo30.html </URL>
<DATE> 2005/01/25/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Fenerbahçe, Çaykur Rizespor maçı hazırlıkları... 
</HEADLINE>
<TEXT>

     Fenerbahçeli futbolcular, Çaykur Rizespor ile hafta sonunda yapacakları lig maçının hazırlıklarını, yarınki tek antrenmanla sürdürecek. 
     Ankaragücü ile yaptıkları Türkiye Kupası maçının ardından dünkü antrenmanla Çaykur Rizespor maçı hazırlıklarına başlayan sarı-lacivertliler, bugünü izinli geçirdi. 
     Samandıra Tesisleri'nde yarın öğle saatlerinde toplanacak futbolcular, saat 15.30'da yapacakları antrenmanla hazırlıklarını sürdürecekler. 
     
     LUCIANO'NUN OĞLU OLDU 
     Fenerbahçe'nin Brezilyalı futbolcularından Fabio Luciano'nun oğlu oldu. 
     Ankaragücü maçı sonrası Brezilya'ya giden Luciano'nun eşinin bir erkek çocuk dünyaya getirdiği ve çiftin çocuklarına Gianluca ismini verdiği bildirildi. 
     
</TEXT>
</DOC>
