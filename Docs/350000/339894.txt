<DOC>
<DOCNO> 339894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sonspo04.html </URL>
<DATE> 2005/05/05/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Barça Rüştü’yü geri çağırdı 
</HEADLINE>
<TEXT>

     Barcelona, Uzakdoğu’da yapacağı yeni sezon hazırlık kampının kadrosuna Rüştü'yü de dahil etti 
     
     Anlaşma sağlandı 
     Real Madrid’in 6 puan önünde İspanya Ligi’nde şampiyonluğa koşan Barcelona’da bir yandan da yeni sezonun planlaması yapılmaya başlandı. Bu hazırlıklar, Fenerbahçe’yi de yakından ilgilendiriyor. Çünkü Katalan ekibi, Uzakdoğu’da yapacağı hazırlık maçlarının kadrosuna, Sarı - Lacivertli ekipte kiralık olarak forma giyen Rüştü’yü de dahil etti. Barcelona’dan yapılan açıklamada, milli kalecinin önümüzdeki sezon da Fenerbahçe forması giymesi için yapılan görüşmelerde ilerleme kaydedilemediği vurgulandı. 
     
     2. kaleci olmaz’ 
     Bu nedenle Rüştü’nün Barca’ya geri döneceği kaydedildi. Barcelona’nın önümüzdeki sezon Şampiyonlar Ligi ve İspanya Ligi için güçlü bir kadro kurmak istemesi nedeniyle tecrübeli file bekçisine ihtiyaç duyduğunun altı çizildi ve bu yüzden hazırlık kampına çağrılacağı ifade edildi. Bu arada El Mundo Deportivo Gazetesi, Valdes’ten kaleyi geri aldığı takdirde Rüştü’nün dönebileceğini yazdı. Deportivo, başarılı kalecinin, Valdes’in gerisinde ikinci kaleci olmayı kabul etmeyeceğini iddia etti. 
     
</TEXT>
</DOC>
