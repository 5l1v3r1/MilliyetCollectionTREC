<DOC>
<DOCNO> 341768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/yazar/akyol.html </URL>
<DATE> 2005/05/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Öcalan'ı yeniden yargılamak 
</HEADLINE>
<TEXT>


ÖCALAN, ömür boyu hapse mahk m edildikten sonra, avukatları vasıtasıyla 15 noktada itiraz ederek AİHM'ye başvurdu. 
AİHM, 3 konudaki itirazlarını incelemeye değer bulmadı. 7 konuda itirazlarını reddetti, Türkiye'de polis ve yargının yaptığı işlemleri doğru buldu. 
Öcalan, mesela, Kenya'da yakalanış ve Türkiye'ye getiriliş tarzlarını, idam korkusu altında yargılanmasını, İmralı'da hapsedilmesini İnsan Hakları Sözleşmesi'nin ve çeşitli uluslararası hukuk kurallarının ihlali olduğunu iddia ediyordu. 
AİHM ve ardından Büyük Daire, Öcalan'ın bu itirazını kabul etseydi onu hemen serbest bırakmak gerekecekti Çünkü tüm mahk miyet kararı çökecekti. 
AİHM uzun bir gerekçe ile Öcalan'ın yakalanmasını, Türkiye'ye getirilmesini ve yargılanmasını hukuka uygun buldu. Bu, onun terörist olduğunun hukuken tescilidir. 

AİHM kararında İnsan Hakları Sözleşmesi'nin ihlali sayılan 5 husus şöyle 
Öcalan'ın, gözaltına alınmasına itiraz edebileceği bir merci yoktu. Fakat bu 'tekrarlanması mümkün olmayan' bir işlemdir, yeniden yargılanmayı gerektirmez.Yakalandıktan sonra derhal h kim huzuruna çıkarılmaması gerekirdi, bu yapılmamıştır. Bunun da tekrarlanması mümkün değildir, bu da yeniden yargılanmayı gerektirmez.Yargılayan mahkemenin 'bağımsız ve tarafsız" olmaması. Burada kastedilen, asker h kimli DGM'dir. Öcalan'ın Ağır Ceza Mahkemesi'nde yeniden yargılanması istenecektir.Adil yargılanma ilkesinin ihlali Bununla kasıt, avukatlarla görüşme, iddianamenin tebliği, savunma süresi olarak verilen 15 günün az bulunması gibi sebeplerdir. Bu konuda da yeniden yargılanma talebi önümüze gelecektir.İdam cezasının böyle adil olmayan bir yargılama sonucunda verilmiş olması Teorik olarak, bir kimse adil olmayan bir şekilde yargılansa da sonunda beraat etmişse bu karar ihlal sayılmaz. Öcalan davasında AİHM onun terör suçundan mahk m edilmesini yanlış bulmuyor, sadece bu kararın belirtilen 'kusur'lara sahip bir yargılama işlemi sonunda verilmesini "ihlal" sayıyor. 

BUNLARA sebebiyet vermeden, iddianameyi zamanında tebliğ ederek, avukatlarla görüşme ve savunma hazırlama süresini biraz daha uzun tutarak, yakalanıp getirildiğinde "derhal" h kim huzuruna çıkararak, askeri h kimi daha erken kaldırarak yargılasaydık, Öcalan'ın terör suçundan mahk miyetini AİHM de tasdik edecekti. 
Bu, teröre büyük bir hukuki darbe indirecek, Türkiye için hukuki olduğu kadar siyaseten de büyük bir zafer olacaktı. 
Şimdi Türkiye "Yeniden yargılamıyorum" diye rest çekerse, terör örgütü, sanki Öcalan terörist değilmiş de Türkiye "adil olmayan" bir şekilde onu mahk m etmiş gibi kampanya açacaktır 
Dahası, AB kurumları ve uluslararası hukuk çevreleri de AİHM kararının uygulanmasını isterken PKK ile aynı saftaymış gibi gözükecek 
Böyle bir tablo, terör örgütüne hukuki bir meseleyi "uluslararası politikleştirme" fırsatını verecektir PKK'nın asıl istediği de budur. Çünkü biliyor ki, "usul " kuralları tam yerine getirilmiş bir yeniden yargılama sonunda da Öcalan terör suçundan yine mahk m olacak ve bunu AİHM de tasdik edecek, bu defter dürülecektir 
Yapılması gereken de budur bu defa "usulüne uygun olarak" bu defteri dürmek 



</TEXT>
</DOC>
