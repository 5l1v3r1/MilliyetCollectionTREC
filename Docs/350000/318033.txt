<DOC>
<DOCNO> 318033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sonyas01.html </URL>
<DATE> 2005/02/23/ </DATE>
<TIME> 02.07 </TIME>
<AUTHOR>  </AUTHOR>
<HEADLINE>
Amerikalılar kadın başkan istiyor... 
</HEADLINE>
<TEXT>

     ABD'de yapılan bir kamuoyu yoklamasında, Amerikalı seçmenlerin yüzde 81'inin, başkanlık için bir kadına oy vereceği belirlendi. 
     Sponsorluğunu Hearst Gazeteleri'nin yaptığı, Siena Koleji Araştırma Enstitüsü tarafından düzenlenen kamuoyu yoklamasında, seçmenlerin yüzde 'ünün de New York Senatörü Hillary Rodham Clinton'ın bu göreve gelmesi gerektiğini düşündüğü tespit edildi. 
     Yapılan diğer kamuoyu yoklamalarında Demokratiklerin başkan adayı için seçmenlerin favori isim olarak Hillary Clinton'ı gördüğü anlaşıldı. Cumhuriyetçilerin tarafındaysa seçmenlerin yüzde 42'si, Dışişleri Bakanı Condoleezza Rice'ı, yüzde 33'ü de Kuzey Caroline Senatörü Elizabeth Dole'ü Beyaz Saray'da başkanlık koltuğunda görmek istiyor. 
     Araştırmaya katılan seçmenlerin yüzde 60'ı, 2008 yılındaki Demokratların başkan adayı olarak bir kadını göstermesini beklediği, buna karşılık yüzde 18'inin Cumhuriyetçilere bir kadının liderlik etmesini beklediği belirlendi. 
     Araştırma sonucunda, iç işlerinde bir kadın başkanın erkekten daha iyi olacağına inanların oranının yüzde 65 olduğu, yüzde 24'ününse dış politika konularında bir kadın başkanın daha iyi olacağını düşündüğü kaydedildi. 
     10-17 Şubat tarihleri arasında yapılan kamuoyu yoklamasına telefonla 1125 kişinin katıldığı belirtildi. 
     
</TEXT>
</DOC>
