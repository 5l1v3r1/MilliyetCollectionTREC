<DOC>
<DOCNO> 306810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sontur23.html </URL>
<DATE> 2005/01/15/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Uzanlar'ın Pamukova'daki eski çiftliğinin bahçesinde beton blok bulundu 
</HEADLINE>
<TEXT>

     Yeraltı Aramacılık Bilimsel Araştırmalar Merkezi'nin sahibi Prof. Dr. Ahmet Ercan, Uzan ailesine ait eski çiftliğin bahçesinde beton blok bulunduğunu kaydetti. 
     Ercan, Tasarruf Mevduatı Sigorta Fonu'nca TMSF el konulan Uzan ailesinin Pamukova'daki eski çiftliğindeki arama çalışmalarının kendilerine ait olan bölümünün tamamlandığını ifade etti. 
     Kuşkulu yerlerden biri olan Hakan Uzan'ın konağının güney bahçesinde, havuzun 40 metre kuzey batısında çok güçlü elektromanyetik ışınlar algıladıklarını ifade eden Ercan, 40 santimetre derinde de beton blok bulunduğunu kaydetti. 
     Ercan, beton blok için jandarma, güvenlik güçleri ve jeofizik mühendislerinin katılımıyla yeni bir kazı çalışması başlatılacağını sözlerine ekledi. 
     
</TEXT>
</DOC>
