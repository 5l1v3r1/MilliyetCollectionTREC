<DOC>
<DOCNO> 331051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sondun39.html </URL>
<DATE> 2005/04/07/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
İsrail, Gazze'deki konutları yıkmaktan vazgeçti... 
</HEADLINE>
<TEXT>

     İsrail'in, Yahudi mültecilerin boşaltacağı Gazze Şeridi'ndeki konutları yıkmamaya karar verdiği bildirildi. 
     Kararın, üst düzey İsrail güvenlik güçlerinin toplantısında alındığı, ancak bakanlar kurulu tarafından onaylanması gerektiği belirtildi. 
     İsrail, Gazze'deki 21 Yahudi yerleşiminde 8500 göçmenin konutunu yıkmayı planlıyordu. 
     Ancak Savunma Bakanı Şaul Mofaz'ın, aşırı kalabalık ve yoksul Gazze'de yıkımın, uluslararası eleştiriye ve askerlerin Gazze'de gereğinden fazla kalmasına yol açacağını belirterek ilk plandan vazgeçtiği belirtiliyor. 
     Mofaz, yazın başlayacak çekilmenin en kısa sürede tamamlanmasını istiyor. 
     
</TEXT>
</DOC>
