<DOC>
<DOCNO> 321935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sontur12.html </URL>
<DATE> 2005/03/08/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Ses bombası elinde patladı 2 yaralı 
</HEADLINE>
<TEXT>

     DİYARBAKIR, DHA 

      DİYARBAKIR'da Yenişehir Belde Belediyesi önünde kimliği henüz belirlenemeyen bir kişinin hazırlamaya çalıştığı ses bombası elinde patladı. Olayda yaralanan terörist kaçmayı başarırken, yoldan geçen bir güvenlik görevlisi de yaralandı. 
     Diyarbakır'ın Yenişehir Belde Belediyesi önünde saat 19.00 sıralarında kimliği henüz belirlenemeyen bir kişi belediye binasının önünde bulunan bir araca ses bombası yarleştirirken elinde patladı. Patlamada yoldan geçen ve Emniyet Müdürlüğü'nde güvenlik görevlisi olduğu belirtilen Seyithan Dönüş çeşitli yerlerinden yaralanırken, bomba elinde patlayınca yaralanan terörist ise olay yerinden kaçtı. 
     Patlama üzerine olay yerine gelen güvenlik güçleri Seyithan Dönüş'ü Devlet Hastanesi'ne kaldırırken, kaçan kimliği belirsiz kişinin yakalanması için araştırma başlatıldı. Patlamada çevre binalarda da hasar meydana geldi. 
     
</TEXT>
</DOC>
