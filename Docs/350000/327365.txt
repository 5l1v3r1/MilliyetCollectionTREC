<DOC>
<DOCNO> 327365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/son/sonspo10.html </URL>
<DATE> 2005/03/26/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Beşiktaş'ta kondisyon ağırlıklı idman... 
</HEADLINE>
<TEXT>

     Beşiktaş, Diyarbakırspor ile deplasmanda oynayacağı lig maçının hazırlıklarını yaptığı antrenmanla sürdürdü. 
     Teknik direktör Rıza Çalımbay yönetiminde, BJK Nevzat Demir Tesisleri'nde gerçekleştirilen ve yaklaşık 1.5 saat süren idmanda, siyah-beyazlı futbolcular kondisyon çalışması yapıp, çift kale maç oynadı. 
     Sakatlıkları bulunan Sergen koşu yapmakla yetinirken, Juanfran ise salonda çalıştı. Dün çekilen MR'ı sonucu sol dizinde ödem tespit edilen Fatih Sonkaya'nın ise tedavisine devam edildi. Antrenmana sakatlığı süren İbrahim Üzülmez ile milli takım kamplarında bulunan futbolcular katılmadı. 
     Yarını izinli olarak geçirecek olan siyah-beyazlılar, Diyarbakırspor maçı hazırlıklarını 28 Mart Pazartesi akşamı yapacakları antrenmanla sürdürecek. 
     
</TEXT>
</DOC>
