<DOC>
<DOCNO> 345280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/sondun05.html </URL>
<DATE> 2005/05/24/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
ABD'de küçük uçak senato'nun çalışmaya ara vermesine neden oldu 
</HEADLINE>
<TEXT>

     ABD’de Başkan George Bush’un hakim atamaları konusunda anlaşmak üzere geç saatlere kadar çalışan Senato, küçük bir uçağın Washington üzerinde yasaklı hava sahasına girmesinin ardından kısa bir süre çalışmalarına ara vermek zorunda kaldı. 
     Beyaz Saray ve ABD Kongresi’nin iki hafta önce boşaltılmasına yol açan küçük uçak krizinin ardından, bugün de yanlışlıkla yasaklı hava sahasına giren başka bir küçük uçak, askeri uçaklar eşliğinde Washington yakınındaki Maryland eyaletinde bir havaalanına indirildi. 
     İki hafta önce Washington’da panik yaratan küçük uçağın pilotu, pilotluk lisansını "güvenliğe karşı kabul edilemez risk teşkil ettiği" gerekçesiyle kaybetmişti. Kanada’dan Cessna tipi özel uçakla yasaklı hava sahasına giren uçağın pilotunun da uçuş lisansını kaybedebileceği belirtildi. 
     
</TEXT>
</DOC>
