<DOC>
<DOCNO> 333848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/ekonomi/eko04.html </URL>
<DATE> 2005/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Minicargo'yla 1 milyon sipariş kesin' 
</HEADLINE>
<TEXT>



Koç Holding CEO'su Bülend Özaydınlı, Fiat, PSA Peugeot Citroen ve Tofaş arasında imzalanan yeni hafif ticari araç Minicargo üretim anlaşmasının, altı yedi yılda 1 milyon adet aracın kesin siparişi anlamına geldiğini söyledi. Tofaş'ın genel kurul toplantısına katılan Özaydınlı, 350 milyon euroluk yatırıma başlanan Minicargo projesinde ilk araçların 2007'de piyasaya çıkacağını belirtti. 
Özaydınlı, Minicargo'yla Tofaş'ın tam kapasite üretime kavuşacağını ve k rlılığın önemli ölçüde artacağını vurguladı. Genel kurulda, Fiat SpA ve Fiat Auto SpA CEO'su Sergio Marchionne ile Iveco CEO'su Paolo Monferino, Tofaş Yönetim Kurulu üyeliğine seçildi. Mustafa Koç başkanlığındaki Tofaş Yönetim Kurulu'nda, Sergio Marchionne başkan yardımcısı oldu. Diğer yönetim kurulu üyeleri, Alfredo Altavilla, Selçuk Gezdur, Temel Atay, Bülend Özaydınlı ve Diego Pistone'dan oluştu. 2004'ü 33.7 milyon YTL net dönem karıyla kapatan Tofaş'ın, ortaklarına yüzde 6.66 nakit temettü dağıtmasına karar verildi. 


</TEXT>
</DOC>
