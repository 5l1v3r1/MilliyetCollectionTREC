<DOC>
<DOCNO> 340418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/yazar/pulur.html </URL>
<DATE> 2005/05/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Devleti kim soyuyor 
</HEADLINE>
<TEXT>


DEVLET soyuluyor... 
Kim soyuyormuş bu devleti 
Klişe hazır, koy sayfaya bas gitsin... 
Devleti hortumcular soyuyor... 
Devleti kaçakçılar soyuyor... 
Devleti vergi kaçıranlar soyuyor... 
Devleti Hazine talancıları soyuyor... 
Peki başka soyanlar yok mu 
Var ama, klişede onların adı geçmez. 
Devleti, "Devlet soyuluyor " diye feryat edenler de soyuyor. 
Kimler bunlar 

SİZE "yeşil kart alanlardan bazıları" desek inanır mısınız 
"Yeşil kart" fakir fukaraya, yetime, dula, tutunacak bir dalı olmayanlara devletin yaptığı yardım hastalanınca hastaneye gitsin, ücretsiz bakılsın, parasız ilaç alsın diye... 
Asıl olan, insanları yardıma muhtaç etmeyecek bir düzen olsa bile, bu yardıma karşı çıkmak mümkün mü 

"YEŞİL kart" alanların sayısı 12 milyona çıkınca, arkadan da ihbarlar başlayınca, Sağlık Bakanlığı soruşturma başlatmış, 12 milyon "yeşil kart" sahibi sayısı, 8 milyona düşmüş, 4 milyon sahtek r... 
"Yeşil kart" sahiplerinin devlete maliyeti yılda 800 trilyon lira... 

"YEŞİL kart" kimlerde yokmuş ki 
İş sahibi, esnaf, mal mülk sahipleri bile "yeşil kart" almış. 
Hatta yedi katlı bir apartman sahibinin bile "yeşil kart"ı varmış... 
Adam, ben fakirim, kimsesizim, hiç sosyal güvenlik kuruluşuna bağlı değilim, diyor, alıyor "yeşil kart"ı... 

PEKİ, "yeşil kart" bakkalda mı satılıyor, ya da pazarda tezg hta mı Bu sahtek rlar "yeşil kart"ları nasıl alıyorlar 
Daha doğrusu onlara kim bu kartları veriyor 

K ĞIT üzerinde bakarsanız "yeşil kart" almak o kadar kolay değil... 
Nüfus memurluğundan kaydının suretini alacaksın, sağlık grup başanlığına gideceksin, soruşturma evrakı alacaksın, muhtar, Maliye, tapu onaylayacak, semt karakolu soruşturacak, ilçe yönetim kurulu karar verecek. 
Gördüğünüz gibi "yeşil kart" almak zor görünse de 4 milyon insan sahte beyan ve soruşturmayla "yeşil kart" almış, bu da yakalanabilenler. 
Ya o kartları verenler 

O 4 milyon insanla teker teker konuşsak, hemen hepsi "Devlet soyuluyor " diye feryat ederler, lakin soyanların adresinde hiç kendileri yoktur. 

DEVLET soyuluyormuş... 
Kimlermiş soyanlar 
Banka hortumcuları, vergi kaçakçıları, Hazine talancıları... 
Ya sizler 

AMA sizler yine isyan edip, "Bu devlet vergi kaçıranları yine affedecek, biz, bir yeşil kart almışız, çok mu " diyebilirsiniz. 
Lakin sizin isyanınızı yüreğinde taşıyan, ama "sahte yeşil kart" almayan milyonlarca insan olduğunu da unutmayın. 
Her ne kadar onların lakabı, bazıları için "enayi" olsa da... 



</TEXT>
</DOC>
