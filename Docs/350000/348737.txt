<DOC>
<DOCNO> 348737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sonyas05.html </URL>
<DATE> 2005/06/03/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
5 cent'e 4.15 milyon dolar... 
</HEADLINE>
<TEXT>

     ABD'de satışa çıkarılan 1913 yılına ait nadir bulunan bir 5 cent'lik, değerinin tam 83 milyon katına, 4.15 milyon dolara alıcı buldu. 
     Bugüne kadar en yüksek rakama alıcı bulan ikinci para olan 5 cent'in, ABD'nin New Jersey eyaletinde faaliyet gösteren Legend Numizmatik adlı bir aracı şirket tarafından New Hampshire'dan Ed Lee isimli bir kolleksiyoncudan satın alındığı kaydedildi. 4.15 milyon dolarlık bir servete alıcı bulan 5 cent'likten sadece beş adet bulunduğu ifade edildi. 
     Ed Lee'nin söz konusu 5 cent'liği iki yıl önce 3 milyon dolara satın aldığı belirtilirken, şimdi ise söz konusu satıştan elde ettiği gelirle emekliye ayrılacağına dair espiriler yaptığı kaydedildi. 
     Üzerinde Özgürlük Anıtı'nın baş resmi bulunan 5 cent'liklerin 1883-1912 yılları arasında döküldüğü kaydedilirken, şu an sadece 5 adet olduğu tahmin edilen nadir 5 cent'liklerin ise 1913 yılında bir darphane yetkilisi tarafından yasadışı bir şekilde döküldüğü ileri sürülüyor. 
     1913 yılı dökümü bir 5 cent'lik için ödenen daha önceki en yüksek rakamın 3 milyon dolar, herhangi bir bozuk para için ödenen en yüksek miktarın ise 1933 dökümü altın 20 dolarlık için 2002 yılında ödenen 7.59 milyon dolar olduğu ifade edildi. 
     
</TEXT>
</DOC>
