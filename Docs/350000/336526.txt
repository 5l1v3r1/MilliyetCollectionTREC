<DOC>
<DOCNO> 336526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/magazin/axmag01.html </URL>
<DATE> 2005/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayacı ile Aksoy birlikte döndü 
</HEADLINE>
<TEXT>


Manken Aysun Kayacı, MED Yapım Genel Müdürü Fatih Aksoy'la gittiği Fransa'dan aynı uçakla geldi 

TAHSİN AKSU İstanbul 

Beşiktaşlı futbolcu Emre Aşık'tan ayrılan manken Aysun Kayacı, MED Yapım'ın ortağı ve Genel Müdürü Mehmet Fatih Aksoy'la aynı uçakta gittiği Fransa'nın Nice kentinden, yine birlikte döndü. Kayacı ile Aksoy, Fransa'nın ünlü tatil beldesi Nice'e gitmek için Atatürk Havalimanı'na ayrı ayrı gelmişlerdi. Kayacı, gazetecilerin soruları üzerine birbirlerini tanımadıklarını söylemişti. 

Şaşırdılar 
Aksoy ile Kayacı dün aynı uçakla döndü. Atatürk Havalimanı'nda el bagajlarını almak için 5 nolu bagaj bandına giden çift, gazetecileri görünce şaşırdı. Aysun Kayacı koşarak Fatih Aksoy'un yanından ayrılıp dışarıda kendilerini bekleyen özel otomobile binerken, Aksoy ise, hem kendi hem de Kayacı'nın bagajlarını alarak havalimanından ayrıldı. 


</TEXT>
</DOC>
