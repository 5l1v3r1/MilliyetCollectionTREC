<DOC>
<DOCNO> 313333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/siyaset/siy03.html </URL>
<DATE> 2005/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal'a ihraç suçlaması 
</HEADLINE>
<TEXT>


Şişli Belediye Başkanı Sarıgül'le beraber disipline sevk edilen CHP Milletvekili Turan Tüysüz, "CHP'yi seçkinler partisi haline getirmeye çalışan Baykal, aslında halkı ihraç ediyor" dedi 

ANKARA Milliyet 


CHP Parti Meclisi'nce PM kesin ihraç istemiyle Yüksek Disiplin Kurulu'na YDK sevk edilen Şanlıurfa Milletvekili Turan Tüysüz, olaylı kurultayda Divan Başkanlığı yapan Şinasi Öktem ile Genel Başkan Deniz Baykal'a yüklendi. Baykal'ı CHP'yi "seçkinler partisi" haline getirmek ve oportünist olmakla suçlayan Tüysüz, "Mustafa Sarıgül ve bizi bu derece şiddetle, belden aşağı vuran bir tavırla, faşist bir tutum sergileyerek ihraç etmeye çalışan Deniz Baykal, aslında halkı ihraç etmeye çalışmaktadır. İhracı hukukun 'dur' kararıyla karşılayacağına inanıyorum" dedi. 
Yazılı açıklama yapan Tüysüz, kurultaydaki "utanç verici" görüntülerin de Öktem'in tutumundan kaynaklandığını iddia etti. 

'Suç cezasız kalmaz' 
Bu arada, Mustafa Sarıgül ile Tüysüz'ün ihraç istemiyle sevk edildiği CHP YDK'nın yeni Başkanı Niğde Milletvekili Orhan Eraslan, "Herkesin hukuku korunur ama hiçbir suç da cezasız kalmaz. Herkes partinin iç hukukunun zedelenmeyeceğinden, eksiksiz uygulanacağından emin olabilir" diye konuştu. 




</TEXT>
</DOC>
