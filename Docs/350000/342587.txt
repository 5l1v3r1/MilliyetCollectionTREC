<DOC>
<DOCNO> 342587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sontur08.html </URL>
<DATE> 2005/05/14/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
35 yaşındaki kadın 8’nci çocuğunu kürtajla aldırdı, öldü 
</HEADLINE>
<TEXT>

     Lütfi YIKAN KAHRAMANMARAŞ, DHA 

      KAHRAMANMARAŞ’ta, 7 çocuk annesi 35 yaşındaki Nazlı Kaz, 8’nci çocuğunu kürtaj yaptırarak aldırdıktan 1 gün sonra öldü. Kaz’ın ölümüne neden olduğu gerekçesiyle 12 yıla kadar hapis cezası istemiyle tutuksuz yargılanan Kadın Doğum Uzmanı Dr. Zeki Olgun, Vicdanım rahat, kadın kürtajdan değil başka hastalıktan öldüö dedi. Kaz'ın İstanbul Adli Tıp Kurumu'ndan gelecek raporla kesin ölüm nedeninin ortaya çıkacağı belirtildi. 
     Şahinkaya Beldesi’nde oturan 39 yaşındaki Erol Kaz, yaklaşık 6 ay önce 2.5 aylık hamile eşi Nazlı Kaz’ı, yakınlarının tavsiyesi üzerine Dr. Zeki Olgun’un muayenehanesine götürdü. Burada yapılan muayeneden sonra sol bacağının toplar damarında tıkanıklık olan Nazlı Kaz’ın hamiliğinin sonlandırılmasına karar verildi. İddiaya göre 100 YTL 100 milyon lira bıçak parası alan Dr. Olgun, Kaz’a muayenehanesinde kürtaj yaptırdı. Evine giden Nazlı Kaz, bir gün sonra fenalaşınca götürüldüğü Kahramanmaraş Devlet Hastanesi’nde yaşamını yitirdi. 
     Kaz’ın ölümü üzerine eşi Erol Kaz’ın Cumhuriyet Savcılığı’na yaptığı şikayet üzerine Dr. Zeki Olgun hakkında Rızası ile gebe kadının bebeğini düşürmek suretiyle ölümüne neden olmak’ suçundan 12 yıla kadar hapis cezası istemiyle dava açıldı. Bugün Kahramanmaraş Ağır Ceza Mahkemesi’nde görülen duruşmaya katılan tutuksuz sanık Dr. Olgun, Nazlı Kaz’ın kürtaj sonucu değil başka hastalıktan olduğunu iddia ederek vicdanının rahat olduğunu söyledi. Tek üzüntüsünün hastasının ölümü olduğunu belirten Dr. Olgun, Kadının damar tıkanıklığı gibi rahatsızları vardı, bu nedenle ölmüş olabilir. Kürtaj nedeniyle ölmüş olması mümkün değilö dedi. 
     Erol Kaz ise, eşinin öldüğü Kahramanmaraş Devlet Hastanesi’ndeki doktorların eşinin kürtajdan dolayı öldüğünü kendisine sözlü olarak ifade ettiklerini belirterek, Bu konunu sonuna kadar takipçisi olacağım. Çocuklarım öksüz kaldı. Başka insanlar kürtajdan ölmesinö diye konuştu. 
     Mahkeme heyeti, Nazlı Kaz’ın ölüm nedeni konusunda İstanbul Adli Tıp Kurumu’ndan gelecek kesin raporun beklenmesi için duruşmayı erteledi. 
     
</TEXT>
</DOC>
