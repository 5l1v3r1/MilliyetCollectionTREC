<DOC>
<DOCNO> 308778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/spor/ysenay.html </URL>
<DATE> 2005/01/24/ </DATE>
<TIME>  </TIME>
<AUTHOR> Erdoğan ŞENAY  </AUTHOR>
<HEADLINE>
Zorlu tur 
</HEADLINE>
<TEXT>



Sezonun ikinci bölümünü kupadaki Ankaragücü oyunu ile açan Fenerbahçe'de tatil öncesine göre futbol olarak fazlaca bir değişiklik yoktu aslında... 
Takım yine sahanın her bölgesinde tek top yapmaya çalışıyor, çok da çabuk dönen pas zinciri bu kadar hatasız ve eksiksiz olunca, tribünler de o denli keyif alıyorlardı tabii Fenerbahçe'nin oynadığı oyundan... 
Gerçi Ankaragücü de, Fenerbahçe'ye aynı taktik silahlarla karşı koyuyor, çok çabuk düşünen ve top çeviren bir ekip bütünlüğüyle bayağı da zorluyordu rakibini hem orta alanda, hem seyrek de olsa zıpkın hızıyla yarattıkları kontrataklarla... Fenerbahçe'nin sağdan Serhat, sol kulvardan ise Tuncay ile yaptığı sayısız kanat bindirmelerinde çıkan ortalar neden hep Ankaralı defans kafaları tarafından bir bir kesiliyordu diye sorarsanız, "Sarı - Lacivertli takımın kafa toplarına kalkacak doğru bir santrforu h l olamadığını söylerim sizlere"... 
Evet Servet, Luciano savunmadaki görevlerini paylaşarak bütün ortalara çıkıyorlar. Ama modern bir takımda sürekli kafalara kalkmak için taa defanstan rakip kaleye inmek oldukça riskli değil mi Hem Nobre'nin, Serhat'ın, Tuncay'ın bu tip pozisyonları sürekli sahiplenmeleri işin doğrusu olmaz mı 

Alex'i anlamıyorlar 
Tabii her maçta olduğu gibi dün gece de sahanın her karesinde topa basan, veya en doğru hareketle arkadaşına kolayca pas yapan cambazlıkların ustası Alex'ti yine... Ama onun futbol dilini, başta Serhat ve Tuncay olmak üzere, Nobre dahi pek anlamıyorlar bana göre... Zaten Alex göbekte topla rakip kaleye inerken, yukarıda saydığım üçlü, sambacının kafasındakilerini en uygun şekilde okuyabilseler ve uygun yerlere kaçıp kendilerine pas kulvarı açabilseler, Fenerbahçe'de her maç gol problemi diye bir sorun hiç yaşanmaz inanın ki... 
Ehhh işte, sanki yukarıdaki satırları haklı çıkarırcasına önce Aurelio, sonra Luciano, üçüncüsünde de Tuncay onlarca kez kaçan yan top furyalarına üç kez doğru girip, golle döndüler de, Fenerbahçe, Ankara'nın hızını kesip, turu koparmasını bildi dirençli rakibinden... 


</TEXT>
</DOC>
