<DOC>
<DOCNO> 310361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sontur40.html </URL>
<DATE> 2005/01/28/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Babaannenin attığı altınları dalgıçlar derede arıyor 
</HEADLINE>
<TEXT>

     Zonguldak'ta bir gencin , arkadaşıyla birlikte babaannesinin evinden çaldıktan sonra dereye attıklarından şüphelenilen para ve ziynet eşyası, dalgıçlar tarafından aranıyor. 
     AA muhabirinin aldığı bilgiye göre, S.A. 18 , arkadaşı A.Ö. 17 ile Bahçelievler Mahallesi'nde yalnız yaşayan babaannesi Gülbahar Arslan'a ait evden 10 bin dolar, 1500 euro, 75 adet bilezik ve 700 YTL 700 milyon lira çaldıkları iddiasıyla yakalandı. 
     S.A'nın, kredi kartı borcunu ödemesi için kız arkadaşı F.T'ye 18 4 bin 500 dolar verdiği öne sürüldü. Bunun üzerine F.T. de polis tarafından gözaltına alındı. 
     Yapılan soruşturma ve gençlerden alınan bilgiler doğrultusunda, çalınan para ve altınların, kent merkezinden geçen Acılık Deresi'ne atıldığı ihtimali üzerinde duran polis ekipleri, Emniyet Müdürlüğü'nün dalgıçlarıyla derede arama çalışması başlattı. 
     Yetkililer, arama çalışmalarından henüz sonuç alınamadığını, gençlerin savcılık tarafından ifadesinin alınmasından sonra konunun netleşeceğini tahmin ettiklerini bildirdiler. 
     
</TEXT>
</DOC>
