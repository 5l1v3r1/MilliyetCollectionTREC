<DOC>
<DOCNO> 309668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sontur42.html </URL>
<DATE> 2005/01/26/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Boğanın arka bacaklarını kesen kişi yakalandı 
</HEADLINE>
<TEXT>

     Kayseri'de, Kurban Bayramı'nda kaçan kurbanlık hayvanın arka bacaklarını kesen kişi ile yardımcısı yakalandı. 
     AA muhabirinin aldığı bilgiye göre, Kurban Bayramı'nın birinci günü, Gültepe Mahallesi Ortatepe Sokak'ta, Ali Şahin'in elinden kaçan kurbanlık hayvanın arka bacaklarını keserek etkisiz hale getirdiği belirlenen Süleyman Poyraz 35 ile boğaya sopayla vuran Selim Tokpınar 39 , polis ekiplerince yakalanarak, gözaltına alındı. 
     Kurbanlık sahibi Ali Şahin ile birlikte adliyeye çıkarılan sanıklar ifadelerinin alınmasından sonra savcılıkça serbest bırakıldı. Cumhuriyet Savcılığı, Selim Tokpınar ve Süleyman Poyraz'a, TCK 577. Maddesi'ne göre, ''Hayvanlara kötü muamele yapmaktan'' 123'er YTL 123 milyon lira para cezası verdi. 
     Sanıklara ayrıca, 5199 Sayılı Hayvanları Koruma Kanunu'na göre Çevre ve Orman İl Müdürlüğü'nce 560 YTL 560 milyon lira ile bin 400 YTL 1 milyar 400 milyon lira arasında para cezası da verileceği bildirildi. 
     Kurbanlık boğanın arka bacaklarını kesen Süleyman Poyraz'ın bir nakliye firmasında muhasebe bölümünde çalıştığı öğrenildi. 
     
</TEXT>
</DOC>
