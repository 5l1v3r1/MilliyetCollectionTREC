<DOC>
<DOCNO> 335975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sontur09.html </URL>
<DATE> 2005/04/22/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Kahveciyi öldüren kapkaççıları linç etmek istediler 
</HEADLINE>
<TEXT>

     Mesut IŞIK- Şenol AYDIN GEBZE Kocaeli , DHA 

KOCAELİ nin Gebze İlçesi'nde, telefonunu alan kapkaççılar tarafından bıçaklanarak öldürülen kahveci Muhittin Gönen'in yakınları, adliyeye getirilen katil zanlılarına saldırdı. Üç kapkaççıyı linçten polis kurtardı. 
     Gebze'nin Darıca Beldesi'nde 20 Mart ta meydana gelen olayda, kahvecilik yapan bir çocuk babası 40 yaşındaki Muhittin Gönen, yeni aldığı cep telefonunu incelerken, elinden alıp kaçan kapkaççının peşinden koşmuş, kapkaççıyı kendisini bekleyen otomobile binerken yakayan Gönen, araçtaki arkadaşı tarafından bıçaklanarak öldürülmüştü. 
     6 kişilik kapkaç şebekesinin elemanı oldukları belirlenen kapkaççılardan Aydın Koç 20 , İsmail Çetin 21 ve O.T. 17 iki gün önce Gebze Emniyet Müdürlüğü Cinayet Masası Ekipleri nce yakalanarak gözaltına alındı. Emniyet Müdürlüğü ndeki sorgularında, zanlılardan Aydın Koç un Gönen in cep telefonunu ldığı, İsmail Çetin in ise bıçaklayarak öldürdüğü ortaya çıktı. Zanlılar, bugün Gebze Adliyesi ne sevk edildi. 
     Kapkaççıların adliyeye sevk edileceğini öğrenen Gönen'in yakınları Gebze Adliyesi önüne gelerek beklemeye başladı. Adliye çevresinde yoğun güvenlik önlemleri alan emniyet yetkilileri, olası bir saldırıyı önlemek için, zanlıları adliyeye bir saat gecikmeli getirdi. Aralarında çevik kuvvetin de bulunduğu yaklaşık 50 polis adliye giriş ve çıkışlarını kapatırken, zanlılar içeriye arka kapıdan alındı. Ancak, zanlıların adliyeye getirildiğini gören Gönen in yaklaşık 50 yakını polis engelini aşıp, zanlılara saldırarak linç etmek istedi. Linç girişimini polis engelledi. 
     Kapkaç ve hırsızlık suçlarından çok sayıda sabıkası bulunan zanlılar, mahkemeye sevk edilirken, Gönen in yakınları adliye önünde uzun süre bekledi. 
     
</TEXT>
</DOC>
