<DOC>
<DOCNO> 343128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sonyas17.html </URL>
<DATE> 2005/05/16/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
İş Sanat sezonu ''Romeo ve Jülyet'' dans gösterisiyle kapatıyor... 
</HEADLINE>
<TEXT>

     İş Sanat 2004-2005 sezonuna, İspanya’nın yıldız dans topluluğu Nuevo Balet Espa ol’un sahneye koyduğu, ölümsüz aşk hikayesi Romeo ve Jülyetö ile 28 Mayıs akşamı veda ediyor. Geleneksel ve çağdaş flamenkonun senteziyle sahneye koyulan bu muhteşem gösteri izleyenlere unutulmaz bir gece yaşatacak. 
     Avrupa ve Amerika’da çıktığı turnelerle dans dünyasının ses getiren topluluklarından biri olan Nuevo Balet Espa ol, ikisi de İspanya’nın en ünlü Flamenko dansçılarından olan Angel Rojas ve Carlos Rodriguez tarafından kuruldu. Flamenko sanatını 21. yüzyıla taşıyarak uluslararası alanda daha geniş bir seyirci topluluğuyla buluşturmak amacıyla kurulan topluluk, 1994 yılında, Dans ve Flamenko Koreografi Yarışması’nda En İyi Dansçı Ödülüönü kazandı. 
     Carlos Rodriguez, profesyonal kariyerine Rafael Aguilar ile birlikte Balet Teatro Espa ol’dabaşladı. Balet Espa ol ve Balet Zambra gibi topluluklarla birlikte çalışan dansçı, 1993’te Jos Antonio Spanish Balet Company’de solo dansçı olarak sahne aldı. Rodriguez, 1994’te, İspanya’daki Dans ve Flamenko Koreografi Yarışması’nda En İyi Dansçı Ödülüönü sahne arkadaşı Angel Rojas ile paylaştı. 
     Angel Rojas, 16 yaşında İspanyol Bale Tiyatrosu’nda dans eğitimine başladı. Kısa zamanda gerçek bir dans dehası olarak kendisini gösteren sanatçı, daha sonra Jos Granero’nun sahneye koyduğu Madrid İspanyol Balesi’nin Hamlet gösterisinde rol aldı. 1993’te Küba’nın Rosario Suarez balesiyle çalışmaya başlayan Rojas, Rodriguez’le Nuevo Balet Espa ol’la sürdürdüğü çalışmalarının yanı sıra başka topluluklarda dans ve koreografi derslere veriyor ve solist dansçı olarak gösterilerde sahne alıyor. 
     Klasik ve çağdaş Flamenko tekniğinin mükemmel bir karışımı olan çeşitli eserleri sahneye koyan Nuevo Balet Espa ol topluluğu, bugüne kadar Infinito 1995 , Cenala y Fuego 1996 , Sangre Flamenca 1997 , Flamenco Directo 1998 , Gallo de Pelea 1999 , Nbex5 2000 ve Furia 2000 isimli 7 gösteri gerçekleştirdi. Fransa, İtalya, ABD, Finlandiya gibi ülkelerde birçok uluslararası festivalde gösteriler gerçekleştiren Nuevo Balet Espa ol, uluslararası platformda da başarısını kanıtladı. 

Bilet Fiyatları 
1.KADEME 45 YTL 
2. KADEME 35 YTL 
3.KADEME 30 YTL 
Tarih 28 Mayıs 2005, Cumartesi 
Saat 20 00 
Yer İş Sanat Kültür Merkezi, İş Kuleleri, Levent 
Ana Gişe Tel 212 316 10 83-84 
     
</TEXT>
</DOC>
