<DOC>
<DOCNO> 304151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sontur38.html </URL>
<DATE> 2005/01/06/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Apo'nun Şam'daki haremi 
</HEADLINE>
<TEXT>

     Özgür CEBE DİYARBAKIR, DHA 

Kapatılan Diyarbakır 1 Nolu DGM tarafından ömür boyu hapse mahkum edilen PKK'nın eski elebaşlarından Şemdin Sakık'ın Apo' adlı kitabı çıktı. 
     Şemdin Sakık kitabının bir eleştiri, tespit ve feryat olduğunu belirtirken, örgütün iç yüzünü ortaya koymak ve Apo'yu şeffaflaştırmak' için yazdığını belirtti. 
     Şemdin Sakık kitabında Abdullah Öcalan ve haremiyle ilgili değerlendirmelerinden bölümler şöyle 
     
     En büyük meziyetin kendine hayranlığındı. 

     Açıl susam açıl' dediğinde kayaların kapı olup açılacağına inanacak kadar kendinden geçmiştin. Şam'daki haremliklerinde gününü gün ettiğin dönemde, günün birinde adalete muhtaç olabileceğini düşünmemiştin. Seni iyi anlıyorum. Ruhuna dek soyunup seks yapmak için uzandığı yatakta erkeğini bekleyen kadının çehresini kuşatan yürek hoplatıcı güzellikler içinde değil, girdiği savaşı kaybetmiş, ordusunu yitirmiş, donuna kadar soyulmuş komutanın etrafında utanç veren çıplaklıkla görüyorum. İnsan bu hallere düşmemeliydi. Kral çıplak diyorum. 
     
     ÖNDERLİĞE NAMUSLU KADIN GİBİ YAKLAŞMAYIN 

     Öcalan'ın Şam'daki evinde uzun süre kalan ve ardından Bitlis kırsalında öldürülen Tekoşin adlı genç kızın anlattıkları vicdanımı sızlattı. Eğer bu kız öldürülmemiş olsaydı, anlattıklarını içime gömerdim. 
     Genç kızı ben Diyarbakır dağlarından Şam'a gönderdim. Kız, benimle konuşmaya korkuyordu. Ona güven verdim ve Apo'ya karşı olduğumu söyleyince bana şunları anlattı 
     Eğitim devresinin sonunda başkan bir grup kızı seçip yoğunlaşma eğitimi için evine aldı. Ben de vardım. Bu eğitime alındığım için sevinçten uçacak gibiydim. Ama sonraki rezaleti görseydin mücadeleyi bırakıp kaçardın . Eve gittiğimizde 3 aydır yanında olan kızlar görevi bize bıraktı ve Önderliğe namuslu kadın gibi yaklaşmayın. Sizin her şeyiniz onundur. O hepimizin sevgilisidir. Bildiğiniz erkeklerden değildir. Ona seksi görünmeyi ihmal etmeyin, bazen hepinizle bazen de birinizle birlikte olmak isteyebilir. Sizi eğitmek için birlikte oluyor. Bu fedakarlığa sizin için katlanıyor. 
     Nazlanmayı ve tutuculuğu sevmiyor. Onunla yüzeceksiniz. Onunla jakuziye girip yıkanmasına yardımcı olacaksınız. Hanginizi isterse onunla yatacaksınız. Temizliğe dikkat edip korumalar ve şoförlerle konuşmayacaksınız. Başkanı mutlu etmek en başta gelen görevinizdir' dedi. 
     
     KADINLARI TEKMELERDİ 

     Tekoşin adlı kız Apo'nun istediği kadını istediği anda odasına alıp kadının hiçbir görüşüne başvurmadan, ilişkinin biçimini, süresini kendisinin belirlediğini bana anlatarak şöyle dedi 
     Bazen kadını soyundurduktan sonra tekrar giyinmesini emredip Kokuyorsun, çirkinsin senin gibi kadınla yatmak işkencedir' tükürüp tekmeleyerek geri gönderirdi. Ömürleri boyunca cinsel ilişki yaşamamış ve birkaç yıldır dağlarda kaldıkları için ilişki özlemi çekenler bile bu duruma katlanamadı. Bütün kadınlara sahip olabilmek için örgütte duygusal ilişkiyi yasakladı.' Genç kızın bu anlattıkları bende şok etkisi yarattı. 

     
</TEXT>
</DOC>
