<DOC>
<DOCNO> 343217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/yazar/asik.html </URL>
<DATE> 2005/05/17/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Alıcı Arcelor 
</HEADLINE>
<TEXT>


Erdemir'deki devlet hissesinin satışı için bir ekonomik neden yok. Hükümet buna rağmen satışta kararlı. Erdemir neden satılıyor Satışın arkasındaki kimi nedenleri iktisatçı Selim Somçağ'ın internet sitesinde okuyoruz 
- AKP iktidar başarısını "AB sürecine" bağlamıştır, çünkü baştan Batı'ya ve İMF'ye teslim olarak iktidara geldiği için halka hiçbir şey vermesi mümkün değildir. Stratejisi, "Sizi AB üyesi yapıyorum, dişinizi sıkın, üç vakte kadar AB'den Türkiye'ye para yağacak" diye halkı kandırmaktır. AKP'nin tek iktidar stratejisinin bu olduğunu gören AB de bunu Türkiye'den istediklerini koparmak için fırsat bilmiş, 17 Aralık öncesinde AKP ile gizli pazarlıklar yapmıştır. Bu pazarlıklardan biri de Erdemir'in Fransız çelik devi Arcelor'a satılmasıdır. Pazarlığı bizzat Fransa Cumhurbaşkanı Chirac'la Başbakan Erdoğan yapmış, görüşmede Erdemir Yönetim Kurulu Başkanı da bulunmuştur. AKP hükümeti AB'den 17 Aralık'taki uydurma müzakere kararını çıkartabilmek için birçok siyasi tavizin yanı sıra Fransa'ya gereksiz Airbus alımı ve Erdemir'in hediye edilmesi gibi iki büyük ekonomik taviz de vermiştir... 

Başkan Bush'un karısı Laura Bush'un saçlarını Türk kuaförü Nuri yapıyormuş. 
Beyaz Saray'a randevu veren Türklerin de bulunması ne güzel... 
Haldun Ertem 

İsviçre fırsatı Albay okurumuz öneriyor... Prof. Dr. Yusuf Halaçoğlu İsviçre'ye girsin, tutuklansın, yargılansın. Bu süreci Ermeni soykırımı konusunda Türk tezlerini dünyaya anlatmak için kullanalım. Türk devleti, popülaritesi olan, konuya h kim hukukçu ve tarihçileri avukat olarak İsviçre'ye göndersin... Bu fırsatı kullanarak görüşümüzü dünyaya en iyi şekilde anlatacağımızı umuyorum. Halaçoğlu'nu daha sonra bir kahraman olarak selamlarız. 

Dünya rekoru Büyümede Dünya rekoru.. Kalkınmada Avrupa rekoru.. İhracatta Balkan rekoru... İyi gidiyorsunuz, mucize yaratıyorsunuz... Şeklindeki ninnilerle uyutulurken İMF'ye verilen niyet mektubu açıklandı 
"Memura, işçiye zam yok. Yatırım yok. Vergiler artacak. İşsizlik devam edecek." 
Neydi iktidarın halka verdiği söz 
"Fakirlik ve işsizliği azaltacağız" 
Niyet mektubu, 2,5 yılda arpa boyu yol gitmediğimizi gösteriyor. Rekor kırmasına kırmışız. Ama "kriz" rekoru... Tablonun özeti İflas... 

Başbakan çiftçileri yine azarlamış. Batılıların karşısında ise kuzu gibi. 
Anadolu'da bir söz vardır 
"Evde yiğitlenir, dışarda bitlenir." 

Urfa bahçeleri Başbakan Erdoğan, hafta sonunda Urfa'da "Dinler Bahçesi"nin temelini attı. Bahçede çeşitli dinlerin ibadethaneleri yer alacaktı. Erbakan'ın Saadet Partisi diğer dinlere karşı çıkınca ibadethanelerden vazgeçildi... Bahçenin adı da "Halepli Bahçe" olarak değiştirildi... 
Urfa şehri tarihi ile zaten dinler şehri, ayrıca bir "dinler bahçesi"ne gerek var mıydı bilinmez. Ancak SP'nin gösterdiği hoşgörüsüzlük kayda değer. 
Urfa'da öncelikle yapılması gereken, tarihi yapıların onarılması... Çevrelerinin temizlenmesi... Kentin tarihi dokusunun ortaya çıkarılmasıdır. 
Urfa'da ilk kez bu işleri kotaracak vizyonda bir isim başa geçti. Belediye Başkanı Ahmet Fakıbaba, eğer desteklenirse, Urfa'yı layık olduğu yere getirebilir. 
Dr. Seda Türköz bu arada iktidardakilerin hiç aklına gelmeyecek bir soru soruyor 
- Urfa'ya bağlı Harran, dünyada ilk üniversitenin kurulduğu yer olarak geçiyor. Urfa'da neden "din bahçesi" açmayı düşünüyorlar da, dünyada ilk üniversitenin bulunduğu alanda bir "bilim bahçesi" veya "bilim müzesi" açmayı düşünmüyorlar 

Yalnızca kültürlü insanlar öğrenmeyi sever, cahiller ders vermeyi tercih eder. 
Edouard Le Berquier 

Gazi otobüsü Başbakan'ın Urfa gezisini izleyen Hürriyet yazarı Erdal Sağlam'ın yazısından bir paragraf 
... Başbakanın "Bana hediye edin" diye istediği MAN Otobüsün kırmızı beyaza boyanıp, "TC Başbakanlık" yazısı ile şehrin içinde turlar attığını görünce yadırgadığımızı da söylemeden geçemeyeceğiz. "Parti otobüsü gibi" turlar atıp, içerden eller sallanan bir otobüs üzerindeki "Başbakanlık" yazısının, sadece bizi değil, halkı da rahatsız ettiğini gözledik... 
Başbakan, geçen ramazan ayında, MAN'ın vereceği otobüsü Güneydoğu gazilerine tahsis etmeye söz vermişti. Haberi tüm gazetelerde okumuştuk. Anlaşılan diğer pek çok vaadi gibi bunu da unuttu. 



</TEXT>
</DOC>
