<DOC>
<DOCNO> 322521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/soneko22.html </URL>
<DATE> 2005/03/10/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Yabancı bono satıp dolar aldı, kur 1.2800'e zıpladı... 
</HEADLINE>
<TEXT>

     MİLLİYET İNTERNET 

Merkez Bankası'nın dünkü müdahalesin rağmen sadece 1 Ykr yükselen dolar, yeni güne 1.2650 seviyesinden başladı. Gün ortasına doğru, bono satan birkaç yabancı fonun dolar almasıyla piyasa hareketlendi. Piyasada ilk anda Merkez Bankası müdahalesi gibi algılanan, daha sonra yabancı hareketi olduğu anlaşılan alımlarla dolar bir anda 2 Ykr yukarı yükselerek, 1.2750 - 1.2800 bandına girdi. 
     Uzmanlar, bugünkü sert hareketin kısa sürede normale dönmesini, kurun 1.2700 YTL seviyelerinde günü tamamlamasını bekliyor. 
     Bankalararası piyasada dolar kotasyonları, saat 14.10 itibariyle, alışta en düşük 1.2770 YTL, en yüksek 1.2820 YTL, satışta en düşük 1.2840 YTL, en yüksek 1.2870 YTL seviyesinde bulunuyor. 
İstanbul ve Ankara'da dolar, avro ve sterlinin alış-satış fiyatları, saat 14.00 itibariyle şöyle 
     

İSTANBUL SERBEST PİYASA ALIŞ SATIŞ ABD Doları 1.2770 1.2820 Avro 1.7130 1.7190 İngiliz Sterlini 2.4460 2.4720      

ANKARA SERBEST PİYASA ALIŞ SATIŞ ABD Doları 1.2720 1.2870 Avro 1.7070 1.7250 İngiliz Sterlini 2.4370 2.5000      
Uluslararası piyasalarda avro-dolar paritesi 1.3420, sterlin-dolar paritesi 1.9274, yen-dolar paritesi ise 104.16 düzeyinde seyrediyor. 
     Dün sabah saatlerinde faizleri 1 puan indiren Merkez Bankası, buna rağmen pariteye de bağlı olarak düşmeye devam eden kura, 2 milyar dolara yakın alım yaparak müdahale etmiş, müdahale sonrasında sadece 1 Ykr'lik yükseliş yaşanmıştı. 

     
</TEXT>
</DOC>
