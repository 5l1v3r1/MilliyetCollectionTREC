<DOC>
<DOCNO> 328191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sonsiy29.html </URL>
<DATE> 2005/03/29/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Başbakan'a soruşturma talebine takipsizlik... 
</HEADLINE>
<TEXT>

     Hatay'ın İskenderun İlçesi'nde, Çevre Koruma Derneği Başkanı Aylin Canpolat Ödemiş tarafından MV Ulla gemisinin körfezde batmasıyla ilgili olarak ''görevde ihmal'' iddiasıyla Başbakan Recep Tayip Erdoğan, Çevre ve Orman Bakanı Osman Pepe ile diğer yetkililer hakkında soruşturma açılması istemiyle yapılan başvuruya takipsizlik kararı verildiği bildirildi. 
     İskenderun Çevre Koruma Derneği Avukatı Maruf Kaymaz, İskenderun Körfezi'nde 6 Eylül 2004 tarihinde 2 bin 200 ton toksik atık yüküyle batan gemiyle ilgili şikayet dilekçesinin Sincan Cumhuriyet Başsavcılığı'nca incelendiğini ve verilen takipsizlik kararının kendilerine gönderildiğini belirtti. 
     Kaymaz, karara itiraz edeceklerini belirterek, şöyle konuştu 
     ''Kanun önünde eşitlik ilkesi Türkiye'nin altına imza attığı uluslararası metinlerde de yer almış ve evrensel bir hukuk normudur. Anayasamızın 91. maddesine göre usulüne göre yürürlüğe konulan milletlerarası anlaşmalar kanun hükmündedir. İnsan Hakları Evrensel Bildirisi'nin 1, 2 ve 7. maddelerine göre, herkes kanunlar önünde eşittir. 
     Bu nedenlerden dolayı ve söz konusu takipsizlik kararının kaldırılması ve kamu adına takibat yapılması için girişimlerimiz sürecek.'' 
     
</TEXT>
</DOC>
