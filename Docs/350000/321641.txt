<DOC>
<DOCNO> 321641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sonyas18.html </URL>
<DATE> 2005/03/07/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Türk asıllı star Sander, film setine eşi ve oğluyla gidiyor 
</HEADLINE>
<TEXT>

     Türk asıllı Alman film starı Erol Sander'in, film çekimlerine sürekli olarak, eşi Caroline ve iki buçuk yaşındaki oğlu Marlon ile birlikte gidiyor. 
     Alman kadın dergisi Für Sie'ye açıklamalarda bulunan Sander, film anlaşmaları yapmadan önce ailesini çekimlerin olduğu yerlere götürme şartı koştuğunu söyledi. 
     Bir aile babası olmasının kendisi için her şeyin üzerinde bir keyif olduğunu ve ileride oğlu için iyi bir arkadaş olmak istediğini belirten Sander, ''Kendi çocuğuna bakmanın bu kadar güzel olabileceğini hiç düşünemezdim'' dedi. 
     Oğlu Marlon'un tam olarak konuşacağı günü sevinçle beklediğini belirten Sander, ''Onun için samimi bir arkadaş olmak istiyorum. Belki de kendim için bir şeyleri telafi etmek istiyorum. Çünkü benim babam çok erken yaşta öldü'' dedi. 
     Sander, ''Eğer baba çocuğuyla birlikte olursa'' Wenn der Vater mit der Sohne isimli filmde ünlü Alman çocuk şarkıcısı Heinz Rühmann'ı canlandırıyor. 
     
</TEXT>
</DOC>
