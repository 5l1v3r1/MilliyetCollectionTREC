<DOC>
<DOCNO> 305282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/ekonomi/eko05.html </URL>
<DATE> 2005/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ray'dan 12 milyon YTL kaza ödemesi 
</HEADLINE>
<TEXT>


İSTANBUL ANKA 

Ray Sigorta, 2003 yılında Diyarbakır'da yaşanan uçak kazasında yaşamını yitiren 35 yolcu yakınına 12 milyon YTL'lik ödeme yapıldığını açıkladı. 
Ray Sigorta tarafından İstanbul Borsası'na yapılan açıklamada, THY'nin önerdiği tazminatı kabul etmeyen ve ödeme yapılmayan 25 yolcu yakınıyla ibraname imzalamayan 11 yolcunun ise çok yüksek tazminat talep ettiği, bu taleplerin reddedildiği belirtildi. Yaralı olarak kurtulan 5 yolcudan her birine 21 bin dolar ödendiği belirtilen açıklamada, bunların ve yurtdışındaki 10 yolcunun tazminatına ilişkin görüşmelerin THY tarafından sürdürüldüğü kaydedildi. 
Ray Sigorta'nın sorumluluklarının tamamını yurtdışı reasürörlere devrettiği, bu nedenle ödenen ve dava yoluyla ödenebilecek herhangi bir tazminatın şirketin mali tablolarını ve k r ya da zararını hiçbir şekilde olumsuz etkilemeyeceği bildirildi. 


</TEXT>
</DOC>
