<DOC>
<DOCNO> 348530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sondun37.html </URL>
<DATE> 2005/06/03/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Hollanda, Afganistan'daki birliğinin süresini 1 yıl daha uzattı... 
</HEADLINE>
<TEXT>

     Hollanda, terörizmle uluslararası mücadele çerçevesinde Afganistan’da bulundurduğu askeri birliğinin görev süresinin bir yıl uzatılmasını kararlaştırdı. 
     Bakanlar kurulunda bugün kabul edilen karar uyarınca, ülkenin kuzeyindeki Baghlan eyaletinde yeniden yapılanma çalışmalarına ve bölgenin silahlardan arındırılması çalışmalarına katılan 150 kişilik birlik, gelecek yıl ekim ayına kadar görevine devam edecek. 
     Savunma Bakanlığı’nın önerisiyle bakanlar kurulunda benimsenen karar uyarınca, Hollanda ayrıca, eylül ayında Afganistan’da yapılacak seçimler sırasında güvenliğin sağlanmasına katkı amacıyla bölgeye bir denizaltı, hava savunma sistemleriyle donatılmış bir savaş ve bir de erzak gemisi gönderecek. 
     Hollanda’nın deniz gücü, bölgede ağustos-ekim ayları arasında üç ay görev yapacak. 
     
</TEXT>
</DOC>
