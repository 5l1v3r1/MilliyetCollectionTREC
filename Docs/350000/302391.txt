<DOC>
<DOCNO> 302391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/yazar/pulur.html </URL>
<DATE> 2004/01/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir film, bir seçim ve bir show... 
</HEADLINE>
<TEXT>

   
   NE yani, bir gün geçti, yeni yıla girdik diye eski yılla hiçbir ilişkimiz kalmadı mı 
   Eskiden kalan borçlar, yeni yılda ödenmeyecek mi 
   Eski yılda okunan derslerin, yeni yılda sınavı yapılmayacak mı 
   Eski yılda verilen sözler, yeni yılda tutulmayacak mı 
   
   HERKESİN eski yıldan kalan bir takıntısı vardır, bizim de eski yıldan kalan bir iki konumuz var... 
   Geçtiğimiz pazartesi gecesi TRT 1'de "Umut Çiçekleri" diye bir film vardı Amerikalı fotoğrafçı iç savaş sırasında Yugoslavya'ya gider, kaybolur, öldü haberi gelir, karısı, kocasının öldüğüne inanmaz, Yugoslavya'ya gider, oradaki Amerikalı iki fotoğrafçıyla kocasını arar ve bulur, adam gördüklerinden aklını kaçırmıştır. 
   
   FİLMİN konusu bu ama, asıl görülen Sırp caniliğidir, katilliğidir, Sırp vahşetidir, sorgusuz sualsiz insan öldürürler, keskin nişancılarla sivil halkı vururlar, çocuk yaştaki kızların ırzına geçip öldürürler... Bir Hırvat kadını boynuna levha asmıştır 
   "Karnımda bir Sırp çocuğu var, beni öldürmeyin " 
   Filmin dehşetinden gece uykumuz kaçtı. 
   
   SABAH gazeteyi açtık... 
   "Lahey'de katliamların hesabını veren cani Slobodan ile Miloşeviç milletvekili seçildi. Irkçı parti birinci parti oldu." 
   Bu mu demokrasi 
   Eğer demokrasi buysa, halkın iradesi buysa, başka bir deyimle, halkın bir bölümü katilleri, canileri, insanlık düşmanlarını seçiyorsa, alın bu demokrasiyi başınıza çalın 
   
   "SHOW" bitti 
   Pazar gecesi, Şişli Belediye Başkanı Mustafa Sarıgül'ün "show" gecesiydi, Ali Sami Yen Stadyumu'nu yıkıyor, oraya eğlence yerleri ve oteller yapıyor, elde ettiği parayla Seyrantepe'ye stadyum kuruyor, terk edilen Ali Sami Yen'i 12 günde tekrar maç oynanacak ve seyredilecek bir hale getiriyordu. 
   Peki, parayı nereden buluyordu 
   Teminat üstüne teminat veriyordu 
   "Valla, billa Şişli Belediyesi'nden bir kuruş almayacağım " 
   Öyle ya Fenerlisi, Beşiktaşlısı çıkıp "Belediyenin parasını nasıl verirsin " diye sorarlarsa... 
   Onun için bu güvenceyi veriyor, Fatih Terim'e de ertesi gün Ali Sami Yen'e davet ediyordu. 
   Sarıgül'ün "show"una, en büyük destek, eski hakem futbol yorumcusu Dr. Ahmet Çakar'dan geliyor "Bitmiş bu iş " diye "show"a heyecan katıyordu 
   
   ERTESİ gün balon söndü, Galatasaray hakkında karar vermeye yetkili, Yönetim Kurulu "Olmaz " diye kestirip attı. 
   Mustafa Sarıgül'ün de hevesi kursağında kaldı. 
   "Ne hevesi " diyeceksiniz... 
   Her gönül de bir aslan yatmaz mı 
   Yatar 
   Sarıgül'ün gönlünde de İstanbul Büyükşehir Belediye Başkanlığı yatmaz mı 
   Niye yatmasın 
   Eğer "show" tutsaydı, Mustafa Sarıgül "milyonlarca Galatasaraylının oyları arkamda" diye ortaya çıkacak, adaylığı için baskı yapacaktı. 
   Lakin, şimdi duyulan o ki, CHP, İstanbul'dan o'nu değil, ANAP ve "Refah" kökenli, şimdiki Belediye Başkanı Ali Müfit Gürtuna'yı aday gösterme eğiliminde... 
   
      
   
</TEXT>
</DOC>
