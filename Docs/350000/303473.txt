<DOC>
<DOCNO> 303473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sontur29.html </URL>
<DATE> 2005/01/04/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Karısıyla ilişkisi olan Yelda Yıldırım'ı öldürdü, 6 yıl hapse çarptırıldı 
</HEADLINE>
<TEXT>

     Fatih'te, eşiyle ilişkisi olduğu öne sürülen Yelda Yıldırım'ı bıçaklayarak öldürdüğü iddiasıyla yargılanan Yaşar Hüseyin Yardımcı, 24 yıl ağır hapis cezasına çarptırıldı ancak "lezbiyen cinayeti" gerekçesiyle indirimden yararlanıp 6 yıl 8 ay ağır hapis cezası aldı. 
     İstanbul 2. Ağır Ceza Mahkemesi'ndeki duruşmaya, tutuklu sanık Yaşar Hüseyin Yardımcı katıldı. 
     Duruşmada ''son sözü'' sorulan Yardımcı, ''Olayın bu aşamaya gelmesini istemezdim. Pişmanım'' dedi. 
     Yardımcı'yı ''kasten adam öldürmek'' suçundan önce 24 yıl ağır hapis cezasına çarptıran Mahkeme Heyeti, bu cezayı, sanığın eylemi lezbiyen cinayeti olduğu için ağır tahrik altında gerçekleştirdiğini ve duruşmalardaki iyi halini göz önüne alarak 6 yıl 8 ay ağır hapis cezasına indirdi. 
     Mahkeme Heyeti Başkanı Ahmet Ulucak ise ''Sanığın eylemi meşru müdafaa sınırını aşarak gerçekleştirdiği düşüncesinde olduğunu, hükmün de buna göre kurulması gerektiğini'' belirterek, karara muhalif kaldı. 
     

     
</TEXT>
</DOC>
