<DOC>
<DOCNO> 329703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sonspo24.html </URL>
<DATE> 2005/04/02/ </DATE>
<TIME> 19.01 </TIME>
<AUTHOR>  </AUTHOR>
<HEADLINE>
Arıca "Çok kazanmak istiyorduk ancak olmadı" 
</HEADLINE>
<TEXT>

     Çaykur Rizespor Teknik Direktörü Erdoğan Arıca, ''Çok kazanmak istiyorduk, ancak olmadı'' dedi. 
     Arıca, maçın ardından gazetecilere yaptığı açıklamada, maçta futbol adına doğruları yapmaya çalıştıklarını belirterek, ''Topa sahip olmaya çalıştık. Özellikle ilk yarı çok iyi futbol oynadık. İki takımda iyi mücadele etti'' diye konuştu. 
     İkinci yarıda Ferenczi'nin attığı golle öne geçtiklerini ifade eden Arıca, şöyle devam etti 
     ''Ancak son dakikada yediğimiz golle berabere kaldık. Futbolun doğasında beraberlik var. Çok kazanmak istiyorduk, ancak olmadı. İyi oynadıkları ve doğruları yapmaya çalıştıkları için futbolcularımı kutluyorum.'' Gençlerbirliği Teknik Direktörü Ziya Doğan ise iki takımı da kutladığını belirterek, ''Futbolcular ağır sahada iyi mücadele ettiler. Özellikle maçın ikinci yarısı final niteliğinde geçti'' dedi. 
     Doğan, zaman zaman hatalar yaptıklarını bu alışkanlıklarını bir türlü sıfıra indiremediklerini vurgulayarak, şunları söyledi 
     ''Çaykur Rizespor, ligin güçlü takımlarından biri. Saha ve seyirci avantajını iyi kullanan bir ekip. Buradan puanla dönmek önemli. Biz buraya 3 puan alıp, aradaki farkı aza indirip yukarılara oynamak planları içerisinde gelmiştik, ancak berabere kaldık.'' 
     
</TEXT>
</DOC>
