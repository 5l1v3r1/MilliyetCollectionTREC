<DOC>
<DOCNO> 301526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sondun18.html </URL>
<DATE> 2004/12/28/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Yunan gazetesi Ege'nin Yunan gölü olmadığını kabul etmeliyiz 
</HEADLINE>
<TEXT>

     Yunanistan'ın, Ege Denizi'nin bir Yunan gölü olmadığını kabul etmesi ve tüm konuları görüşmeye hazır olması gerek. Bu da cesaret istiyor... 

Tanea Gazetesi Aleksİs İraklİdİs Atina Üniversitesi 

17 Aralık sonrasında Türk-Yunan ilişkileri ve Ege konuları ne olacak Yunan hükümeti, "Türkiye ile sorunlarla yaşamayı öğrenmemiz lazım" ya da "Bu konular zamanla çözülecektir" ya da "Gelecek yıl, Türkiye AB ile müzakerelere başlayabilmesi için iki ülke arasındaki sorunlarda daha aceleci davranacak" diye düşündüğü, iki ülke arasındaki sorunların çözümü konusunda acele etmediği izlenimini yaratıyor. Öte yandan muhalefet, Yunan hükümetini 'Helsinki mutabakatını' bertaraf etmekle, başka bir ifadeyle, eğer kıta sahanlığı sorunu masada çözülmezse Türkiye'nin Uluslararası Lahey Adalet Divanı'na başvurulması yükümlülüğünü ortadan kaldırmakla suçluyor. 
     Kanaatimce, her iki tez de dayanaksız. Çünkü Türkiye'ye ve uluslararası hukuka yönelik yanlış değerlen-dirmelere, en önemlisi artık çağdışı kalmış teorik bir yaklaşıma dayanıyorlar. Ancak bundan daha kötü bir hata da işliyorlar takındıkları tavırla Ege'de neler olduğundan haberi olmayan Yunan kamuoyuna ayrıntılı ve tam bilgi vermiyorlar. 
     Acı sürprizlerle karşılaşmamak için her şeyi yerine oturtalım Birincisi, Türkiye'nin Ege ile ilgili tezi çok ciddi ve sağlam yasal argümanlara dayanıyor. İkincisi, Türkiye'nin Ege sorunu için Uluslararası Lahey Adalet Divanı'na gitmek istememesi, hukuki argümanlara sahip olmamasından kaynaklanmıyor, üç nedene dayanıyor 
     1- Yunanistan'ın sadece kıta sahanlığı için başvuruda bulunulması için ısrar etmesi, 
     2- Yıllarca verdikleri hukuki mücadelelerden sonra Deniz Hukuku Sözleşmesi'nin 'haksız' olduğu kanaatına varmaları özellikle 12 mil karasuları, kıta sahanlığının adalar için de kabulü bu nedenle de sözleşmeyi imzalamamaları, 
     3- Uluslararası Lahey Adalet Divanı'nın 'Türkiye' konusunda önyargısı olduğuna ve Yunanistan'ın 'Avrupa'nın sevimli çocuğu' olduğuna inanmaları. 
     Üçüncüsü, Yunanistan'ın bu sorunlarla ilgili tezi hem mantık hem de hukuk açısından net sayılamaz. Hava sahası konusunda -hava sahamızın karasularımızdan 4 mil daha geniş olması nedeniyle Yunanistan'ın sürdüğü tezin hukuki dayanağı yok. 
     Dördüncüsü Türkiye, Yunan karasularının 10 ya da 12 mile olası genişletilmesi konusu nedeniyle endişeli, çünkü bunun gerçekleşmesi durumunda Türkiye, adeta denize çıkışı olmayan kapalı bir ülkeye dönüşecek. Haklı olarak, bu konuyu hayati önemde bir konu sayıyorlar. 
     Beşincisi, Uluslararası Lahey Adalet Divanı'na sadece sana uygun bir konu ile gidemezsin. Kıta sahanlığı konusunda da, şimdiye kadar mevcut yasalara göre, adaların kıta sahanlığı ve karaların kıta sahanlığı eşit ağırlıklı sayılmıyor. Bu nedenle, yüzde 100 kazançlı çıkmayacağız. Kıta sahanlığının en azından yüzde 25 veya yüzde 30'u Türkiye'ye verilecek. Ayrıca kıta sahanlığı konusu diğer iki konuya karasuları konusuna ve dolaylı biçimde hava sahası konusuna bağlı. Daha ayrıntılı olarak, kıta sahanlığının genişliği karasularının hangi genişliğiyle hesaplanacak 
     Altıncısı, Yunan hükümetiyle muhalefetin 'ya hep ya hiç' mantığı dışında, tüm sorunların mantıklı ve her iki tarafın çıkarına olan çözümleri var. 
     Konstantinos Karamanlis'in 1970'li yıllarda Meclis'te "Ege Denizi sadece Yunanistan'ın bir gölü değildir, bunu çok iyi anlamamız lazım" dediği gibi, aynı cesareti gösterip her şeyi ismiyle söyleyecek bir politikacı bulunacak mı acaba 
     
</TEXT>
</DOC>
