<DOC>
<DOCNO> 319307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sonspo08.html </URL>
<DATE> 2005/02/28/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
TBL'de 18. hafta sonunda Efes Pilsen liderliğini korudu... 
</HEADLINE>
<TEXT>

     Türkiye Basketbol Ligi'nde TBL , 18. hafta mücadelesi de Efes Pilsen'in liderliğinde geçildi. 
     Beşiktaş-Fenerbahçe mücadelesinin, 2 takımın Avrupa kupası maçları nedeniyle ertelendiği ligin 18. haftasında lider Efes Pilsen, sahasında Tuborg Pilsener'i, çok üstün bir oyundan sonra 33 sayı farkla yenerek puanını 34'e çıkarırken, zirvedeki yerini de averajla korudu. 
     Bu maçta bir ara kural dışına çıkarak 4. yabancı oyuncusunu sahaya sokan Tuborg Pilsener'in bu durumuyla ilgili kararı federasyon verecek. 
     Liderle aynı puanda 2. sırada yer alan Ülkerspor ise ilk yarısını geride tamamladığı ve zaman zaman zorlandığı maçta İstanbul Tekelspor'u, özellikle son periyottaki başarılı performansıyla yenerek zirve yarışını sürdürdü. 
     Böylece ligin zirvesindeki 2 takım da üstüste 5. galibiyetlerini almış oldular. 
     Maçları ertelenen Beşiktaş ve Fenerbahçe'nin yerlerinin değişmediği ve tüm maçları evsahibi ekiplerin kazandığı geçen haftanın en başarılı takımlarından biri de üst üste 4. ve son 7 maçında 6. galibiyetine sahasında İTÜ'ye şans tanımayarak ulaşan 9. sıradaki Türk Telekomspor'du. 
     
</TEXT>
</DOC>
