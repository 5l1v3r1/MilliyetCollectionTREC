<DOC>
<DOCNO> 342070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/siyaset/siy03.html </URL>
<DATE> 2005/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Her kafadan ses çıkmasın 
</HEADLINE>
<TEXT>



Başbakan Yardımcısı Mehmet Ali Şahin Ben Macaristan'daki Başbakan'a vek let ediyorum. Konuşma yetkisini Adalet Bakanı Cemil Çiçek'e verdim. Her kafadan ses çıkmasın. 
CHP Genel Başkanı Deniz Baykal Yeniden yargılama Türkiye'yi karıştırır, AB sürecine de zarar verir. Bakanlar Komitesi'nin karar alırken bunlara dikkat etmesi gerekir. Komitenin bunu takdir etmesini sağlayacak olan Türkiye hükümetidir. 
MHP Genel Başkanı Devlet Bahçeli İnsanlık suçu işleyen bu caninin yeniden yargılanmasını istemek Türkiye'nin onuru ve haysiyetiyle oynamakla eşanlamdadır. Bu açık bir tahriktir. 
ANAP Genel Başkanı Erkan Mumcu Hükümetin AİHM kararı doğrultusunda iç hukukta gerekli düzenlemeler yaparak yeniden yargılaması gerekir. Aksi takdirde inisiyatif ait olduğu yerden çıkıp PKK, Avrupa ve Türkiye arasında bölüşülür hale gelir. 

'Şehitlerin ruhu rencide olmasın' 
DYP Genel Başkan Yardımcısı Nüzhet Kandemir Yargı gerekli incelemeleri yaptıktan sonra AİHM'nin görüşüne katılma yolunda karar alırsa, doğal olarak mevcut kurallara göre hareket edecektir. Umudumuz, şehitlerimizin ruhlarını rencide etmeyecek yolun birlikte bulunmasıdır. Hükümet buna uygun davranış sergilemelidir. Bölücübaşının mahk miyetine esas teşkil eden suçu oluşturan fiil ve kanıtlarda bir değişiklik olmadığını AİHM de teyit etmiş bulunmaktadır. 
DSP Genel Başkanı Zeki Sezer Türkiye, AKP yüzünden bir cendereye sokulmuştur. 
BBP Genel Başkanı Muhsin Yazıcıoğlu AİHM daha önceki kararlarında olduğu gibi, yine bölücü ve bozguncuların lehine bir karar verdi. Batının terörizme destek veren yüzünü, bu kararda açıkça gördük. 

'Bağlayıcı bir yönü yok' 
Askeri Yüksek İdare Mahkemesi Başkanı H kim Tuğgeneral Alpar Mevcut pozitif hukuk açısından yargılamanın yenilenmesi mümkün değildir. Bu kararın şu anda bağlayıcı bir yönü yok. 
1. Ordu Komutanı Orgeneral Hurşit Tolon Benim kişisel görüşüm, siyasi bir karar. Bu karar, 'Ben senin mahkemelerini, anayasanı kabul etmiyorum, tanımıyorum' demek. "Arkamdaki şehit analarının evlatları, askerlik yükümlülüğü ile ya şehit olmuş ya sakat kalmış. Ben taraf değilim de kim taraf, alkış mı tutacağım yani." 


</TEXT>
</DOC>
