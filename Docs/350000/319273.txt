<DOC>
<DOCNO> 319273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/soneko38.html </URL>
<DATE> 2005/02/28/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa'da rekor kapanış... 
</HEADLINE>
<TEXT>

     İMKB Ulusal 100 Endeksi 2. seansta 244.63 puan artarak, 28,396.17 puandan yeni bir rekorla kapandı. 
     Hisse senetleri 2. seansta, ortalama yüzde 0.87 oranında değer kazandı. 
     İlk seanstaki 120.09 puanlık artış dikkate alındığında, Borsa endeksi günün tamamında 364.72 puan yükseldi. Hisse senetlerinin günlük ortalama değer kazancı yüzde 1.30 oldu. 
     Endeks, bundan önceki rekor kapanışını 8 Şubat Salı günü 28,269.69 puandan yapmıştı. 
     Endeks 2. seansa, 7.14 puan azalarak 28,144.40 puandan başladı. Seansın ilk yarısını 28,194.53 puandan geçen endeks, en düşük 28,105.44 puana kadar gerilerken, en yüksek seviye olarak 28.409.54 puanı gördü. Endeks, bu değeriyle seans içi rekoru da kırmış oldu. Bundan önceki seans içi rekor, 7 Şubat Pazartesi günü 28,402.72 puandan gerçekleşmişti. 
     2. seans kapanışında, mali endeks 448.09 puan artarak 42,032.40 puana, sanayi endeksi 124.53 puan artarak 23,135.28 puana, hizmetler endeksi 5.03 puan artarak 14,458.99 puana yükseldi. 
     Böylece ilk seansa göre, mali grup hisseler ortalama yüzde 1.08, sanayi grubu hisseler ortalama yüzde 0.54, hizmet grubu hisseler ortalama yüzde 0.03 oranında değer kazandı. 
     2. seansta işlem gören toplam 310 hisse senedinden 116'sı değer kazandı, 115'i değer yitirdi, 79 hisse senedinin fiyatında değişiklik olmadı. 
     2. seansta, 663 milyon 853 bin 659 YTL'lik işlem hacmi kaydedildi. Günlük işlem hacmi, 1 milyar 181 milyon 808 bin 124 YTL olarak hesaplandı. 
     2. seansta Sabancı Holding, Doğan Holding, Şekerbank, İş Bankası C ve Kardemir D , en çok işlem gören hisse senetleri oldular. 
     
</TEXT>
</DOC>
