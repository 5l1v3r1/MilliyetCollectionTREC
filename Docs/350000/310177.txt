<DOC>
<DOCNO> 310177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sondun17.html </URL>
<DATE> 2005/01/28/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Davosta Hollywood geçidi... Kimler var 
</HEADLINE>
<TEXT>

     AFP 

Dünyaya yön veren siyasi liderler ve dev şirketlerin patronları 'ciddi' toplantılarda yerkürenin gidişatını konuşadursun katılımcıların derdi Davos'a giden Hollywood yıldızlarını izleyebilmek. 
     Dünya Ekonomik Forumu organizatörlerinin ellerindeki listelere göre en popüler toplantı bu akşam düzenlenecek 'Ünlüler nasıl sosyal değişimin güçlü savunucuları oldu ve bu yolda karşılaştıkları tuzaklar' temalı etkinlik. Sinema ve müzik dünyasının tanınmış simaları Richard Gere, Chris Tucker, BM Mülteciler Yüksek Komiserliği'nin iyi niyet elçisi oyuncu Angelina Jolie, Sharon Stone, Fransız oyuncu Carole Bouqet ile müzisyenler Lionel Richie, Peter Gabriel ve Youssou N'Dour toplantının konuşmacıları arasında yer alırken ilk olarak 100 kişilik bir salonda yapılacağı duyurulan etkinlik aşırı ilgi nedeniyle 250 kişilik daha büyük bir salona alındı. 
     Katılımcılardan çok ilgi görmesi beklenen ikinci toplantı ise oyuncu ya da müzisyen olmamasına rağmen 'karizmasıyla' beğeni toplayan eski Amerikan Başkanı Bill Clinton'ın konuk olduğu oturum. Toplantıda Clinton'a bir başka popüler politikacı, İsrail Başbakan Yardımcısı Şimon Peres eşlik ediyor. Hollywood yıldızlarına Malezya, Rusya, Singapur ve Taylandlı sanatçıların eşlik ettiği 'kültür liderleri akşam yemeği'nin de tıklım tıklım dolması bekleniyor. 
     
</TEXT>
</DOC>
