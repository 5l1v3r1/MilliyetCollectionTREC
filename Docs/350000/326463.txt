<DOC>
<DOCNO> 326463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/ekonomi/aeko.html </URL>
<DATE> 2005/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
FED'in açıklaması piyasaları vurdu 
</HEADLINE>
<TEXT>


FED'in enflasyona vurgu yapması, yılın ikinci yarısında faiz artırımlarının hızlanabileceğini gösteriyor. Piyasalara satış geldi. Yabancı talebiyle dolar kuru 1.3750'yi gördü. 

Songül Hatısaru 

ABD Merkez Bankası FED faiz artırımını 0,25 puanla sınırlı tutsa da yüksek büyüme hızı nedeniyle ileriye yönelik enflasyon riskine dikkat çekti. Geçen haftadan bu yana altını çizdiğimiz yoruma paralel olarak FED'in faiz artırımlarına dayanak oluşturan enflasyon baskısına güçlü bir vurgu yapması piyasaları sarstı. 
FED, yaptığı açıklamada, yüksek enerji fiyatlarına rağmen üretim artışının güçlü görüldüğünü kaydetti, işsizlikle mücadele konusunda da mesafe alındığını ifade etti. Bu sözlerin anlamı ise ABD'de büyük cari açığa karşın büyümenin hızla devam etmesinin ileride enflasyonist baskılara yol açacağı. 
Yüksek seyreden petrol fiyatları nedeniyle oluşacak enflasyonist baskıların da FED'in yılın ikinci yarısında faiz artırımlarında hızlanabileceği veya faiz artırımlarının beklenenden daha uzun bir süre devam edebilme ihtimalini gündeme taşıması piyasaları rahatsız etti. 

Faiz yüzde 18'e çıktı 
Dalgalanmaya şu ana kadar en soğukkanlı tepkiyi veren bono piyasasında faiz 1 puanlık yükselişle yüzde 18'e çıktı. İMKB 100 Endeksi 778 puanlık düşüşle 24.439'e geriledi. Borsadaki satışta ağırlıklı olarak yabancı yatırımcıların etkisi vardı. 
Türkiye'nin gösterge eurobondu da 3 dolarlık düşüşle 136 seviyesinden 133 dolar seviyesine geriledi. Biz piyasalardaki dünkü çalkalanmanın bir miktar azalmasını bekliyoruz. Ama özellikle yaz aylarının ardından gelişmekte olan piyasalarda artık yeni bir dönemin başlayacağını rahatlıkla söyleyebiliriz. 
FED faizleri yüzde 4 seviyelerine yaklaştıkça gelişmekte olan piyasalara yönelecek kaynak azalacağından önceki 3 yılda olduğu gibi piyasalarda uzun soluklu büyük çaplı yükselişler beklememek gerekiyor. 

Dolar kuru 1.36'yı aştı 07.03.2005 1,257 08.03.2005 1,264 09.03.2005 1,265 10.03.2005 1,275 11.03.2005 1,275 14.03.2005 1,293 15.03.2005 1,312 16.03.2005 1,316 17.03.2005 1,310 18.03.2005 1,310 21.03.2005 1,332 22.03.2005 1,332 23.03.2005 1,362 

Borsa yüzde 3 değer yitirdi 07.03.2005 27.789 08.03.2005 27.698 09.03.2003 27.746 10.03.2003 27.519 11.03.2005 27.572 14.03.2005 26.936 15.03.2005 26.547 16.03.2005 25.331 17.03.2005 24.476 18.03.2005 25.348 21.03.2005 24.636 22.03.2005 25.218 23.03.2005 24.439 

Küçük yabancı fonlar kuru yükseltti Türkiye son iki yıldır dünyada faiz hadlerinin düşük olmasının avantajını kullandı. Yüksek getiri arayan büyük montanlı paralar Türkiye gibi gelişmekte olan ülkelere yöneldi. 
Türkiye'nin AB sürecine dahil olacağı beklentisi yatırım için özel bir cazibe merkezi olmasına yol açtı. Yatırımcılar Doğu Avrupa ülkelerinin AB süreci deneyiminden yola çıkarak Türkiye'yi paraya boğarken faizlerin yüzde 5 - 6'lar seviyesine düşeceği beklentisine oynadı. Ancak FED'in artırımlarının süreceği anlaşılıyor. 

2030 vadeli Türkiye eurobondunda faizin seyri 07.03.2005 7,71 08.03.2005 7,73 09.03.2005 7,91 10.03.2005 8,03 11.03.2005 8,08 14.03.2005 8,19 15.03.2005 8,29 16.03.2005 8,28 17.03.2005 8,23 18.03.2005 8,24 21.03.2005 8,36 22.03.2005 8,52 23.03.2005 8,58 

Yeni denge 
FED'in faiz artırımlarının devam etmesi dünyada genel faiz hadlerini yükselteceğinden yavaş yavaş yabancı sermayenin oluk oluk Türkiye'ye aktığı günleri geride bırakmamız büyük bir olasılık. Bu nedenle hükümetin piyasalara yabancı girişinin nispeten sürmesini sağlayacak ve cari açığı finanse edecek fonların girişinin sürmesi için IMF'nin beklediği yasaları bir an önce çıkarmasında fayda var 
Dün 17 Aralık sonrasında Türkiye'ye ilk kez yatırım yapmış küçük yabancı fonların panik işlemleri dolar YTL kurunu 1.3750'ye kadar yükseldi. Özellikle küçük yabancı fonların piyasalar duruluncaya kadar satış yönündeki hareketlerini sürdürmesi bekleniyor. 

ABD'de faiz hızlı yükseldi Dün piyasalarda yaşanan çalkalanmanın ardında ABD'nin 10 yıllık tahvilinde yaşanan hızlı yükselişin etkisi vardı. FED'in faiz kararını açıklamasının ardından 10 yıllık tahvilde faiz hızla yüzde 4.48 seviyesinden 4.62 seviyesine yükseldi. Dolar ise euro karşısında 1.3210 seviyesinden 1.3050 seviyesine çıktı. 

10 yıllık ABD bonosunda faiz hızla yükseldi 07.03.2005 4,30 08.03.2005 4,38 09.03.2005 4,52 10.03.2005 4,46 11.03.2005 4,54 14.03.2005 4,51 15.03.2005 4,54 16.03.2005 4,51 17.03.2005 4,46 18.03.2005 4,51 21.03.2005 4,52 22.03.2005 4,62 23.03.2005 4,62 

Enflasyon da korkuttu 
Dün ABD'de tüketici fiyatları açıklandı. Özellikle çekirdek tüketici fiyatlarının yüzde 0.2 beklenirken yüzde 0.3 oranında artış kaydetmesi, FED'in yaptığı enflasyon vurgusunu kuvvetlendirdiğinden gelişmekte olan piyasalardaki satış baskının öğleden sonra da sürdüğü görüldü. 
Önceki gün de ABD'de üretici fiyatları açıklanmıştı. Ana rakam beklentilerin biraz üzerinde artmış gözükse de çekirdek üretici fiyatlarının beklendiği gibi yüzde 0.1 oranında artmış olması enflasyonist baskının henüz sınırlı olduğu görüşünü yaygınlaştırırken tüketici fiyatlarındaki artış üretici fiyatlarındaki sınırlı artışı gölgede bırakacak gibi gözüküyor. 

Brezilya tahvili 4 dolar düştü Brezilya'da da dün yoğun bir satış baskısı vardı. Brezilya'nın 2030 vadeli eurobondun faizi 40 puanlık yükselişle yüzde 10.1 seviyesine geldi. Brezilya para birimi yüzde 0.6'lık kayıpla 2.725 seviyesinden 2.742 seviyesine geriledi. Gelişmekte olan piyasalarda Brezilya ile sık sık karşılaştırılan Türkiye açısından bakıldığında Türk mali piyasalarının FED'e verdiği tepkinin Brezilya'ya oranla daha sınırlı olduğu gözükse de Brezilya'daki politik gelişmeler bu ülkeye bakışın daha olumsuza dönmesini sağladığı unutulmamalı. Brezilya'da Lula liderliğindeki iktidar partisinin kabine değişikliğine gideceğini açıklayıp sadece iki bakanlığı iktidardaki küçük ortağına vermesi iktidarın büyük ortağıyla küçük ortağının arasındaki sorunların tam olarak çözülmediği endişelerini de gündemin üst sıralarına taşıdı. 

2030 vadeli Brezilya bonosunda faizin seyri 07.03.2005 8,92 08.03.2005 8,96 09.03.2005 9,18 10.03.2005 9,33 11.03.2005 9,47 14.03.2005 9,46 15.03.2005 9,72 16.03.2005 9,68 17.03.2005 9,58 18.03.2005 9,63 21.03.2005 9,70 22.03.2005 10,09 23.03.2005 9,862 

Petrol sahibi olmak para etmedi Türkiye ile yine benzer kategoride yer alan Rusya'da da dün satış vardı. Rusya'nın 2030 vadeli eurobondunun faizi yükseldi. Rusya borsasında da kayıp yüzde 2.5 civarında gerçekleşti. Rusya para birimi ruble de dolar karşısında yüzde 0.5'lik kayıpla 27.7 seviyesine geriledi. FED'in yarattığı tedirginliğin Rusya gibi cari fazlası bulunan, petrol gibi kıymetli bir varlığın üzerinde oturan ve döviz rezervi 100 milyar doları aşan bir ülkede bile hızlı satışlara yol açtığı dikkat çekti. 

2030 vadeli Rusya eurobunda faizin seyri 07.03.2005 6,16 08.03.2005 6,21 09.03.2005 6,32 10.03.2005 6,41 11.03.2005 6,47 14.03.2005 6,48 15.03.2005 6,55 16.03.2005 6,57 17.03.2005 6,48 18.03.2005 6,54 21.03.2005 6,61 22.03.2005 6,79 23.03.2005 6,78 

Borsalar da hızlı düştü FED'in enflasyonun hızlandığı mesajını vermesi spekülasyonları da artırdı. Bunun sonucu olarak yüksek rizikolu varlıkların getirisinin azalacağı yorumları gelişmekte olan ülke paraları, hisseleri ve tahvillerinde düşüşlere neden oldu. Brezilya borsası yüzde 1, Arjantin borsası yüzde 1.57, Meksika borsası ise yüzde 1.47, Pakistan borsası yüzde 4.38, Güney Kore borsası yüzde 1.39, Macaristan borsası yüzde 2.25 ve Rusya borsası yüzde 3.17 düştü. 


</TEXT>
</DOC>
