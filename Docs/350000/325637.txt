<DOC>
<DOCNO> 325637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sontur09.html </URL>
<DATE> 2005/03/21/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Yamaçtan düşen kayalar evin mutfağına girdi 
</HEADLINE>
<TEXT>

     Ankara'nın Beypazarı İlçesi'nde, evlerin arka kısmında bulunan kayalıklardan kopan parçalar iki ahşap evin hasar görmesine neden oldu. 
     Alınan bilgiye göre, İstiklal Mahallesi Karacaahmet Sokak'ta, kayalıkların yanında bulunan boş bir ev ile Osman Öztürk'e ait ahşap ev büyük bir gürültüyle sarsıldı. Dik kayalıkların yanı başına inşa edilmiş evler, yukarıdan düşen kaya parçaları nedeniyle hasar gördü. Kayalardan biri Öztürk'e ait evin duvarını delerek, mutfak kısmına girdi. Olayda ölen ya da yaralanan olmadı. 
     Rüstempaşa Mahalle Muhtarı Mehmet Gökçanak, AA muhabirine, önce büyük bir gürültü duyduğunu ve hemen olay yerine gittiğini belirterek, şunları kaydetti 
     ''Kayaların düştüğü yerde bulunan evlerde oturanların tamamı dışarı çıkmış ve panik halindeydiler. Bizi sevindiren yanı ise can kaybının olmaması. Yöredeki evlerin tamamı kaya düşmesi tehlikesi altında. Olayda 2 evde hasar meydana geldi.'' Mahalle sakinleri ise yamaçlarda bulunan evlerinin her zaman düşebilecek kayaların tehdidi altına olduğunu belirterek, yetkililerden bu konuda düzenleme yapılmasını istediler. 
     
</TEXT>
</DOC>
