<DOC>
<DOCNO> 316703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sondun33.html </URL>
<DATE> 2005/02/19/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Fener Rum Patrikhanesi çatısında el bombası... 
</HEADLINE>
<TEXT>

     Fener Rum Patrikhanesi'nin çatısında el bombası bulundu. 
     Emniyet yetkilileri, Balat'taki patrikhanenin çatısına sabah saatlerinde temizlik amacıyla çıkan görevlilerin, buradaki el bombasını fark ettiğini belirtti. 
     Olayın polise bildirilmesinin ardından yapılan incelemede, el bombasının patlama özelliğini kaybettiği ortaya çıktı. 
     Bombanın uzun süredir çatıda bulunduğunun sanıldığını belirten yetkililer, konuya ilişkin soruşturmanın sürdüğünü bildirdiler. 
     
     Yunanistan'dan kınama mesajı 
     Yunanistan Dışişleri Bakanlığı Sözcüsü Yorgo Kumuçakos, Atina'nın, İstanbul Fener Rum Patrikanesi'ne düzenlenen el bombalı saldıyı kınadığını söyledi. 
     Bakanlıktan yapılan yazılı açıklamada, ''Patrikane'ye yönelik aşırı ve bağnaz eylemleri şiddetle kınıyoruz. Avrupa ilke ve değerlerine ters düşen bu tür eylemler Türk makamları tarafından kararlı bir şekilde ele alınmalıdır'' denildi. 
     Kumuçakos, Patrikane'deki güvenlik önlemlerinin artırılması talebinde bulunulduğunu da belirtti. 
     
</TEXT>
</DOC>
