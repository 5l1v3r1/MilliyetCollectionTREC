<DOC>
<DOCNO> 325401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/siyaset/axsiy02.html </URL>
<DATE> 2005/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Büyükanıt'ın sözleri doğru' 
</HEADLINE>
<TEXT>


Deniz Baykal, Yaşar Büyükanıt'a destek vererek "Türkiye'nin politikası ABD'ye bırakılmıştır" dedi 

ANKARA Milliyet 


CHP Genel Başkanı Deniz Baykal, Kara Kuvvetleri Komutanı Orgeneral Yaşar Büyükanıt'ın "Şimdi Irak yeniden yapılanıyor. Söz hakkımız var mı Yok. Bir Irak politikamız var mı Yok" sözlerine destek vererek, "Türkiye'nin politikası ABD'ye bırakılmıştır" dedi. Büyükanıt'ın terörle mücadelede zafiyet olduğu sözlerine de katılan Baykal, Türkiye'nin terörle mücadelede tehlikeli bir tabloyla karşı karşıya kaldığını kaydetti. 
CNN Türk'te "Ankara Kulisi" programına katılan Baykal, Türkiye'nin savaş başlamadan Irak'ta askeri varlık oluşturması gerekirken bunu yapmadığını dile getirdi. Baykal, "Irak'taki tablo, Türkiye'yi bölgede etkisiz bir ülke durumuna sokmuştur " dedi. 
Hükümetin ABD ile ilişkilerini, İsmet İnönü'nün büyük devletlerle dış politika ilişkisini anlatan "Ayıyla yatağa girme" sözleriyle ifade eden Baykal, "Çok içli, dışlı olunmamalı. O zaman yatağa girme kardeşim" dedi. 




</TEXT>
</DOC>
