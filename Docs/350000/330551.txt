<DOC>
<DOCNO> 330551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/dunya/axdun01.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaraplı ekmek ve diz çökmek yok 
</HEADLINE>
<TEXT>


UTKU ÇAKIRÖZER Ankara 


Papa Jean Paul II'nin cenaze töreninde 3 saatlik dini ayine katılacak Başbakan Recep Tayyip Erdoğan başkanlığındaki Türk heyeti, bu sırada uygulanacak Katolik ritüellerinden muaf olacak. 
Vatikan, cuma sabahı San Pietro Bazilikası önündeki meydanda yapılacak cenaze töreninde, Erdoğan'ın da aralarında bulunacağı liderlerin uyacağı kuralları belirledi. Ankara'ya ulaşan bilgilere göre, tören şu şekilde gerçekleşecek 
Cuma günü 10.00'da yapılacak törene liderler geliş sıralarına göre oturacak. Vatikan'ın "ayrım yapılmadığını göstermek" için bu uygulamayı benimsediği belirtildi.Vatikan sınırları dahilinde silah bulundurulamayacağı ve silahlı yakalananların tutuklanacağı tüm ülkelere bildirildi.Silah yasağı korumalar için de geçerli olacak. Törene hiçbir koruma sokulmayacak. Dünyanın en iyi korunan lideri ABD Başkanı George W. Bush için de geçerli olan kural, ancak yakın korumaların heyet üyesi gibi gösterilmesiyle aşılabilecek.Törende diğer Hıristiyan heyetlerle uyum içinde oturup kalkmak drumunda olan Müslüman liderler, özellikle şu 2 konuda Hıristiyan liderlerden farklı davranmak zorunda olacak 
1. Hıristiyanların diz çökerek dua ettiği bölümlerde ayakta bekleyecekler. 
2. Töreni yöneten din adamının sunacağı şaraba batırılan kutsal ekmekten yemeyecekler. 

1 4 kuralı sıkıntısı 
Vatikan, tüm ülkelere tören alanına sadece 5 kişilik heyetle girebilecekleri uyarısında da bulundu. Vatikan'ın 1 4 şartı nedeniyle 20 kişilik Türk heyetinden sadece Erdoğan, Devlet Bakanı Mehmet Aydın, Başbakan'ın Danışmanı Egemen Bağış, AKP Grup Başkan Vekili İrfan Gündüz ve AKP Genel Başkan Yardımcısı Akif Gülle tören alanına girebilecek. 


</TEXT>
</DOC>
