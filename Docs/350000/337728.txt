<DOC>
<DOCNO> 337728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sondun52.html </URL>
<DATE> 2005/04/28/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Marlon Brando'nun eşyaları açık arttırmada... 
</HEADLINE>
<TEXT>

     Beyazperdenin gelmiş geçmiş en önemli oyuncuları arasında sayılan Marlon Brando'nun bazı kişisel eşyaları açık artırmayla satılacak. 
     Haziran ayının sonunda satışa sunulacak yaklaşık 250 parça eşya arasında, ''Baba'' filminin, Brando tarafından üzerine notlar düşülmüş senaryosu da bulunuyor. 
     Ünlü oyuncunun, 50'li ve 60'lı yıllarda çalıştığı senaryolarda çok sayıda notu ve sayfalarca yazısı olduğu belirtiliyor. 
     Satışa çıkan eşyalar arasında, Brando'nun biriktirdiği kızılderili eşyaları, ''Rıhtımlar Üzerinde'' filmindeki rolüyle aldığı Oskar ödülü sertifikası, Superman filminde giydiği kostüm, müzik enstrümanları, boks eldivenleri gibi parçalar bulunuyor. 
     Christie's müzayede salonunun başkanı Helen Bailey, Brando'nun metot oyunculuğuna dair ipuçları içeren el yazılarının ve notlarının özellikle ilgi göreceğini tahmin ettiğini kaydetti. 
     Bailey, açık artırmadan 1 milyon doların üzerinde gelir beklediklerini, ancak bu miktarın artabileceğini söyledi. 
     
</TEXT>
</DOC>
