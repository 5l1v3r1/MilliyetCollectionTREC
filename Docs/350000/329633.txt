<DOC>
<DOCNO> 329633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sondun26.html </URL>
<DATE> 2005/04/02/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Barnier Referandumdan hayır çıkması AB'nin çalışmasında arıza yaratır 
</HEADLINE>
<TEXT>

     Fransa Dışişleri Bakanı Michel Barnier, AB Anayasası için 29 Mayıs Pazar günü düzenlenecek referandumda ''hayır'' oylarının fazla çıkmasının, AB'nin çalışmasında ''arıza yaratacağı'' uyarısında bulundu. 
     Barnier, basına yaptığı açıklamada, ''Eğer bir AB ülkesi Avrupa Anayasası'nı reddederse anayasa yürürlüğe girmez, bu durumda AB mevcut sözleşmelerle çalışmaya devam eder. Böylece ilerleme olmaz ve durum AB'nin çalışmasında arıza yaratır'' dedi. 
     ''Fransızların referandumla ilgili olarak iyi bilgilendirilmesinin önemine'' değinen Barnier, ''kampanyanın bağımsız ve tarafsız yürütülmesinin önemli olduğunu'' ifade etti. 
     Barnier, önceki gün yaptığı açıklamada, AB Anayasası'na karşı çıkan aşırı sağ ve aşırı sol parti liderlerini ''sınırsız yalan söylemek ve kinci bir politika gütmekle'' suçlamıştı. 
     Son iki ay içinde düzenlenen 5 kamuoyu yoklaması, az bir farkla da olsa Fransızların referandumda ''hayır'' diyeceğini ortaya koyuyor. 
     
</TEXT>
</DOC>
