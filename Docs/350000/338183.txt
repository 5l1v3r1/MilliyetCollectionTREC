<DOC>
<DOCNO> 338183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sonspo17.html </URL>
<DATE> 2005/04/29/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Saffet Susiç, üç büyüklerden teklif gelmezse Konya'da kalacak 
</HEADLINE>
<TEXT>

     Konyaspor Teknik Direktörü Safet Susiç'in, 3 büyüklerden öneri gelmemesi durumunda Konyaspor'da kalacağı öğrenildi. 
     Konyaspor Kulübü Futbol Şubesi Sorumlusu Bahattin Karapınar, bu yıl başarılı bir sezon geçirdiklerini belirterek, gelecek yıl daha büyük hedefleri ulaşmak için transfer çalışmalarına çok önem verdiklerini söyledi. 
     Öncelikle iç transferdeki sorunlarını çözdüklerini ifade eden Karapınar, ''Hasan ve Altan ile görüştük. Hasan ile karşılıklı birçok konuda anlaşma sağladık. Başarılı oyuncumuz Altan ile sezon sonunda masaya oturacağız'' dedi. 
     Susiç ile de görüşmelerinin sürdüğünü dile getiren Karapınar, şunları kaydetti 
     ''Hafta içinde kendisiyle masaya oturduk. Konya'yı çok sevdiğini ve ayrılmak istemediğini belirtti. Kariyeri açısından 3 büyük takımlardan birinden teklif gelmemesi durumunda Konyaspor'da kalacak. 3 büyükler ve Konyaspor dışında başka bir alternatif düşünmüyor. Şimdilik Galatasaray, Beşiktaş ya da Fenerbahçe'den teklif almadığını öğrendik.'' Karapınar, gelecek sezon için kaliteli 3 yabancı almayı planladıklarını belirterek, bunun için araştırmalarının sürdüğünü söyledi. 
     Geçen sezon ve bu yıl yabancı transferlerden hiç yararlanamadıklarını vurgulayan Karapınar, ''Yaklaşık 1 aydır yurtdışında futbolcu izliyorum. Gözümüze kestirdiğimiz 4 futbolcuyu yakın takibe aldık. Uygun görülmesi halinde gelecek sezon için transfer etmeyi düşünüyoruz. Yedek kulübesi için değil, ilk 11'de sürekli forma giyecek futbolcu alacağız. Gelecek sezon UEFA Kupası'na katılma hedefini yakalamak için transferlerimizi çok dikkatli yapmalıyız'' diye konuştu. 
     
</TEXT>
</DOC>
