<DOC>
<DOCNO> 332704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sontur50.html </URL>
<DATE> 2005/04/12/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Beyoğlu Adliyesi'nde arbede, kapı ve camlar kırıldı... 
</HEADLINE>
<TEXT>

     Beyoğlu'nda Hacıhüsrev olarak bilinen İstiklal Mahallesi'nde yaklaşık 6 ay önce 1 kişinin ölümü, 2 kişinin de yaralanmasıyla sonuçlanan olaya ilişkin 4 sanığın yargılandığı davada, taraflar arasında arbede çıktı. 
     İstiklal Mahallesi'nde 2 grup arasında çıkan kavgada Hikmet Bakça'nın öldürülmesi, Metin Çoban ve Şahin Özdemir'in de yaralanmasına ilişkin haklarında dava açılan 4 sanığın yargılanmasına, Beyoğlu 1. Ağır Ceza Mahkemesi'nde devam edildi. 
     Duruşmayı izlemek üzere adliyeye gelen taraflar arasında, arbede çıktı. Duruşma salonunun kapısı ile X-Ray cihazı ve bazı camların hasar gördüğü arbede, olaya müdahale eden polislerce güçlükle yatıştırıldı. 
     Olayla ilgili 4 kişiyi gözaltına alan polis, adliye binası dışına çıkarttığı tarafları kontrol altında tutuyor. 
     
</TEXT>
</DOC>
