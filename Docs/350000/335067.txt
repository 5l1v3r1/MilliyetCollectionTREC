<DOC>
<DOCNO> 335067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sondun01.html </URL>
<DATE> 2005/04/20/ </DATE>
<TIME> 02.20 </TIME>
<AUTHOR>  </AUTHOR>
<HEADLINE>
Dünya liderlerinden yeni Papa'ya mesajlar 
</HEADLINE>
<TEXT>

     Dünya liderleri, Alman Kardinal Joseph Ratzinger'e, Papa seçilmesi nedeniyle kutlama mesajları göndermeye devam ediyor. 
     ABD Başkanı George Bush, Ratzinger'in papa seçilmesinden memnuniyet duyduğunu söyledi. 
     Bush, Ratzinger'i ''bilge biri'' olarak nitelendirdi ve ''Tanrı'yı hizmet eden bir kişi'' dedi. 
     Almanya Başbakanı Gerhard Schröder, Ratzinger'in Alman olmasının tüm ülke açısından gurur verici olduğunu söyledi. 
     Schröder, nam-ı diğer Papa 16. Benediktus'un büyük bir ilahiyat alimi olduğunu ifade etti. 
     BM Genel Sekreteri Kofi Annan da, bir mesaj yayınlayarak, Papa 16. Benediktus'u kutladı. 
     Sözcüsü aracılığıyla yaptığı açıklamada Annan, Papa 16. Benediktus'un bu kutsal göreve bir tecrübe zenginliği katacağını söyledi. 
     Fransa Devlet Başkanı Jacques Chirac, Papa 16. Benediktus'a en içten tebriklerini gönderdiğini ve ülkesinin, tarihine ve eylemlerine rehberlik eden ilkelerine bağlı kalacağını belirtti. 
     Brezilya Devlet başkanı Luız Inacio Lula da Silva, ''Dünyadaki ümitlerin tekrar yeşerdiği bu anda, kutsallığınızı, Brezilya halkı ve yönetimi adına tebrik etmek bana ayrı bir memnuniyet veriyor'' dedi. 
     Filistin Devlet Başkanı Mahmud Abbas, yardımcısı aracılığıyla yaptığı açıklamada, Ratzinger'i, Papa seçilmesinden dolayı kutladı ve kendisine başarılar diledi. Abbas, Filistin ile Vatikan arasında tarihe dayanan ilişkilerin devam edeceğini ve Vatikan'ın, kutsal topraklarda barış çabasının süreceği umudu taşıdığını kaydetti. 
     İspanya Başbakanı Jose Luis Rodriguez Zapatero da, İspanya yönetiminin ve halkının, Papa seçilmesinden dolayı Ratzinger'i kutladığını söyledi. 
     İtalya Başbakanı Silvio Berlusconi de, Ratzinger'in Papa olmasını, İtalya hükameti olarak saygı ve hürmetle karşıladıklarını, kendisinin de tüm İtalyanlarla birlikte bundan büyük memnuniyet duyduğunu belirtti. 
     Kosta Rika Devlet Başkanı Abel Paçeco, yeni Papa'nın gelenekçi olduğunu duyduklarını, ancak atacağı adımlar konusunda bilgileri bulunmadığını kaydetti. 
     Meksika Devlet Başkanı Vicente Fox, Ratzinger'i kutlayarak, kendisiyle beraber olduklarını söyledi. Fox, ülkesiyle Vatikan arasındaki ilişkileri geliştirmek istediklerini de belirtti. 
     İrlanda Devlet Başkanı Mary Mcaleese, dünyanın, Papa 2. Jean Paul'ün ölümünü üzüntüyle karşıladığını, Ratzinger'in rehberliğinin ve liderliğinin, modern hayattaki güçlüklerin aşılmasında büyük önemi bulunduğunu ifade etti. 
     İsrail, Alman kardinal Joseph Ratzinger'in Papa seçilmesinden memnuniyet duyulduğunu bildirdi. Hükümet tarafından yapılan açıklamada, yeni papanın, tarihsel deneyimleri dikkate alındığında, Yahudi karşıtlığıyla amansız mücadele vermesinin beklendiği belirtildi. 
     Filipinler Devlet Başkanı Gloria Macapagal Arroyo, Ratzinger'in Papa seçilmesinin, bölünmelere yol açan sorunların sorunların sonunun geleceğine bir işaret olmasını ümit ettiğini söyledi. 
     Güney Kore Devlet Başkanı Thabo Mbeki, Ratzinger'in, dünyadaki birçok insanı etkileyen yokluk ve geriliğin olduğu bir dönemde Papa olmasının büyük bir önemi bulunduğunu söyledi. 
     Hollanda Başbakanı Jan Peter Balkenende, muhalifleri tarafından ''öcü'' ve ''Panzer Kardinal'' olarak adlandırılan Ratzinger'in çok önemli bir ilahiyat alimi olduğunu belirtti. Balkenende, Ratzinger'in dengeli düşündüğünü ve ilahiyatı bildğini kaydetti ve ''Sanırım kendisinden bazı sürprizler bekleyebiliriz'' dedi. 
     
</TEXT>
</DOC>
