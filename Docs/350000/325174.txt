<DOC>
<DOCNO> 325174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/guncel/gun10.html </URL>
<DATE> 2005/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
H kimden h kime 'Neşter' davası 
</HEADLINE>
<TEXT>


ANKARA Milliyet 

Neşter - 2 Operasyonu kapsamında 9 ay boyunca telefonları dinlenen işadamı Haldun Erdavran'ın, konuşma kayıtlarından ilginç bir dava daha çıktı. 
Davanın önceki duruşmalarında tanık sıfatıyla da ifade veren Ankara 7. Asliye Ticaret Mahkemesi Başkanı Uğur Sayın, dosyadaki kayıtlarda bazı yargıçların aleyhinde konuştuklarını öğrenince, dilekçeyle isminin geçtiği kayıtları istedi. Kayıtlarda, R. adlı yargıç arkadaşının Erdavran'la yaptığı konuşmada hakkında küfürlü konuştuğunu gören Sayın, arkadaşının aleyhine 50 bin YTL'lik dava açtı. Erdavran ve Yargıtay Disiplin Kurulu'nca "görevden çekilmeye davet" edilmesi üzerine emekliye ayrılan Yargıtay Üyesi Ergün Güryel'in oğlu Cenk Güryel'in, yargıyı baskı altına alarak, davaların sonucunu etkilemeye çalıştıkları iddiasıyla yargılanmalarına Ankara 11. Ceza Mahkemesi'nde devam ediliyor. 


</TEXT>
</DOC>
