<DOC>
<DOCNO> 306926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/son/sondun07.html </URL>
<DATE> 2005/01/16/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Hırvatistan'da halk seçimin ikinci turu için sandık başında... 
</HEADLINE>
<TEXT>

     Hırvatistan'da halk, devlet başkanlığı seçiminin ikinci turu için sandık başına gidiyor. 
     Yurtdışında yaşayanlar da dahil, yaklaşık 4.4 milyon kayıtlı seçmen, 6700 seçim merkezinde TSİ 08.00'den itibaren oy vermeye başladı. Sandıkların 12 saat sonra kapanması, ilk resmi sonuçların gece yarısı açıklanması bekleniyor. 
     Seçimin 2 Ocak'ta yapılan ilk turunda oyların yüzde 48.92'sini alan Devlet Başkanı Stipe Mesiç, yüzde 20.31'ini alan muhafazakar aday Yadranka Kosor ile yarışıyor. 
     Hırvat Seçim Komisyonu, ilk turda alınan oy oranlarının, ülkenin yeni devlet başkanını belirlemek için ikinci turu gerektirdiğini açıklamıştı. 
     Batı yanlısı olarak bilinen her iki aday da Hırvatistan'ın AB'ye üyelik sürecine katkıda bulunacakları ve ABD ile iyi ilişkiler geliştirecekleri vaadinde bulunuyor. 
     Hırvatistan, Mart 2005'te AB ile üyelik müzakerelerine başlıyor. 
     
</TEXT>
</DOC>
