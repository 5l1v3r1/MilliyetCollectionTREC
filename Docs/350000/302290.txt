<DOC>
<DOCNO> 302290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sontur33.html </URL>
<DATE> 2004/12/30/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
"Kirayı öde" diyen ev sahibini öldürdü .. 
</HEADLINE>
<TEXT>

     Bursa'da, kira borcu ile su ve elektrik faturalarını ödemesini isteyen ev sahibini bıçaklayarak öldürdüğü iddia edilen kiracı, polise teslim oldu. 
     Alınan bilgiye göre, merkez Yıldırım İlçesi Ortabağlar Mahallesi Varlık Sokak'ta, Mustafa Ekedil 63 , kiracısı Saffet Verim 65 ve oğlu Ekrem Verim'in 25 kaldığı daireye geldi. Ekedil, kira borcunu ödemediği, elektrik ve su faturalarını yatırmadığı gerekçesiyle kiracılarıyla tartışmaya başladı. 
     Tartışmanın kısa sürede kavgaya dönüşmesi üzerine Ekrem Verim, Mustafa Ekedil'i göğsünden bıçakladı. Ekedim, olay yerinde hayatını kaybetti. 
     Ekrem Verim, birkaç saat sonra Ertuğrulgazi Polis Merkezi'ne gelerek teslim oldu. Mustafa Ekedil'in cesedi, otopsi için Bursa Adli Tıp Kurumu morguna kaldırıldı. 
     Olayla ilgili soruşturmanın sürdüğü bildirildi. 
     
</TEXT>
</DOC>
