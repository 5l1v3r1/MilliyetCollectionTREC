<DOC>
<DOCNO> 324557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sontur53.html </URL>
<DATE> 2005/03/17/ </DATE>
<TIME> 19.42 </TIME>
<AUTHOR>  </AUTHOR>
<HEADLINE>
Van Ticaret Sanayi ve Odası'nda yolsuzluk iddiası... 
</HEADLINE>
<TEXT>

     Van Ticaret Sanayi Odası VATSO yönetimi, odada muhasebe görevlisi olarak hizmet veren Y.E. hakkında, oda hesapları üzerinden 58 bin YTL'yi 58 milyar lira hesabına aktardığı iddiasıyla savcılığa suç duyurusunda bulundu. 
     VATSO Başkanı Zahir Kandaşoğlu, AA muhabirine yaptığı açıklamada, odada 15 yıldan bu yana muhasebe görevlisi olarak hizmet veren Y.E'nin, odaya ait çelik kasadaki çek defterinden kopardığı kuponlar karşılığında piyasadan 58 bin YTL topladığını tespit ettiklerini söyledi. 
     Bunun üzerine 14 Mart'ta Cumhuriyet Savcılığı'na suç duyurusunda bulunduklarını anlatan Kandaşoğlu, Y.E'nin, pazartesi gününden bu yana odaya gelmediğini bildirdi. 
     Kandaşoğlu, evinde de bulunamayan Y.E'nin, eşinin adına olan evinin tapusunu da başkasına devrettiğini belirlediklerini kaydetti. 
     Olayla ilgili Sanayi Bakanlığı Teftiş Kurulu'ndan müfettiş istediklerini ifade eden Kandaşoğlu, bunun oda seçimleri öncesinde düzenlenen çirkin bir oyun olduğunu öne sürdü. 
     VATSO seçimlerine bir kaç gün kalmasına rağmen soruşturmanın zaman kaybedilmeden başlandığına dikkat çeken Kandaşoğlu, ''Bu seçim süreciyle ilgili hiçbir kaygıya düşmeden oda yönetimi olarak gerekli hassasiyeti göstererek sorumlu yöneticiliğin gereğini yerine getirmiş durumdayız. Yönetim kurulumuz, odanın geleceği için hırsızlık ve zimmet olayını seçim sonrasına ertelemeyerek, örnek bir davranış göstermiştir'' dedi. 
     Olayla ilgili soruşturma sürdürülüyor. 
     
</TEXT>
</DOC>
