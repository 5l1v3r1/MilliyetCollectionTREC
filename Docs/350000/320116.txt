<DOC>
<DOCNO> 320116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sontur38.html </URL>
<DATE> 2005/03/02/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Niğde Devlet Hastanesi'nde cenazeler karıştı .. 
</HEADLINE>
<TEXT>

     Niğde Devlet Hastanesi morgunda yanlışlıkla verilen cenaze, defnedilmek üzere köye götürülürken yoldan çevrilerek asıl yakınlarına teslim edildi. 
     AA muhabirinin aldığı bilgiye göre, Niğde Devlet Hastanesi'nde tedavi görürken ölen Mevlüt Sevindik'in 73 cenazesi, hastane morguna kaldırıldı. Bu arada, evinde ölen Mustafa Öztürk'ün 81 cenazesi de Niğde Devlet Hastanesi'ne getirildi. 
     Babasına ait cenazeyi almak için hastane morguna gelen Suat Öztürk, morg yetkililerince teslim edilen cenazeyi bir minibüse koyarak defnetmek üzere Bor İlçesi'ne bağlı Havuzlu Köyü'ne götürmek için yola çıktı. 
     Daha sonra cenazelerini teslim almak için Niğde Devlet Hastanesi morguna gelen Mevlüt Sevindik'in yakınları, verilen cenazenin kendilerine ait olmadığını görünce, hastane yetkililerine başvurdular. 
     Cenazelerin karıştırıldığını anlayan hastane yetkilileri, daha önce cenaze teslim ettikleri Suat Öztürk'ü cep telefonuyla arayıp durumu bildirdiler ve cenazeyi geri getirmesini istediler. Suat Öztürk de kendisine yanlışlıkla verilen cenazeyi hastaneye getirerek yakınlarına teslim etti. 
     Niğde Devlet Hastanesi Başhekimi Dr. Özkan Köse, yaptığı açıklamada, bu tür karışıklıklara meydan vermemek için cenazelerin üzerine, her cenazenin kimlik bilgilerinin yer aldığı tanıtım kağıdı konulacağını belirtti. 
     
</TEXT>
</DOC>
