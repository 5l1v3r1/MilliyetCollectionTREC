<DOC>
<DOCNO> 341028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sontur38.html </URL>
<DATE> 2005/05/09/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Yanarak şehit olan erin cenazesi toprağa verildi... 
</HEADLINE>
<TEXT>

     Bitlis Jandarma Komutanlığı’nda kaloriferci olarak vatani görevini yaptığı sırada buhardan ağır yaralanan ve kaldırıldığı hastanede hayatını kaybeden er Barış Ören’in cenazesi toprağa verildi. 
     Alınan bilgiye göre geçen hafta kalorifer kazanının tahliye borusundan çıkan kaynar su ve buhardan yanarak GATA’da tedavi altına alınan Barış Ören 20 , tüm müdahalelere rağmen yaşamını yitirdi. 
     Memleketi Karabük’ün Yenice İlçesi’ne götürülen Ören’in cenazesi, Merkez camisinde kılınan namazın ardından Hisar Köyü’nde toprağa verildi. 
     Yaklaşık 9 ay önce askere gittiği öğrenilen Ören’in cenaze törenine ailesi, yakınları, Karabük Vali Yardımcısı Mustafa Tapsız, Karabük Jandarma Alay Komutan Yardımcısı ve Asayiş Şube Müdürü Binbaşı İbrahim Arı ile vatandaşlar katıldı. 
     
</TEXT>
</DOC>
