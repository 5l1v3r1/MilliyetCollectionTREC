<DOC>
<DOCNO> 308201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/son/sondun09.html </URL>
<DATE> 2005/01/21/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Çin'de hepatit B taşıyıcıları devlet memuru olabilecek... 
</HEADLINE>
<TEXT>

     Çin'de hepatit B taşıyıcılarına devlet memuru olma yolu açıldı. 
     Personel ve Sağlık bakanlıkları tarafından yayımlanan yeni yönetmeliğe göre, hepatit B taşıyıcılarının, hepatit hastası olmadıklarını kanıtlamaları gerekiyor. 
     Yönetmelikle, devlet memurluğu için konulan boy ve kilo sınırlamaları da gevşetildi. Daha önce devlet memurluğuyla ilgili sağlık yönetmelikleri, yerel yönetimler tarafından hazırlanıyordu. 
     Pekin Haberleri gazetesine açıklama yapan Can Şiencu adlı 26 yaşındaki hepatit B taşıyıcısı, daha önce imtihanı kazanmasına rağmen bu nedenle devlet memuru olamadığını, yine de devlet dairelerinin yeni bahaneler yaratmasından endişe ettiğini belirtti. 
     
</TEXT>
</DOC>
