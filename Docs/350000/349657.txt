<DOC>
<DOCNO> 349657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sondun48.html </URL>
<DATE> 2005/06/07/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
Kuzey Kore görüşmelere dönecek... 
</HEADLINE>
<TEXT>

     Kuzey Kore’nin, nükleer silah programının sona erdirilmesi konusundaki görüşmelere başlayacağı bildirildi. 
     ABD Dışişleri Bakanlığı Sözcüsü Sean McCormack, gazetecilere yaptığı açıklamada, Amerikalı diplomatlarla New York’ta bir araya gelen Kuzey Koreli yetkililerin, altılı görüşmelere döneceklerini bildirdiklerini söyledi. 
     Ancak Kuzey Kore’nin, görüşmelere ne zaman döneceği konusunda kesin tarih vermediğini belirten sözcü, New York’taki görüşmelerin, teması sürdürmenin bir yolu olduğunu, ancak bir görüşme biçimi olmadığını kaydetti. 
     Beyaz Saray Sözcüsü Scott McClellan, Kuzey Koreli ve Amerikalı yetkililerin, Kuzey Kore’nin nükleer programıyla ilgili görüşmelerin yeniden başlaması konusunu değerlendirmek üzere New York’ta bir araya geldiği toplantıda, bu ülkenin görüşmelere döneceği sinyalinin verilmediğini kaydetmişti. 
     Pyongyang’ın nükleer porgramıyla ilgili görüşmelere bir yıldır ara verilmişti. 
     
</TEXT>
</DOC>
