<DOC>
<DOCNO> 348167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sondun24.html </URL>
<DATE> 2005/06/02/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Talat'ı Ankara'ya götürecek uçak arızalandı 
</HEADLINE>
<TEXT>

     KKTC Cumhurbaşkanı Mehmet Ali Talat, Başbakan Ferdi Sabit Soyer, Dışişleri Bakanı ve Başbakan Yardımcısı Serdar Denktaş'ı bugün Ankara'ya götürecek Kıbrıs Türk Hava Yolları'nın KTHY saat 12.00'deki tarifeli uçağı, önce bir yolcunun durumu, daha sonra da uçaktaki teknik arıza yüzünden havalanamadı. 
     KTHY'nin Ercan-Ankara seferini yapacak uçağı, hırsızlıktan aranan bir yolcunun tutuklanması yüzünden zamanında havaalnından ayrılamadı. 
     Ankara'ya gitmek üzere uçaktaki yerini alan KKTC heyetine, uçağın pilotu ve polis yetkilileri tarafından durumla ilgili bilgi verildi. Daha sonra saat 12.50'de Talat ve beraberindekiler yeniden VİP salonuna döndü. Yolcular ise, bagajlarını göstermek üzere uçaktan indirildi. 
     KTHY'nin ''Mağusa'' isimli uçağının, tutuklanan kişinin bavulunun bulunmasının ardından Ankara'ya gitmek için havalanmayı beklerken, bu kez uçakta teknik arıza olduğu açıklandı. 
     Uçaktaki yolcu ve bagajlar boşaltı. 
     KKTC heyetinin Ankara'ya ne zaman gideceği henüz belli değil. 
     
</TEXT>
</DOC>
