<DOC>
<DOCNO> 300938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/son/sontur17.html </URL>
<DATE> 2004/12/25/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Babasının katilini öldürdü 
</HEADLINE>
<TEXT>

     Isparta'da, 9 yıl önce babasını öldüren eniştesini av tüfeğiyle vuran sanık yakalandı. 
     AA muhabirinin aldığı bilgiye göre, Mustafa Kadir Kızılhisar 41 , 9 yıl önce bir tartışma sonucu öldürdüğü bacanağının oğlu Hakan Boyacı 30 tarafından tüfekle öldürüldü. 
     AA muhabirinin aldığı bilgiye göre, babasını öldüren eniştesi Mustafa Kadir Kızılhisar'ı öldürmeyi planlayan Hakan Boyacı, eniştesi Mustafa Kadir Kızılhisar'ın yaşadığı Yenice Mahallesi'ndeki evin balkonuna tırmanarak, balkon penceresinin camını kırıp, eniştesi Kızılhisar'a dört el ateş edip yaraladı. 
     Hakan Boyacı olaydan sonra kaçarken, 2'si kafasına olmak üzere 4 kurşunla ağır yaralanan Kızılhisar, kaldırıldığı Devlet Hastanesi'nde kurtarılamadı. 
     Polis tarafından aranmaya başlanan Hakan Boyacı, kısa süre sonra yakalandı. 
     Polis yetkilileri, Hakan Boyacı'nın kardeşiyle, birkaç yıl önce cezaevinden çıkan eniştelerini öldürmek için birkaç kez girişimde bulunduklarını, ancak bu girişimlerden, Kızılhisar'ın yaralı olarak kurtulduğunu bildirdiler. 
     Olayla ilgili soruşturma sürdürülüyor. 
     
</TEXT>
</DOC>
