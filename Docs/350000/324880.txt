<DOC>
<DOCNO> 324880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sontur30.html </URL>
<DATE> 2005/03/18/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Otobüs durağını çaldı .. 
</HEADLINE>
<TEXT>

     İzmir'in Bornova İlçesi Çamdibi Semti'nde, otobüs durağını sökerek hurda arabasıyla götürmek isteyen kişi, polis tarafından yakalandı. 
     Alınan bilgiye göre, Zeytin Araştırma Enstitüsü girişindeki otobüs durağının ''bayrak direk'' olarak tanımlanan alüminyum direğinin söküldüğü ihbarını alan polis, olay yerine gitti. Polis ekibi, durak direğini parçalara ayırıp, hurda arabasına yükleyerek olay yerinden uzaklaşmak isteyen Kenan Ö'yü 34 gözaltına aldı. 
     Sorgusunun ardından İzmir Adliyesi'ne sevk edilen Kenan Ö, tutuksuz yargılanmak üzere serbest bırakıldı. 
     Parçalara ayrılan otobüs durağı, reklam ve otobüs durağı yenileme ihalesini üstlenen Ströer-Kentvizyon firması yetkililerine teslim edildi. 
     Otobüs duraklarının sökülerek çalınması olaylarını sıkça yaşadıklarını belirten firma yetkilisi Ahmet Üregil, İzmir'deki bin 100 otobüs durağının çalındığını ve halen bulunamadığını söyledi. Üregil, özellikle bazı bölgelerde, çalınan durakların yerine dikilen yenilerinin de birkaç gün içerisinde tekrar çalındığını belirterek, şöyle konuştu 
     ''Bize 750 avroya mal olan bir durak, ortalama 20-30 YTL karşılığında hurda olarak hurdacıya satılıyor. Büyük duraklardan da oturaklar çalınıyor. Bu nedenle birçok durağa oturak koymuyoruz veya demirden oturak yerleştiriyoruz. Bu olaylarla ilgili yakalanan kişiler de ertesi gün çıkarıldıkları mahkemede serbest kaldıklarından, aynı işi yapmaya devam ediyorlar. Biz bu hırsızlık olaylarıyla başa çıkamıyoruz. Firma, durak yenilemekten kar değil zarar ediyor. Yabancı ortaklı bir şirketiz ve bu durumu yurtdışı ortaklarımıza açıklamakta güçlük çekiyoruz.'' 
     
</TEXT>
</DOC>
