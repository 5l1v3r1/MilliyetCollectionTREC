<DOC>
<DOCNO> 309424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/yasam/yas04.html </URL>
<DATE> 2005/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep radyasyonuna manyetik kalkan 
</HEADLINE>
<TEXT>


Cep telefonlarının yaydığı radyasyonu sıfıra indirecek manyetik boncuklar geliştirildi .. 

DIŞ HABERLER 

Cep telefonlarının kulaklık kablosuna takılacak küçük bir manyetik boncuğun, radyasyonun beyne ulaşmasını engelleyeceği belirtildi. İngiltere'de hükümete danışmanlık yapan Prof. Lawrie Challis, sadece 1 cm. çapındaki demir filizi ihtiva eden manyetik boncukların, cep telefonundan yayılan radyo dalgalarının etkisini sıfıra indireceğini söyledi. 
York Üniversitesi'nden Dr. Stuart Porter da, boncukların göğüs seviyesinde, mikrofonun altına yerleştirildiklerinde daha etkili olduğunu belirtti. Uzmanlar, cep telefonu firmalarının manyetik boncukları standart olarak her telefona eklemelerini istedi. 
Manyetik boncuklar, bilgisayarlarda verilerin karışmasını önlemek amacıyla da kullanılıyor. 


</TEXT>
</DOC>
