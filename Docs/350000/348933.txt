<DOC>
<DOCNO> 348933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sonspo18.html </URL>
<DATE> 2005/06/04/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Sivasspor'da transfer atağı... 
</HEADLINE>
<TEXT>

     Birinci Süper Lig'in yeni takımlarından Sivasspor'un başkanı Mecnun Otyakmaz, İstanbulspor'dan Musa, Akçaabat Sebatspor'dan Hakan Bayraktar ve Altay'dan Murat'ı renklerine bağladıklarını söyledi. 
     Otyakmaz, AA muhabirine yaptığı açıklamada, transfer çalışmaları kapsamında İstanbulspor'dan Musa Kuş, Akçaabat Sebatspor'dan Hakan Bayraktar ve Altay'dan Murat Karakoç ile anlaşmaya vardıklarını kaydetti. 
     Transferleri, teknik direktörleri İsmail Kartal'ın raporu doğrultusunda gerçekleştirdiklerini anlatan Otyakmaz, bu 3 futbolcunun İstanbul'da 2 yıllık sözleşmeye imza attığını bildirdi. 
     Transferlerde aceleci davranmadıklarını, İsmail Kartal ve idari menajer Bülent Uygun ile Sivasspor transfer komitesinin gece gündüz çalıştığını ifade eden Otyakmaz, ''Biz İkinci Lig A Kategorisi'ne büyük hedeflerle başlamış ve bunu başarmıştık. Sivasspor Birinci Süper Lig'de de hedefleri büyük olan bir takım olacak. Bu teknik kadro ve yönetimle bu sezon bunu da başaracağımıza inanıyorum'' diye konuştu. 
     
</TEXT>
</DOC>
