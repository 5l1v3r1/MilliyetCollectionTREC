<DOC>
<DOCNO> 337703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sondun27.html </URL>
<DATE> 2005/04/28/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Talat'ın müsteşarı Raşit Pertev oldu 
</HEADLINE>
<TEXT>

     KKTC Cumhurbaşkanlığı Müsteşarlığı'na eski Tarım ve Orman Bakanı Raşit Pertev atandı. 
     Cumhurbaşkanı Mehmet Ali Talat, Başbakan Ferdi Sabit Soyer ve Maliye Bakanı Ahmet Uzun'un imzalarını taşıyan üçlü kararnameyle yapılan atama, Resmi Gazete'nin dünkü özel sayısında yayımlanarak yürürlüğe girdi. 
     Raşit Pertev, 1. ve 2. Cumhuriyetçi Türk Partisi CTP -Demokrat Parti DP koalisyonlarında, hükümetin DP kanadından, Tarım ve Orman Bakanlığı görevini yürütmüştü. Cumhurbaşkanlığı Müsteşarlığı, Ergün Olgun'un emekliye ayrılması nedeniyle boşalmıştı. 
     Aynı kararnameyle Cumhurbaşkanlığı Özel Kalem Müdürlüğü'ne Asım Akansoy atandı. Akansoy'un bu göreve atanmasıyla Cumhurbaşkanlığı Özel Kalem Müdürü Emine Efe görevinden alındı. 
     
</TEXT>
</DOC>
