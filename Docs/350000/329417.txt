<DOC>
<DOCNO> 329417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sontur09.html </URL>
<DATE> 2005/04/01/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
'Karım değil mi hem severim hem bıçaklarım ' 
</HEADLINE>
<TEXT>

     Ceyhun KÖSE DHA 

      BURSA'da, yaşındaki Vahap Polat tartıştığı 30 yıllık eşi 48 yaşındaki Terlan Polat'ı bıçakladı. Kalçasından yaralanan Terlan Polat, Devlet Hastanesi'ndeki tedavisinin ardından taburcu edilirken, gözaltına alınan Vahap Polat, "O benim karım değil mi Hem severim hem bıçaklarım'' dedi. 
     Olay, Merkez Osmangazi İlçesi'ne bağlı Olay İntizam Mahallesi Selim Sokak'ta, dün saat 22.30 sıralarında meydana geldi. Karayolları Bölge Müdürlüğü'nde çalışan ve psikolojik sorunları olduğu öne sürülen Vahap Polat, eşi Terlan Polat ile belirlenemeyen bir nedenle tartışmaya başladı. Tartışmanın büyümesi üzerine Polat, mutfaktan aldığı ekmek bıçağını eşinin kalçasına sapladı. Evden gelen çığlıklar üzerine komşuları polise haber verdi. Kısa sürede olay yerine gelen polis, Vahap Polat'ı gözaltına aldı. 
     Evde kanlar içinde yatan Terlan Polat'a ilk müdahaleyi olay yerine gelen 112 Acil Servis ekipleri yaptı. Daha sonra Devlet Hastanesi'ne kaldırılan Terlan Polat, tedavisinin ardından taburcu edildi. 
     Çarşı Polis Merkezi'ne getirilen Vahap Polat, kendisini görüntülemek isteyen basın mensuplarına, "Size ne oluyor. Benim karım değil mi hem severim hem bıçaklarım'' dedi. 
     Polat, sorgusunun ardından 'aile bireylerine kötü muamele' ve 'bıçakla adam yaralamak' suçlarından adliyeye sevkedildi. 
     
</TEXT>
</DOC>
