<DOC>
<DOCNO> 329668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sonsiy06.html </URL>
<DATE> 2005/04/02/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
DEHAP, terörist mezarları için açılış yaptı 
</HEADLINE>
<TEXT>

     Arif ARSLAN BATMAN, DHA 

      BATMAN'ın Beşiri İlçesi'nin Gündor yaylasında çatışmada ölü ele geçirildiği ve aralarında İran uyruklu Canfeda' kod adlı Avşar Rebeti'nin PKK Kongra- Gel üyesi 6 terörist için Batman'da yaptırılan yaptırılan mermer mezarlar için DEHAP açılış töreni yaptı. 
     Gündor Yaylası'nda, 19 Kasım 2004 tarihinde çıkan çatışma sırasında aralarında İran uyruklu Canfeda' kod adlı Avşar rebeti'ninde bulunduğu 6 terörist ölü ele geçirildi. Batman Belediyesi'ne ait Mezarlıklar Müdürlüğü tarafından Asri Mezarlık'ta mermer mezarlık yapıldı. 
     
     DEHAP'TAN MEZAR AÇILIŞI 
     DEHAP tarafından da mezarlığın önceki gün açılışı yapıldı. Aralarında DEHAP İl Başkanı M.Ali Şimşek'in de bulunduğu bir grup partili biraraya gelerek mezarlığın açılışı için DEHAP il binasından topluca mezarlığa gitti. DEHAP'lılar tarafından yapılan tören sırasında ididaya göre Abdullah Öcalan ve İranlı terörist Avşar Rebeti'nin posterleri ile PKK Kongra- Gel flamaları açıldı. Burada yapılan konuşmalarda, çeşitli illerde Bayrağı Saygı Mitingi' yapılması eleştirildi. DEHAP Merkez İlçe Başkanı Celil İmret'in de yaptığı konuşmada , "Başbakan ve Gernelkurmay Başkanı'na sesleniyorum. Savaş bize hiç bir fayda getirmez. Artık gerilla ve asker ölmesin. Gerillalar da asker de bizimdir.Avşar Rebeti bizim şehidimizdir. Bizim uğrumuzda ölmüştür'' dediği ileri sürüldü. 
     DEHAP Batman İl Başkanı M. Ali Şimşek, konuya ilişkin sorular üzerine, kendilerinin olay çıkmaması için mezarlıkta bulunduklarını ileri sürdü. Şimşek, "Mezar açılışında herhangi bir konuşmanının yapılması sözkonusu değil. Sadece açılışa katıldık. Tören olaysız sona erdi'' dedi. 
     
</TEXT>
</DOC>
