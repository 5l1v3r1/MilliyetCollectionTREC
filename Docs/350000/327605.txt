<DOC>
<DOCNO> 327605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/son/sontur10.html </URL>
<DATE> 2005/03/27/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
THY, Kazablanka seferlerine başladı... 
</HEADLINE>
<TEXT>

     Türk Hava Yolları THY , Fas'ın Kazablanka kenti seferlerine başladı. 
     İlk sefer nedeniyle Atatürk Havalimanı'nda düzenlenen törende, kaptan pilotlar Elbruz Katı ve Osman Alp ile mürettebata şilt verildi. 126 yolcuya da uçuş öncesi gül ve çeşitli hediyeler sunuldu. 
     THY ve Fas Kraliyet Havayolları, Kazablanka'ya ortak sefer düzenleyecek. Haftada 4 gün düzenlenecek karşılıklı seferlerden ikisi THY tarafından Çarşamba ve Pazar, ikisi de Fas Kraliyet Havayolları tarafından Salı ve Cumartesi günleri yapılacak. THY, Kazablanka seferlerine 27 Haziran'dan itibaren pazartesi gününü de ekleyecek. Tanıtım amacıyla 27 Mart-27 Haziran 2005 tarihleri arasında Kazablanka seferlerinde özel tarife uygulanacak. 
     Buna göre, gidiş-dönüş ücreti, İstanbul-Kazablanka 260 Dolar, Ankara ve İzmir'den 310 Dolar ve Türkiye'nin diğer noktalarından 360 Dolar olacak. 
     
</TEXT>
</DOC>
