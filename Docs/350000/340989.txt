<DOC>
<DOCNO> 340989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sonspo43.html </URL>
<DATE> 2005/05/09/ </DATE>
<TIME> 21.25 </TIME>
<AUTHOR>  </AUTHOR>
<HEADLINE>
Ülkerspor 105 - Türk Telekom 93 
</HEADLINE>
<TEXT>

     Türkiye Basketbol Ligi play-Off çeyrek final turunun ilk maçında Türk Telekomspor’u 105-93 yenen Ülkerspor, seride durumu 2-0’a taşıdı. 
     Karşılaşmaya hızlı başlayan Türk Telekomspor, Mutlu, Grays, Adem ve Davenport’un bulduğu sayılarla 5. dakikada 9 sayılık 19-10 farka ulaştı. Ülkerspor’da pota altını iyi kullanan Zukauskas ile Serkan’ın yanı sıra Kerem ve Stombergas’ın 3 sayılık basketleri farkın kapanmasına yetmeyince, Türk Telekomspor ilk periyodu 26-23 önde geçti. 
     İkinci çeyrekte Stombergas ile Vukcevic’in dış atışlarda oldukça yüksek bir yüzde tutturması Ülkerspor’u rahatlattı. Türk Telekomspor’da Umut ve Davenport’un ürettiği sayılara rağmen pota altını Kerem Gönlüm ile iyi kullanmaya başlayan Ülkespor, devreyi 61-54 üstün kapamasını bildi. 
     Türk Telekomspor’da Davenport’un erken faul problemine girmesiyle pota altında daha rahat hareket etme imkanı bulan Ülkerspor, Kerem Gönlüm ve Zukauskas ile sayılar bulmayı sürdürdü. Ülkerspor, Türk Telekomspor’da Grays’ın çababalarına rağmen farkı giderek artırdı ve son periyoda 16 sayı farkla 85-69 önde girdi. 
     Karşılıklı sayı düellosu şeklinde geçen son periyotta skor avantajını iyi kullanan Ülkerspor, mücadeleden 105-93 galip ayrıldı. 
     Ülkerspor, ligde rakibini iki maçta da yendiği için 1-0 önde başladığı seride, böylece durumu 2-0 yaptı. 
     
     KÜNYE 

     

Salon Abdi İpekçi Hakemler Emin Moğulkoç xxx, Deniz Kıyak xxx, Ali Özyurt xxx Ülkerspor Kerem Tunçeri xxx 16, Serkan xx 3, Stombergas xxx 21,praskevicius xxx 14, Zukauskas xxx 19, Vukcevic xx 11, Kerem Gönlümxxx 18, Ersan xx 3, Oğuz x Türk Telekomspor Grays xxx 27, Gazi xx 5, Mutlu xx 9, Adem xxx 15, Davenport xxx 19, Umut xxx 18, Serdar x, Murat x 1. Periyot 23-26 Devre 61-54 3. Periyot 85-69      
</TEXT>
</DOC>
