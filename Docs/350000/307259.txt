<DOC>
<DOCNO> 307259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sontur22.html </URL>
<DATE> 2005/01/17/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Yeni otomobilini aldığı gece çaldırdı .. 
</HEADLINE>
<TEXT>

     Kırıkkale'de yeni aldığı otomobili aynı gece çalınan kişi, gazeteye verdiği ilanda otomobilinin yerini bildirenlere ödül vaat etti. 
     Alınan bilgiye göre, Kerim Demirbaş, biriktirdiği parayla yıllardır hayalini kurduğu otomobili satın almak için İstanbul'a gitti. İstanbul'da 1994 model bir otomobil satın alan Demirbaş, daha sonra Kırıkkale'ye döndü. 
     Otomobilini evinin önüne park eden Kerim Demirbaş, gece binmek istediği aracının yerinde olmadığını fark etti. Hemen polise başvuran Demirbaş, otomobilinin bulunmasını istedi. 
     Mahalli bir gazeteye de ilan veren Demirbaş, otomobilini görüp yerini bildirenlere ödül vereceğini bildirdi. 
     Demirbaş, hayatında ilk kez bir otomobil sahibi olduğunu, ancak bunun da bir gün sürdüğünü belirterek, ''Yıllardır biriktirdiğim parayla aldığım otomobili evimin yakınındaki caddeye park etmiştim. Gece binmek istedim, ancak yerinde yoktu. Otomobilimi görenler lütfen bana bilgi versin'' dedi. 
     
</TEXT>
</DOC>
