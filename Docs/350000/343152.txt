<DOC>
<DOCNO> 343152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/guncel/gun03.html </URL>
<DATE> 2005/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de kadın hakları Pakistan'dan kötü mü 
</HEADLINE>
<TEXT>


Dünya Ekonomik Forumu'nun 'kadın-erkek eşitliği' araştırmasında, Türkiye'nin 58 ülke arasında 57. sırada olması şaşkınlık yarattı 

DIŞ HABERLER SERVİSİ 

Merkezi İsviçre'de bulunan Dünya Ekonomik Forumu, 58 ülkede, "ekonomik katılım", "ekonomik fırsatlar", "siyasi güç" ve "sağlık ve refah" başlıkları altında kadın-erkek eşitliğini inceledi. Sonuçta, tüm ülkelerde kadınların sosyo-ekonomik açıdan erkeklerin gerisinde olduğu, ancak iki cinsiyet arasındaki en az farkın İsveç'te olduğu belirlendi. İsveç, 7 üzerinden 5,53 puan alırken, Türkiye ancak 2,67 puan alabildi. Türkiye, listede Pakistan 56. , Ürdün 55. , Uruguay 32. gibi adı geri kalmışlıkla eşleştirilen ülkelerin bile gerisinde kaldı. 
Genel sıralamada 57. olan Türkiye, "ekonomik katılım" konusunda 22., "ekonomik fırsat" konusunda 58., "siyasi güç" konusunda 53., "eğitim imk nı" konusunda 55., "sağlık ve refah" konusunda da 50. sırada geldi. Araştırmada, 5,39 puan alan Norveç 2., 5,32 puan alan İzlanda 3. oldu. 4. sırada Danimarka, 5. sırada da Finlandiya geldi. Yeni Zellanda'nın 6., Kanada'nın 7., İngiltere'nin 8., Almanya'nın 9., Avustralya'nın 10. olduğu listeye, ABD 17., Yunanistan ise 50. sıradan girebildi. 


</TEXT>
</DOC>
