<DOC>
<DOCNO> 338379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/yazar/theper.html </URL>
<DATE> 2005/04/30/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Neyini tartışayım 
</HEADLINE>
<TEXT>


Açıklamaları dinliyorum, tüylerim diken diken. Bu nasıl bir zihniyet Bu zihniyet nasıl yasa yapar Yasa yapmak çok ama çok ciddi bir iştir. 
Dinlediğim açıklama yeni Borçlar Kanunu içine konulacak olan kira hükümleri. 
Açıklama diyor ki, "Korunmaya muhtaç olarak gördüğümüz kiracıları daha çok korumak amacı ile yeni önlemler alıyoruz." 
Bir kere bu cümle tümüyle faul. Kimin korunmaya muhtaç olduğunu nasıl tespit ettin be birader 
Üç kuruşluk emekli maaşıyla geçinilemeyeceği muhakkak, bir yerlerden borç harç bulup küçücük bir daire alıp kiraya veren ve hiçbir işe yaramayan emekli maaşına aldığı kirayı ilave edip geçinmeye çalışan ev sahibi hiç mi yok 
Fazla uzatmayayım. Yasa yaparken korunmaya muhtaç diye nitelendirilip bir grup korumaya alınıp bir başka grup toplum nazarında küçümsenemez. Yasalar adaleti sağlar, haklıya hakkını teslim eder. Yasalar bunun için yapılır. Şayet deniliyorsa ki, "kira ihtilaflarındaki karşılıklı haksızlığı gidereceğiz", bu tamam. Ama bir kesimi suçlamak niye 
Kirasını vermeyen kiracıya müeyyide uygulayıp iki günde kirayı tahsil edebiliyor musun Hayır. Peki yasal tahliye nedenleri bulunduğu halde kısa sürede kiracıyı tahliye ettirebiliyor musun Hayır. 
Peki nerede kaldı senin adaleti sağlaman. Yasa yapacak olan önce "adalet" demeli, taraf ayrımı yapmamalı, haklıya hakkı verilecek demeli ki, ben bunu duyduktan sonra yasayı tartışayım. 



</TEXT>
</DOC>
