<DOC>
<DOCNO> 336369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/yazar/altan.html </URL>
<DATE> 2005/04/24/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Elma dersem çık, armut dersem çıkma... 
</HEADLINE>
<TEXT>


İncili Çavuş'a sormuşlar 
- Türk medyasına da görüntüleri yansıyan genç kızlarımızdan bazıları türbanlı bazıları ayrık çıplak bacaklarıyla, avuç içi minikliğinde bikinili... Sence genç kuşak kızlarımızdaki bu zıt manzara, gelişmekte olan demokrasimizin bir kanıtı mı 
İncili Çavuş 
- Bence, demiş demokrasinin bir kanıtı olmaktan çok, saydamlaşmanın bir çizelgesi... 
- Nasıl yani 
- Şöyle ki, türbanlı kızlarımızın torunları da türbanlı mı olacak, yoksa bikinili, hatta bikinisiz mi bikinili kızlarımızın da torunları, bikinili mi olacak, yoksa türbanlı, hatta peçeli mi Besbelli ki, her iki kesimin de kız torunları, gitgide daha çok saydamlaşma çizelgesinde buluşacaklar... 
- Erkekler daha mı gecikecekler saydamlaşmakta 
- Gayet tabii... Sert bakışlı üniformalılarla, gözleri yarım kapalı takkeliler bir plaj kumsalında salt bir mayo giyerek neredeyse çırılçıplak buluştuklarında, kimin daha çok vatansever, kimin daha çok cennetmek n olduğu nasıl anlaşılabilir ki 
- Anlaşılmazsa ne olur 
- İtibarlarını, yandaşlarını, alkışlarını yitirerek zor durumda kalırlar. O nedenle de saydamlaşma, kızlardaki kadar kolay olmaz erkeklerde... Hem politik, hem de ekonomik geniş boyutlu bir piyasa sorunu saydamlaşma... 
- Başka ülkeler için de geçerli mi bu, Çavuş 
- Yanıtını Bernard Shaw'un bir saptamasıyla vereyim saydamlaşmakta zorlanma, saydamlaştıkça daha az görünen ülkeler için geçerlidir sadece... 
- Örneğin 
- Örneğin bizim Türkiye... 

Başbakan Tayyip Bey'in seveceğini umduğumuz bir fıkra 
İki deli bir akıl hastanesinin bahçesinde, başlarına geçirdikleri kalaylı iki tencereyle dolaşıyorlarmış. 
Delilerden biri 
- Ah aman, demiş sıkıldım bu şapkadan, çok ağır... 
Öteki deli de 
- Gerçekten çok ağır, demiş bir daha sefere hasırdan yapılmış tencereler giyelim başımıza... 
O sırada bir hastane görevlisi yaklaşmış yanlarına 
- Ne konuşuyorsunuz aranızda bakalım, demiş. 
İki deli de, bir ağızdan aynı yanıtı vermişler 
- Ülke sorunlarını... 

Türkiye'nin birçok sorunu çözmekte, aşırı gecikmiş olduğundan söz edilir örneğin Hazine arazilerinin kadastrosunun h l daha çıkarılmamış olması gibi... 
Memurun biri, o sabah bir hayli gecikmiş işyerine gitmekte ve tam kapıdan girdiği sırada dairenin müdürüyle karşılaşmış. Müdür, saatine şöyle bir bakmış 
- Neredeyse öğlen olmak üzere, demiş neden geciktiniz bu kadar 
Memur, kekeler gibi ürkek bir sesle 
- Efendim şey, demiş, bir bebek bekliyoruz da... 
- Ah öyle mi, kutlarım ne zaman .. 
- 9 ay kadar sonra... 

AB üyesi olmak için Kopenhag kriterlerini uygulamaya çalışan bazı ülkeler hakkında Brüksel'deki diplomatların anlattığı bir fıkra 
Zurna gibi bir sarhoş, ağzında kocaman bir puroyla eve gelmiş. Zor bela girmiş yatak odasına ve yorganı açtıktan sonra puroyu özenle yastığa koyup, kendi başını ezmiş sigara tablasında... 

Nasreddin Hoca'ya sormuşlar 
- Neden Ankara, dış dünyalarda Türkiye'nin propagandasını yeterince yapamıyor 
Hoca 
- Nasıl yapsın ki, demiş içeride "Türk'e Türk propagandası" o kadar çok yapıldı ki, elde stok kalmadı dışarısı için... 

Sevimli sözlerden bir demet 
Duvarcının başarısı, duvarın dibinde değil, tepesindedir. 

Bazen her şeyin çok iyi gittiği zamanlar olur sakın şaşırmayın. Gelip geçicidir nasıl olsa... 

En güçlü hatipler, pek az şeyi, pek çok kelimeyle söyleyenlerdir. 

Ölünün arkasından yapılan övgüler... Yarısı sağlığında yapılmış olsa, kim bilir ne kadar mutlu olurdu... 

Bir kadının sevişirken çırılçıplak soyunması şart değildir ama soyunursa da, aşırılığa kaçmış sayılmaz... 

ABD'li sendikacı Eugene V. Debs'in bir sözü 
"Uğrunda dövüşeceğim bir ülkem yok benim benim ülkem tüm dünya ve ben de bir dünya vatandaşıyım." 

Faruk Nafiz'den bir kıtayla bitirelim yazıyı 
Ana Dili 
Hangi sözlerle ninem gönlünü açmışsa bana, 
Ben o sözlerle gönül vermedeyim sevgilime. 
Sözlerim ninni kadar duygulu olmak yaraşır, 
Bağlıdır çünkü dilim gönlüme, gönlüm dilime. 



</TEXT>
</DOC>
