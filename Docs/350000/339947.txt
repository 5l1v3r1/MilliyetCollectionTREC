<DOC>
<DOCNO> 339947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sontur13.html </URL>
<DATE> 2005/05/05/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Yedek oyuncu maç oynanırken hakeme saldırdı 
</HEADLINE>
<TEXT>

     
     Şahismail GEZİCİ ELAZIĞ,4 DHA - 
     
TERFİ maçında hakemin kararını beğenmeyen yedek oyuncu maçın hakemini saha içinde kovaladı. 
     Üçüncü Lig’e terfi maçı için Elazığ Doğukent Amatör sahasında karşı karşıya gelen Şanlıurfa Karaköprü Belediyespor ile Diyarbakır Ergani Belediyespor maçında orta hakem Ali Karadutlu’nun verdiği kararı beğenmeyen Ergani Belediyesporlu Rahmi, maçın 73’üncü dakikasında saha içerisine girerek hakeme saldırdı. Yedek futbolcu Rahmi hakeme yumruk savurunca hakem sahada kaçmaya başladı. Oyuncu da kendisini kovaladı. Diğer futbolcuların araya girmesi ile yedek futbolcu sakinleştirilerken maçın hakemleri polis tarafından soyunma odasına götürüldü. Maça bir süre ara verilirken hakemler yeniden sahaya çıkarak maçı yeniden başlattılar. 
     Maçın bitiş düdüğü ile birlikte 3’üncü Lig umutları tükenen Ergani Belediyesporlu oyuncular ve bazı yöneticiler 2-1 kaybettikleri maç sonrasında yine orta hakeme saldırdılar. Polis, hakemleri soyunma odasına götürürken 3’üncü Lig’e çıkan Şanlıurfa Karaköprü Belediyesi ise büyük sevinç yaşadı. 
     
</TEXT>
</DOC>
