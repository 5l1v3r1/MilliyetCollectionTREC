<DOC>
<DOCNO> 304940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/son/sontur23.html </URL>
<DATE> 2005/01/09/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Hemşireye saldırı oalyı protesto edildi... 
</HEADLINE>
<TEXT>

     Okmeydanı'nda hemşire N.T.'nin gasp ve darp edilmesi olayı, saldırının yaşandığı yerde protesto edildi. 
     E-5 otoyolu Okmeydanı kavşağı yakınındaki Anadolu Parkı'nda, Okmeydanı Halkevleri üyesi olduklarını bildiren yaklaşık 100 kişi toplandı. 
     Ellerinde, ''İşkence, tecavüz ve kapkaça hayır'', ''Kadın-erkek eşitsizliğine son'', ''Erkek vuruyor, devlet koruyor'', ''Yasa neyi bekliyor, sıra kimde '' yazılı dövizleri taşıyan grup, çeşitli sloganlar attı. 
     Grup adına Gönül Aslanşahin tarafından yapılan açıklamada, hemşire N.T'ye saldırı olayı kınanarak, olayın meydana geldiği yerin ıssız ve özellikle gece herkes için tehlikeli olduğu belirtildi. 
     Açıklamada, gasp, kapkaç ya da tecavüz gibi olayların önlenebilmesi açısından, Anadolu Parkı ile E-5 Otoyolu kenarının ışıklandırılmasının yapılması gerektiği kaydedildi. 
     Grup, açıklamanın ardından olaysız olarak dağıldı. 
     
</TEXT>
</DOC>
