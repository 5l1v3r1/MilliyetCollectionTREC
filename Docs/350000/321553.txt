<DOC>
<DOCNO> 321553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sonspo24.html </URL>
<DATE> 2005/03/07/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Trabzonspor'da Şenol Güneş'in şansızlığı... 
</HEADLINE>
<TEXT>

     Trabzonspor, teknik direktör Şenol Güneş döneminde sakat ve cezalı oyuncu konusunda bir hayli sıkıntı yaşadı. 
     Teknik direktör Güneş'in görev aldığı 6 lig maçında 7 futbolcu sakatlığı ve cezalı oluşu nedeniyle forma giyemedi. Bu oyuncuların haricinde, Gaziantepspor maçında cezalı konumuna düşen yıldız oyuncu Gökdeniz Karadeniz'de hafta sonundaki Sakaryaspor maçında görev alamayacak. 
     Bordo-mavili takımda, Erdinç, Emrah, İbrahim Ege, D'Haene ve kaleci Petkoviç sakatlıkları nedeniyle, Hüseyin ve Lee Yong ise cezaları nedeniyle takımlarını yalnız bırakmak zorunda kaldı. 
     
     EN FAZLA ERDİNÇ 
     Trabzonspor'un savunmasında görev yapan Erdinç, ligin ikinci yarısının ilk 4 maçında forma giyemedi. 
     Sakatlığı düzelen ve Denizlispor maçında forma giyen ancak bu maçın son dakikalarında sakatlanan Erdinç, bu haftaki Gaziantepspor maçında görev yapamadı. 
     Güneş döneminde, toplam 5 hafta sakatlığı nedeniyle oynayamayan Erdinç'in bu haftaki Sakaryaspor maçında da büyük olasılıkla forma giyemeyeceği bildirildi. 
     Son 2 haftadaki Denizlispor ve Gaziantepspor karşılaşmalarında sakatlığı nedeniyle oynayamayan Emrah'ın da hafta sonunda forma giyemeyeceği açıklandı. 
     Petkoviç Kayserispor, D'Haene ise Denizlispor maçında oynayamazken, İbrahim Ege'den de sakatlığı nedeniyle ikinci yarıda hiç verim alınamadı. 
     Gaziantepspor ile yapılan Türkiye Kupası maçında, kart cezalısı konumuna düşen Hüseyin ve Lee Yong ise aynı takımla ligde yapılan maçta görev alamadılar. 
     
     5 FARKLI OYUNCU 
     Trabzonspor, teknik direktör Şenol Güneş döneminde ideal 11'ini yakalayamadı. 
     Bordo-mavili takımın Kayserispor ile yapılan ligin ikinci yarısının ilk maçındaki 11'i ile son Gaziantepspor maçındaki 11'i arasında 5 farklı oyuncu bulunuyor. 
     Trabzonspor'un teknik direktör Şenol Güneş dönemindeki Kayserispor ve Gaziantepspor maçında ilk 11'de görev verdiği oyuncular şöyle 
     Trabzonspor-Kayserispor Hasan Sönmez, Emrah, Tolga, D'Haene, Celaleddin, Yattara, Hüseyin, Lee Yong, Gökdeniz, Fatih ve Mehmet Yılmaz Gaziantepspor-Trabzonspor Petkoviç, Özgür, Tolga, D'Haene, Celaleddin, Adem, Szmykowiak, Volkan, Gökdeniz, Yattara ve Fatih. 
     
</TEXT>
</DOC>
