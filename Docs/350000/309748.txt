<DOC>
<DOCNO> 309748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/guncel/gun90.html </URL>
<DATE> 2005/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Tarikat işine gireceklere 


Ünlü Amerikalı iktisatçı Haynen Manser'a göre başarının yolu, günlük hayatta, sıradan insanlar arasında yaşanan ekonomideki açıkları görmek ve onları doldurmaktan geçer... Nasıl laf ama, afili değil mi Ne böyle bir iktisatçı ne de böyle bir lafı var. Ama bu lafı İngilizce'ye çevirip internete salsak, çok iyi biliyoruz ki bir süre sonra Haynen Manser, dünyanın birçok yerinde kabul görecek ve hatta konferanslara çağrılacak... 
Star Tv'deki Deşifre, güzel bir damar buldu, oradan yürüyor gidiyor. Maden de madenmiş bu arada .. Biz evlerimize gidip çay eşliğinde televizyon seyrederken, alemin delisi gelip buralarda her tür ayini Raelyanlar, Solaracılar, Dokuzcular... yapar olmuş. Bu görüntüleri izledikten sonra, meraklısına bir yazı kendiliğinden ortaya çıktı. Şu anda bir işi olmayan ve kanunsuz işler yapmak istemeyen ya da yapmak üzere olanlar, lütfen dikkatli okusun... 
1 Bu tarikatçı arkadaşların hepsi Amerikalı. Amerikan aksanıyla İngilizce öğrenin .. 
2 Lüks bir otelin toplantı salonunu kiralayın, şatafat-görkem yerinde olsun... 
3 Giriş ücreti mutlaka ABD doları olacak, "Dolar çok düştü, Euro olsa " derseniz batarsınız. Bu işin üstadı belli ki Amerikalılar, para hırsıyla daha işin başında çuvallamayın... 
4 Kendi imkanlarınızla da olsa, 2-3 tane kitap yazın. İngilizce olsun tercüme bürolarından yardım alın ve ayin günü Türkçe çevirilerin yanında mutlaka orijinalleri de bulundurun... 
5 İnsanların inandırabileceğiniz sağlam bir konu bulun Uzaylılar, Tanrı'nın kendi olduğuna inananlar, kapılar, pencereler kapılmış, kafayı çalıştırın .. 
6 Bilim-kurgu ve korku filmlerinden rahatlıkla toplayabileceğiniz çeşitli grafiklerden oluşan bir film hazırlayın, arkadaki perdede sürekli bunu döndürün... 
7 Arkadaşlarınızdan rica edin, çeşitli kılıklara girerek ve çeşitli yabancı dillerde, tarikatınızın nasıl muhteşem bir olgu olduğunu anlatıp dursunlar. Unutmayın en güzel reklam, başkalarının yaptığıdır... 
8 Dans çok önemli .. Henüz dans edilmeyen bir tarikat ve ayin törenine rastlanmadı. Ayinin sonuna doğru, "bilmem neye ulaşmak" için gerekli olan dansı yaptırın... 
9 Ayin yaptığınız ülkenin kanunlarını iyi öğrenin, mutlaka birisi gelip gizli kamerayla çekim yapacaktır "Nerden haberleri olacak " demeyin. Oluyor işte 
10 Ayinden sonra, cukkayı sayarak keyfinize bakın... 
Kısacası, nazar etmeyin ne olur, çalışın sizin de olur .. 

Enteresan bomba 
''Fitili ateşlenmiş bir bombanın piminin çekilmesi gibi olur ..'' b b b b 
</TEXT>
</DOC>
