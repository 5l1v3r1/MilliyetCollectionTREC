<DOC>
<DOCNO> 341295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonspo44.html </URL>
<DATE> 2005/05/10/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Efes Pilsen yarı finalde... 
</HEADLINE>
<TEXT>

     Türkiye Basketbol Ligi play-off çeyrek final 2. maçında Efes Pilsen, 1-0 önde başladığı seride İstanbul Tekelspor’u 99-72 yenerek durumu 3-0’a getirdi ve yarı finale yükseldi. 
     Karşılaşmaya çok hızlı başlayan Efes Pilsen, ilk dakikalardan itibaren oyunda üstünlüğü ele aldı ve rakibinin top kayıplarını iyi değerlendirerek sayılar üretti. İlk yarı boyunca oldukça rahat bir oyun sergileyen lacivert-beyazlılar, 1. periyodu 27-16, devreyi de 54-30 önde kapadı. 
     Üstün oyununu ikinci yarıda da sürdüren Efes Pilsen, maçtan 99-72 galip ayrılarak, yarı finale yükseldi. Lacivert-beyazlılar, yarı finalde Fenerbahçe-Pınar Karşıyaka serisinin galibiyle karşılaşacak. 
     
     TEKELSPORLU UFUK’UN BURNU KIRILDI 

     İstanbul Tekelsporlu oyuncu Ufuk Kaçar’ın maçta burnu kırıldı. 
     Karşılaşmanın ilk periyodunda rakibiyle çarpışan Ufuk, ilk müdahalesi salon içinde yapıldıktan sonra hastaneye kaldırıldı. 
     Bu arada, maçın devre arasında İstanbul Tekelsporlu Fatih Özbilen’in eşi Tuğba Ekinci mini bir konser verdi. 
     
     KÜNYE 

     

Salon Haldun Alagaş Hakemler Ersan Ergüler xxx, Erşan Kartal xxx, Çetin Artan xxx İstanbul Tekelspor Phillips xxx 26, Serhat x 2, Ufuk x, Williams xx 17, Dixon x 6, Fatih xx 13, Mehmet x, Atıl x, Cihan x 8 Efes Pilsen Solomon xx 6, Domercant xxx 29, Mustafa xx, Ermal xxx 21, Nikoliç xxx 14, Ender xx 3, Prkacin xx 4, Cenk xx 11, Kaya xx 8,Pastal x 3 1. Periyot 16-27 İlk yarı 30-54 3. Periyot -72 5 Faul alanlar Dk. 39.03 Fatih İstanbul Tekelspor , Dk. 39.28 Ender Efes Pilsen      
</TEXT>
</DOC>
