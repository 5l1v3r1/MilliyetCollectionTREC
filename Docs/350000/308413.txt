<DOC>
<DOCNO> 308413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sondun02.html </URL>
<DATE> 2005/01/22/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Bush'tan Kurban Bayramı mesajı... 
</HEADLINE>
<TEXT>

     ABD Başkanı George Bush, ABD'de ve diğer ülkelerde yaşayan Müslümanların Kurban Bayramı'nı bir mesaj yayımlayarak kutladı. 
     Bush, Beyaz Saray'dan yayımlanan mesajında şunları söyledi 
     ''Dünyada Kurban Bayramı'nı idrak eden bütün Müslümanları kutluyorum. Hz. İbrahim'in Allah'a ibadeti, bize vakfetmenin önemini öğretiyor ve Allah'ın merhameti, bize O'nun kutsamalarını başkalarıyla paylaşmamız için cesaret veriyor. 
     Bu döneminde Müslümanların verdiği zekat ve gösterdiği iyilikseverlik dostlukları güçlendiriyor, ihtiyaç duyanlara yardım sağlıyor, Amerika'yı ve dünyayı daha iyi bir yer haline getiren şefkat anlayışına örnek teşkil ediyor. İslam inancına mensup Amerikalılar Kurban Bayramı'nı kutlarken, Müslüman Amerikalıların dini ve kültürel mirasımıza yaptığı katkılar ulusumuza hatırlatılıyor. Sizin aile ve ibadet değerleriniz toplumumuzu zenginleştiriyor ve ülkemizin, üzerine inşa edildiği idealleri yansıtıyor.'' Bush, eşi Laura Bush'un da Kurban Bayramı'nı kutladığını belirtti. 
     
</TEXT>
</DOC>
