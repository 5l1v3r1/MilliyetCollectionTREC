<DOC>
<DOCNO> 328714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sonyas17.html </URL>
<DATE> 2005/03/30/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Le Figaro, Fransız dağcılara Ağrı Dağı'nı önerdi... 
</HEADLINE>
<TEXT>

     Fransa'da Le Figaro gazetesinin turizm ekinde çıkan haberde, Fransız dağcılara ve doğaseverlere Ağrı Dağı tanıtıldı. 
     Ağrı Dağı'nın mitolojideki önemine geniş yer verilen haberde, dağcılar ve dağ yürüyüşü sevenlere, bu bölgeye turizm için gitmeleri önerildi. 
     Nuh'un Gemisi'nin Ağrı Dağı'nda olduğu yolundaki görüşlere ve bu gemiyi bulmak için gösterilen çabalara yer verilen haberde, ''bu öykünün, dağa çıkanlara hem romantik hem mistik hava verdiği'' ifade edildi. 
     ''Uzun bir süre terör örgütünün faaliyetleri yüzünden bu bölgeye turistlerin gitmekten çekindiği'' hatırlatılan haberde, ''yetkililerden gerekli izinin alınması halinde Ağrı Dağı'na çıkış için artık hiçbir sorunun kalmadığı'' belirtildi. 
     
</TEXT>
</DOC>
