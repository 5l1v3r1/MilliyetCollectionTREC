<DOC>
<DOCNO> 341301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sontur01.html </URL>
<DATE> 2005/05/10/ </DATE>
<TIME> 01.30 </TIME>
<AUTHOR>  </AUTHOR>
<HEADLINE>
Para yüzünden doktoru öldürdü... 
</HEADLINE>
<TEXT>

     İzmir’in Karşıyaka İlçesi’nde, bir doktor bıçaklanarak öldürüldü. 
     AA muhabirinin edindiği bilgiye göre, 1732. sokaktaki Şebnem Apartmanı’ndaki muayenehanesinden çıkarak evine gitmekte olan Jinekolog Opr. Dr. Atila Orhan’ın 45 önüne, daha önceden tanıdığı Hüseyin G. 30 çıktı ve kendisinden para istedi. Doktorla, Hüseyin G. 
     arasında bu nedenle tartışma çıktı. 
     Kavgaya dönüşen olayda Dr. Atila Orhan, Hüseyin G. tarafından kalbinden bıçaklandı. Ağır yaralanan doktor, olay yerinde hayatını kaybetti. 
     Orhan’ın, Karşıyaka Devlet Hastanesi’nde Kadın-Doğum Uzmanı olarak çalıştığı öğrenildi. 
     Cinayetten sonra güvenlik güçlerince eşgali belirlenen Hüseyin G., Girne Bulvarı’nda düzenlenen operasyonla yakalandı. Zanlının üzerinde doktora ait cüzdanla birlikte 300 YTL para çıktı. 
     Yapılan ilk soruşturmalarda bir bira fabrikasında çalışan Hüseyin G.’nin, 20 bin YTL kredi borcu bulunduğu belirlendi. 
     Hüseyin G.’nin, kendisine para vermesini istediği, bu nedenle tartışma çıktığı, Dr. Atila Orhan’ı bıçaklayarak öldürdüğü belirtildi. 
     Cinayet zanlısı Hüseyin G., gözaltına alındı. 
     
</TEXT>
</DOC>
