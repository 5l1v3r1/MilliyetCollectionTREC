<DOC>
<DOCNO> 344591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sonspo04.html </URL>
<DATE> 2005/05/21/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Trabzon’da gündem transfer 
</HEADLINE>
<TEXT>

     Devler Ligi hesabı içinde olan Trabzonspor bir yandan da transfer peşinde. İlk sırada Zurawski ve Brondby’nin kalecisi Casper var 
     
     İzlendi, onaylandı 
     Karadeniz ekibi için bu aralar varsa yoksa Şampiyonlar Ligi’ne katılabilmek var. Futbolcularını bu hedefe konsantre etmek isteyen Şenol Güneş, bir yandan da yabancı transferiyle bizzat ilgileniyor. Gelecek sezon kaliteli bir kaleciyi kadrosuna katmak isteyen tecrübeli teknik adamın gündeminde Brondby’nin file bekçisi Casper Ankergren var. Güneş bu futbolcuyu Kopenhag-Brondby maçında izledi ve tam not verdi. 
     
     Bir de Sambacı sırada 
     Casper’in transferinde bir pürüz çıkması halinde diğer kaleci adaylarıyla temasa geçilecek. Stoper için ise Wisla Krakow’un milli oyuncusu Arkadiunz Glawaski’nin adı ilk planda yer aldı. Ancak Polonya takımının, Kesinlikle satmayacağızö demesinden sonra bu kez Brezilya’nın Botofago takımında forma giyen Rafael Marquez Pinto öne çıktı. Forvet konusunda eldeki tek isim uzun süredir transferi için çaba sarfedilen Krakowlu Zurawski. 
     
</TEXT>
</DOC>
