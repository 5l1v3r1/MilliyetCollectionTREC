<DOC>
<DOCNO> 324652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/yasam/yas05.html </URL>
<DATE> 2005/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Organ nakli neyse tüp bebek de o...' 
</HEADLINE>
<TEXT>


CHP'li Arıtman, "Başka birinin sperm veya yumurtasıyla tüp bebek yapmak organ naklinden farksızdır" dedi 

ANKARA Milliyet 

CHP İzmir Milletvekili Canan Arıtman, başkasının sperm, yumurta ya da embriyonlarıyla tüp bebek yapan ve yaptıranlara hapis cezası getiren yasa önerisini, dinci anlayışla 'üreme hakkının engellenmesi' olarak gösterdi. Arıtman, TBMM Sağlık Komisyonu Başkanı Cevdet Erdöl'ün bu yöndeki yasa önerisini dün yaptığı yazılı açıklamayla eleştirdi. 

'Bu hak engellenemez' 
Arıtman, "Böbrek, karaciğer nakli gibi, bu hücrelerin nakli de zina sayılamaz. Zina suçunun ölümle cezalandırıldığı, şeriatla yönetilen İran'da bile yumurta ve sperm donörlüğü yasal olarak uygulanmaktadır" ifadesini kullandı. Yasal engellerin, yasadışı uygulamaların yolunu açacağını dile getiren Arıtman açıklamasında, "Dindarlıkla bağnazlığı karıştırmamalı" dedi. 




</TEXT>
</DOC>
