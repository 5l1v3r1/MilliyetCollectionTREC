<DOC>
<DOCNO> 316070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/soneko20.html </URL>
<DATE> 2005/02/17/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
International Herald Tribune Türk Lirası güçlenecek 
</HEADLINE>
<TEXT>

     Uluslar arası veya küresel fonlardan pay alan ABD'li yatırımcıların zayıf dolardan yararlandığı belirtilirken, Turk Lirası'nın ise güçleneceği kaydedildi. 
     International Herald Tribune gazetesi, zayıf dolar nedeniyle seyahat etmenin, Amerikalar için çok pahalı hale geldiğini kaydetti. 
     Buna karşın, uluslar arası ve küresel fonlardan pay olan ABD yatırımcılarının daha mutlu olacağını belirten gazete, dolar dışındaki araçlara dayalı fonlara yatırım yapan Amerikalılar'ın önemli kazançlar sağladıklarına dikkat çekti. 
     ABD'nin dev ticaret ve bütçe açıkları nedeniyle doların zayıf olmaya devam etmesinin beklendiğini kaydeden gazeteye konuşan T. Rowe Price International adlı tahvil fonu yöneticisi İan Kelson, doların gelecek 6-12 ayda oldukça istikrarlı olacağını, ancak Asya'nın para birimlerine karşı bir kez daha gerileyeceğini söyledi. 
     Kelson, Türk Lirası'nın güçleneceğini de belirtirken, buna en büyük katkıyı, AB ile üyelik mazakerelerinin ekimde başlayacak olmasının yaptığını söyledi. 

ANKA 
     
</TEXT>
</DOC>
