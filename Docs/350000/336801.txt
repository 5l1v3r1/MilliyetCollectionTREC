<DOC>
<DOCNO> 336801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sonyas11.html </URL>
<DATE> 2005/04/25/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Tüm televizyonları kapatabilen uzaktan kumanda .. 
</HEADLINE>
<TEXT>

     İngiltere'de halkın zamanının büyük bölümünü televizyon karşısında geçirmesine karşı çıkan ve kendilerine ''anti-TV gerillaları'' adını veren grup, hemen hemen bütün televizyonları kapatabilen bir uzaktan kumanda ile eyleme geçmeye hazırlanıyor. 
     Halkı, televizyonun ''karşı konulmaz pençesinden kurtarmayı'' amaçladığını belirten ''anti-TV gerillaları'', yeni geliştirilen TV-B-Gone adlı uzaktan kumanda cihazı ile özellikle kamuya açık yerlerde çalışır halde televizyon bırakmamayı hedefliyor. 
     Bir anahtarlık büyüklüğündeki cihazın, televizyonların büyük bölümünü 13 metre mesafeden kapatabildiği belirtiliyor. 
     Eylemin, 11 yıl önce televizyonun halkın üzerindeki etkisini azaltmak amacıyla ABD'de başlatılan ''televizyonu kapat'' haftasında yapılacağı kaydedildi. 
     ''Anti-TV gerillaları, özellikle televizyon bulunan restoran, bar ve pub gibi yerlerdeki televizyonları kapatacaklarını bildirdi. 
     
</TEXT>
</DOC>
