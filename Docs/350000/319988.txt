<DOC>
<DOCNO> 319988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sonsiy03.html </URL>
<DATE> 2005/03/02/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Erdoğan' Etiyopya'da Elvan Abeylegesse karşıladı... 
</HEADLINE>
<TEXT>

     - Başbakan Recep Tayyip Erdoğan, Etiyopya'daki temasları çerçevesinde, Etiyopya Başbakanı Meles Zenawi tarafından resmi törenle karşılandı. 
     Başbakanlık Milli Sarayı'nda, Erdoğan için resmi tören düzenlendi. İki ülke milli marşlarının ardından Başbakan Erdoğan, tören kıtasını selamladı. 
     Daha sonra heyetler arası görüşmelere geçildi. Görüşmelerin ardından, iki ülke arasındaki anlaşmaların imza töreni ve ortak basın toplantısı yapılacak. 
     
     Erdoğan'ı Abeylegesse' karşıladı 

     Başbakan Erdoğan'ı, Afrika gezisinin ilk durağı Etiyopya'nın başkenti Addis Ababa'da karşılamaya gelenler arasında milli atlet Elvan Abeylegesse de yer aldı. Abeylegesse'yi karşısında gören Erdoğan, hatırını sorarak, "Bize çay içirecekmişsin, çay içecek miyiz" dedi. Elvan'ın kendisini evine davet etmesi üzerine Erdoğan, "Peki Türk kahvesi mi, Etiyopya kahvesi mi yapacaksın" diye sordu. Abeylegesse de Etiyopya kahvesi yapacağı yanıtını verdi. Erdoğan, Abeylegesse'nin davetini kabul ederek, protokol görevlilerine gerekli hazırlığın yapılması için talimat verdi. 
     
</TEXT>
</DOC>
