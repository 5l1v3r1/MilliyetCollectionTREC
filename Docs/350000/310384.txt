<DOC>
<DOCNO> 310384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sonyas06.html </URL>
<DATE> 2005/01/28/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Naomi ayrılınca dergi kapağı değişti 
</HEADLINE>
<TEXT>

     Ünlü top model Naomi Campbell, geçen yılın en çok satan albümüne imza atan Usher ile birlikte yer alacağı dergi kapağı çiftin beraberliği sona erince değiştirildi. 
     New York Post'un haberine göre, ''L'Umo Vogue'' adlı erkeklere yönelik derginin kapağında Naomi Campbell ve Usher'ın yer alması yönünde anlaşma yapıldı. 
     Ancak çiftin ayrılması üzerine kapağın değiştirilmesi gündeme geldi ve Naomi Campbell'dan vazgeçemeyen dergi yetkilileri top modele yeni bir eş aramaya başladı. 
     Bunun üzerine Jennifer Lopez'in eski nişanlısı ve şarkıcı Sean Puff Diddy Combs'ta karar kılındı. İkilinin fotoğraf çekimleri Steven Klein tarafından 8 Şubat'ta gerçekleştirilecek ve çift Mart ayındaki derginin kapağını birlikte süsleyecek. 
     Sözcü Rob Shuter, Naomi Campbell ve Puff Diddy Sean Combs adına yaptığı açıklamada, ''Hem Naomi'ye hem de Puff Diddy'ye kapakta yer almaları için teklif yapıldı. Sonuçta ikisinin birlikte yer almasına karar verildi'' dedi. 
     
</TEXT>
</DOC>
