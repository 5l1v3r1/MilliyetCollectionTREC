<DOC>
<DOCNO> 332292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sontur12.html </URL>
<DATE> 2005/04/11/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Denizde cesedi bulunan öğretmeni, öğrencisi teşhis etti 
</HEADLINE>
<TEXT>

     Serkan AYDEMİR DHA 

      ZONGULDAK ın Ereğli İlçesi ndeki Hacı Mehmet Ali ve Hacı Kadri Yılmaz Kardeşler Lisesi resim öğretmeni 37 yaşındaki Turhan Sarıaslan ın sahile yakın kesimde denizde cesedi bulundu. İntihar etitği sanılan Sarıaslan ın kimliğini, tesadüfen olay yerinden geçen öğrencisi 16 yaşındaki Fulya Cemşit teşhis etti. 
     Ereğli İlçe Emniyet Müdürlüğü ne, saat 09.30 sıralarında Bozhane Mevkii sahili yakınlarında deniz üzerinde bir erkek cesedi bulunduğu ihbarı yapıldı. Olay yerine gelen polis ve savcı, yaptığı incelemelerin ardından cesedin denizden çıkarılması için bir motorlu tekne çağırdı. Teknedeki görevliler yardımıyla denizden çıkarılan ceset, ambulansa konuldu. Bu sırada oradan geçen 30-35 yaşlarındaki bir kadın, ölen kişinin kendi yakını olduğunu düşünerek fenalık geçirdi. Cesedin kendi yakını olmadığını anlayan kadın, olay yerinden uzaklaştı. Ceset üzerinden çıkan kimlikten ölen kişinin Ankara Altındağ nüfusuna kayıtlı Turhan Sarıaslan olduğu ve Ereğli de öğretmenlik yaptığı tespit edildi. Olay yerinden tesadüfen geçen Hacı Mehmet Ali ve Hacı Kadri Yılmaz Kardeşler Lisesi öğrencisi 16 yaşındaki Fulya Cemşit, ölen kişinin resim öğretmeni Turhan Sarıaslan olduğunu teşhis etti. Savcı olay yerinde Fulya Cemşit in ifadesini aldı. Yapılan araştırmada, bekar olan Sarıaslan ın son günlerde çevresine sık sık psikolojik sorunlarından bahsettiği ve yalnızlıktan sıkıldığını söylediği öğrenildi. Savcının yaptığı ilk incelemede ceset üzerinde herhangi bir darp veya yara izine rastlanmadı. 
     Resim öğretmeni Turhan Sarıaslan ın cesedi, ölüm nedeninin belirlenmesi amacıyla otopsi yapılmak üzere Ereğli Devlet Hastanesi morguna kaldırıldı. Ölüm olayıyla ilgili soruşturma sürdürülüyor. 
     
</TEXT>
</DOC>
