<DOC>
<DOCNO> 323477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/son/sontur14.html </URL>
<DATE> 2005/03/13/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İzmir'de hırsızlık yapan 3 kişi tutuklandı... 
</HEADLINE>
<TEXT>

     İzmir'de otomobil, işyeri ve evlerden hırsızlık yaptıkları iddiasıyla yakalanan 3 kişi tutuklandı. 
     Alınan bilgiye göre, Bornova İlçesi 332 Sokak'ta Agim Yakupoğlu'na ait işyerinin kepenk kilidini kırarak 1 televizyon ve 1 elektronik terazi çalan İsmet Kayası 19 , polisler tarafından yakalandı. Adliyeye sevk edilen Kayası tutuklandı. 
     Bornova Özkanlar Semti Kurtuluş Caddesi'nde Mehmet Salih Yıldız'a ait işyerinin arka kapı kilidini kırarak hırsızlık yapmak isteyen Ahmet Özçam 24 , karakol ekibi tarafından yakalandı. Özçam, sevk edildiği adliyede tutuklandı. 
     Çiğli İlçesi 8207 Sokak'ta Mustafa Can'ın evine balkon penceresini zorlayarak giren ve 165 YTL ile 1 altın bilezik çalan E.G. 17 , polisin operasyonuyla yakalandı. Adliyeye sevk edilen Can, tutuklandı. 
     Karşıyaka İlçesi Girne Bulvarı'nda İbrahim Akkaymak'ın 35 KDA 40 plakalı otomobilini düz kontak yaparak çalan Eşref Ö. 19 , H. Ö. 16 ve M.K. 16 polis tarafından yakalandı. Adliyeye sevk edilen zanlılar tutuksuz yargılanmak üzere serbest bırakıldı. 
     Torbalı İlçesi Feyzi Hepşenkal Caddesi'nde Gıyasettin Dalcı'nın işyerinin kepenk kilidini kırarak 50 YTL, 250 paket sigara ve 7 çakmak çalan Y.Ç. 17 karakol ekibince yakalandı. Zanlının, işlemleri tamamlandıktan sonra adliyeye sevk edileceği bildirildi. 
     
</TEXT>
</DOC>
