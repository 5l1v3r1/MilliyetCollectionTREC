<DOC>
<DOCNO> 340423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/yazar/uras.html </URL>
<DATE> 2005/05/07/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Koç-Sabancı, "Dostluk başka iş başka" 
</HEADLINE>
<TEXT>


Sık sık tartışılır. "Koç ve Sabancı neden bir araya gelerek bir büyük yatırım yapmazlar " 
Bu tartışmalarda, Koç ve Sabancı dışındaki gruplar arasında da bugüne kadar ciddi bir ortaklık gerçekleşmediği, ciddi işbirliği örneklerine rastlanmadığı unutulur. 
Bizim büyük sermaye gruplarımız henüz "aile işletmesi" statüsünden kurtulamadı. Ciddi ortaklıklar ve işbirliği ancak "kurumsal yapıya kavuşmuş" sermaye grupları arasında olabilir. Kurumsal yapıda yönetim "sermaye sahipleri"nin temsilcisidir. Sermayenin tümüne karşı sorumludur. Aile şirketlerinde, ailelerin h kim olduğu sermaye gruplarında sermaye çoğunluğuna sahip aile, yönetimi de elinde tutmak ister. Şirkete ortaklığa sermaye koyduğu halde azınlıkta kaldığı için yönetimde söz sahibi olamayan aileler ya gerçekten dışlanır ya da dışlanmışlık duygusuyla huzursuz olur. 
Anadolu şehirlerinde ekonomide, tarımda öne çıkabilen aileler arasında bile ortaklık, işbirliği yürüyemez. Uzun süreli kişisel ortaklıkların ömrü kısa olur. 

Ortak iş yapamıyoruz 
İstanbul'da "gayrimüslim" işadamları, iş grupları h kimiyetinden sonra piyasaya girebilmiş ve uzun süre yaşama başarısı gösterebilmiş, büyümüş aile şirketlerine bakınız. Koç ve Sabancı grupları dışında Eczacıbaşı, Ercan, Borusan, Tekfen, Dinçkök, Karamehmet, Çolakoğlu, Doğan gruplarından hangisi veya hangileri uzun süreli, ciddi işbirliği ve ortaklık ilişkisi içine girebildi 
Bankacı Ahmet Dallı, 1960 yılların ortalarında Koç ve Sabancı gruplarını ortak bir yatırım şemsiyesi altında işbirliğine zorladı. Fiat kamyon çekicileri montajı yapacak "Otoyol" şirketine Koç ve Sabancı grubu, eşit ortaklık payıyla katıldı. Kısa bir süre sonra Koç grubunun üçüncü ortağın hisse senetlerini satın alarak yönetime h kim olmasıyla, bu iki grup arasındaki ilk ve son ortaklık bozuldu. 
Koç ve Sabancı grupları arasındaki ilk ortaklığın bozulmasına rağmen iki aile arasındaki iş ilişkileri ve dostluk devam etti. 

Garanti, rekabet idi 
1970'li yıllarda Koç grubunun gerçekleştirdiği yatırımların finansmanına Akbank kredi vererek büyük katkı sağladı. Sabancı grubunun gelişmesini bir bankaya sahip olmaya bağlayan Koç grubu, Cabir Selek'in h kim olduğu hisseleri satın alarak Garanti Bankası'nı satın alma arayışına girdi. 
Koç grubu bankanın çoğunluk hisselerine sahip olmasına rağmen, azınlık hissesiyle yönetime katılan Sabancı grubu temsilcilerinin müdahaleleri nedeniyle yönetime h kim olamayınca Garanti Bankası'nı elden çıkarmak zorunda kaldı. Açık anlatımıyla Garanti Bankası ortaklığı Koç ve Sabancı grupları için bir "işbirliği örneği" değil, bir "rekabet olayıdır." 
İş leminde "olmayanı-olamayanı" zorlamaya gelmez. Bizim kanımızda "ferdiyetçilik" var. Bizler hangi konuda bir araya gelebiliyoruz ki, paralarımızı birbirimize emanet ederek ortak şirketler kuralım 
Koç ve Sabancı ailelerinin genç kuşakları gruplarda sorumluluk almaya başladıklarında güzel söylemlerde bulundular. Belli projelerde işbirliğinden söz ettiler. Ama bir süre sonra bütün bunlar unutuldu. 
Bizde bir söz vardır "Dostluk başka, iş başka" derler. İşte o biçim. Bizim büyük sermaye gruplarımıza sahip ailelerin üyeleri birbiriyle çok iyi dost-arkadaş. Ama alışveriş işe girince bir araya gelemiyorlar. 



</TEXT>
</DOC>
