<DOC>
<DOCNO> 305227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sontur31.html </URL>
<DATE> 2005/01/10/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Kaçak kazıya suçüstü... 
</HEADLINE>
<TEXT>

     Kahramanmaraş'ta bir mağarada kaçak kazı yapan 3 kişi, suçüstü yakalandı. 
     Kahramanmaraş Emniyet Müdürlüğü'nden yapılan açıklamaya göre, ''155 Polis İmdat'' telefonunu arayan bir kişi, Pınarbaşı Mahallesi'ndeki bir mağarada kaçak kazı yapıldığını bildirdi. 
     Belirtilen adrese giden Kaçakçılık ve Organize Suçlarla Mücadele Şube Müdürlüğü ekipleri, Yılmaz Z, Hayrullah Y. ve Arslan B'yi, kaçak kazı yaparken suçüstü yakaladı. 
     Kazıda kullandıkları kazma, kürek ve bir krokiyle birlikte gözaltına alınan bu kişilerin evlerinden yapılan aramada, tarihi eser olduğu belirtilen gözyaşı şişesi, 2 el yazması Kuranıkerim, Kahramanmaraş'taki tarihi Hatuniye Camisi'nden çalındığı belirlenen bir el yazması dua kitabı ve kazı planları bulundu. 
     Kaçak kazı yaptıkları ve tarihi eser bulundurdukları gerekçesiyle gözaltında tutulan zanlıların, Emniyet Müdürlüğü'ndeki işlemlerin ardından adliyeye sevk edilecekleri bildirildi. 
     
</TEXT>
</DOC>
