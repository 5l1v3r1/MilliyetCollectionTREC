<DOC>
<DOCNO> 347466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/soneko15.html </URL>
<DATE> 2005/05/31/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Dünya Bankası'nda Wolfowitz dönemi 
</HEADLINE>
<TEXT>

     ABD yönetiminin "şahin" ekibinden Irak savaşı "mimarlarından" eski Savunma Bakan Yardımcısı Paul Wolfowitz, 184 ülkenin üye olduğu Dünya Bankası Başkanlığını yarın resmen devralıyor. 
     61 yaşındaki Wolfowitz, ABD Başkanı George W.Bush tarafından 
     Dünya Bankası başkanlığına önerildi. Bush’un bu önerisi, başta Irak savaşına karşı çıkan ülkelerde olmak üzere dünya çapında tepki uyandırdi. 
     Ancak, Batı Avrupa ülkeleri, Bush’un önerisini kabul etme yoluna gitti. Sonunda Dünya Bankası İcra Kurulu, 31 Mart’ta oy birliği ile Wolfowitz’i Dünya Bankası’nın 10’uncu Başkanı olarak seçti. 
     ABD ile Avrupa arasında var olan anlaşma uyarınca Dünya Bankası başkanlığını bir Amerikalı, IMF başkanlığını ise bir Avrupalı üstleniyor. 
     2001 yılında ABD Savunma Bakan Yardımcısı olan Wolfowitz, Doğu 
     Asya ve Ortadoğu uzmanı olarak biliniyor. 
     Irak’in işgaline kadar Türkiye’nin dostu olarak bilinen Paul Wolfowitz, ABD askerlerinin Türkiye’ye konuşlanmasına izin veren tezkerenin Mart 2003’de TBMM tarafından reddedilmesi üzerine Türkiye’ye büyük tepki gösterdi. Wolfowitz’in bu tutumu, Türkiye’de sert dille kınandı. 
     
</TEXT>
</DOC>
