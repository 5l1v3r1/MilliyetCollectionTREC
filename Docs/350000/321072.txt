<DOC>
<DOCNO> 321072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sontur11.html </URL>
<DATE> 2005/03/05/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Kadın kıyafetiyle gezerken yakalandı 
</HEADLINE>
<TEXT>

     Ersin ERCAN- Taner BAYAR BOLU, DHA 

      BOLU'da etek giyip sokakta gezen 27 yaşındaki Utku Baş çevredekilerin ihbarı üzerine yakalandı. Kadın kıyafetleri giyerek kendisini tatmin ettiğini söyleyen Utku Baş, ifadesinin alınmasından sonar serbes bırakıldı. 
     Karamanlı Mahallesi Ferit Talay Caddesi'nde dün akşam saat 20.30 sıralarında kadın kıyafetleriyle gezen Utku Baş'ı görenler önce şaşırdı. Uzun siyah etek, topuklu ayakkabı ve kırmızı bir kazakla bir kız öğrenci yurdunun yakınında gezen Baş, polise ihbar edildi. Olay yerine gelen polis, Utku Baş'ı gözaltına aldı. 
     Cumhuriyet Savcısının talimatıyla İzzet Baysal Devlet Hastanesi'ne götürülen Utku Baş'a, dengesiz tavırlar sergilediği, bu nedenle psikolojik tedavi görmesi yönünde rapor verildi. Ferit Talay Caddesi'nde eski bir evde tek başına yaşadığı belirlenen Utku Baş, polise verdiği ifadesinde, "Ben kadın kıyafetleri giyerek kendimi tatmin ediyorum'' dedi. Utku Baş, şikayetçisi bulunmadığı gerekçesiyle Cumhuriyet Savcısı'nın talimatı üzerine serbest bırakıldı. 
     
</TEXT>
</DOC>
