<DOC>
<DOCNO> 348957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sontur14.html </URL>
<DATE> 2005/06/04/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
İzzet Baysal Vakfı'ndan Rektör Akbıyık'a tepki... 
</HEADLINE>
<TEXT>

     İzzet Baysal Vakfı Yönetim Kurulu Başkanı Ahmet Baysal, Abant İzzet Baysal Üniversitesi AİBÜ Rektörü Prof. Dr. Yaşar Akbıyık'ın, yaklaşan seçimler öncesinde YÖK karşısında puan toplama çabası içinde olduğunu öne sürdü. 
     Baysal, Başbakan Recep Tayyip Erdoğan'ın katıldığı temel atma törenine gelmeyen Abant İzzet Baysal Üniversitesi Rektörü Prof. Dr. Yaşar Akbıyık'ın bu davranışıyla, 2004-2005 eğitim öğretim yılı öğrenci kayıtları sırasında başörtüsü nedeniyle yaşanan sorunları, YÖK'e unutturmaya çalıştığını iddia etti. 
     Akbıyık'ın davranışlarının üniversitenin yanı sıra Bolu'ya da zarar verdiğini savunan Baysal, "YÖK benim bildiğim YÖK, Cumhurbaşkanı bizim bildiğimiz Cumhurbaşkanı ise AİBÜ Rektörü Prof. Dr. Yaşar Akbıyık'a çoktan puanını vermişlerdir. Rektör Akbıyık, aynı siyası partiden Sağlık Bakanı'nı ve Başbakan Yardımcısı'nı Bolu'ya davet ederken sorun olmuyor da Sayın Başbakanımız Recep Tayyip Erdoğan'ın açılış törenine gelmesi mi sorun oluyor Bunu anlamakta zorluk çekmekteyim. Yapılan tepki Başbakan'dan çok İzzet Baysal Vakfı'nadır. Ben Ahmet Baysal olarak Rektörün karşındayım" diye konuştu. 
     
</TEXT>
</DOC>
