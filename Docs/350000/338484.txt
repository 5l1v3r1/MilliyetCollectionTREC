<DOC>
<DOCNO> 338484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sontur06.html </URL>
<DATE> 2005/04/30/ </DATE>
<TIME> 03.20 </TIME>
<AUTHOR>  </AUTHOR>
<HEADLINE>
Cinsiyet değiştiren babasının eski adını kimliğine yazdıramadı 
</HEADLINE>
<TEXT>

     
     Bahri KARATAŞ İZMİR DHA 

     
İZMİR'in Torbalı İlçesi'nde yaşayan ilköğretim okulu son sınıf öğrencisi 13 yaşındaki M.T., nüfus cüzdanında ameliyatla kadın olan babası L.R.'nin şimdi S.T. olan adının nüfus hanesindeki baba kısmında yazılmasından rahatsız olup, eski adının yazılması için açtığı dava reddedildi. 
     1990 yılında E. ile görücü usulüyle evlenen 37 yaşındaki L. çiftinin iki yıl sonra bir çocukları doğdu. Ardından kadınlık yönü ağır bastığı gerekçesiyle baba L.R., eşini terketti, ameliyatla kadın oldu. Eşi E. de bunun üzerine dava açıp 1997 yılında eşinden boşandı. Mahkeme çocuğun velayetini anneye verdi. Bu arada L.R. isim ve soyadını da S.T. olarak iki yıl önce Karşıyaka Asliye Hukuk Mahkemesi'nin verdiği kararıyla değiştirip nüfus kayıtlarına işletti. Bu arada bir işlem nedeniyle başvurulunca oğlu M.'nin de nüfus cüzdanı değişerek baba ismi S. soyadı da T. olarak yazıldı. 
     Bu durumdan rahatsız olan M.T., annesi ve avukatları Mustafa Tekin aracılığıyla, nüfus cüzdanında yazılı baba adı olan S.'nin değiştirilerek tekrar L. olarak yazılması için Nüfus Müdürlüğü'ne ve kadın olan babası S.T.'ye, karşı, İzmir 1'inci Asliye Hukuk Mahkemesi'nde dava açtı. Mahkeme TCK'da ilgili madde olmadığı için karar veremezken, ameliyatla kadın olan baba S.T.'nin, dinlenmesine karar verdi. 
     
     BABA ESKİ ADIM YAZILSIN 

     Bugün yapılan durşmada tanık olarak dinlenen S.T., Ben bu nüfus cüzdanını almak için iki yıl uğraştım. Nüfus kütüğüm yenilendi. Oğlumun kimliğine de baba kısmına benim kadın olan ismim yazıldı. Benim eski ismimin tekrar oğlumun nüfusuna yazılmasını istiyorum. Bu durumdan ben de çok rahatsız oldum ö dedi. 
     
     SAVCI İKİ İSİM OLMAZ, TCK'DA YERİ YOK 

     Hakim Emine İzgi ise, Eğer sen benim karşıma gelip ismini S. olarak değiştirmek isteseydin bu ismi vermezdim. Yeni kimliğin beni ilgilendirmez. Ama oğlunu rencide etmeyecek bir isim verirdimö dedi. 
     Savcı Sami Dündar'da Hem eski ismiyle hem yeni ismiyle nüfus kütüğünde gözükmesi şaşırtıcı. Bu yasaya göre aykırı. Sosyal yaşantıda da karışıklığa neden olacak bir olay. TCK'da böyle bir madde olmadığı için bu davanın reddini istiyorumö dedi. Hakim Emine İzgi'de savcının talebini yerinde görüp davayı reddetti. 
     
     BABA. ADIMI DEĞİŞTİRECEĞİM 

     S.T. ise yeni bir dava açıp ismini D. olarak değiştirmek istediğini ve bu adla oğlunun nüfus cüzdanına yazılabileceğini söyleyip hızla adliyeden ayrıldı. 
     Böylece M.T.'nin nüfus cüzdanında yine baba ismi olarak S. kalacağını ve bunun sildirmek için gerekirse Avrupa İnsan Hakları Mahkemesi'ne başvuracaklarını söyleyen avukat Mustafa Tekin, Öğrendiğim kadarıyla bu durumda bir dava Fransa'da görülmüş. Mahkeme talebi yerinde görüp kabul etmiş. Temyize başvuracağım, gerekirse AHİM'e kadar gideceğimö diye konuştu. 
     
</TEXT>
</DOC>
