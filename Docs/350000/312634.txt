<DOC>
<DOCNO> 312634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sondun11.html </URL>
<DATE> 2005/02/05/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Endonezya'da evli olmayan çiftlerin öpüşmesi ve dekolteye ceza geliyor 
</HEADLINE>
<TEXT>

     Endonezya'da evli olmayan çiftlerin umuma açık yerlerde öpüşmesi ve dekolte giyilmesine ceza geliyor. 
     Yasa tasarısı, 19. yüzyılın sonlarında ülkenin Hollandalı sömürge liderlerinin kabul ettiği yasaların yenilenmesi çerçevesinde bir uzmanlar heyeti tarafından hazırlanıyor. 
     Çevre koruma standartları oluşturma, insan hakları ihlalleri ve terörizmin cezalandırılmasını öngören tasarıda, evli olmayan çiftlerin kamuya açık yerlerde öpüşmesi ve dekolteye ceza öngörülürken, polise de evli olmayan çiftlerin yaşadığından şüphelenilen evlere baskın düzenleme yetkisi veriliyor. 
     Tasarı, pornografiyi de yasaklıyor, basına, filmlere ve şarkı sözlerine sansürü öngörüyor. 
     Yasayı ihlal edenler için ise 25 bin avrodan fazla para cezası ve 10 yıla kadar hapis cezası düşünülüyor. Tasarının yasallaşmasının 2 yıl süreceği tahmin ediliyor. 
     Eleştirmenler, yenilenen yasaların, yetkililere, kişisel özgürlükleri kısıtlama ve medyayı susturma yetkisi vereceğini belirttiler. 
     
</TEXT>
</DOC>
