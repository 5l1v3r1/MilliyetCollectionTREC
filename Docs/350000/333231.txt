<DOC>
<DOCNO> 333231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/yazar/gunes.html </URL>
<DATE> 2005/04/14/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Yabancı sermaye oluk oluk akacak mı 
</HEADLINE>
<TEXT>


Önceki gün Raymond James Yatırım şirketi bir rapor yayımladı. Rapor Türkiye'nin çekmesi olası görünen yabancı sermayeye ilişkin. Bu raporda yabancı sermayenin öncelikle finans ve medya sektörlerinde gerçekleşeceği belirtiliyor. 
2005 yılında Türkiye'nin 12 milyar dolarlık yabancı sermaye çekme potansiyeli var. Oysa resmi hedef 3.7 milyar dolar. Bu rapora göre Türkiye 2006 yılında da en az 6 milyar dolar elde edebilir. Bu da hedefin çok üstünde. 
TEB BNP ortak oldu ve 217 milyon dolar koydu.Dışbank Fortis 1.280 milyon dolar koyarak satın aldı.Turkcell TeliaSonera'nın 3.100 milyon dolar vereceği açıklandı.YKB UniCredito'nun ödeyebileceği rakamın 1 milyar doları bulacağı düşünülüyor.Araç muayene TUVSUD'ün ödeyeceği rakam 183 milyon dolar.Şekerbank Rabobank'ın 350 milyon dolar ödeyeceği düşünülüyor.Digiturk Kurumun satışıyla 50 milyon dolar yabancı sermaye gelebileceği düşünülüyor.Ereğli ABD Demir, Mittal veya Arcelor gibi alıcıların 1 milyar dolar ödeyebileceği sanılıyor.Türk Telekom Asgari 2, olasılıkla 3 milyar dolar edeceği düşünülüyor.Garanti Yüzde 60'ının satılması durumunda 3 milyar dolar edeceği düşünülüyor.Başak Sigorta 100 milyon dolar gelebileceği sanılıyor. 
Bütün bu satışları topladığımızda ortaya çıkan rakam 13.3 milyar dolar. Unutmayalım, zaten gelen yabancı sermaye var. Bunu da eklediğimizde bu yıl 15 milyar dolarlık bir potansiyele ulaştığımız görülüyor. Üstelik Petkim ve Tüpraş gibi özelleştirmelerde yer alma buna dahil değil. Ancak bu bir potansiyel. Elbette bunun tamamı gerçekleşmeyecek. 
Geçelim 2006 yılına. Bizce her zaman gelen yabancı sermaye artmayı sürdürecektir. 2005 yılının özelleştirme gelirinin bir kısmı da 2006'ya sarkacaktır. Böylece ertesi yıl da parlak geçecektir. 
Tüpraş Satışı bu yıl da olsa geliri 2006'ya sarkabilir. Yarısının 2 milyar dolar edebileceği düşünülüyor. Çimento Uzanlar'dan kalan fabrikalara Cementir, Italcementi, Lafarge gibi kuruluşlar talip kabaca 400 milyon dolarlık da değer tahmini var.TEKEL Bu yıl talibi çıkmasa da JTI, BAT gibilerin 1.300 milyon dolar verebileceği söyleniyor.Star TV Yabancıların medya sektörüne girmesiyle bunun da 150 milyon dolar edebileceği düşünülüyor.Milli Piyango En az 500 milyon dolar edebilir.TEDAŞ Henüz değeri pek belli değil. 
Bunların toplamı 4.5 milyar doları buluyor. Bunların dışında gerçekleşecek yabancı sermaye de eklenirse, 2006 yılında 7.5 milyar dolarlık giriş daha şimdiden görülüyor. 
Yabancı sermaye gelmiyor diye dövünüyorduk. Şimdi ilginin arttığı belli oluyor. Bu sevindirmeli. Ancak unutmayalım, Latin Amerika'da da bazı ülkelerde bu süreç yaşanmış, daha sonra ise k r transferleriyle dış denge sorunları ortaya çıkmıştı. Bu nedenle, yabancı sermayenin ihracatçı olması da çok önemli. 



</TEXT>
</DOC>
