<DOC>
<DOCNO> 306119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/soneko23.html </URL>
<DATE> 2005/01/13/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Ömer Sabancı yeniden TÜSİAD Başkanı 
</HEADLINE>
<TEXT>

     Türk Sanayicileri ve İşadamları Derneği TÜSİAD Yönetim Kurulu Başkanlığına Ömer Sabancı, Yüksek İstişare Konseyi YİK Başkanlığına Mustafa Koç seçildi. 
     TÜSİAD'ın 35. Genel Kurulu'nda yapılan seçimlerde, yeni Yönetim Kurulu Ömer Sabancı, Ömer Aras, Ayça Dinçkök, Arzuhan Yalçındağ, Pekin Baran, Cem Duna, Ümit Boyner, Agah Uğur, Bülent Akgerman ve Ali Kibar'dan oluştu. 
     Böylece Ömer Sabancı yeniden başkanlığa seçilirken, yönetim kurulunun yeni üyeleri de Ümit Boyner, Agah Uğur, Bülent Akgerman ve Ali Kibar oldu. 
     TÜSİAD YİK'in yeni başkanlığına da Mustafa Koç seçildi. Koç, bu görevi Muharrem Kayhan'dan devraldı. 
     YİK'de Mustafa Koç Başkan, Erkut Yücaoğlu, Tuncay Özilhan ve Aldo Kaslowski Başkan Yardımcısı, Yavuz Canevi ve Zekeriya Yıldırım da sekreter olarak görev yapacaklar. 

     
</TEXT>
</DOC>
