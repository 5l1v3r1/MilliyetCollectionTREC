<DOC>
<DOCNO> 347422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sondun23.html </URL>
<DATE> 2005/05/31/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
'Hayır' Raffarin'i götürdü 
</HEADLINE>
<TEXT>

     Fransa Başbakanı Jean-Pierre Raffarin, bugün Cumhurbaşkanı Jacques Chirac'a istifasını sundu. Chirac, Raffarin'in isitfasını kabul etti. 
     Fransa Başbakanı Raffarin, bu sabah Cumhurbaşkanı Chirac tarafından Elysee Sarayı'nda kabul edildi. Görüşmede, Raffarin istifa mektubunu Chirac'a sundu. 
     Raffarin'in istifasını kabul eden Chirac, bugün yeni başbakanı atayacak ve akşam saatlerinde televizyonda referandum sonuçları konusunda halka hitap edecek. 
     Sonuç ne olursa olsun, Başbakan Raffarin’in görevden ayrılması bekleniyordu. 
     Raffarin, başbakanlık görevinde üç yıl kaldı. 
     Fransa’da önüne geçilemeyen işsizlik ve ekonomik sorunlar, Raffarin’ın popülaritesindeki düşüşte en önemli nedenlerin başında gösteriliyor. 
     Başbakanların cumhurbaşkanı açısından elektrik sigortası’ görevi görmesi, beşinci cumhuriyet Fransa’sında sık sık rastlanan bir durum. 
     

     
</TEXT>
</DOC>
