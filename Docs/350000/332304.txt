<DOC>
<DOCNO> 332304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sontur24.html </URL>
<DATE> 2005/04/11/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Türkan Sabancı, Umre'ye gitti Sakıp Bey ile birlikte gidecektik, olmadı 
</HEADLINE>
<TEXT>

     Merhum işadamı Sakıp Sabancı'nın eşi Türkan Sabancı, umreye gitti. Suudi Arabistan Havayolları'na ait tarifeli uçakla Medine'ye giden Sabancı, Atatürk Havalimanı VIP Salonu'nda gazetecilere yaptığı açıklamada, umreye mutlu bir şekilde gittiğini belirterek, ''Kutsal topraklara ayak basacağım. İlk defa gideceğim. Zamanımı hep ibadetle geçireceğim, sağlığım elverdiği müddetçe...'' dedi. Sabancı, daha önce gitmediği için Mekke ve Medine'yi merak ettiğini belirterek, uçaktan indiğinde kıyafetini değiştireceğini söyledi. Merhum Sakıp Sabancı'nın daha önce umreye gittiğini ifade eden Türkan Sabancı, ''Beraber gidecektik. Çok istiyordu, ama sağlığı elvermedi. Yoksa programımızda vardı. Kaybetmeden önce sağlığı olsaydı gidecektik. Dilek Sabancı geçen sene gitti'' dedi. Sabancı, ''Sakıp Bey'e dua edecek misiniz '' sorusu üzerine de ''Elbette, çok dua edeceğim. Herkese dua edeceğim'' diye konuştu. 
     
</TEXT>
</DOC>
