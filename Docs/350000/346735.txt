<DOC>
<DOCNO> 346735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sonspo25.html </URL>
<DATE> 2005/05/28/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Atalay Halil Mutlu'yu asla gözü yaşlı görmek istemem... 
</HEADLINE>
<TEXT>

     Gençlik ve Spor Genel Müdürü Mehmet Atalay, "Halil Mutlu’yu asla gözü yaşlı olarak görmek istemem" dedi. 
     Arif Nusret Say Daimi Kamp Merkezi’nde kampta bulunan Halter Milli Takımı’nı ziyaret eden Mehmet Atalay, sporculara tek tek ilgilendi ve baklava ikram etti. 
     Halil Mutlu’ya ayrı ilgi gösteren Atalay, kendisine her zaman güvendiklerini belirterek, "Halil Mutlu’yu asla gözü yaşlı görmek istemem. Kamuoyunun verdiği tepkiler, ona olan güveni teyit etti. 
     Kendini savunma gereğini ortadan kaldırdı. Avrupa Şampiyonlar Ligi final maçında beni gören yerli yabancı herkes, komplo üzerinde durdu. 
     Halil’in kendi isteğiyle ilaç almayacağını biliyorum. Bu olayın nasıl olduğunu araştırmalar sonunda anlayacağız" diye konuştu. 
     Halil’in ’aklanana kadar milli formayı üstüme giymeyeceğim’ açıklamasına çok kızdığını vurgulayan Atalay, şunları söyledi 
     "Halil, ay-yıldızlı formayı hak ederek almıştır, ömür boyu da taşımayı hak ediyor. Biz kendisini sütten çıkmış ak kaşık olarak görüyoruz. Bu ülkeye kazandırdığı başarılar nedeniyle kendisine teşekkür ediyoruz. Biz, her zaman büyük şampiyonların yanındayız. 
     Yeter ki hata yapmasınlar. Demek ki sadece kendi ilacına ve performansına dikkat etmek yetmiyor. Yediklerinizden ve içtiklerinizden de olabiliyor. Biz Halil’den Pekin’de Olimpiyat şampiyonluğu bekliyoruz." 
     
</TEXT>
</DOC>
