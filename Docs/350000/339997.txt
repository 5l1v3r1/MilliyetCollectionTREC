<DOC>
<DOCNO> 339997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/dunya/adun.html </URL>
<DATE> 2005/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğum günü hediyesi 
</HEADLINE>
<TEXT>


Bugün Tony Blair'in 52. yaş günü. İngiltere'de, dünkü seçimleri beklendiği gibi kazanan Blair'in, seçimi 5 Mayıs'a denk getirip zaferini kendisine armağan ettiği konuşuluyor 

Nevsal Elevli 


İngiltere'de dün Avam Kamarası'nın 646 üyesini belirlemek için 44 milyon seçmen oy kullanırken, sandıkların yerel saatle 22.00'de Türkiye saatiyle 24.00 kapatılmasından hemen sonra açıklanan sandık çıkış anketleri, seçimi Başbakan Tony Blair liderliğindeki İşçi Partisi'nin yüzde 37 oy ile aldığını gösterdi. Sandık çıkış anketlerine göre, İşçi Partisi'ni Muhafazak rlar yüzde 33 oy oranıyla izlerken, Charles Kennedy başkanlığındaki Liberal Demokrat Parti de yüzde 22 oyla 3. oldu. 
BBC ile ITV'nin, 16 bin seçmenin fikrini sorarak edindiği sonuçlara göre, İşçi Partisi, parlamentoda 356 sandalye elde edecek. Çoğunluğu sğlamasına rağmen İşçi Partisi, bir önceki seçime oranla 50'den fazla saandalye kaybetmiş oldu. Sonuçlar, Muhafazak rların ise 2001'deki seçimlere göre yaklaşık 40 sandalye fazla kazanarak 209, Liberal Demokrat Parti'nin de 53 sandalyeye sandalyeye sahip olacağını ortaya koydu. Seçmenler, Tony Blair'e attıkları oylarla bir de doğum günü hediyesi vermiş oldu. Çünkü seçim sonuçlarının 3. kez başbakanlık koltuğuna oturmasına elverdiğinin belli olduğu bugün aynı zamanda Başbakan Blair'in 52. yaş günü. 
İngiliz kamuoyunda seçim sonuçları kadar Blair'in doğum günü konuşuluyor. İngiltere'de geleneksel olarak genel seçimlerin perşembe günleri yapıldığı göz önüne alındığında, Blair'in bu seçimi özellikle doğum gününden bir önceki gün olan mayısın ilk perşembesine 5 Mayıs denk getirdiği ve böylelikle kendine ilginç bir doğum günü hediyesi "ayarladığı" söyleniyor. Başka bir deyişle Blair bugün hem kazanacağından emin olduğu seçim zaferini hem de doğum gününü kutlayacak ve "çifte bayram" yapacak. 

'Halefim Gordon Brown' 
Blair, oy verme işleminin başlamasından önce yaptığı açıklamada, son kez başbakanlık koltuğuna oturacağını, bundan sonra koltuğunu şimdiki Maliye Bakanı Gordon Brown'a vereceğini söyledi. 
New York'taki İngiliz Başkonsolosluğu'nda meydana gelen küçük bir patlamadan başka herhangi bir heyecan verici olayın yaşanmadığı dünkü seçimde İşçi Partisi, Muhafaz kar Parti ve Liberal Demokrat Parti 646 üyeli meclise girmek için yarıştı. Savaşa karşı çıkmayan Muhafazak r Parti'nin İngiliz halkının Irak Savaşı aleyhindeki havasından yeterince yararlanamayacağı, bunun en fazla Liberal Demokratlara yarayacağı belirtildi. 

Sistem, Blair'e yarıyor 

İngiliz seçim sistemi, her milletvekili için bir seçim bölgesi bulunması ve her bölgede en fazla oy alan adayın parlamentoya girmesi esasına dayanıyor. Yani alınan oy oranı değil, sandıktan birinci çıkmak önemli. Bu yüzden seçim bölgelerinin dağılımı seçimin sonucunu belirleyebiliyor. Örneğin geçen seçimde İşçi Partisi taraftarlarının yaşadığı bölgelerde daha fazla seçim bölgesi bulunması, yüzde 41 oy alan İşçi Partisi'nin meclisteki sandalyelerin yüzde 63'üne sahip olmasına yol açmıştı. Sistem, en fazla Liberal Demokrat Parti'nin aleyhine işliyor. 


</TEXT>
</DOC>
