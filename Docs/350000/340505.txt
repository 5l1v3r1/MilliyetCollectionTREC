<DOC>
<DOCNO> 340505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sonspo29.html </URL>
<DATE> 2005/05/07/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Trabzonspor 4 - Konyaspor 2 
</HEADLINE>
<TEXT>

     Birinci Süper Futbol Ligi’nde Trabzonspor ile Konyaspor arasındaki karşılaşma 4-2 Trabzonspor'un üstünlüğü ile sonra erdi... 
     
     İLKYARI 

     9. dakikada Özgür’ün kendi yarı alanından gönderdiği topla ceza 
     alanı içinde bulunan Gökdeniz’in sert şutunda, kaleci Özden güçlükle topu kornere çeldi. 19. dakikada Yattara’nın sağdan ortasında, ceza alanı içindeki Gökdeniz’in kafa vuruşunda, Szymkowiak’ın dokunamadığı top az farkla auta çıktı. 29. dakikada Szymkowiak’ın ara pasında ceza alanı içindeki Fatih, topu Gökdeniz’e doğru çıkardı. Bu futbolcu da gelişine yerden bir vuruşla meşin yuvarlağı filelerle buluşturdu 1-0. 30. dakikada hızlı gelişen Trabzonspor atağında, Emrah’ın sağdan ortasında ceza alanı içinde iyi yükselen Fatih’in vuruşunda, meşin yuvarlak filelere gitti 2-0 32. dakikada Altan’ın sağdan kullandığı serbest vuruşta, ceza alanı içinde kalabalığın arasında iyi yükselen Mehmet’in vuruşunda, top direğin az farkla yanından auta gitti. 39. dakikada Altan’ın ceza alanı hemen dışında iki rakibinden sıyrılarak yaptığı vuruşta top, kaleci Petkoviç’te kaldı. 42. dakikada Yattara’nın soldan ortasında, Tayfun’un ters kafa vuruşunda top direğin dibinden kornere çıktı. Szymkowiak’ın kullandığı köşe atışında, ceza alanı içinde iyi yükselen Fatih, kafayla topu filelere gönderdi 3-0. 45. dakikada Zafer Demir’in yaklaşık 45 metreden vurduğu sert şutta, üst direğe çarparak kale çizgisine doğru düşen topu savunma uzaklaştırmayı başardı ve maçın ilk yarısı Trabzonspor’un 3-0 üstünlüğüyle sona erdi. 
     
     İKİCİ YARI 

     50. dakikada Gökdeniz’in ortasında göğsüyle topu kontrol eden 
     Volkan’ın aşırtma vuruşunda, kaleciyi geçen top yandan auta çıktı. 
     62. dakikada Szymkowiak’ın ortasında Erdinç’in kafayla çıkardığı 
     topa Yattara vurdu. Ancak meşin yuvarlak yandan auta gitti. 
     64. dakikada orta alandan aldığı topla sağdan ceza alanına giren 
     Yattara, topu Fatih’e çıkardı. Bu futbolcunun tamamlamak istediği topa kaleci Özden sahip olmayı başardı. 
     66. dakikada Altan’ın soldan ortasında yakın mesafeden Zafer 
     Biryol’un vuruşunda, top filelere gitti 3-1 67. dakikada gelişen Konyaspor atağında Muhammet Hanifi kaleci Petkoviç tarafından düşürülünce maçın hakemi penaltı noktasını gösterdi. Muhammet Hanifi’nin kullandığı penaltı atışında top üst direğe çarparak oyun alanına döndü. 
     74. dakikada Szymkowiak’ın ortasında savunmanın arkasında topu 
     önüne alan Fatih’in yaptığı aşırtma vuruşta, meşin yuvarlak kalecinin üzerinden filelerle buluştu 4-1 78. dakikada Trabzonspor ceza alanında oluşan karambolde Zafer Biryol, Petkoviç ve Özgür’ün arasında yerde kalınca karşılaşmanın hakemi ikinci kez penaltı noktasını gösterdi. Penaltıyı Yasin sert bir vuruşla gole çevirdi 4-2 Karşılaşma, Trabzonspor’un 4-2 üstünlüğüyle sona erdi. 
     
</TEXT>
</DOC>
