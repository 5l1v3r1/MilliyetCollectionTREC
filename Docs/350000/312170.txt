<DOC>
<DOCNO> 312170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sonyas05.html </URL>
<DATE> 2005/02/03/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Mammoni... İtalyan erkekleri ana kuzusu 
</HEADLINE>
<TEXT>

     BBC 

      Yeni bir araştırmaya göre giderek artan sayıda İtalyan 30'lu yaşlarına dek aileleriyle yaşıyor. 
     Hükümetin yaptırdığı araştırmanın sonuçları, 30 ila 34 yaşlarındaki İtalyanların dörtte birinden fazlası hala aileleriyle yaşıyor. 
     Hatta araştırmanın gösterdiği en ilginç veri evden ayrılmayan erkek çocukların sayısının kızlardan daha fazla olması. 
     Buna göre, 30 ila 34 yaşlarındaki erkeklerin yüzde 36.5'i ailelerinin yanında, bu rakam kızlar için yüzde 18.1'de kalıyor. 
     Bu rakamlar Eurispes araştırma merkezinin yıllık raporunda yer aldı. 
     Araştırmadan çıkan sonuç, erkeklerin annelerine bağımlı oldukları ve aile yuvasını terk etmeyi kaldıramadıkları fikrini destekliyor. 
     İtalya'da bu tür erkekler mammoni, yani ana kuzusu diye anılıyor. 
     Eurispes'in raporuna göre, 1990 ile 2000 yılları arasında 30 ila 34 yaşlarında olup evden ayrılmayan erkeklerin oranı yüzde 14'ten 27'ye yükselmiş. 
     Rapora göre, bu durumun nedeni üniversite mezunu işsizlerin sayısının yüksek ve Avrupa Birliği ortak para birimi euro'nun kabul edilmesinden bu yana tek başına yaşamanın da masraflı olması. 
     Uzmanlara göre, İtalya'da insanlar sadece evlendiklerinde evi terk etmeyi tercih ediyorlar. 
     
</TEXT>
</DOC>
