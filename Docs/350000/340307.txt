<DOC>
<DOCNO> 340307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sonyas09.html </URL>
<DATE> 2005/05/06/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Papa'nın eski arabası 188 bin avroya satıldı 
</HEADLINE>
<TEXT>

     Papa 16. Benediktus’un internette açık artırmayla satılan eski VW Golf marka otomobili 188.938,88 avro’ya alıcı buldu. 
     Kardinal Ratzinger’in papalığa seçilmeden önce kullandığı otomobil, Benjamin Halbe 21 tarafından internette açık artırmayla satışa sunulmuştu. 
     Otomobilin satıldığı fiyatın, bugüne kadar internette Golf marka bir otomobil için ödenen en yüksek fiyat olduğu belirtildi. 
     Halbe, yaptığı açıklamada, "Kendime önce bir otomobil alacağım, daha sonra da tatile gideceğim. Paranın geri kalan kısmını da hesabıma yatıracağım" dedi. 
     "Papa otomobil"in açık artırmayla satışa sunulduğu internet sayfasını yaklaşık 8,7 milyon kişinin ziyaret ettiği, bunun da "www.ebay.de" adlı açık artırma sayfası için rekor olduğu kaydedildi. 
     Papa 16. Benediktus’un eski otomobilini satın alan "www.GoldenPalace.com" adlı internet kumar şirketinin, Papa’ya ait diğer bazı eşyaları da açık artırmayla satın aldığı bildirildi. 
     
</TEXT>
</DOC>
