<DOC>
<DOCNO> 336628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sondun36.html </URL>
<DATE> 2005/04/25/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
1900'den bu yana en büyük tren kazaları 
</HEADLINE>
<TEXT>

     Japonya'da bugün meydana gelen ve 50'den fazla kişinin hayatını kaybettiği tren kazası akıllara bugüne kadar yaşanan en büyük faciaları getirdi. 1900 yılından beri meydana gelen en büyük tren kazaları, ölü sayısına göre şöyle sıralanıyor 
     26 Aralık 2004 Sri Lanka'yı da vuran tsunami dalgasına gömülen trende 2 bin kişi öldü. 
     6 Haziran 1981 Hindistan'ın Bihar eyaletinde muson yağmurlarından çöken demiryolu köprüsü 800 tren yolcusunu öldürdü. 
     3 Temmuz 1989 Sovyetler Birliği'nin Sibirya-Ufa kenti dışına çekilmiş iki katar, sıvı gaz boru hattının infilakıyla alevler içinde kaldı, 575 ölü. 
     12 Aralık 1917 Fransa-Modane'da Cenic Dağı Tüneli girişinde asker taşıyan tren raydan çıktı, 543 yolcu öldü. 
     2 Mart 1944 İtalya-Salerno'da tren tünelde sıkıştı kaldı, 521 yolcu öldü. 
     16 Ocak 1944 İspanya-Leon'da Torro Tüneli'nde tren çarpışması 500 ölü. 
     20 Şubat 2002 Mısır'da Kahire'den Luksor'a giden aşırı yüklü tren yandı 360 ölü. 
     20 Ağustos 1995 Hindistan-Firuzabad'da ineğe çarpan ve duran trene başka yolcu treni çarptı, 358 yolcu öldü. 
     3 Nisan 1955 Meksika-Guadalahara kenti yakınında kanyon uçurumunda köprüden uçan trende 300 kişi öldü. 
     22 Eylül 1994 Angola-Tolunda'da tren frenleme hatası 300 yolcunun ölümüyle sonuçlandı. 
     2 Ağustos 1999 Hindistan Gauhati'de iki yolcu ekspresi burun buruna çarpıştı, 285 kişi öldü. 
     29 Eylül 1957 Batı Pakistan'da ekspres, duran petrol katarına bindirdi, 250 ölü. 
     1 Şubat 1970 Arjantin'in başkenti Buenos Aires'te yolcu treni duran banliyö trenine çarptı, 236 kişi öldü. 
     22 Mayıs 1915 İskoçya-Gretna'da yolcu treni askeri trenle çarpıştı 227 ölü. 
     4 Ocak 1990 Hindistan'ın Sindh eyaletinde aşırı yüklü 16 vagonlu yolcu treni yük treniyle çarpıştı 210 ölü. 
     6 Ekim 1972 Meksika-Saltillo'da tren raydan çıkarak yandı 208 ölü. 
     22 Ekim 1949 Polonya'da Danzig-Varşova ekspresi raydan çıktı 200 ölü. 
     18 Şubat 2004 İran-Nişabur'da makinist denetiminden çıkan akaryakıt ve kimyasal madde taşıyan tren 5 köyü aleve verdi, 200 insan öldü. 
     9 Kasım 1963 Japonya'nın başkenti Tokyo'nun dışında Tsurumi'de yük treniyle iki yolcu treninin çarpışmasında 161 kişi öldü. 
     22 Nisan 2004 Kuzey Kore'de Çin sınırında istasyonda iki tren çarpıştı, binlerce ev büyük zarar gördü, 161 kişi öldü. 
     3 Mayıs 1962 Japonya'nın başkentinin kuzeyinde üç trenin çarpışması, 160 kişiyi öldürdü. 
     
</TEXT>
</DOC>
