<DOC>
<DOCNO> 321044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sonspo09.html </URL>
<DATE> 2005/03/05/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
İstanbulspor 1 - Samsunspor 1 
</HEADLINE>
<TEXT>

     Birinci Süper Futbol Ligi'nde İstanbulspor ile Samsunspor 1-1 berabere kaldı. 
     13. dakikada Caner'in ara pasıyla sol çaprazdan ceza alanına giren Kais kaleciyle karşı karşıya kaldığı pozisyonda yerden yaptığı vuruşta topu yandan auta attı. 
     31. dakikada sol kanattan Faruk'un orta şut karışımı vuruşunda top üst direğe çarparak auta gitti. 
     39. dakikada sağ çaprazdan ceza alanına giren Musa, meşin yuvarlağı Yordanov'a çıkardı. Bu futbolcunun penaltı noktası üzerinden vuruşunda savunmaya çarpan top kornere çıktı. 
     Karşılaşmanın ilk yarısı 0-0 berabere tamamlandı. 
     
     İKİNCİ YARI 

     56. dakikada Adnan'ın ceza alanına gönderdiği topa yükselen Ivanov'dan önce kalesinden çıkan Oğuz, meşin yuvarlağı iki hamlede kontrol ederek tehlikeyi önledi. 
     59. dakikada ceza alanı dışından serbest vuruş kullanan Yordanov'un vuruşunda, kaleci Shorunmu üzerine gelen topu rahatça kontrol etti. 
     60. dakikada Petkov'un ara pasıyla ceza alanında topla buluşan Serkan'ın vuruşunda, meşin yuvarlak yandan auta çıktı. Aynı dakikada bir pozisyonda Yalçın'ın müdahalesiyle Muhammed yerde kalınca, maçın hakemi Yunus Yıldırım Yalçın'ı ikinci sarı kartın ardından, kırmızı kartla oyundan çıkardı. Yunus Yıldırım, bu pozisyondan sonra hakeme itiraz eden İstanbulspor Teknik Direktörü Erol Tok'u da tribüne gönderdi. 
     66. dakikada Kaies'in soldan ceza alanına gönderdiği topla uygun durumda buluşan Serkan, kaleciyle karşı karşıya kaldığı pozisyonda ayaklarına yatan Oğuz'u çalımlayarak, topu boş kaleye gönderdi ve Samsunspor'u 1-0 öne geçirdi. 
     67. dakikada yedek kulübesinde hakeme itiraz eden İstanbulsporlu Faruk sarı kart gördü. 
     90. dakikada orta alandan faul atışını kullanan Abdullah'ın ceza alanına gönderdiği top Kenan'ın kafasından sekerek Musasa'nın önünde kaldı. İstanbulsporlu futbolcu bekletmeden yaptığı vuruşta topu filelere göndererek takımını 1-1'lik beraberliğe taşıdı. 
     Karşılaşmada başka pozisyon olmayınca, maç 1-1 eşitlikle sona erdi. 
     
     KÜNYE 

     

Stat Vefa. Hakemler Yunus Yıldırım xx, Hayati Doğan xx, Turan Ökke xx. İstanbulspor Oğuz x, Pinto x Dk. 72 Serhat x , Yalçın x, Saffet x, Abdullah xxx, Cem x, Aytekin xx, Yordanov xx, Faruk x Dk. 58 Mehmet x , Musasa xxx, Musa x Dk. 87 Beyhan . Samsunspor Shorunmu xx, El Yasa xx, Kenan xx, Petkov xx, Muhammed xx, Adnan xx, Kirita xx, Kaies xx Dk. 82 Ergin , Celil xx Dk. 76 Musa x , Caner x Dk. 46 Ivanov xx , Serkan xx. Goller Dk. 66 Serkan, Dk. 90 Musasa. Sarı Kartlar Dk. 42 Saffet, Dk. 45 Yalçın, Dk. 52 Oğuz, Dk. 67 Faruk, Dk. 90 Musasa İstanbulspor , Dk. 45 Caner, Dk. 73 Kirita Samsunspor . Kırmızı Kart Dk. 60 Yalçın İstanbulspor .      
     ''HAKEMLER İSTEDİĞİ GİBİ KENDİLERİNİ TATMİN EDEMEZLER'' 

     Samsunspor ile 1-1 berabere kalan İstanbulspor'da, teknik heyet ve futbolcular, karşılaşmanın hakemlerine büyük tepki gösterdi. 
     Hakem tarafından sahadan atılan İstanbulspor Teknik Direktörü Erol Tok, maçtan sonra yaptığı açıklamada, antrenörlük yaşamında ilk kez tribüne gönderildiğini vurgulayarak, ''Bir takımın üzerine bu kadar gelinmez, hakemler istediği gibi kendilerini tatmin edemezler'' dedi. 
     Son maçlarda hakemlerin hep kendileri aleyhine kararlar verdiklerini savunan Tok, şunları söyledi 
     ''İstanbulspor'da seyirci baskısı olmadığı için rahat kararlar veriyorlar. Bugün bir şehir takımı olsaydı, buradan çıkamazlardı. İnsanın dayanacak gücü var, günahtır. Kirita'nın pozisyonunda kart göstermiyor, daha sonra Yalçın'a kart gösterip, oyun dışına atıyor. Ben hakeme 'ayıp değil mi ' dedim. Daha sonra 'Allah kahretsin' deyince beni tribüne gönderdi. Bir takımın üzerine bu kadar gelinmez, daha fazla birşey söylemek istemiyorum.'' 
     
     SAĞLAM ''İSTANBULSPOR'U AYAKTA ALKIŞLIYORUM'' 

     Samsunspor Teknik Sorumlusu Ertuğrul Sağlam ise, ligde kalma mücadelesi veren İstanbulspor ile zorlu bir maç yaptıklarını belirterek, ''10 kişi kalıp, sıkı bir şekilde mücadele eden İstanbulspor'u ayakta alkışlıyorum'' dedi. 
     Karşılaşmanın ilk yarısının sönük geçtiğini anlatan Sağlam, ''İkinci yarıda golü bulduk. Golden sonra 2. golü bulacak pozisyonları da yarattık ama olmadı. İstanbulspor, skoru dengelemek için yüklendi ve beraberlik golünü buldu. Sonuçta 1 puan aldık'' diye konuştu. 
     
</TEXT>
</DOC>
