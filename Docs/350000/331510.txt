<DOC>
<DOCNO> 331510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sonspo19.html </URL>
<DATE> 2005/04/08/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
Beşiktaş farklı galip 4 - 1 
</HEADLINE>
<TEXT>

     Birinci Süper Futbol Ligi'nin 27. hafta açılış maçında Beşiktaş, Ankaragücü'nü 4-1 yendi. 
     
     İLK YARI 

     11. dakikada Beşiktaş mutlak bir golden oldu. Bu dakikada Ahmet Dursun'un pasında savunmanın arkasında topla buluşan Carew, kaleci ile karşı karşıya kaldığı pozisyonda zor olanı yapıp, meşin yuvarlağı auta atarak takımını bir golden etti. 
     14. dakikada Carew bu kez mükemmel bir gole imza atarak, takımını 1-0 öne geçirdi. Bu dakikada siyah-beyazlıların ceza alanı dışından kazandığı serbest vuruşta, Sergen'in önüne bıraktığı topa mükemmel bir vuruş yapan Carew, meşin yuvarlağı ''90'' tabir edilen bölgeden filelere gönderdi 1-0. 
     23. dakikada Ayhan'ın sağdan ortasında, altıpas içinde iyi yükselen Faruk kafayla meşin yuvarlağı ağlara göndererek, skora eşitliği getirdi 1-1. 
     36. dakikada İbrahim Akın'ın pasında, ceza alanı dışında topla buluşan Ahmet Dursun, yerden düzgün bir vuruşla meşin yuvarlağı kaleci Zafer'in uzanamayacağı köşeden ağlara göndererek, Beşiktaş'ı 2-1 öne geçirdi. 
     44. dakikada Ankaragücü savunmasından topu söken Carew, şık çalımlarla ceza alanına girdikten sonra, meşin yuvarlağı kaleci Zafer'in yanından ağlara gönderip, ilk yarının skorunu belirledi 3-1 

     
</TEXT>
</DOC>
