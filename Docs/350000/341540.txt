<DOC>
<DOCNO> 341540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonsiy06.html </URL>
<DATE> 2005/05/11/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Ağar "sürpriz" peşinde 
</HEADLINE>
<TEXT>

     Genel Başkan olarak ilk kongresine "rahat" giren DYP lideri Mehmet Ağar, partiyi seçime taşıyacak "yeni parti vitrini" için arayışını hızlandırdı. 
     DYP’nin hafta sonu gerçekleştireceği 8’inci Olağan Büyük Kongre’de gözler partinin en önemli karar organı olan 40 kişilik Genel İdare Kurulu’nda GİK Ağar’ın nasıl bir 
     liste çıkaracağına odaklandı. 
     DYP kulislerinde Ağar’ın GİK üyeliği teklifinde bulunduğu belirtilen çok sayıda isim dolaşmaya başladı. 
     Bu çerçevede partiye Ağar’la birlikte gelen, ancak daha sonra yollarını ayıran Mehmet Ali Bayar, Hasan Subaşı ve Reha Çamuroğlu gibi isimlerin bu yöndeki tekliflere soğuk oldukları bildirildi. 
     Yeni vitrin için dile getirilen isimler arasında ANAP’lı Yüksel Yalova, Birkan Erdal, Ahad Andican da bulunuyor. Nesrin Nas, Lütfullah Kayalar adları da ortaya atılıyor. 
     Kulislerde parti içinden GİK için Aydın Menderes, Rıza Akçalı, Serhan Yücel, Ahmet Vefik Alp, Bülent Kuşoğlu, Oğulhan Oğultürk’ün adları geçiyor. 
     Bir dönem DYP’de milletvekilliği ve bakanlık yapan Ufuk Söylemez, Hasan Denizkurdu, Yamön Törüner, Erkut Şenbaş’ın adları da GİK için ortaya atılıyor. 
     Parti dışından ise Ahmet Denizongun, Meral Gezgin Eriş, Umut Oran, Yiğit Bulut, Mehmet Bilgiç, Osman Bostan’ın adları dile getiriliyor. 
     
</TEXT>
</DOC>
