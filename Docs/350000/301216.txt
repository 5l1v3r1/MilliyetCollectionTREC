<DOC>
<DOCNO> 301216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sondun16.html </URL>
<DATE> 2004/12/27/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Paparazzinin şikayetçi olduğu Prens Harry için dava açılmadı 
</HEADLINE>
<TEXT>

     İngiltere Veliaht Prensi Charles'ın taht sırasında üçüncü olan küçük oğlu Harry'nin hakkında, paparazzinin şikayeti nedeniyle dava açılmadı. 
     Kraliyet Başsavcılığı tarafından yapılan inceleme sonucunda, başsavcının, ''olayın daha ileri aşamalara götürülmesinde kamunun yararına olacak bir noktanın bulunmadığı'' kararına vardığı bildirildi. 
     Prens Harry ile bir fotoğraf ajansına çalışan Chris Uncle adlı paparazzi arasında, 21 Ekim'de sabaha karşı bir gece kulübünün kapısında paparazzinin kamerasının Harry'ye çarpması nedeniyle yumruklama yaşanmış, foto muhabiri Uncle Prens hakkında şikayette bulunmuştu. 
     Bu arada, bazı İngiliz gazeteleri, gelişmeyi, Prens'in böyle bir olaydan ''uyarı bile almadan kurtulması'' olarak niteledi. 
     Prens'in resmi ikametgahı Clerance House'un sözcüsü ise kararın tümüyle yargıya ait olduğunu ve Sarayın bu karar üzerinde herhangi bir etkisi bulunmadığını kaydetti ve Başsavcılığın olaya tarafsız bir bakış açısıyla yaklaştığına inandıklarını söyledi. 
     
</TEXT>
</DOC>
