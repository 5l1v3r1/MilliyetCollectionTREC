<DOC>
<DOCNO> 323924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/yazar/akyol.html </URL>
<DATE> 2005/03/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yabancılara mülk satışı 
</HEADLINE>
<TEXT>


YAHUDİLER GAP'ı satın alıyor, Suriye Hatay'ı satın alıyor Kamuoyunda bu endişeler yaşanırken, Anayasa Mahkemesi, yabancılara taşınmaz mal satışını düzenleyen yasa maddesini iptal etti. 
Davayı CHP açmıştı. CHP, bu yasayla "milli güvenliğin tehlikeye gireceğini, ülke topraklarının yabancıların eline geçeceğini" ileri sürüyordu. 
Anayasa Mahkemesi, tabii daha teknik bir dille, CHP'nin itirazlarını haklı buldu ve iptal etti. Mahkeme, söz konusu düzenlemeyi, Anayasa'nın 2. ve 5. maddelerine, yani "Cumhuriyet'in temel niteliklerine, Atatürk milliyetçiliğine, devletin bağımsızlığına ve bütünlüğüne, ülkenin bölünmezliğine" aykırı buldu. 
Yüksek Mahkeme'nin bir de 'teknik' gerekçesi var Kanunla belirtilmesi gereken sınırlamaların Bakanlar Kurulu'na bırakılmış, yani bu şekilde yasama yetkisinin Bakanlar Kurulu'na devredilmiş olması. 

YAHUDİLER GAP'ı satın alıyor Suriye Hatay topraklarını satın alıyor Ağabeyimiz yaşındaki bazı yazarlar bile yazdı bunu... 
Anayasa Mahkemesi de bu iddialar üzerine, Tapu Kadastro Genel Müdürü Zeki Adlı'yı resmen çağırıp dinlemiş. 
Dün Sayın Zeki Adlı'yla ben de görüştüm. Şunu söyledi 
- GAP bölgesinde bir tek İsrailli firma veya bir tek Yahudi özel kişi taşınmaz mal almamıştır, tek tapu işlemi yapılmamıştır GAP'ta tarım üzerine çalışan büyük bir Türk firmasında Yahudi bir tarım mühendisi uzman çalışıyor, belki söylentiler bundan çıkmış. 
Zeki Adlı, sadece tapu kayıtlarına bakarak konuşmuyor, bölgeye müfettiş göndererek "yerinde" inceleme yaptırmış sonuç aynı Tek Yahudi kişi veya şirketi tek taşınmaz almamış. 

HATAY ilimizi Suriyeliler mi satın alıyor Sayın Zeki Adlı, "Suriye vatandaşlarının Hatay'da taşınmaz mal alması yasak" dedi. Suriyelilere satılmış tek bir taşınmazın bile olmadığını söyledi 
- Hatay, 1939'- da anavatana katıldı. Bazı Hataylılar Suriye vatandaşlığını seçtiler, taşınmazları Hatay'da kaldı, kendileri gittiler. Aynı şekilde bazı Suriyeliler Türk vatandaşlığını seçtiler onların taşınmazları da Suriye'de kaldı. Tapu kayıtlarında Hatay'da Suriyeliler üzerinde gözüken taşınmazların tamamı, 1939 öncesi kayıtlardır. 1939'- dan şu dakikaya kadar Suriyelilere tek taşınmaz satılmamıştır. Satılamaz da, yasak çünkü... 
Üstelik, 1939 öncesi kayıtlarda Suriyeliler üzerinde gözüken taşınmazlar Türkiye Cumhuriyeti'nin "Milli Emlak"ı tarafından yönetiliyor 
Peki hangi yabancılar Türkiye'den taşınmaz alıyor 
- Almanlar birinci sırada, Antalya yoğunluklu... İngilizler ikinci sırada Didim yoğunluklu... Tatil için veya emekliliğini geçirmek üzere 

DAHASI, bir yabancı Türkiye'den taşınmaz alacağı zaman 1 25'lik haritası çıkarılıyor ve son kararı askeri komutanlık veriyor askeri açıdan sakıncalı mı, değil mi diye 
Bakanlar Kurulu sakıncalı gördüğü ülkelerin vatandaşlarına satışı yasaklıyor mesela Suudi vatandaşlarına yasak var 
Bakanlar Kurulu milli güvenlik gerekçesiyle de yasaklar koyabiliyor. 
Hukuki tartışma ayrı, ama "ülke satılıyor" paranoyası yersiz... Türkiye'nin kalkınma ve dışa açılma araçlarından birini tıkayarak kalkınmamıza da zarar veriyor. 
Çağın refah artırıcı araçlarına, mesela yabancı sermayeye, yabancı teknoloji ve uzmanlığa, turizme gözlerimizi kapatarak Türkiye'yi kalkındırmak, Atatürk'ün deyimiyle güçlü bir "iktisat devleti" haline getirmek mümkün mü 
Hukuki açıdan baktığımızda, ben Yüksek Mahkeme'nin Anayasa'nın 2. ve 5. maddelerini dar ve 'devletçi' yorumladığını düşünüyorum, birçok özelleştirme iptal kararlarında olduğu gibi... 
Ama "yetki devri" konusundaki gerekçesini tartışmaya değer buluyorum. 



</TEXT>
</DOC>
