<DOC>
<DOCNO> 337244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/spor/spo07.html </URL>
<DATE> 2005/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir bu eksikti 
</HEADLINE>
<TEXT>


Katrilyonluk bütçesine rağmen yüksek kesintiler yüzünden durma noktasına gelen atçılık sektörüne bir garip öneri de Silivri Belediye Başkanı'ndan geldi 

ÖZEL RÖPORTAJ YILMAZ ATAKANI 


V eliefendi Hipodromu'nun Silivri 'ye taşınması haberinin bir gazetede yayınlanması karşısında soluğu Türkiye Jokey Kulübü Başkanı Umur Tamer'in makamında aldık. Röportaj talebimizi kabul eden başkan ısrarlı sorularımız karşısında "Herhalde Silivri Belediye Başkanı'nın hayalidir. Benim TJK Başkanı olarak böyle bir şeyden haberim yok" diye konuştu. Bakın başkan konu ile ilgili sorularımızı nasıl yanıtladı 
Sayın Başkan, birileri sizin adınıza Veliefendi Hipodromu'nu Silivri ilçemize taşımaya karar veriyor. Bu konu ile ilgili İstanbul Büyükşehir Belediye Başkanlığı ile Silivri Belediyesi ortak bir çalışma başlatıyor. Çalışma o boyutlara geliyor ki proje 2006 yılı yatırım programına sunulmaya hazırlanıyor. Böyle bir çalışmadan nasıl oluyor da sizin haberiniz yok 
Hakikaten böyle bir çalışmadan haberim yok. Kimse benim fikrimi almadı.Bana "Böyle bir çalışmamız var ne düşünüyorsunuz " diyen de olmadı.Bu haberin gazetede çıkmasından bir gün sonra Silivri Belediye Başkanı Hüseyin Turan beni ziyarete geldi. İlçenin imar planı büyükşehir belediyesine bağlıymış. İmar planı üzerinde güncelleme yapılacakmış." Silivri civarında birçok hara var. Atçılık gelişiyor. Orada da bir hipodrom düşünürseniz biz büyükşehir belediye başkanı ile de konuşuruz imar planı içerisinde size de bir yer ayırırız . İleride orada atçılıkla ilgili bir idman merkezi ya da yerel yarışların yapılacağı bir hipodrom yapmak isterseniz size şimdiden bir imkan tanıyalım "dediler. Ben de onlara "Şu anda böyle bir yatırım söz konusu değil. Dünyada örneklerine bakarsanız böyle mahalli yerlerde yüzlerce hipodrom ya da idman merkezi var. Kulübün bu günkü yapısı ve şartları ne idman merkezi, ne de hipodrom yapmak için elverişli değil ama inşaallah yapımız güçlenir, tekrar yatırım düşünmeye başlarsak niye olmasın "dedim."O kadar haranın olduğu yerde bir idman merkezi de Silivri'de olabilir" dedim.Yoksa Veliefendi'nin Silivri'ye taşınması diye bir şey söz konusu değil... 
Sayın başkan, Silivri'de o kadar çok hara var mı 
Evet. 90'ın üzerinde hara var. 
Silivri Belediye Başkanı'yla başka neler konuştunuz 
Başbakanımız 20 Mayıs'da Silivri ilçemizde doğalgaz tesisi açılışına geliyormuş. O esnada Silivri belediye başkanı Turan," İsterseniz bu durumu başbakana da bahsederiz "deyince ben de kendilerine "Eğer başbakana bir şeylerden bahsedebiliryorsanız önce benim beldemde bu kadar atçılıkla ilgili yatırım var.Bunların hepsi sıkıntı içinde, tek tek kapanacak. Şu atçılık sektörüne birazcık yardımcı olun da bu yatırımlar heba olmasın. Bunları söyleyin "dedim.Beni de açılışa davet ettiler."Olur gelirim" dedim. Tüm konuşmalarımız bundan ibaret... 
Bizim öncelikli projelerimiz var.İzmir'i ve İstanbul'u ışıklandıralım gece yarışları düzenleyelim diye düşünüyoruz. 
Peki bu kurgu bir haber değil...Kişilerin ismi ile bir koordinasyon toplantısından ve 2006 yılı yatırım programına alınması için İstanbul Büyükşehir Belediye Başkanı Kadir Topbaş'ın sunumundan bahsediliyor. Tüm bu olan bitenden nasıl sizin haberiniz olmuyor 
Vallahi bir şeyler var. Belki rant peşinde koşan birileri var. Bilemiyorum ... 
Bizimle ilgili bir şey yok . Ne bizim bilgimiz dahilinde ne gelip akıl ,fikir sordular ne de böyle bir projeden bahsettiler. 
"Bu konuda İstanbul Büyükşehir Belediye Başkanı Kadir Topbaş ile de bir görüşmeniz olmadı mı 
Kadir Topbaş kim yahu Beni ilgilendirmiyor. Kadir Topbaş beyin varsa böyle bir niyeti gitsin yapsın görüşmelerini bize geldiklerinde cevabını veririz. Kadir Topbaş kim Her yıl İstanbul Büyükşehir Belediye Başkanlığı Koşusu yapıyoruz zaatı muhterem lütfedip de bir gün gelmedi. Ben de hiçbir davetine gitmiyorum. Adam gelip de kendisi için düzenlenen bir yarışı onurlandırmaz mı 

Acaba sayın başbakana 20 Mayıs'daki törende böyle bir talepte mi bulunacaklar 
Olabilir. Olabilir de neyi değiştirebilir onu bilemiyorum.Neticede ev taşıma işi değil bu...Hipodromun taşınma işi... 

Gelelim kesintilere...Kesintiler yüzünden sektörün kapanma noktasına geldiğini vurguluyorsunuz. Bunu bizler biliyoruz. Kesinti tabloları basınımızda sık sık yayınlanıyor. İmdat çığlıkları atıyorsunuz. Ama size elini uzatan yok. Öte yandan sektörünüzün karşısına bir de rakip olarak İddaa Oyunu çıktı.Bu konuda neler düşünüyorsunuz 
Atçılık sektörü geldi tıkandı. Büyüyemiyoruz. Büyümeyi bırakın da pay kaybediyoruz. Bunun iki tane çok önemli nedeni var. Bir tanesi çok ciddi kesintiler,ikincisi de 2004 yılının Ağustos ayından beri haksız bir rekabet olarak önümüze çıkan İddaa oyunu ... 
Ortalama geliri yıllık brüt 1.3 katrilyon lira olan bir sektörüz. 2004 yılında 700 trilyon lirasını devlete çeşitli fonlar başlığı altında aktarmışız. Buna ilaveten yarışsever 1.5 milyarın üzerinde bir bilet tutturursa 10 da devlet Veraset İntikal Vergisi alıyor. 

"DOĞU VE GÜNEYDOĞU İNSANINI İSTİHDAM EDİYORUZ" 
TJK Kamu yararına çalışan 53 sene mazisi olan bir dernek biliyorsunuz. Şu an 127 asli üyemiz var. Her gün gönüllü olarak buraya gelir, sektörümüzü nasıl güçlendiririz nasıl dünya standartlarına çıkartırız onlarla uğraşıyoruz. 7 tane hipodrom ,7 tane aşım merkezi ve hara 2 bin civarında bayi, 2 bin küsür personeli olan ciddi bir işletme burası... 
Söylediğim ciro Türkiye'nin önemli holdingleri seviyesinde...1.3 katrilyon lira sermayeli bir holding burası...Tespitlerimiz doğrultusunda sahalarda ve haralarda 14-15 bin civarında yarış atımız var. Burası 30 bin aileye yani 200 bin kişiye iş ve aş götürüyor. Bizim sektörümüze hizmet verenler Doğu Anadolu ve Güneydoğu Anadolu kökenli...Yani hakikaten çalışmaya, yemeğe, kuru ekmeğe ihtiyacı olan insanlar...Dolayısıyla bir de bunun sosyal tarafı var. Tüm bu kazançlar içerisinden Jokey Kulüp olarak 15 müessese hissesi alırız. Bunun 20'sini de belediye gelir Belediye Eğlence Vergisi olarak elimizden alır. Bu senelik 45 trilyon liralık ciddi bir meblağdır. Biz kendi payımızla at yarışlarını düzenleriz. 7 tane hipodroma bakarız. 2 büyük pansiyon hara, 5 büyük aşım merkezine bakarız. 2 bin küsür bayii ye bakarız. 2 bin personele bakarız. Bakarız da bakarız. 2006 yılı başı itibarıyla bu bahsettiğimiz kesintiler de bir düzenleme olmazsa, beklediğimiz desteği bulamazsak artık ne verecek yarış ikramiyemiz kaldı, ne personele verecek maaşımız kaldı. Ne yaparlarsa yapsınlar. İş artık buraya geldi dayandı. 

Peki, bu kadar anlatmanıza karşın , hükümet bu duruma kayıtsız mı kalıyor 
Hayır. Şuanda ciddi bir kanun tasarısı hazırlanıyor. Ve bu bakanların görüşlerine sunuldu. Zannediyorum ki Mayıs-Haziran aylarında meclise intikal edecek. Bir düzenleme var yani... Ciddi bir çalışma var.Tarım Bakanlığının sürüklediği Başbakanlığın desteklediği ciddi bir çalışma var.Yıllardır anlattığımız bu duruma karşı duyarsız değiller.Ama ben neticeyi almadan bir şey söyleyemiyorum.Daha önce de böyle tasarılar hazırlandı ama mecliste CHP desteğini çekti.Güdük kaldı.Biz bakıyoruz bugüne kadar AKP'den değil CHP'den gol yedik hep... 
Halbuki biz onların desteğini bekliyoruz. 

Acaba karar mekanizmasındaki milletvekilleri TJK'yı yeterince tanımıyor mu Bu konuda onları yeterince bilgilendirmediğinizi de söyleyebilir misiniz 
Olabilir. Her ikisi de olabilir. 
Basın sizi tanıyor. Sorunlarınıza da yeterince yer veriyor. 
Doğrudur ama ben yeterli bulmuyorum. Ne zaman basının ilgisini çekeceğiz . At sahibi atını koşturmayacak,insanlar işten çıkarılıp sokaklara dökülecek, o zaman mı "Bak toplumsal hareket var. Sosyal bir sıkıntı var "diyerek sayfalarını bize ayıracaklar.Halbuki kanunun çıkma öncesinde görüşmeler sürdürülürken basındaki yansımalarımız çok önemli... 


</TEXT>
</DOC>
