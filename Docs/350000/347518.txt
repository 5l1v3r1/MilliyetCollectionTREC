<DOC>
<DOCNO> 347518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sonspo04.html </URL>
<DATE> 2005/05/31/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Cimbom'un yeni hocası hücum için yaratılmış 
</HEADLINE>
<TEXT>

     Bild Gazetesi’nin Hannover bürosu şefi, Wolfsburg uzmanı’ Bern Stubmann, Galatasaray’ın yeni hocası Eric Gerets’i Fanatik için yorumladı Eric Gerets, Alman Ligi ile Kaiserslautern’in başına geçerek tanıştı. Kırmızı Şeytanlar zor bir dönem yaşıyordu ve Gerets takımın başına geçer geçmez kulübe yeni bir hava getirdi. Kaiserslautern’i küme düşmekten kurtardı. Ardından Wolfsburg’tan gelen teklifi kabul eden Gerets, pozitif futbol anlayışı ile geçtiğimiz sezona süper bir başlangıç yaptı. 
     Wolfsburg yaklaşık 2.5 ay boyunca zirveyi kimseye kaptırmadı. Takım pozitif futbol oynuyordu ancak rakiplerine çok pozisyon veriyordu. Bu nedenle Wolfsburg ligde en çok gol yiyen takımların arasında yer aldı. Gerets futbolda tek bir şeyin önemli olduğunu vurguladı hep Seyirci para verip maçlara geliyor. Onlara ödedikleri paranın karşılığını vermeliyiz. 
     Hep savaşan bir ekip yaratmaya çalışır. Gençlerle çalışmayı sever, altyapıya önem verir. Almanya’daki günlerinde sık sık Türk futbolundan söz ederdi. Bir röportajında, Türkiye Dünya Kupası’nda harikalar yarattı. Şampiyonluğu hakediyordu. Türkiye finale kadar gelmiş olsaydı, Almanya’yı yenerdi. Çünkü Türk futbolcusu daha teknik, daha yetenekli'' demişti. 
     
</TEXT>
</DOC>
