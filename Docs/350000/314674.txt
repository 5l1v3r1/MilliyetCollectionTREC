<DOC>
<DOCNO> 314674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/son/sondun29.html </URL>
<DATE> 2005/02/12/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Allavi Kürt liderlerin yönetimde görev alma isteklerini destekliyoruz 
</HEADLINE>
<TEXT>

     Irak Başbakanı İyad Allavi, Kürt liderlerin, yönetimde görev alma isteklerini desteklediğini söyledi. 
     Allavi, Süleymaniye kentinde Irak Kürdistan Yurtseverler Birliği IKYB lideri Celal Talabani ile görüşmesinin ardından düzenlediği basın toplantısında, ''Tüm Iraklılar arasında eşitlik ilkesinden yola çıkarak, Kürtlerin yönetimde görev alma isteğini destekliyoruz'' dedi. 
     Talabani de saldırılara rağmen seçimlerin gerçek bir başarı olduğunu belirterek, ''Sonuçların ilan edilmesinin ardından, demokratik, federal ve bağımsız bir Irak kurmak olan ortak amacımıza ulaşmak için müttefiklerimizle işbirliğine devam edeceğimiz Bağdat'a gideceğiz'' diye konuştu. 
     IKYB lideri Talabani, 3 Şubat'ta, Irak devlet başkanlığı ya da başbakanlığına aday olduğunu resmen açıklamıştı. 
     
</TEXT>
</DOC>
