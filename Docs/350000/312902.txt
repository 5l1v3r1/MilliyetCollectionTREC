<DOC>
<DOCNO> 312902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sonspo08.html </URL>
<DATE> 2005/02/06/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Emniyetten tribüne kırmızı kart... 
</HEADLINE>
<TEXT>

     Konya Emniyet Müdürlüğü, Galatasaray maçında, karşılaşma sırasında sahaya giren 3 seyirciye 500'er, kötü tezahüratta bulunan 1 kişiye ise 1000 YTL'lik para cezası kesti. 
     Konya Emniyet Müdürlüğü'nden yapılan açıklamada, 28 Ocak Cuma günü Konya Atatürk Stadı'nda yapılan Konyaspor-Galatasaray maçında, 5149 sayılı yasanın 17. maddesinin 1. fıkrasında belirtilen, ''Müsabaka için seyircilerin alınmaya başlanmasından, müsabaka sonrası seyircinin tamamıyla tahliyesine kadar geçecek sürede ulusal veya uluslararası federasyonların öngördüğü görevli kişiler dışında kalanların, her ne şekilde olursa olsun, müsabaka alanına girmeleri yasaktır'' hükmünün bazı kişilerce ihlal edildiği belirtildi. 
     Açıklamada, yapılan incelemelerin ardından saha içine girerek Konyaspor bayrağıyla koştuğu belirlenen Mehmet Eryiğit 19 , Oğuzhan Akdoğan 19 ve Mehmet Uğurcan 26 adlı seyircilere, söz konusu yasanın 23. maddesini ihlal ettikleri gerekçesiyle 500 YTL idari para cezası kesildiği kaydedildi. 
     Aynı yasanın, ''çirkin ve kötü tezahürat'' başlıklı 12. ve 17. maddelerini ihlal eden Ahmet Özsakallı'nın 37 ise 1000 YTL'lik idari para cezasıyla cezalandırıldığı bildirildi. 
     
</TEXT>
</DOC>
