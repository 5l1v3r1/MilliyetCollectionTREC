<DOC>
<DOCNO> 317226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/soneko30.html </URL>
<DATE> 2005/02/21/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Novartis, dünyanın en büyük jenerik ilaç üreticisi olacak... 
</HEADLINE>
<TEXT>

     İsviçreli eczacılık şirketi Novartis, 8.4 milyar dolarlık bir fiyatla iki ilaç şirketini bünyesine katarak patentsiz jenerik ilaç dalında dünyanın en büyük şirketi olacak. 
     Novartis'ten yapılan açıklamada, Almanya merkezli Hexal ve ABD merkezli Eon Labs firmaları için her iki firmanın da sahibi olan Alman Struengmann ailesiyle anlaşmaya varıldığı bildirildi. 
     Anlaşma uyarınca Novartis'in toplam 7.4 milyar dolara Hexal'ın tamamının, Eon Labs'ın da üçte ikisinin sahibi olacağı belirtilen açıklamada, ayrıca Eon Labs'ın New York Borsası'nda işlem gören geri kalan üçte birlik hisse senetlerinin de yaklaşık 1 milyar dolara satın alınacağı bildirildi. 
     Satın alınan şirketlerin Novartis'e ait Sandoz markası altında birleştirileceği kaydedildi. 
     Satın alma tamamlandığında, Novartis'in patent koruması kalkan jenerik ilaç üretiminde dünyanın en büyük şirketi olacağı bildiriliyor. 
     
</TEXT>
</DOC>
