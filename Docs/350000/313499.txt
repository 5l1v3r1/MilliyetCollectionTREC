<DOC>
<DOCNO> 313499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sonsiy17.html </URL>
<DATE> 2005/02/08/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Gül'den Barzani'ye yanıt Türkiye söz düellosuna girmez 
</HEADLINE>
<TEXT>

     Dışişleri Bakanı Abdullah Gül Kürdistan Demokratik partisi KDP lideri Mesut Barzani'nin "bağımsız Kürdistan Devleti kurulacağı" yönündeki açıklamalarına tepki göstererek "Zaman ders alma zamanıdır. Hayallerle retoriklerle hareket etme zamanı değildir" dedi. 
     Gül, Türkiye'nin karşılıklı söz düellosuna girecek bir ülke olmadığını vurguladı. Gül, "Orta Doğu'da ve özellikle Irak'ta yanlış liderlikler, hayali projeler, irrasyonel hareketler, sloganlarla, retoriklerle harekete edenler Irak'a ve Iraklılar'a ne büyük belalar açmışlardır" dedi. 
     Irak'ın ve Iraklılar'ın bunun sıkıntısını çok çektiğine işaret eden Gül şöyle konuştu 
     "Şimdi zaman bütün bunlardan ders alma zamanıdır. Retorikle, hayallerle veyahut da irrasyonel projelerle harekete etme zamanı değildir. 
     Şimdi bütün Iraklılar'a düşen görev nedir Bütün Iraklılar, Arabıyla, Kürdüyle, Türküyle hepsi kendi ülkelerini tekrar kazanma çabası içinde olmalılar. Kendi ülkelerinde hepsinin kardeşçe, huzur içinde yaşayabilecekleri bir dönemi oluşturmak peşinde olmalılar.". 
     Gül bunun dışındaki hareketlerin Irak'a ve bu hareketleri yapanların kendi bölgelerine zarar vereceğini ifade ederek, Türkiye'nin çok sıkıntı çekmiş olan Irak halkına yardım ettiğini ve edeceğini belirtti. Gül, "Türkiye'nin sayesinde orada birçok katliamlar önlenmiştir. Oradaki birçok sıkıntının önüne geçilmiştir. Şimdi de Türkiye Irak'ın artık huzur içinde olması için uğraşmaktadır" dedi. 
     Gül, herkesin yönünü Bağdata çevirmesi gerettiği uyarısında bulundu. 
     

     
</TEXT>
</DOC>
