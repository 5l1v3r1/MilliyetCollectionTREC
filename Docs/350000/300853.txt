<DOC>
<DOCNO> 300853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/son/sondun17.html </URL>
<DATE> 2004/12/25/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Bağdat'taki patlamada ölü sayısı 9'a yükseldi... 
</HEADLINE>
<TEXT>

     Bağdat'ın batısında dün gece meydana gelen patlamada, yıkıntıların arasından 7 kişinin cesedinin çıkarılmasıyla ölü sayısının 9'a yükseldiği bildirildi. 
     Yetkililer, dün gece Bağdat'ın Mansur mahallesinde, patlayıcı döşenmiş bir gaz tankerinin infilak etmesi sonucu 2 kişinin öldüğünü, 3 evin yıkıldığını söylemişti. 
     Polis sözcüsü Raid Abbas, evlerden birinin yıkıntılarından bugün 7 kişinin cesedinin çıkarıldığını belirtti. Hastane kaynakları, patlamada en az 14 kişinin ağır yaralandığını kaydetti. 
     Amerikan ordusu kaynakları, patlamada ölen ya da yaralanan Amerikan askeri olmadığını bildirdi. 
     Patlamanın meydana geldiği bölgede bulunan Ürdün ve Libya elçiliklerinde de yaralanan olmadığı belirtildi. 
     
</TEXT>
</DOC>
