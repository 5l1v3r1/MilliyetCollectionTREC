<DOC>
<DOCNO> 320432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sontur04.html </URL>
<DATE> 2005/03/03/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Mermer yüklü kamyon sürüye daldı 18 koyun telef oldu 
</HEADLINE>
<TEXT>

     İzmir'in Çiğli İlçesi'nde, mermer yüklü kamyon sürüye daldı, 18 koyun telef oldu. 
     AA muhabirinin aldığı bilgiye göre, Ali Doğan 38 yönetimindeki 48 ER 411 plakalı mermer yüklü kamyon, Muğla'dan Edremit'e giderken, Çiğli Anadolu Caddesi Santral Durağı'na geldiğinde yolu geçmekte olan sürüye daldı. 
     Mermer yüklü kamyonun biçtiği sürüde, 18 koyun telef oldu, 4 koyun ise yaralandı. Bu arada, can çekişmekte olan bir koyun ise sahibi tarafından kesildi. 
     Koyunlarını otlattıktan sonra ağıla götürdüklerini belirten sürü sahibi Ersin Aydın 18 ile kardeşi Güven Aydın 16 , ''Hayvanları karşıdan karşıya geçiriyorduk. Karşıyaka yönünden gelen araçları durmaları yönünde ikaz ettik. Sürümüze dalan mermer yüklü kamyonun şoförü bizi dinlemedi. Hayvanlarımızın arasına daldı'' dediler. 
     Yaptığı kaza sonucu 18 koyunun telef olmasına yol açan kamyon şoförü Ali Doğan da, ''Benim hatam yok. Koyun sürüsü aniden önüme çıktı. Yağıştan dolayı zemin ıslaktı, fren yaptım. Ancak yine de sürüye çarpmaktan kurtulamadım'' şeklinde konuştu. 
     Kazayla ilgili soruşturmanın sürdürüldüğü kaydedildi. 
     
</TEXT>
</DOC>
