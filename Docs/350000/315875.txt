<DOC>
<DOCNO> 315875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sontur34.html </URL>
<DATE> 2005/02/16/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Irak'ın kara sınırları yarından itibaren 6 gün kapatılıyor... 
</HEADLINE>
<TEXT>

     Irak'ın kara sınırlarının, Aşure ayının başlaması dolayısıyla 17 Şubat ile 22 Şubat arasında kapatılacağı belirtildi. 
     Alınan bilgiye göre, Irak'ta Aşure ayı etkinlikleri nedeniyle çeşitli ülkelerden gelen kişilerin kontrol edilmesi ve geçen yıl yaşanan olayların önüne geçebilmek için yarından itibaren 23 Şubat'a kadar Türkiye, İran, Suriye ve Ürdün sınır kapıları girişlere kapatılacak. 
     Yasağın Bağdat'taki uluslararası havaalanını kapsamadığı, güvenlik kuvvetlerinin alarmda olduğu, içişleri ve savunma bakanlıklarının Aşure ayı dolayısıyla komite kurduğu belirtildi. 
     Geçen yıl Aşure ayında başkent Bağdat ve Kerbela kentinde eşzamanlı düzenlenen saldırılarda 170'ten fazla insan ölmüştü. Bu saldırılar, Saddam Hüseyin'in Mart 2003'te devrilmesinden sonra meydana gelen en kanlı olaylardı. 
     Irak geçici hükümetinin geçen hafta yaptığı güvenlik toplantısının ardından kara sınırlarının kapatılması kararı alınmıştı. 
     
</TEXT>
</DOC>
