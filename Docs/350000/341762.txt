<DOC>
<DOCNO> 341762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/yasam/axyas01.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Anelka da kaçırıyor' 
</HEADLINE>
<TEXT>


Bakan Şener'in, "32 yıl önce penaltı kaçırıp Sivasspor'u 1. Lig'e çıkmaktan etti" dediği eski golcü Naci, böyle dedi 

ERGÜN AYAZ Kocaeli DHA 

Sivasspor, haftalar önce Süper Lig'e yükselmeyi garantileyerek taraftarlarına büyük bir sevinç yaşatırken, Milliyet'e demeç veren Sivaslı Başbakan Yardımcısı ve Devlet Bakanı Abdüllatif Şener, 1. Lig sevincinin kıl payı kaçtığı 1972-1973 sezonunu anlatmıştı. Şener, "Vuruş o vuruş, Naci penaltıyı kaçırınca Sivas'ta olumsuz hava oluşuyor. Emniyetten de herhalde 'Ortalarda görünme demişler'. Naci hem futbolu bırakıyor hem kenti terk ediyor. Yıllarca haber alınamadı. İşin garibi, o sezon gol kralı oldu" demişti. 

İçini döktü 
Milliyet, 32 yıl önce kaçırdığı penaltıyla taraftarları hüzne boğan gol kralı Naci Sönmez'i yıllar sonra Kocaeli'nin Derince ilçesinde buldu. Sivasspor'dan ayrılıp İstanbul'a geldiğini, ardından Göztepe, askerden sonra da Eskişehir Demirspor ve Konyaspor'da oynadığını söyleyen Naci Sönmez, bu arada üniversiteyi bitirerek futbol hayatına 1975'te nokta koyduğunu söyledi. 

'Hatırlandım ama...' 
Devlet Demiryolları'ndan mühendis olarak emekli olan Sönmez 59 , hatırlanmaktan mutlu olsa da, h l o penaltıyı kasıtlı kaçırdığının ima edilmesine ise çok üzüldüğünü belirterek şöyle konuştu 
"Penaltıyı, Anelka, Hakan Şükür de kaçırıyor. O penaltı kaçmasaydı 1-0 ile bir şey olmazdı. Penaltıyı kaçırmam rüyalarıma girdi. Mağlubiyeti hazmetmem. Bütün sporcu arkadaşlarım ve seyirciler de bilir. Futbol maçını satan ailesini satmış gibidir. Ama penaltıyı kaçırınca bana o acıyı çektirdiler. Kırgınım." 
O tarihlerde, Bakan Şener'in 13-14 yaşlarında olması gerektiğini kaydeden Sönmez, "O zamanlar simit satar, maçlara gelirmiş. Bütün Sivassporluları candan kutluyorum. Benim üzerimden de büyük yük kalktı" diyerek, Süper Lig'e yükselen Sivasspor'a başarılar diledi. 



</TEXT>
</DOC>
