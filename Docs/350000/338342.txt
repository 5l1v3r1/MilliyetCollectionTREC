<DOC>
<DOCNO> 338342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/spor/spo12.html </URL>
<DATE> 2005/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcalı Müslüm 
</HEADLINE>
<TEXT>


HAKAN DİLEK 


Formanın kutsiyetine ilişkin düzülen övgüler, Barcelona'nın forma göğsüne- 2012 Pekin Olimpiyatları tanıtımı için de olsa- aldığı 'reklam' nedeniyle son buldu gibi. Peki geriye ne kaldı Sponsoru kabil etmemek gerçekten safdillik etmek midir 
Barca hep bir futbol takımından başka şeyler ifade etmiştir. Bir duruş, bir görüş, bir savunuş ifadesiydi Barca. O nedenle yıllarca -Nike reklamının göğsündeki minik görüntüsüyle- formasına reklam almadı. Bunun yanında İspanyolların Athletic Bilbao'su yıllardır göğsünde bir armada gibi taşıdığı Bask gülüne bir halel gelmesin diye, reklama tenezzül etmedi. Tamam Pekin Yaz Olimpiyatları'nın tanıtımı için Çin'in vermeyi kabul ettiği sponsorluk payı olarak bilinen rakam, yani 17 milyon dolar, iyi para, çok para ama... Amalı bir sözcük dizini dökülebilir Barcelona foması ve onun kutsiyeti için. 
Şimdi bu sponsorluk ve para çağında reklam almamanın bir avanaklık olduğunu savunabilir, paranın bu kadar gerekli olduğu bir sektörde, hatta sadece paranın geçer akçe olduğu bir sektörde milyonlarca doları göğsünde taşımamak yanlış olarak nitelenebilir. Ah, o "ama" diye yazılan kelime. Yani söylenmişlerden sonra yazılan ve söylenecekleri gerekçelendirirken bir önce söylediklerinizi geçersizleştiren kelime. "Ama" deriz bu paranın gerekliliğini anlatan cümlelerin ardından "paranın dışında savunulması gerekenler yok mu Bu parayı Barca formasının satışını hızlandırarak, daha çok insana ulaşacak organizasyonlar yaparak, müzesinin sınırlarını genişleterek bulamaz mı Barca " 
Aynı duyguları Müslüm Gürses'i Filli Boya reklamında gördüğüm zaman taşıdıydım. "Ne gerek vardı Baba " dediydim kendi kendime 'senin o yalama reklam aleminde ' Tamam bazen afili gömlekler, gıcır gıcır takım elbiseler, elinde kalın altın zincirli fotoğrafların sökün ettiydi alemde bir aralar. O zaman da ayakkabı boyacılarının ekmek teknelerinin ön yüzüne, gariban odaların ılak duvarlarına, tekstil tezgahlarının arkasına asılan posterlerine bakıp iç geçirdiydim 'Ahh Baba " 
Şimdi bir bez, kalın-etli bir yazıyla düşülecek formanın üzerine Çinliler'in Olimpiyat isteği... 
Bundan sonra 'ne kalır geriye bizden ' Öykülerimiz... Sadece öykülerimiz... 
Oyunun güzelliğine hürmetle... 




</TEXT>
</DOC>
