<DOC>
<DOCNO> 331382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sondun30.html </URL>
<DATE> 2005/04/08/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
PKK, Almanya'da hala zorla para topluyor .. 
</HEADLINE>
<TEXT>

     Alman Frankfurter Allgemeine gazetesi, terör örgütü PKK'nın Almanya'da hala zorla para topladığını yazdı. 
     Haberde, terör örgütü PKK yandaşlarının Almanya'da hala bazı kişileri tehdit ettikleri, adam dövdükleri ve haraç topladıkları belirtilerek, Almanya'da her yıl PKK için 10 milyon avro toplandığı öne sürüldü. 
     Toplanan paranın bir kısmının Almanya'daki örgüt faaliyetlerine ayrıldığı, büyük bölümünün ise Türkiye'ye gönderildiği kaydedildi. Para ödemeyi reddeden çoğu kişinin baskı altında tutulduğu ve durumu polise bildirenlerin de terör örgütü yandaşları tarafından ''suçlu'' muamelesine tabi tutuldukları belirtildi. 
     Terör örgütü PKK elebaşılarının da Federal Başsavcılık tarafından sürekli tutuklanmalarının, örgütün Almanya'da hala aktif olduğunun kanıtı olduğuna işaret edilen haberde, PKK'nın Almanya'da toplam 20 bölgede organize olduğu, bölge elebaşılarının özel yaşam sürdürmelerinin ve evlenmelerinin yasak olduğu bildirildi. 
     Terör örgütü yandaşlarının, tespit edilir edilmez tutuklandıkları belirtilen haberde, son 10 yılda soruşturmanın yapıldığı ve bunların çoğunun hapis cezalarıyla sonuçlandığı kaydedildi. 

     
</TEXT>
</DOC>
