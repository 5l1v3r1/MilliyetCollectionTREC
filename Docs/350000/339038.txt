<DOC>
<DOCNO> 339038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/ekonomi/eko03.html </URL>
<DATE> 2005/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Goldaş, Rusya ve Çin'de büyüyecek 
</HEADLINE>
<TEXT>



Goldaş, Rusya'da üç yeni mağaza açtı. Goldaş Genel Müdürü Sedat Yalınkaya, Rusya'daki yatırımlarıyla ilgili olarak yaptığı açıklamada, Rusya pazarının büyüme hedeflerinde önemli bir yere sahip olduğunu ve şu an beş olan mağaza sayısını yıl sonunda 12'ye çıkaracaklarını söyledi. 
Yurtiçinde ve yurtdışında, 2005 yılı sonunda toplam 30 mağazanın açılacağını bildiren Yalınkaya beş yıl içinde Türkiye dışında 100 mağazaya ulaşmayı hedeflediklerini belirtti. Yalınkaya, yeni açılan her mağazanın Goldaş Kuyumculuk cirosuna 2 milyon dolar ek katkı yapacağını da ifade etti. 2005 ve 2006'da Rusya ve Çin'e odaklandıklarını söyleyen Yalınkaya, sözlerini şöyle sürdürdü 
"Hedefimiz çok fazla yayılmadan bulunduğumuz ülkelerde büyümek. Avrupa'ya yatırım yapmak akıllıca değil. Ekonomik krizden dolayı Avrupa'ya yönelik bir hedefimiz yok." 
Goldaş, Rusya'da IKEA grubu ile işbirliği yapıyor. 


</TEXT>
</DOC>
