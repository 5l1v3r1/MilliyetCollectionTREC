<DOC>
<DOCNO> 338878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/soneko40.html </URL>
<DATE> 2005/05/02/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Kredi kartı borcunu ödemeyenlerin sayısı arttı... 
</HEADLINE>
<TEXT>

     Negatif nitelikli ferdi kredi ve kredi kartları toplamı, Mart ayında bir önceki aya göre yüzde 16.9 oranında artış gösterdi. 
     Merkez Bankası’nın verilerine göre, Şubat ayında toplam 21 bin 966 adet olan negatif nitelikli ferdi kredi ve kredi kartlarının toplamı Mart ayında 25 bin 684’e çıktı. 
     Bu çerçevede, borcunu ödemeyenlerin sayısı Şubat ayında yüzde 23.2 artarak 20 bin 604’den 25 bin 392’ye yükselirken, borcunu gecikmeli olarak ödeyenlerin sayısı da yaklaşık yüzde 78.6 gerileyerek 1,362’den 292’ye indi. 
     
     FERDİ KREDİ 
     Alt kalemler göz önüne alındığında, negatif nitelikli ferdi kredilerin sayısı Mart ayında, bir önceki aya göre yaklaşık yüzde 2.6 azalarak 1,755’den 1,710’a indi. Bu çerçevede Mart ayında, borcunu ödemeyenlerin sayısı 1,607’den 1,652’ye yükselirken, borcunu gecikmeli olarak ödeyenlerin sayısı 148’den 58’e indi. 
     Mart ayında negatif nitelikli kredi kartları sayısı ise yaklaşık yüzde 18.6 artarak 20 bin 211’den 23 bin 974’e yükseldi. Borcunu ödemeyenlerin sayısı 18 bin 997’den 23 bin 740’a çıkarken, borcunu gecikmeli ödeyenlerin sayısı 1.214’den 234’e geriledi. 
     
     2005 YILI 3 AYLIK TOPLAM 
     2005 yılının üç ayında, negatif nitelikli ferdi kredi ve kredi 
     kartları toplamı 65 bin 267 olarak belirlendi. Bunun 62 bin 31’i borcunu ödemeyenlerden, 3 bin 236’sı da borcunu gecikmeli olarak ödeyenlerden oluştu. 2000 yılından bu yana negatif nitelikli ferdi kredi ve kredi kartı adetlerinin toplamı 2 bin 887 olurken, bunun 449 bin 2’si borcunu ödemeyenleri, 83 bin 355’i de borcunu gecikmeli olarak ödeyenleri içerdi. Asgari bildirim limit uygulamasına 2001 yılından itibaren başlanan ferdi kredi ve kredi kartlarında, 2005 yılı asgari bildirim limiti ana para tutarı da 250 YTL olarak belirlendi. Bildirimler, kayıt sayısı bazında olup bir kişinin birden çok kaydı bulunabiliyor. 
     
</TEXT>
</DOC>
