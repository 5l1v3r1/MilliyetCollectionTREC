<DOC>
<DOCNO> 335981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sontur15.html </URL>
<DATE> 2005/04/22/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Göçük altında ölenlerin sayısı 18'e yükseldi 
</HEADLINE>
<TEXT>

     Kütahya'nın Gediz İlçesi'ne bağlı Gökler Beldesi'ndeki bir maden ocağında dün meydana gelen grizu patlaması sonucu göçük altında kalarak ölenlerin sayısının 18 olduğu bildirildi. 
     İlk olarak mahsur kaldığı açıklanan, ancak daha sonra ocakta bulunmadığı belirtilen Musa Kartal'ın da hayatını kaybeden işçiler arasında olduğunun anlaşıldığı açıklandı. 
     Gediz Kaymakamı Ali Nazım Balcıoğlu, göçük altında kalarak ölenlerin sayısının 18 olduğunu belirterek, ''Ocağı işleten şirketin vardiya listesinde Musa Kartal'ın ismi olmadığı için, bu işçinin ocağa girmediği sanılıyordu. Ancak, diğer işçilerle birlikte bu işçimizin de cesedine ulaşıldı'' dedi. 
     AA muhabirlerinin aldığı bilgiye göre, ocaktan çıkarılarak ambulanslarla Gediz ve 82. Yıl devlet hastaneleri morglarına taşınan cesetlerin, ailelere teslim edilmesine başlandı. 
     Kazada ölen mühendis Türker Öztürk'ün cenazesi, toprağa verilmek üzere memleketi Kırşehir'e gönderilirken, diğer işçilerin cenazeleri, bugün Gediz Ulucamii'de düzenlenecek törenin ardından defnedilecek. 
     
</TEXT>
</DOC>
