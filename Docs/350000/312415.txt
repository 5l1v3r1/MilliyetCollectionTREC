<DOC>
<DOCNO> 312415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sonspo09.html </URL>
<DATE> 2005/02/04/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Anelka Fenerbahçe ailem gibi... 
</HEADLINE>
<TEXT>

     Takım arkadaşlarının yaklaşımından etkilenen Anelka, ilk kez gittiğim bir kulüpte böyle içten karşılandım dedi. 
     
     Samimi bir itiraf 

     İster Türk misafirperverliği’ deyin, ister olayı Fenerbahçe’de yaşanan kolej havasına’ bağlayın. Ama Anelka’nın Evlenseydim bu kadar mutlu olmazdım" sözleri, Fransız futbolcunun Sarı - Lacivert renkli ilk günlerinde yaşadığı duygularını apaçık ortaya koymaya yetiyor olsa gerek. Futbol yaşamında pek çok kulüp gezen, ama her gittiği yerde yönetici ve taraftarlardan ilgi görüp, takım arkadaşlarınca sıcak karşılanmadığından söz eden golcü, şunları söyledi 
     
     Şimdi sıra bende’ 

     Samandıra’da gördüklerime inanamadım. Öyle bir gün yaşadım ki, bu kadarını beklemiyordum. Hem tesisler muhteşem, hem de Türk ve yabancı oyuncular bana sımsıcak kucak açtı. Kendimi evimde gibi hissettim. Şimdi sıra bana geldi. Önce en kısa zamanda takım arkadaşlarımın isimlerini öğreneceğim, ondan sonra da methini çok işittiğim o büyük Fenerbahçe taraftarına layık olmak için elimden geleni vermeye çalışacağım. Üç kupayı da kazanmayı diliyorum." 
     
     Daum’dan uyarılar 

     Bu arada Daum, Anelka’yı karşısına alarak Fenerbahçe’yi anlattı. Anelka’ya, bazı kesimlerin yapacağı olumsuz eleştiriler için hazırlıklı olmasını söyleyen Alman hoca, Fenerbahçe kaliteli takım. Seninle uyum içinde çalışırsak, yapamayacağımız yok. Geçen yıl, Pierre geldi bu takıma ve şampiyon olduk. Şimdi sıra sende. Burada her zaman yanında birilerini bulacaksın. Türkler’e bir adım atarsan, karşılığında on adım gelirler" dedi. 

     
</TEXT>
</DOC>
