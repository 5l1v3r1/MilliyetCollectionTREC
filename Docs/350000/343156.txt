<DOC>
<DOCNO> 343156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/guncel/gun07.html </URL>
<DATE> 2005/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuran ikincisi özel ders almış 
</HEADLINE>
<TEXT>


ÖZLEM DOĞAN Konya DHA 

Kuran Okuma Yarışması'nda Türkiye 2.'si olan Selçuklu Anadolu İmam Hatip Lisesi son sınıf öğrencisi Ahmet Eryılmaz, "Her gün 2 saat Kuran okuyorum. Dünya beni tanıyıp ünlü olana kadar Kuran okumaya devam edeceğim'' dedi. 
Milli Eğitim Bakanlığı Din Öğretimi Genel Müdürlüğü'nün imam hatip liseleri arasında düzenlediği ve Edirne'deki Selimiye Camii'nde yapılan "Kuran'ı Güzel Okuma Yarışması"na 9 yarışmacı katıldı. 
İkinciliği kazanan Ahmet Eryılmaz 19 , hocalardan özel ders alarak ahenkli ve diyaframını ayarlayarak Kuran okumayı öğrendiğini söyledi. 
İlahiyat Fakültesi'ni kazanmak için ÖSS'ye hazırlandığını belirten Eryılmaz, Mekke'deki Dünya Kuran Okuma Yarışması'ndan 8. olarak döndüğünde tüm ailesi ve arkadaşlarıyla sonucu yine Kuran okuyarak kutladıklarını söyledi. 


</TEXT>
</DOC>
