<DOC>
<DOCNO> 347517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sonspo03.html </URL>
<DATE> 2005/05/31/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Efes'e yenilen Beşiktaş hakemlerden şikayetçi... 
</HEADLINE>
<TEXT>

     Türkiye Basketbol Ligi final serisinde Beşiktaş ile Efes Pilsen arasında oynanan ilk maçın ardından, siyah-beyazlılar karşılaşmanın hakemlerine tepki gösterdi. 
     Beşiktaş antrenörü Burak Bıyıktay, hakemlerin adil olmalarını istediklerini belirterek, "Bu şartlarda emeğimiz boşa gidiyor. 
     Çalınan bir yanlış düdük bile maçın gidişatını değiştiriyor. 
     Hakemlerden daha dikkatli olmalarını istiyoruz" dedi. 
     Takımını kutlayan ve çok iyi mücadele ettikleri anlatan Bıyıktay, "Kazanabilirdik. Efes Pilsen’i de kutluyorum. Onlar da iyi mücadele etti. Bundan sonraki iki maç bizim salonumuzda oynanacak. Bunları kazanıp, durumu 2-2’ye getirmek istiyoruz. İnandık ve şampiyonluğu sonuna kadar kovalayacağız" diye konuştu. 
     Efes Pilsen Antrenörü Oktay Mahmuti de Beşiktaş’ın zor bir rakip olduğunu ifade ederek, "Seride 2-0 önde olmamız bir avantaj değil. 
     Bundan sonraki maçlarda da dikkatli olmalıyız. Şampiyon olmak istiyoruz. Bunun için elimizden geleni yapacağız" dedi. 
     
</TEXT>
</DOC>
