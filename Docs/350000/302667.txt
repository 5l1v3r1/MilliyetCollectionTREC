<DOC>
<DOCNO> 302667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/18/son/sonyas03.html </URL>
<DATE> 2005/12/18/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Terry Hatcher'a 'Karavanda düzenli seks' haberi kazandırdı 
</HEADLINE>
<TEXT>

     Tüm dünyayı kasıp kavuran Desperate Housewives Umutsuz Ev Kadınları dizisinin yıldızı Terry Hatcher, kendisiyle ilgili yalan haber yapan İngiliz gazetesi hakkında açtığı davayı kazandı. İngiliz Daily Sport gazetesi, 41 yaşındaki Hatcher'ın evinin önündeki karavanda her gün seks yaptığını ve güzel oyuncunun "eğer karavanım sallanıyorsa, kapısını çalmayın ve içeri gelmeyin" dediğini yazmıştı. 
     'Desperate Housewives'da 'çaresiz' annelerden Susan Meyer karakterini canlandıran Teri Hatcher, İngiliz Daily Sport gazetesi hakkında açtığı yalan haber davasından 177 bin dolar tazminat alacak. 
     Daily Sport'un büyük sansasyon yaratan "güzel yıldız Los Angeles kentinde evinin önünde duran karavanında düzenli olarak seks yapıyor ve Hatcher 'Eğer karavanım sallanıyorsa, kapısını çalmayın ve içeri gelmeyin' dedi" haberi günlerce konuşulmuştu. 
     Hatcher'in açtığı davanın ardından gazete yönetimi haberin asılsız olduğunu kabul etti ve 177 bin dolar tazminata ödeyecek. Gazete ayrıca ilk sayfasında, Teri Hatcher'dan özür dilediğini belirten bir tekzip yayınladı. 
     
</TEXT>
</DOC>
