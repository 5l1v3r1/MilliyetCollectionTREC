<DOC>
<DOCNO> 349366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sonsiy01.html </URL>
<DATE> 2005/06/06/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Adalet Bakanı Öcalan'a başka ülkede yargılama olmaz 
</HEADLINE>
<TEXT>

     Adalet Bakanı Cemil Çiçek, Abdullah Öcalan’ın başka bir ülkede yargılanması yönünde talepte bulunulduğu iddialarıyla ilgili olarak, "'Dışarıda yargılanma' diye bir şey olmaz. Suç nerede işlendiyse o ülkenin mahkemeleri yetkilidir" dedi. 
     AKP Yerel Yönetimler Başkanlığı’nca düzenlenen toplantıya katılan Çiçek "Öcalan’ın dışarıda yargılanması yönünde talepte bulunulduğu" iddialarını hatırlatması üzerine, "Bize ulaşmış bir şey yok. O dışarıdaki malumattır. Gelsin bakarız. 'Dışarıda yargılanma' diye bir şey olmaz. Suç nerede işlendiyse o ülkenin mahkemeleri yetkilidir. O neviden şeyler de egemenliğin bir parçasıdır" dedi. Çiçek, İstinaf Mahkemeleri’nin kurulmasına yönelik bir soruyu da "Şu an gündemde değil, çünkü o 2 yıllık sürede belli olacak. Arkadaşlarla da görüşüyoruz" diye yanıtladı. 
     
</TEXT>
</DOC>
