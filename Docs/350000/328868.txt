<DOC>
<DOCNO> 328868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sondun40.html </URL>
<DATE> 2005/03/31/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Irak'ta OHAL, bir ay daha uzadı 
</HEADLINE>
<TEXT>

     Irak'ta 3 Martta bir ay uzatılan olağanüstü hal uygulamasının, ülkenin kuzeyi dışında 30 gün daha uzatılmasına karar verildiği bildirildi. 
     Irak geçici başbakanı İyad Alavi'nin yurtdışı ziyareti dolayısıyla bu görevi vekaleten yürüten İçişleri Bakanı Bernam Salih yayımladığı bildiride, ''bir önceki olağanüstü hal uygulamasının bitiş tarihinden itibaren kuzey Irak dışında kalan bölgelerde bu uygulamanın 30 gün daha uzatılmasına karar verildiğini'' belirtti. Bildiride, Irak'ta hüküm süren güvensizlik ortamına atıfta bulunularak, ''olağanüstü hal uygulamasını gerektirecek şartların devam etmesi nedeniyle bu kararın alındığı'' kaydedildi. 
     Olağanüstü hal yasaları, gereklilik halinde hükümete, sokağa çıkma yasağı, havaalanlarıyla sınırları kapatma, normal yasal prosedür dışında kişileri gözaltına alabilme gibi yetkiler veriyor. 
     
</TEXT>
</DOC>
