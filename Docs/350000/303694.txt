<DOC>
<DOCNO> 303694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/soneko40.html </URL>
<DATE> 2005/01/05/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Renault, 2004'te toplam pazarın lideri... 
</HEADLINE>
<TEXT>

     Renault'un, geçen yıl hem otomobil, hem de otomobil ve hafif ticari araç toplam pazarında lider olduğu bildirildi. 
     Renault Mais'den yapılan açıklamada, yaklaşık 690 bin adetlik satış gerçekleşen binek araç ve hafif ticari araç pazarında, Renault'un gerçekleştirdiği 112 bin 781 adetlik satışla yüzde 16.3'lük pazar payı elde ettiği belirtildi. 
     En yakın rakibinden 4 bin adet fazla satış gerçekleştiren Renault'un, Türkiye'de binek araç ve hafif ticari araç pazarında lider olduğu kaydedilen açıklamada, şu bilgiler verildi 
     ''Renault, 6 yıldır liderliğini sürdürdüğü binek otomobil pazarında da 2004 yılında gerçekleştirdiği 84 bin 642 adet satış rakamıyla yüzde 18.8 pazar payı elde etti. En yakın rakibinden 33 bin adet fazla satış gerçekleştiren Renault, toplam 450 bin adet satışın gerçekleştiği binek otomobil pazarında tartışmasız liderliğini 7. yılında da korudu.'' Türkiye'nin en çok satılan otomobilleri sıralamasında ilk iki sırayı Renault modellerinin almaya devam ettiği ifade edilen açıklamada, Megane II Sedan'ın 31 bin 781 adet satışla 2004 yılının en çok satılan otomobili, Clio Symbol'ün de 30 bin 110 adetlik satışla ikinci olduğu bildirildi. 
     
</TEXT>
</DOC>
