<DOC>
<DOCNO> 304354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/soneko38.html </URL>
<DATE> 2005/01/07/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa haftayı yüzde 3.04'lük yükselişle tamamladı... 
</HEADLINE>
<TEXT>

     İMKB Bileşik Endeksi, 2. seansı 355.21 puan artarak 25,308.25 puandan tamamladı. 
     Hisse senetleri 2. seansta ortalama yüzde 1.42 oranında değer kazandı. 
     İlk seanstaki 391.19 puanlık artış dikkate alındığında, Borsa endeksi günün tamamında 746.40 puan yükseldi. Hisse senetlerinin günlük ortalama değer kazancı yüzde 3.04 oldu. 
     Endeks 2. seansa, 16.82 puan artarak 24,969.86 puan seviyesinde başladı. Seansın ilk yarısını 24,995.92 puandan geçen endeks, en düşük 24,823.07 puana kadar gerilerken, en yüksek kapanış değeri olan 25,308.25 puana çıktı. 
     2. seans kapanışında, mali endeks 752.64 puan artarak 36,189.17 puana, sanayi endeksi 65.78 puan artarak 20,914.06 puana, hizmetler endeksi 133.79 puan artarak 14,374.04 puana yükseldi. 
     Böylece ilk seansa göre, mali grup hisseler ortalama yüzde 2.12, sanayi grubu hisseler ortalama yüzde 0.32, hizmet grubu hisseler ortalama yüzde 0.94 oranında değer kazandı. 
     2. seansta işlem gören toplam 304 hisse senedinden 138'i değer kazandı, 93'ü değer yitirdi, 73 hisse senedinin fiyatında değişiklik olmadı. 
     2. seansta, 842 milyon 434 bin 338 YTL'lik işlem hacmi kaydedildi. Günlük işlem hacmi, 1 milyar 306 milyon 317 bin 958 YTL olarak hesaplandı. 
     2. seansta Yapı ve Kredi Bankası, Doğan Holding, Koç Holding, Garanti Bankası ve İş Bankası C en çok işlem gören hisse senetleri oldu. 
     
</TEXT>
</DOC>
