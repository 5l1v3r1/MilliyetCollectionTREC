<DOC>
<DOCNO> 311952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sondun07.html </URL>
<DATE> 2005/02/03/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Kürdistan referandumundan yüzde 99.5 'bağımsızlık' çıktı 
</HEADLINE>
<TEXT>

     İhsan DÖRTKARDEŞ DHA 

IRAK'ta yapılan genel seçimlerin yanı sıra Kuzey Irak'taki bazı kentlerde kurulan çadırlarda yapılan referandumdan yüzde 99.5 oranında Bağımsızlık' istemi çıktı. 
     Sivil Kürdistan Referandum Hareketi' adlı gurubun Irak'la birleşmek mi, yoksa ayrılıp bağımsız bir devlet mi ' konusunda refarandum yapılması için seçim günü seçim sandıklarının yanına referandum sandıklarını da konuldu. Seçmenlerden bağımsızlık isteyenlerin Kürt, federal sistemi isteyenlerin ise Irak bayrağı yanındaki kutuya mühür vurması istendi. 
     Kürdistan referandum hareketi Erbil komite üyesi Bekes Hemed Kadir, Barzani'ye yakınlığı ile bilinen gazeteye yaptığı açıklamada, Kürtler'in tamamına yakınının bağımsızlık istediğini söyledi. Kadir, şöyle dedi 
     "Bir yıldan fazla bir zamandır yaptığı çalışmalarla Kurdistan halkı olarak kendi kaderini tayin etme yönünde yapacağı referandumla Irak hükümeti, idare ve Birleşmis Milletler'in, Kürtlerin ne istediğine dair bir kanaati oluşsun istedik. Son dönemlerde Kürdistan ve Irak seçimleriyle birlikte bütün Kürdistan genelinde hatta Kerkük ve Musul'da seçim sandıklarının yanına referandum sandıklarını koyma imkanını bulabildik. Seçimlerde halkın 3 kez oy kullanma hakkı vardı ve bunun yanında da dördüncü oyu da refendum için kullandı. Oy pusulasında Sizce, Kurdistan Irak'ın bir parçası mı yoksa bağımsız olmasını mı istiyorsunuz ' diye sorduk. Kürtler büyük bir ilgi ile referandum sandıklarına gitti ve diyebilirim büyük çoğunluğu Kürdistan'in bağımsız olmasını talep ettiler, bunun yanında çok küçük bir azınlık da Irak'la birlik olmayı, federasyonu istediler. Kürdistan halkının yüzde 99.5 i bağımsızlık istedi. Sandıkları Arap ve dünya medyası ve hukukçuların gözetiminde açılıp oy sayımı yapıldı.'' 
     
     Zebari Ödül olarak özerklik kazanabiliriz 

     Öte yandan, İNGİLİZ Financial Times gazetesine konuşan Irak Dışişleri Bakanı Hoşyar Zebari, Kürtler'in Irak'taki seçimler ardından Siyasetin hakemleri' haline geldiğini öne sürdü. Mesut Barzani'ye bağlı Irak Kürdistan Demokrat Partili olan bakan Zebari, seçimlerin ardından Büyük ödül' olarak özerklik kazanmayı beklediklerini söyledi. 
     Gazetenin bugünkü sayısında röportajı yayınlanan Bakan Zebari, toplam 275 üyeli Irak Milli Meclisi'nde 75-85 milletvekiline sahip olabileceklerini, kendilerinin dini lider Abdülaziz El Hakim ile Başbakan İyad Allavi'nin Şii listeleri arasında dengeyi sağlayacaklarını öne sürerek şöyle dedi 
     "Kürdistan Yurtseverler Birliği ile Irak Kürdistan Demokrat Partisi, Kürtler'in ortak amaçlarına hitap eden ortak bir tutum benimseyecek. Diyelim ki, herhangi bir Şii listeyle birlikte hareket ederken bunu ülkeyi istediğimiz şeklinde yönetecekleri için yapacağız.'' 
     
</TEXT>
</DOC>
