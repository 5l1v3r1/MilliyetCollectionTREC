<DOC>
<DOCNO> 331337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/yazar/akyol.html </URL>
<DATE> 2005/04/08/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Papa ve laiklik 
</HEADLINE>
<TEXT>


PAPA öldü bütün dünya saygı gösteriyor, her mezhepten Hıristiyanlar ayin yapıyor, Avrupa Birliği'nde bayraklar yarıya iniyor. 
Katolik Fransa'da da bayraklar resmen yarıya indirildi. Ve Fransızlar yine "heyheylenme" nöbetine tutuldular. 
"Laik Fransa ruhan bir lider için resmi matem ilan edemez" imiş 
Dahası, "laik cumhurbaşkanı, Notre Dame Katedrali'nde Papa için yapılacak ayine katılamaz" imiş 
"Laiklik tehlikede" imiş zaten 
"Laik Eylem Ulusal Komitesi"nin yaptırdığı araştırmaya göre, Fransızların yüzde 58'i "laikliğin tehlikede olduğuna" inanıyormuş 
Bu nasıl evhamlı ve dar kafalı bir laiklik anlayışı 
Halkın duygularından ve ülkesinin tarih mirasından tamamen kopuk, "Eflatun Cumhuriyeti" gibi bir 'laik cumhuriyet' olur mu 
Chirac bu heyheylenmelere aldırmadı Papa için resmi törene ve din ayine katılacak, "Fransa Cumhurbaşkanı" sıfatıyla 

NEDEN bu tartışmaları sadece Fransızlar yapıyor 
Başka hiçbir Batı ülkesinde böyle tartışma yok. Hele Protestan Amerika adeta vecd içinde mateme katılıyor, üç cumhurbaşkanı, başını örtmüş 'First Lady' ve yine başını örtmüş Dışişleri Bakanı Rice, Vatikan'da Papa'nın başında dua ediyor... 
Katolik Chirac bu kadarına cesaret edemedi 
Sadece din-laiklik gerilimleri mi Avrupa Anayasası'na karşı en çok "heyheylenenler" de Fransızlardır Türkiye'nin AB üyeliğine, yani Avrupa'nın çok dinli ve çok kültürlü hale gelmesine karşı en çok "heyheylenenler" de onlar değil mi 
Fransa'nın 'özel' tarihinden gelen bir vasfıdır söz konusu olan Keskin ideolojik tavırlar, kibirli önyargılar, esnemez katı tutumlar... 
Fransız Aydınlanması'nın Newton gibi bir bilgini, Adam Smith gibi bir iktisatçısı, John Locke gibi "makul" bir düşünürü yoktu. Fransız Aydınlanması'nda Newton'un vulgarizasyonunu yapan Voltaire, 'totalitarizm'in esin kaynağı Rousseau ve tahrikçi Marat öne geçti. 

FRANSIZ zek sının muhteşem isimlerinden Raymond Aron, Fransız düşüncesinin "çok teknik konuları bile ideolojik ve politik kavgalara dönüştürmede emsalsiz" olduğunu belirtir. 
Fransa'yı yüz elli yıl süreyle çalkalandırmış olan zihn maraz budur 
Hele bir de din, laiklik, milliyetçilik, hümanizm gibi 'teknik' yönü pek az, ama ideolojik ve duygusal tarafı çok yüklü konular olunca .. 
Aron, son eseri "The Dawn of Universal History"de Jakoben zihniyetleri eleştirirken mükemmel bir terim geliştirmiştir "Hiper rasyonalizm dini" 
Siyasi fikirlere 'din' gibi itikat edilmesi .. Bu durumda laikliğin liberal yorumları bile "sapkın" heretik sayılır kavga çıkar .. 
Bizde de öyle hem de yargı kararlarına yansımıştır bu anlayış 
Bu çağda fikirlerin ve sistemlerin 'doğru'luğundan önce, ılımlı ve hoşgörülü olması önemlidir. Çağımızda din ve laiklik duygularında görülen yükselme, iki tarafın da ılımlı ve hoşgörülü davranmasını gerektiriyor. 
Papa'nın vefatı dünyada din duyarlığın yükseldiğini ama bunun Ortaçağ tipi değil, hoşgörülü ve mistik bir duyarlık olduğunu ortaya koydu laikliğin de Jakoben değil insani ve özgürlükçü yorumunun doğru olduğunu gösterdi. 



</TEXT>
</DOC>
