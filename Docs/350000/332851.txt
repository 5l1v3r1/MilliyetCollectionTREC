<DOC>
<DOCNO> 332851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sondun03.html </URL>
<DATE> 2005/04/13/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Yeni Zelanda Başbakanını taşıyan uçağın kapısı uçuş sırasında açıldı 
</HEADLINE>
<TEXT>

     Yeni Zelanda Başbakanı Helen Clark'ı taşıyan küçük bir uçağın kapısının uçuş sırasında açılması üzerine pilotun acil iniş yaptığı, Başbakan'ın kolunun ezildiği belirtildi. 
     Başbakan Clark, turizm kenti Rotorua'dan başkent Wellington'a giden uçağın türbülansa girdiği sırada kapının açıldığını ve iki güvenlik görevlisinin kapıyı kapattığını ve pilot en yakın havaalanına ininceye kadar kapıyı tuttuklarını belirtti. 
     Clark, o sırada neler düşündüğünün sorulması üzerine çift motorlu uçağın kabinine hava girdiğinde hayatının tehlikede olduğunu anladığını ifade etti. Clark, durumun ciddiyetine rağmen pilotun durumu idare edeceğinden emin olduğunu belirtti. 
     Uçağın aşağıya doğru hızla alçalması sırasında şok geçirdiğini kaydeden Clark, ''Birden bire uçakta çok gürültü oluştu ve pencere kenarına kolum çarptı. O sırada iki görevlinin kapıyı tuttuğunu fark ettim. Sanırım O sırada herkes allak bullak oldu ama iki görevli mükemmel davrandı'' dedi. 
     Clark'ın sözcüsü Mike Munro, Başbakan'ın kolunda çatlak ya da kırık olmadığı ancak kötü bir şekilde ezildiğini belirtti. 
     
</TEXT>
</DOC>
