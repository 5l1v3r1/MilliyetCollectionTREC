<DOC>
<DOCNO> 312721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sontur18.html </URL>
<DATE> 2005/02/05/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
AKOM meteorolojik bilgiler doğrultusunda çalışmalırını sürdürüyor 
</HEADLINE>
<TEXT>

     İstanbul Büyükşehir Belediyesi Afet Koordinasyon Merkezi'nin AKOM , meteorolojik bilgiler doğrultusunda çalışmalarını aralıksız sürdürdüğü bildirildi. 
     İstanbul Büyükşehir Belediyesi Basın Danışmanlığı'ndan yapılan yazılı açıklamada, ilde aralıklarla kar yağışı beklendiği kaydedilerek, ''Meteorolojik bilgiler doğrultusunda AKOM'un çalışmaları aralıksız sürüyor'' denildi. 
     İtfaiye Daire Başkanlığı, Yol Bakım ve Onarım Müdürlüğü, İSKİ, Sosyal İdari İşler Müdürlüğü, Fen İşleri Daire Başkanlığı, İşletmeler Müdürlüğü, Park ve Bahçeler Müdürlüğü, İETT, İDO, İGDAŞ ve Beyaz Masa birim müdürlerinin AKOM'da çalışmaları koordine ettiği belirtilen açıklamada, şunlar vurgulandı 
     ''Gece yarısından sonra şiddetlenen kar yağışı, özellikle Avrupa Yakası'nda etkili oldu. Kar yağışının başlamasıyla birlikte ana arterler, kavşaklar, katılım noktalarında tuzlama ve küreme çalışmaları yapıldı. Gece boyunca 100 araç, 1000 personel görev yaptı. 
     Kar yağışıyla birlikte 2 bin 955 metrekare alanda küreme yapılırken, 3 bin 439 ton tuz, köprü ve viyadüklere 550 kilogram üre döküldü.'' 
     
     BAZI İDO SEFERLERİ İPTAL EDİLDİ 
     Kötü hava koşulları nedeniyle metro ve hafif tramvay seferlerinde aksama meydana gelmediği kaydedilen açıklamada, rüzgarın şiddetli esmesi nedeniyle bazı deniz otobüsü seferlerinin ise iptal edildiği bildirildi. 
     Açıklamada, iptal edilen İDO seferleri şöyle sıralandı 
     ''-07.30 Bandırma, Yenikapı, Bostancı. 
     -07.30 Mudanya, Armutlu, Yenikapı, Bostancı. 
     -14.30 Bandırma, Yenikapı, Bostancı. 
     -17.00 Bostancı, Yenikapı, Bandırma. 
     -17.15 Bostancı, Yenikapı, Bandırma, Armutlu.'' 
     
</TEXT>
</DOC>
