<DOC>
<DOCNO> 336213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/son/sonspo02.html </URL>
<DATE> 2005/04/23/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Denizlispor maçında skandalı Pierre önledi... 
</HEADLINE>
<TEXT>

     Daum, Denizlispor maçında penaltıları düşünerek Hooijdonk’a görev vermek istedi. Skandalı Pierre önledi Üç değişikliği de kullandın. 
     
     Maç boyu ısındırdı 

     Skor 1-1... Artık uzatmalar da bitmek üzere... Teknik direktör Christoph Daum, Türkiye Kupası Finali’nin penaltılardan geleceğini hesaplıyor, ikinci yarının ortalarından itibaren ısındırdığı Pierre van Hooijdonk’u yanına çağırıyor ve Hazırlan, oyuna giriyorsunö talimatı veriyor. Hollandalı yıldız, uzun süredir aralarında soğuk rüzgazlar esen Alman çalıştırıcıya, Durö karşılığını veriyor. Sonra da devam ediyor Hocam zaten üç oyuncu değiştirdin...ö 
     
     Tansiyon yükselince 

     Bir yandan Giray Bulak, diğer taraftan hakem Selçuk Dereli ile arasında yaşanan gerilim nedeniyle bir ara kontrolünü kaybeden Christoph Daum, işte bu uyarı sonrasında kendine geliyor. Gelecek sezon kadrosunda düşünmediği Pierre van Hooijdonk, hem Alman teknik adamı hem de Fenerbahçe’yi büyük bir skandaldan kılpayı kurtarıyor. Fenerbahçe - Denizlispor mücadelesinde yaşanan onca olaya, bir de işte bu ikili arasındaki ilginç diyalog ekleniyor. 
     
     2000’de Pierre yoktu 

     94 dakika 10, son 9 dakika da 9 kişi oynayan, buna karşın 22 yıldır kazanamadığı Türkiye Kupası’na bir adım daha yaklaşan Fenerbahçe, Pierre durumu fark etmese, 4. hakem de değişikliğe izin verse hükmen mağlup olacaktı. Sarı-Lacivertliler geçmişte de benzer bir olay yaşamıştı. 16 Eylül 2000’de oynanan Beşiktaş-Fenerbahçe derbisinde, Mustafa Denizli 6 yabancıyı aynı anda sahaya sürmüş ve sonuçta Fener hükmen mağlup olmuştu. 
     
</TEXT>
</DOC>
