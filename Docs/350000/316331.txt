<DOC>
<DOCNO> 316331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/yazar/civaoglu.html </URL>
<DATE> 2005/02/18/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Turcosos 
</HEADLINE>
<TEXT>


İki araştırma... Birincisi, Türkiye insanının çoğunlukla "mutlu" olduğu sonucunu veriyor. 
İkincisi ise "Türkiye insanının sadece yüzde 0.6'sının başörtü türban konusunu ilk sırada sorun olarak gördüğünü ortaya koymakta... Sırasıyla gidelim. "Çoğunluk mutlu" sonucu, "mahallenin kötüsü " gibi algılandı. Taşlandı. 
Türkiye insanı nasıl mutlu olabilirdi 
Mitolojideki "Sifisos'un kayası" olayındaki gibi sonsuza kadar "mutsuzluğa" hüküm giymiş değil miydi 
Türkiye insanının yazgısı Sifisos Turcosos olmak mı 
Değil elbette. 
Batı geleneğinde "Selam... Nasılsın " denildiğinde cevap "Teşekkür ederim, ya sen nasılsın " sözcükleridir. 
Türkiye geleneğinde ise "Nasılsın " denildiğinde "Sağ ol... İyiyiz... Allah'a şükür" denir. Tevekkül esastır. 
Türkiye insanı, 3 Kasım 2002 seçimlerinden önceki 3 yılı öylesine kötü geçirmiştir ki... Şu son 2 yılın -göreceli- iyiliği bile onu "mutlu" edebilmiştir. 
İşlerini kaybeden milyonlar... Dükk nlarına kilit asan, siftah yapmadan kepenk indiren 100 binler... Hortumlamalar, skandallar... Atların, devlet arabasının hem öne hem arkasına koşulduğu için kımıldamadığı koalisyon hükümetleri... 
"Bunlar gitsin de kim gelse daha iyidir" denilerek oylar, AKP'ye verildi. Yazının başında işaret ettiğim araştırma, böyle bir 5 yılın sonucu... 

Çıplak gözle 
Gelinen nokta da -halka tam yansımasa bile- k ğıt üzerinde hiç fena değil. 
- Borçlar arttı, hatta Türkiye dünyanın en borçlu ülkelerinden biri ama, milli gelir içindeki payı yüzde 92'den yüzde 65'e indi. 
- Enflasyon yüzde 50'den yüzde 10'a... Faizler yüzde 50'lerden yüzde 18'e, reel faiz yüzde 9-10'a düştü. Aynı süreçte hem faizin hem enflasyonun düştüğü başka ülke yok. 
- İlk kez 5 yıllık iç borçlanma yapıldı. Arzın birkaç katı talep oldu. Borçların vadelerinin böylece zamana yayılması, konsolidasyon gibi sakıncalı önerilere karşı, borç yapısını sağlıklı değiştirecek bir oluşumun işareti. 
Dışarıda da uzun süreli borçlanmalar yaşanıyor. Türkiye'nin 10 yıla yayılmış, 10 milyarı aşan bir dış borçlanmayla, IMF kemerinde rahatlatıcı delikler açması konuşulmakta. 
- Ekonomik büyüme, geride kalan yıl Brezilya'yı 3 puan aştı. Çin'in oranını yakaladı. 
- 15 milyar dolarlık açık hiç zorlanmadan karşılandı. 
- Üretim kapasitesi büyüyor. Geçen yıl yapılan ithalatın 30 milyar dolarlık bölümü imalat sanayii için. 
............ 
Çıplak gözle bakıldığında, bunlar az şeyler değil. 
Ve şu rakamların ötesinde, hatta bazı rakamların 2001'den de kötü olmasına karşın, toplumun ve dış dinamiklerin gelecek için beklentileri "olumlu..." 

Diken batmasın 
Makulü normalde arayan bir iktidar, "toplumun mutluluğu" araştırmalara bile yansıyorsa üstüne limon sıkmaz... 
Bu psikolojiye yatırım yapar. 
Çünkü, o psikoloji rakamların itici gücüdür. 
Büyüsüdür. 
Durup dururken kafalara soru işaretleri çizen IMF ile bilek güreşi neden 
"Kararı biz veririz" diye dayılanmalar hem gerçeği yansıtmıyor, hem de inandırıcı olmadığı gibi, zemini kaygan hale getiriyor. 
Daha önce de bu meydan okuma retoriği denendi. 
Sonra n'oldu 
Biliniyor ki, bir "ek paket" hazırlanacak ve "Teşvikli iller" için "hodri meydan" çağrısına kaynak bulunacak. 
İletişim çağında, artık böyle "sığ oyunlar" prim yapmıyor, tam tersine yeni yeni oluşmaya başlayan "güven psikolojisini" sarsıyor. 
...... 
"Öğrenci affı" ile, türban başörtü gerilimini yeniden gündeme taşımak, işte böyle bir "limon sıkma" yanlışı... 
Bir kez daha yükseköğrenim kapılarında türban başörtü gösterilerini başlatmanın ne yararı var 
Toplumun sadece yüzde 0.6'sının sorunlar gündeminde birinci sırayı verdiği bu konu üzerine benzin dökmek, ortamı germenin ötesinde, hükümeti de köşeye sıkıştıracaktır. 
Üstelik bu Anayasa olduğu sürece, çözüm de üretemeyeceği bilindiği halde .. 



</TEXT>
</DOC>
