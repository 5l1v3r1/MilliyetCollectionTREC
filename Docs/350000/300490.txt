<DOC>
<DOCNO> 300490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sondun24.html </URL>
<DATE> 2004/12/24/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Kürtlerin dilekçesini BM'de yankı bulmadı 
</HEADLINE>
<TEXT>

     Birleşmiş Milletler BM , Iraklı Kürtlerin Kuzey Irak'ta bağımsızlık için referandum yapılması talebini içeren dilekçesini önemsemiyor. 
     New York'taki BM yetkilileri, ''Biz her gün bunun gibi pek çok dilekçe alıyoruz. Bu tür işler dilekçeyle olmaz, gayrı ciddi buluyoruz'' diyorlar. 
     Diplomatik kaynaklar da Iraklı Kürt grubun bağımsızlık için referandum talebini, New York'taki BM Sekreteryası'nda ''Siyasi İşler Bölümü''ne Department of Political Affairs bağlı Seçim Danışma Bölümü'nde alt düzeyli bir memura CD ROM halinde verdiğini belirttiler. 
     Kuzey Iraklı Kürt grupların BM'ye daha önce de buna benzer dilekçeler verdiklerini hatırlatan diplomatik kaynaklar, ayrıca ''1.7 milyon imza toplanmasının akla yakın gelmediğini'' vurguladılar. 
     Kaynaklar, ''Kuzey Irak gibi bir coğrafyada kimsenin bu kadar imzayı hiç kimseye duyurmadan toplayamayacağını'' ifade ettiler. 
     
</TEXT>
</DOC>
