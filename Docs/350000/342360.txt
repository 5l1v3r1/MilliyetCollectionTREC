<DOC>
<DOCNO> 342360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sonyas20.html </URL>
<DATE> 2005/05/13/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Küresel ısınma nedeniyle balıklarda göç ediyor... 
</HEADLINE>
<TEXT>

     Küresel ısınma nedeniyle, Kuzey Denizi’ndeki balıkların yaklaşık 3’te 2’sinin, doğal yaşam alanlarını bırakarak daha kuzeye gittikleri ortaya çıktı. 
     İngiliz bilim adamlarının Science dergisinde yayımlanan araştırmasında, 1962-2001 yılları arasında Kuzey Denizi’nin su sıcaklığının 0,6 derece artığına dikkat çekilerek, Morina balığı, dilbalığı, mezgit gibi balık türlerinin 2050’ye kadar bu denizden "yok olabileceği" belirtildi. 
     Norwich Üniversitesi’nden biyolog Alison Perry, bunun, sadece birkaç balığın daha soğuk sulara gitmeyi tercih etmesi gibi yorumlanmaması gerektiğini, ısınma nedeniyle balıkların daha soğuk sulara gitmesinin, tüm balık türlerinin azalması anlamına geldiğini ifade etti. 
     Perry, bu araştırmanın, iklim değişikliklerinin balıkların dağılımını gözle görülür biçimde etkilediğini, ısınmaya bağlı yer değiştirme oranının gelecekte de değişikliklerin olabileceğini gösterdiğini söyledi. 
     Araştırmacılar ayrıca, Kuzey Denizi’nin su sıcaklığının, 2050’ye kadar 1 ila 2,5 derece artmaya devam edeceğine, bunun da, balıkçılık konusunda önemli sonuçlar doğurabileceğine dikkati çekti. 
     
</TEXT>
</DOC>
