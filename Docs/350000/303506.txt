<DOC>
<DOCNO> 303506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/dunya/adun.html </URL>
<DATE> 2005/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz üstüne kriz 
</HEADLINE>
<TEXT>


Gül'ün İsrail'de yaptığı temaslar sırasında çeşitli protokol sorunları yaşandı. Gül, makam aracına İsrail bayrağının da takılması istenince aracını değiştirdi 

Utku Çakırözer - Kudüs 


Başbakan Yardımcısı ve Dışişleri Bakanı Abdullah Gül'ün büyük önem verilen Filistin - İsrail gezisinde kriz yaşandı. İsrail, Kudüs'teki ziyaretleri sırasında Gül'ün makam aracına İsrail bayrağı taktırmak istedi. Bayrağı takmamak için makam arabasının değiştirilmesi talimatı veren Gül, İsrail Cumhurbaşkanı Moshe Katsav'la randevusuna geç gitti. 
Gül, Katsav görüşmesiyle resmen başlayacak İsrail ziyareti öncesinde Hz. Muhammed'in göğe yükseldiği yer olarak bilinen Kubbet - ül Sahra ile El - Aksa Camii'nin bulunduğu Müslümanlarca kutsal sayılan Harem - i Şerif'i ziyaret etti. Ziyaret öncesinde, Türk ve İsrail heyetleri arasında, bayrak krizi yaşandı. 

Bayrak tartışması 
Kudüs'te egemen olduğunu göstermek için Gül'ün makam aracına Türk bayrağının yanına kendi bayrağını da taktırmak isteyen İsrail'e, "Kudüs'ün statüsünün tartışmalı olduğu ve İsrail'in egemen olmadığı" gerekçesiyle Türkiye karşı çıktı. İsrail tarafı, tahsis ettiği makam aracında 2 bayrak direği olduğunu ve Türk bayrağının yanına aracın diğer yanına İsrail bayrağının da takılması talebinde ısrar edince, Gül kendisine tahsis edilen lüks makam aracını Türk Başkonsolosluğu'nun tek bayrak direkli aracıyla değiştirme kararı aldı. 

Kapı, sorun oldu 
Bayrak krizinden sonra, güvenlik gerekçesiyle Gül'ün kutsal mek nların bulunduğu bölgeye giriş yapacağı güzerg hı belirleyen İsrail tarafı, Harem - i Şerif'e Müslümanların giriş yaptığı "Aslanlı Kapı" yerine Yahudilerin giriş yaptığı "Etiyopyalılar Kapısı"ndan geçilmesini istedi. 
İsrail Başbakanı Ariel Şaron'un 4 yıl önce intifadanın başlamasına neden olan ziyaretinin yapıldığı Etiyopyalılar Kapısı'nın kullanılmasına karşı çıkan Türk heyeti, "Mısır Dışişleri Bakanı Ahmed Mahir'in 2 yıl önce tartaklandığı ziyaret de bu kapıdan yapılmıştı. Biz o kapıyı kullanmayız" dedi. Kendi güzerg h seçimine karışılmamasını isteyen Türk heyetinin ısrarları sonrasında Gül, giriş ve çıkışını Aslanlı Kapı'dan yaptı. 
Makam aracı, bayrak ve güzerg h krizi nedeniyle Harem - i Şerif'e 45 dakika geç giden Gül, tepki olarak, daha sonra Katsav randevusuna gitti. Kutsal bölgede planlanan programını kısaltmayan Gül, Mescid - i Aksa'da namaz kıldı ve Kubbet - ül Sahra'da incelemelerde bulunduktan sonra sadece Türk bayrağı bulunan makam aracıyla Cumhurbaşkanlığı'na geç gitti. 
Önceki akşam da Türkiye'nin Kudüs Başkonsolosluğu önünde şüpheli bir minibüs nedeniyle Gül, aracında bir saat yolda bekletilmişti. 

NOTLAR 
Kippa'ya hayır, Kefiye'ye evet 

Gül, soykırım müzesini ziyaretinde takması için kendisine verilen Kippa'yı Yahudi takkesi reddederken, daha sonra ziyaret ettiği Türk Şehitliği'ndeki Arap muhtarın hediye ettiği "Kefiye"yi geri çevirmedi.Eşi Hayrünnisa ile Kudüs Müftüsü İkrime Sabri eşliğinde Harem - i Şerif'i gezen Gül, El Aksa'da namaz kıldı. Gül, Hz. Muhammed'in göğe yükseldiği Muallak Taşı'nın altındaki mağarada da namaz kıldı.22 ayda 8 kez bir araya gelen İsrail ve Türk Dışişleri bakanları, dün ilk kez Kudüs'te görüştü. 

</TEXT>
</DOC>
