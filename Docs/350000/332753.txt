<DOC>
<DOCNO> 332753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonyas23.html </URL>
<DATE> 2005/04/12/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Antartika'ya maceracı kadınlar aranıyor... 
</HEADLINE>
<TEXT>

     İngiliz Antarktika Araştırma Merkezi BAS , Antarktika bölgesinde çalışacak ''maceracı'' kadın elemanlar arıyor. 
     BAS'ın duyurusunda, Antarktika'daki araştırma istasyonlarında çalışacak elektrikçi, su tesisatçısı, marangoz, çelik işçisi, aşçı ve tekne kullanmayı bilen kadınlar arandığı belirtildi. 
     Merkez yetkilisi Jill Thomson, ''Çevrenizde penguenler, foklar ve buz dağlarının olduğu, öğlen tatilinde bir buz duvarına tırmanabileceğiniz başka bir çalışma ortamını nerede bulabilir siniz '' dedi. 
     Çalışanların yemek, barınma ve ulaşım masraflarının karşılanacağını kaydeden Thomson, bunun, maceracı kadınların farklı deneyimler yaşamaları için güzel bir fırsat olduğunu söyledi. 
     Thomson, verilecek ücret İngiltere'den biraz düşük olsa da zorunlu ihtiyaçlar karşılanacağı için ortamın para biriktirmeye çok elverişli olduğunu da vurguladı. 
     Yazın 5 dereceye kadar yükselen, kışın ise eksi 40 dereceye kadar düşen sıcaklıkların hakim olduğu bölgede çalışan yaklaşık 400 kişilik BAS personelinin yüzde 30'unun kadın olduğu belirtiliyor. 
     
</TEXT>
</DOC>
