<DOC>
<DOCNO> 347521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sonspo07.html </URL>
<DATE> 2005/05/31/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Susiç'e Galatasaray çelmesi 
</HEADLINE>
<TEXT>

     Rıza GERENİZ KONYA,30 DHA 

KONYASPOR'u yaklaşık 5 aydır çalıştıran Safet Susic, sözleşmesini yenilememesinin sebebinin Galatasaray yönetimi ile yaptığı görüşmeler olduğunu söyledi. 
     İlk yarının son haftalarında Konyaspor'la sezon sonuna kadar sözleşme imzalayan Safet Susic, lig bitmesine karşın anlaşmasını yenilemeyince tepki çekmişti. Basın toplantılarında çok küçük bir pürüz yüzünden anlaşma yenilemediğini savunan Boşnak çalıştırıcı, bunun altında Galatasaray ile sürdürdüğü görüşmeler olduğunu kabul etti. Doğan Haber Ajansının sorularını yanıtlayan Susic, yaklaşık bir aydır Galatasaray yönetimi ile görüştüğünü belirterek, Sarı kırmızılı yönetim ile ilk defa bir ay önce görüştüm. Bundan sonraki süreçte de bazı yöneticilerle sık sık görüşmeye devam ettim. Ben yöneticilerin ciddi oldaklarını sanıyordum. Konyaspor yönetimine de Galatasaray ile görüşme yaptığımı ve bu yüzden sözleşme yenilemediğimi söyledim'' dedi. 
     
     GALATASARAY'I BEKLERKEN KONYASPOR'DAN DA OLDU 

     Galatasaray ile olan görüşmeleri nedeniyle Konyaspor yönetimine net bir cevap vermeyen vermeyen Susiç, sarı kırmızılıların Belçikalı teknik adam Gerets ile prensipte anlaşması üzerine yeşil beyazlılardan da oldu. Galatasaray yönetiminin kendisiyle görüşmelerine rağmen Gerets ile anlaşması konusunda yorum yapmaktan kaçınan Boşnak çalıştırıcı, Galatasaray'ın Gerets ile prensipte anlaşmasına söylenecek bir kelime bulamıyorum. Ancak Galatasaray'a yeni sezonda ve UEFA kupasında başarılar diliyorum. İnşallah teknik direktör konusunda iyi bir seçim yapmışlardır'' diye konuştu. 
     
     KONYASPOR'U BAŞARILI YAPTIM 

     Konyaspor ile anlaşırken sadece takımın daha iyi oynayacağını ve üst sıralara tırmanacağı sözünü verdiğini kaydeden Susic, şunları söyledi 
     Öncelikle Konya halkına, Konyaspor yönetimine ve futbolculara beni içlerinden birisi gibi kabul ettikleri için teşekkür ediyorum. Bunu hiçbir zaman unutmayacağım. Teknik direktörlük görevine geldiğimde takımın daha iyi duruma geleceğinden başka söz vermemiştim. Bu sözümüde tuttuğuma inanıyorum. Zira Konyaspor, ligi 8. olarak tamamladı. Emeği geçen herkese teşekkür ediyorum.'' Konyaspor'un kaliteli futbolculardan kurulu bir kadrosu olduğunu da altını çizen Susic, transfer döneminde yapılacak bir kaç iyi transferle yeşil beyazlıların önümüzdeki sezon ligin iddialı takımlarından birisi olabileceğini de sözlerine ekledi. 

     
</TEXT>
</DOC>
