<DOC>
<DOCNO> 336195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/son/soneko09.html </URL>
<DATE> 2005/04/23/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
GFK, NOP World'ü satın aldı... 
</HEADLINE>
<TEXT>

     GFK, İngiliz medya grubu Unidet Business Media'ya bağlı bir pazar araştırma firması olan NOP World'ü 550 milyon avro karşılığında satın aldı. 
     GFK Türkiye'den yapılan açıklamaya göre, global pazar araştırma firmaları arasında 10. sırada olan NOP World'ün satın alınmasıyla birlikte GFK dünyada satışları 1 milyar avroyu geçen ilk 5 araştırma firmasından biri oldu. 
     1957'de kurulmuş olan NOP World 1989'dan beri United Business Media'ya bağlı olarak faaliyet gösteriyordu. Firmanın en yüksek pazar paylarına sahip olduğu ülkeler arasında ABD, İngiltere ve İtalya bulunuyor. NOP World 2004 yılında 321 milyon avroluk satış yapmıştı. 
     1.500 çalışanı ile birlikte GFK'ya katılan NOP World, GFK'nın konumunu özel araştırmalar alanında ve özellikle de hızla gelişen alanlar olan medya, otomotiv ve medikal araştırmalarda güçlendirmesi bekleniyor. 
     Ayrıca, NOP World'ün alınmasıyla GFK dünyadaki en büyük pazar araştırma pazarına sahip olan ABD'de 6. sıraya, dünyanın ikinci büyük araştırma pazarı olan İngiltere ve İtalya'da da 3. sıraya yükselmesi bekleniyor. 
     
</TEXT>
</DOC>
