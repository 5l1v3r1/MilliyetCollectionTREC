<DOC>
<DOCNO> 331481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sonsiy16.html </URL>
<DATE> 2005/04/08/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Arınç ve Gül'ün açıklamalarının Yunanistan'daki yankıları... 
</HEADLINE>
<TEXT>

     Yunanistan Dışişleri Bakanı Petros Molivyatis, TBMM Başkanı Bülent Arınç ile Dışişleri Bakanı ve Başbakan Yardımcısı Abdullah Gül'ün Türk-Yunan ilişkilerine ilişkin açıklamalarının, ikili ilişkilerin gelişmesi açısından önemli bir adım oluşturduğunu söyledi. 
     Molivyatis yaptığı açıklamada, Atina'nın Türk-Yunan ilişkilerinin süreklilik arz eden bir biçimde iyileşmesini arzu ettiğini vurguladı. 
     Türk hükümetinin de bu yaklaşımı paylaştığına ve ikili ilişkilerde yeni bir dönem arzu ettiğine inandığını kaydeden Molivyatis, ''Türkiye'ye yapacağım ziyaret ve Sayın Gül ile yapacağım temaslar bu arzunun teyididir. Bu açıklamalar da, bu yönde önemli bir adım teşkil ediyorlar'' dedi. 
     
</TEXT>
</DOC>
