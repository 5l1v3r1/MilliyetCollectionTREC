<DOC>
<DOCNO> 306092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sondun44.html </URL>
<DATE> 2005/01/13/ </DATE>
<TIME> 22.19 </TIME>
<AUTHOR>  </AUTHOR>
<HEADLINE>
İsrail Şaron'un güvenlik için pilotsuz uçak kullanacak 
</HEADLINE>
<TEXT>

     İsrail güvenlik servisinin, Başbakan Ariel Şaron'a olası saldırıları önlemek için pilotsuz uçak kullanmaya başladığı bildirildi. 
     Bir güvenlik kaynağı, Şaron'un Gazze Şeridi ve Batı Şeria'daki 4 yahudi yerleşim yerinden bu yıl sonuna doğru çekilme planının yerleşimcileri ve buna karşı olanları kızdırması, iç güvenlik servisi Şin Bet yetkililerini başbakanın korunması için yeni yollar bulmaya sevk ettiğini söyledi. 
     Güvenlik servisinin bu nedenle pilotsuz uçak kullanmaya başladığını belirten kaynak, Gazze planı yüzünden tehditlerle karşı karşıya bulunan Şaron'un, bu yöntemle korunan İsrail'in ilk başbakanı olduğunu kaydetti. 
     İsrail Kanal 2 televizyonu da, pilotsuz uçağın, ziyaretleri sırasında Şaron'u izlediğini ve başbakanın çevresinde neler olup bittiğini gösteren resimleri anında yayınladığını bildirdi. 
     Pilotsuz uçakları 20 yıldan fazla süredir geliştiren İsrail, bu teknolojide dünya lideri olarak görülüyor. 
     
</TEXT>
</DOC>
