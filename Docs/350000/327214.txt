<DOC>
<DOCNO> 327214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/siyaset/siy04.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'O'nlar h l görevde 
</HEADLINE>
<TEXT>


Yüce Divan'da yargılanan Mesut Yılmaz ve Güneş Taner'in telefon kayıtlarını vermemekle suçladığı polis şeflerinin aktif görevde oldukları ortaya çıktı 

Gökçer Tahincioğlu - Ankara 


Eski Başbakan Mesut Yılmaz ve eski Devlet Bakanı Güneş Taner'in 'Türkbank ihalesine fesat karıştırmak' iddiasıyla yargılandıkları davada, gözler Emniyet Genel Müdürlüğü'ne çevrildi. Yılmaz'ın işadamı Korkmaz Yiğit'in Alaattin Çakıcı ile bağlantısını ortaya çıkaran telefon kayıtlarını vermemekle suçladığı emniyet görevlilerinden bir kısmı h l aktif görevde bulunuyor. 
Yüce Divan'da yargılanan ilk başbakan olan Yılmaz, savunmasında 1998'deki ihale sürecinde, emniyetten sürekli Yiğit-Çakıcı ilişkisini sorduğunu, hiçbir yanıt alamadığını söyledi. "Emniyet'in elinde bilgi olmasa yargılanmam haklı olabilirdi" diyen Yılmaz, polisin, Yiğit'in telefonlarını mahkeme kararıyla dinlediğini, Çakıcı bağlantısını saptadığını, buna rağmen kimseyi bilgilendirmediğini iddia etti. 
Yüce Divan da, eski Emniyet Genel Müdürü Necati Bilican, Emniyet İstihbarat Daire Başkanı Sabri Uzun, eski Emniyet İstihbarat Daire Başkanı Emin Aslan, eski İstanbul İstihbarattan Sorumlu Emniyet Müdür Yardımcısı Niyazi Palabıyık ve eski Emniyet Müdürü Hasan Özdemir'in tanık olarak dinlenmesine karar verdi. 
Aslan, 1998'de Emniyet Genel Müdürlüğü KOM Daire Başkanlığı görevini yürütüyordu. Aslan, 2001'de Emniyet Genel Müdür Yardımcısı oldu ve halen bu görevi sürdürüyor. Uzun ise AKP iktidara geldikten 1 yıl sonra yeniden aynı göreve atandı. 

Vali ve emniyet müdürü 
Palabıyık da, 1999'da vek leten Erzurum Emniyet Müdürlüğü'ne getirildi. Daha sonra da APK uzmanlığına atandı. Bilican, ihaleden 1 yıl sonra merkeze çekildi ve bir daha aktif göreve getirilmedi. Özdemir de önce Ardahan Valisi, sonra yeniden İstanbul Emniyet Müdürü olduktan sonra kendi isteğiyle merkez valiliğine atandı. 


</TEXT>
</DOC>
