<DOC>
<DOCNO> 313118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/soneko07.html </URL>
<DATE> 2005/02/07/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Borsanın gözü IMF anlaşmasıyla ilgili gelişmelerde... 
</HEADLINE>
<TEXT>

     Borsa'da, IMF anlaşmasıyla ilgili gelişmeler, piyasalar tarafından yakından takip edilecek. 
     Gedik Yatırım'ın haftalık değerlendirmesinde, Yapı ve Kredi Bankası'nın satışına ilişkin sözleşmenin Koç Finansal Hizmetler ile Çukurova Grubu arasında imzalanması ve Türkiye'ye yabancı ilgisinin en önemli göstergelerinden biri olarak nitelendirilebilecek olan bu gelişmenin, Perşembe günü beklenenin altında açıklanan Ocak ayı enflasyon rakamlarının de etkisiyle, İMKB-100 endeksinin haftayı yüzde 2.7 yükselişle 27,813.16 2.11 cent seviyesinden kapattığı belirtildi. 
     Değerlendirmede, ''Önümüzdeki haftalarda piyasalar, her ne kadar bir aksilik beklenmese de henüz imzalanmamış olması nedeniyle ve sonrasında beklenen ve piyasalarca oldukça önemsenen not artırımları gibi zincirleme gelişmelerde önemli rol oynayacak olan IMF anlaşması ile ilgili gelişmeleri izleyecektir'' denildi. 
     Anlaşma sonrası, not artırımları ile birlikte yabancı sermaye girişinin hızlanması yönünde beklentinin dile getirildiği değerlendirmede, piyasaların gündemini orta vadede işgal etmesi beklenen siyasi konuların başında, Kıbrıs konusunun nihai bir çözüme ulaşıp ulaşamayacağının olacağına işaret edildi. 
     Değerlendirmede, şunlar kaydedildi 
     ''Ocak ayı enflasyon verilerinin beklentilerin altında açıklanması sonrası, yarın Merkez Bankası'nın Para Piyasası Komitesi toplantısından çıkacak açıklamalar piyasalarca yakından izlenecektir. Kanımızca, Türk Lirası'na olan yurtiçi ve yurtdışı güven ve ilginin devamı, faizlerdeki gerileme ile birlikte Türk parasının yabancı paralar karşısında güçlenmesi beklentisini artırmaktadır ve bu trendin devam edeceğini göstermektedir.'' Genel olarak piyasalarda beklenti ve algılamaların olumlu olduğu ve para girişinin sürdüğü ifade edilen değerlendirmede, bu dönemde fiyatlandırmalara girmemesine rağmen ileride piyasaya satış olarak yansıyabilecek risk unsurları olan Kuzey Irak ve İran'la ilgili jeopolitik kaygılar, IMF ile yeni stand-by'daki zamanlama belirsizliği ve mevcut kur seviyeleri ile cari açığın 2005 yılında da yüksek seyrini sürdürme olasılığının, yatırımcılar tarafından takip edileceği belirtildi. 
     
</TEXT>
</DOC>
