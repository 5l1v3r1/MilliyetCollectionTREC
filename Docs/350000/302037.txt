<DOC>
<DOCNO> 302037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/ekonomi/eko08.html </URL>
<DATE> 2004/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta Türklere petrol ihalesi 
</HEADLINE>
<TEXT>


EKONOMİ SERVİSİ 

İstanbul merkezli Avrasya Teknoloji Mühendislik ve İnşaat Anonim Şirketi Irak'ta 140 milyon dolarlık petrol çıkarma ihalesi kazandı. Mühendislik ve malzeme işlerini de içeren ihale, ABD'nin Irak'a girmesinden bu yana yabancılar tarafından alınan ilk petrol ihalesi olma niteliği taşıyor. Avrasya Teknoloji ve Mühendislik şirketinin İTO kayıtlarına göre üç yenötim kurulu üyesi bulunuyor. Selçuk, Mehmet Sait ve Halil Akat. 1993 yılında kurulan firma 4 yıldan bu yana Irak'ta. Daha önce Azeri petrol şirketi SOCAR ile de işbirliği yürüten Avrasya, Rus petrol ve madeni yağ firmalarıyla da çalışıyor. 
Irak geçici hükümeti tarafından yapılan yazılı açıklamada merkezi Irak'ta bulunan Kar şirketi ile Avrasya'dan oluşan konsorsiyumun Khurmala'nın günde 100 bin varillik üretimini gerçekleştirmek için yapılan anlaşmayı kazandığı bildirildi. Anlaşma geçtiğimiz pazartesi günü imzalandı. 


</TEXT>
</DOC>
