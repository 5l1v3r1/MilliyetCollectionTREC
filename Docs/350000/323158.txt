<DOC>
<DOCNO> 323158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sondun20.html </URL>
<DATE> 2005/03/12/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Mısır'da muhalif lider Nur serbest... 
</HEADLINE>
<TEXT>

     Mısır'da, yaklaşık 1.5 aydır gözaltında tutulan muhalif lider Eymen Nur kefaletle serbest bırakıldı. 
     Savcı Mahir Abdülvahid, düzenlediği basın toplantısında, haklarında resmi evrakta sahtekarlık suçlaması yapılan Nur ile 5 kişinin 10 bin'er Mısır poundu kefaletle bırakıldıklarını, ancak soruşturmanın devam ettiğini açıkladı. 
     Eylül'de devlet başkanlığı seçiminde aday olacağını açıklayan Nur, lideri olduğu Yarın Partisi'nin başvurusunda sahtekarlık yapıldığı iddiasıyla 29 Ocak'ta tutuklanmıştı. 
     Nur'un tutuklanması Mısır ile ABD arasında gerilime neden olmuş, Washington muhalif liderin serbest bırakılmasını istemişti. 
     Mısır'da 23 yıldır iktidarda bulunan Devlet Başkanı Hüsnü Mübarek, şubat sonunda, çok sayıda adayın seçime katılması ve doğrudan seçimlerin yapılması için anayasa değişikliği önermişti. Mısır'da devlet başkan adayı, şimdiye kadar meclis tarafından belirleniyordu. 
     
</TEXT>
</DOC>
