<DOC>
<DOCNO> 343059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sontur04.html </URL>
<DATE> 2005/05/16/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Bir plaj klasiği 
</HEADLINE>
<TEXT>

     Soner KOCAER DHA 

HAVALARIN ısınmasıyla birlikte turizmin başkenti Antalya'da plajlar ve havuzlar renklendi. Yerli ve yabancı turistler kendilerini deniz kenarına atıp sereserpe üstsüz güneşlenirken, çevredeki gençler 'fırsatı kaçırmayıp' görüntüyü ilgiyle izledi. 
     Akdeniz'in her köşesindeki yıldızlı tesislerde tatil yapan yerli ve yabancı turistler, sıcak hava ve yakıcı güneşle birlikte kendilerini deniz kenarlarına attı. Bronz tene sahip olmak için şezlonglara uzanıp saatlerce güneş banyosu yapanlar, Akdeniz'in berrak sularında da yüzdü. Bazı turistler ise iz bırakmaması için bikinilerinin üstünü çıkararak güneşlenmeyi tercih etti. 
     Turistleri izleyen plaj sakinleri ise ilginç görüntüler oluşturdu. Hava sıcaklığının 30, deniz suyu sıcaklığının 25 derece olduğu Antalya'da havuzlar ve su parkları da doldu. 
     
</TEXT>
</DOC>
