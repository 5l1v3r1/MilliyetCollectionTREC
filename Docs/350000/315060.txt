<DOC>
<DOCNO> 315060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sondun36.html </URL>
<DATE> 2005/02/14/ </DATE>
<TIME> 20.09 </TIME>
<AUTHOR>  </AUTHOR>
<HEADLINE>
DSÖ "Tsunami kurbanı 40 bin hamile kadın yardım bekliyor" 
</HEADLINE>
<TEXT>

     Birleşmiş Milletler'e BM bağlı Dünya Sağlık Örgütü DSÖ , 26 Aralık'ta tsunami felaketinin vurduğu Güney Asya'da 40 bin hamile kadının evsiz kaldığını, bu kadınların ve doğacak bebeklerinin yardıma ihtiyaç duyduklarını açıkladı. 
     BM basın merkezinden verilen bilgiye göre, DSÖ Aile ve Toplum Sağlığı Bölümü Müdür Yardımcısı Joy Phumaphi, bölgedeki 40 bin hamile kadın ve gelecek haftalarda dünyaya getirecekleri bebekler için güvenilir sağlık bakımının sağlanmasının gerektiğini söyledi. 
     Normal zamanlarda bile bölgede anne ve çocuk bakımının ciddi endişe oluşturduğunu ifade eden DSÖ Güneydoğu Asya Direktörü Samli Plianbangchang ise, felaketten en fazla anneler, yeni doğmuş bebekler ve çocukların etkilendiğine işaret etti. 
     Güney-Güneydoğu Asya'da doğumda anne ölümlerinin dünyada bu ölümlerin üçte birini oluşturduğunu belirten Plianbangchang, büyük çoğunluğu önlenebilir hastalıklar yüzünden olmak üzere her yıl bu bölgede 5 yaşın altında 3 milyon çocuğun hayatını kaybettiğini, tsunami felaketinin ise bu durumu daha da kötüleştirdiğini ifade etti. 
     
</TEXT>
</DOC>
