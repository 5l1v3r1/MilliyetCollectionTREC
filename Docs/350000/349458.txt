<DOC>
<DOCNO> 349458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sontur26.html </URL>
<DATE> 2005/06/06/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Lise öğrencisi polis memurunu dövdü 
</HEADLINE>
<TEXT>

     Bursa’nın merkez Yıldırım İlçesi’nde, bir lise son sınıf öğrencisi tarafından dövüldüğü öne sürülen polis memuru, hastanelik oldu. 
     AA muhabirinin aldığı bilgiye göre, Mimar Sinan Endüstri Meslek Lisesi son sınıf öğrencisi İ.G ve 3 arkadaşı, Yıldırım Kız Meslek Lisesi önünde, kız öğrencilere laf attıkları gerekçesiyle sivil polis memuru G.D tarafından uyarıldılar. 
     G.D’nin uyarısına kızan öğrencilerden İ.G, polis memurunu yumrukladı. Aldığı darbelerle yere düşerek, çenesi ve yüzünden yaralanan polis memuru G.D, olay yerine gelen güvenlik güçleri tarafından Şevket Yılmaz Devlet Hastanesi’ne kaldırıldı. 
     Zanlının, sorgulamasının ardından "Görevli memura mukavemet" suçundan adliyeye sevk edileceği belirtildi. 
     
</TEXT>
</DOC>
