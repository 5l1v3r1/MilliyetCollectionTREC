<DOC>
<DOCNO> 348255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sonsiy06.html </URL>
<DATE> 2005/06/02/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
FT Yeni TCK'nın ifade özgürlüğünü kısıtlamasından korkuluyor 
</HEADLINE>
<TEXT>

     Yeni TCK’nun ifade özgürlüğünü kısıtlamasından korkulduğu belirtildi. Financial Times gazetesi, yeni TCK’nun biryesel hakları güçlendirmesine karşın gazetecilerin yolsuzluk ve terörizm gibi tartışmalı konuları yazma özgürlüklerinin güçlendirilmesinden çok kısıtlanacağından korktuklarını belirtti. 
     Financial Times gazetesi, Vincent Boland imzalı haberinde Türkiye’nin yeni bir TCK’nu yürürlüğe koyduğuna dikkat çekerek "TCK insan haklarını daha çok koruyor, ancak ifade özgürlüğünü artırmaktan çok kısıtlar gibi görünüyor" diye yazdı. 
     Yeni ceza kanununun Türkiye’nin AB ile üyelik müzakerelerini başlatabilmesi için iki kilit koşuldan biri olduğunu belirten gazete, ancak tartışmaların hükümetin bu konudaki zorluklarının bitmiş olmayabileceğini gösterdiğini belirtti. 
     Financial Times, kanunun bireysel hakları güçlendirmesine karşın gazetecilerin yolsuzluk ve terörizm gibi tartışmalı konuları yazma özgürlüklerinin güçlendirilmesinden çok kısıtlanacağından korktuklarını belirterek "Hükümet için diğer bir zorluk Cumhurbaşkanı Sezer’in henüz gözden geçirilmiş kanunu onaylamamış olmasıdır" diye yazdı. 
     Sezer’in kararını birkaç gün içinde vermesinin beklendiğini kaydeden gazete, "Ancak muhalefetin, milletvekillerinin, bakanların, büyük bir çoğunlukla Müslüman olan bu ülkedeki laikler için hassas bir konu olan din öğretimini özgürleştirmek için son dakikada önlemler ilave ettikleri suçlaması, maddelerin yeniden revizyonunu zorlayabilir" yorumunu yaptı. 
     Yeni TCK’nun olumlu unsurları arasında kadınların daha çok korunmasını ve "namus cinayetleri"ne ilişkin cezaların artırılmasını sayan gazete, buna karşın hükümet ve Türk Silahlı Kuvvetleri dahil olmak üzere, "devlete hakaret" ile ilgili cezaları artırdırdığına dikkat çekti. 
     İngiliz gazetesi, AB müzakerelerinin başlaması için ikinci koşulun ise, Türkiye’nin AB ile olan anlaşmaları yeni üyeleri kapsayacak biçimde genişletmesi olduğunu belirtti. 
     
</TEXT>
</DOC>
