<DOC>
<DOCNO> 313709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/yazar/temelkuran.html </URL>
<DATE> 2005/02/09/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Türkiye muhalefet arar mı 
</HEADLINE>
<TEXT>
Mazruf ve zarf 

İnsan Hakları Denetleme Kurulu "işten çıkarılmış". Dini inanç özgürlüğü başta olmak üzere insan haklarının yılmaz savunucusu Başbakanımız denetleme kurulunun işine son vermiş. Tutarsız bir davranış. Kendisi fikirlerinden dolayı hapse girmiş ve bu konuyu mümkün olan her fırsatta dile getiren bir siyasetçinin insan haklarıyla ilgili böyle bir tasarrufta bulunması enteresan. Daha bir sürü çeşitli enteresanlıklar var tabii. Ama buna rağmen memleketimiz Başbakanımızı seviyor. H l seviyor. 
Bu hükümetin çok az sayıda siyasi iktidara nasip olmuş bir meşruiyeti var. Ya da öyle olduğu yönünde genel bir kanaat var "ortamlarda". Bu meşruiyet zemini işte bana o soruyu sorduruyor 
Türkiye muhalefetini arıyor mu 
Geçen hafta da yazmıştım. Bana sorarsanız Türkiye, hiç değilse şu anda, muhalefetini aramıyor. Türkiye "yeni oğlunu" buldu. Müslüman, muhafazak r, girişken, tüccar... Daha ne olsun Türkiye, Özal döneminden beri zaten böyle bir oğul arıyordu kendine. Buldu ve şimdi rahat. Turgut Özal, Türkiye'yi tüccarlığın ayıp olmadığı bir yere çekmişti. Recep Tayyip Erdoğan da "muhafazak r tüccarlığın" ayıp olmadığı bir yere çekiyor, çekti hatta. Buna bağlı olarak siyaset merkezini daha da sağa taşırken her türden muhalefet de kendine, eskisine göre daha sağda yeni bir yuva ediniyor. Daha tüccar, daha muhafazak r, ister istemez. Çünkü meşruiyet zemini artık oralarda bir yerlerde oluşuyor. Geçen hafta ayrıntılarıyla yazmıştım bunu. Şimdi ekleyeceğim yeni soru şu 
"Bu muhafazak rlaşmayı önleyebilecek, hiç değilse olduğu yerde çapa atmasını sağlayacak bir muhalefet mümkün olabilir mi " 
Daha da önemlisi, Türkiye böyle bir muhalefet arar mı 

Allahaısmarladık 
Ünlü hik yedir. Etrafındaki bilirkişiler İsmet İnönü'ye "Konuşmalarınızda hiç Allah kelimesini geçirmiyorsunuz. Biraz ihtimam gösterseniz" demiş bir gün. O da yaptığı bir sonraki konuşmasının sonuna ekleyivermiş 
"Allahaısmarladık " 
Bu kadar ileri ya da "geri" gidebilecek herhangi bir muhalefet olabilir mi Radikal sol örgütlerin bile "halktan kopmamak" adına ölüm orucu "şehitlerine" mevlit okuttuğu bir Türkiye'de yeni bir muhalif hareket muhafazak rlıkla ilişkisini nasıl kurmalı Nasıl kurabilir Muhafazak rlığa karşı net tavır alabilecek bir muhalefet olabilir mi Olmazsa zaten onun adı muhalefet olabilir mi 

Ana muhalefet kahvesi 
Memleketimizin ana muhalefet partisinin hali pür melalini ayrıntısıyla izledik. Yüksek şiddet öğeleri içeren olağanüstü kongre Jakie Chan filmi gibiydi. Uçan tekmeler, göbeklerden mütevellit uçamayan tekmeler... Son yirmi yıldır milyon kez söylendiği gibi yine söylendi 
"Bu CHP'den adam olmaz " 
Adam olmaz mı gerçekten Bu haliyle devam eder mi Yoksa... 
Yoksa devletin, ülkenin, iktidarın içeriği değişirken, eşyanın tabiatı gereği muhalefetin de mi içeriği değişmeli Eşyanın tabiatı gereği değişmeli de bu ülkede eşyanın tabiatı geçerli mi 
Cumhurbaşkanı Ahmet Necdet Sezer, ABD Dışişleri Bakanı Condi'ye Türkiye'yi İslam ülkesi olarak tarif ettiği için kızmış. Fakat zarf değilse bile mazrufun durumu bu. Burası, Müslüman, muhafazak r giderek Müslümanlaşan, muhafazak rlaşan bir ülke... Bir yeni muhalefet, bir yeni hareket olacaksa meselesi bu olacak. Yeni bir hareket Olur mu sizce Eşyanın tabiatı geçerli midir sizce 



</TEXT>
</DOC>
