<DOC>
<DOCNO> 339338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sontur41.html </URL>
<DATE> 2005/05/03/ </DATE>
<TIME> 19.05 </TIME>
<AUTHOR>  </AUTHOR>
<HEADLINE>
Türkiye'ye kaçak girmek isteyen 72 kişi yakalandı... 
</HEADLINE>
<TEXT>

     Edirne’de, yasadışı yollardan sınırı geçmek isteyen 72 yabancı uyruklu yakalandı. 
     AA muhabirinin edindiği bilgiye göre, jandarma ve sınır devriye ekipleri, yaptıkları kontrollerde, Sırpsındığı mevkii, Meriç ve İpsala ilçelerinde yasadışı yollardan Yunanistan’a gitmek istedikleri belirlenen İran, Fas, Somali, Irak, Moritanya ve Cezayir uyruklu 72 kişiyi yakaladı. 
     Kaçakların, Avrupa’nın çeşitli ülkelerinde yaşayan yakınlarının yanına gitmek için bölgeye geldiklerini söyledikleri bildirildi. 
     Yabancı uyruklular, sınır dışı edilmek üzere Edirne Emniyet Müdürlüğü Pasaport ve Yabancılar Şubesi’ne gönderildi. 
     Bir grup yabancı uyrukluya kılavuzluk yaptığı belirlenen A.T’nin ise arandığı belirtildi. 
     
</TEXT>
</DOC>
