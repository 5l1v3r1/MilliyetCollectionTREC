<DOC>
<DOCNO> 326984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sondun50.html </URL>
<DATE> 2005/03/25/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Pakistan'da da Müşerref'e karşı gösteri... 
</HEADLINE>
<TEXT>

     Pakistan'ın güneybatısında 10 binden fazla kişi, Devlet Başkanı General Pervez Müşerref'in istifa etmesi için gösteri yaptı. 
     Radikal 6 İslam partisinden oluşan Müttahide Meclis-i Emel koalisyonunu destekleyen onbinden fazla kişi, tekbir getirdi ve ''Pakistan Amerikan kolonisi olmayacak'' diye slogan attı. 
     Göstericiler, ''Müşerref'in üniformasına hayır'', ''Müşerref görevi bırakmalı'' yazılı pankartlar taşıdı. 
     Kansız bir darbeyle Ekim 1999'da iktidara gelen Müşerref, 2002'de genel seçimleri yapmış, seçimlerden önce ise bir kararnameyle başbakanı azletme, kabine ve parlamentoyu feshetme yetkisini kendisine veren anayasa değişikliğine gitmişti. 
     Muhalefetin baskısıyla geçen yıl, 31 Aralık'a kadar genelkurmay başkanlığını bırakmayı kabul eden ve karşılığında 2007'ye kadar sivil devlet başkanı olarak tanınma garantisi alan Müşerref, daha sonra, politikalarının sürekliliğini sağlamak için genelkurmay başkanlığını bırakmayacağını açıklamıştı. 
     
</TEXT>
</DOC>
