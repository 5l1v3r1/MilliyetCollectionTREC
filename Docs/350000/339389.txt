<DOC>
<DOCNO> 339389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/guncel/gun05.html </URL>
<DATE> 2005/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğlenceye vergi molası 
</HEADLINE>
<TEXT>


Beyoğlu Belediyesi'nin günlük eğlence vergisini 15 YTL'ye çıkarmasına tepki gösteren işyeri sahipleri, 17 Mayıs'ta çalışmayacak 

GÜRKAN AKGÜNEŞ İstanbul 

Beyoğlu Belediyesi'nin "Belediye Gelirleri Kanunu"na dayanarak eğlence mek nlarına uyguladığı eğlence vergisini günde 15 YTL'ye çıkarması, işletmecilerin tepkisine neden oldu. 
Eğlence yeri sahipleri, Beyoğlu Eğlence Yerleri Derneği'nin BEYD , Beyoğlu Yeni Melek Gösteri Merkezi'nde dün düzenlediği toplantıda bir araya geldi. 
Toplantıda bir konuşma yapan Dernek Başkanı Arif Keskiner, 2664 sayılı "Belediye Gelirleri Kanunu"nda yapılan değişiklikle eğlence vergisinin belediye encümeni kararına bırakıldığını kaydederek, şunları söyledi 
"Şubatta yapılan ilk uygulamada her mek ndan günlük 5 YTL alındı. Bu rakam geçen mart ayında yüzde 300'lük artışla 15 YTL'ye çıkarıldı." Eğlence sektörünün devlet desteği almadan, 16 çeşit vergi ödediğini kaydeden Keskiner, "Bu sektör nasıl ayakta duracak " diye tepki gösterdi. 
İşyeri kapatma, mek nları camiye çevirme, yürüyüş yapma gibi önerilerin sunulduğu toplantıda, 17 Mayıs'ta yürüyüş ve sonrasında işyerlerini bir günlüğüne kapatma kararı alındı. 


</TEXT>
</DOC>
