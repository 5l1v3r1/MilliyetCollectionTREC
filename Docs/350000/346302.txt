<DOC>
<DOCNO> 346302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sondun20.html </URL>
<DATE> 2005/05/27/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Fischer AB'nin genişlemesinde duramayız 
</HEADLINE>
<TEXT>

     Almanya Dışişleri Bakanı Joschka Fischer, AB’nin genişlemesi konusunda duramayacaklarını söyledi. 
     Fischer, bugün Federal Eyalet Temsilcileri Meclisi’nde Bundesrat 
     Avrupa Anayasası’yla ilgili olarak yapılan oturumda, Avrupa’nın entegrasyonunun sürdürülmesinin herkesin çıkarına olduğunu belirterek, "AB’nin genişlemesinde duramayız, işimiz tamamlanmamış olur" dedi. 
     Aday ülkelere perspektif verilmesinin önemine ve AB üyesi ülkelerdeki gelişmelere işaret eden Fischer, "Artık İspanya, İtalya ve Yunanistan’da askeri darbeler olmaz" diye konuştu. 
     Avrupa Anayasası olmadan AB’nin çok zayıf kalacağını savunan Fischer, "Dünya Avrupa’yı beklemez. Gelecek yıllarda da daha iyi bir anayasaya sahip olmayacağız" dedi. 
     Anayasanın AB’nin güvenlik ve dış politikasının geliştirilmesi açısından da çok önemli olduğunu ifade eden Fischer, Birliğin gelecekte daha güçlü şekilde tek sesle konuşması gerektiğini kaydetti. 
     Avrupa entegrasyonunun tarihten kaynaklanan bir sorumluluk olduğunu belirten Fischer, ülkede artan işsizliğin AB’nin genişlemesinden kaynaklanmadığını sözlerine ekledi. 
     
</TEXT>
</DOC>
