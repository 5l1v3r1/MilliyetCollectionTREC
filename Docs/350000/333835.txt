<DOC>
<DOCNO> 333835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sonyas27.html </URL>
<DATE> 2005/04/15/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Çocuğunuz bilgisayar başından kalkmıyorsa... 
</HEADLINE>
<TEXT>

     Psikolog Dr. Şule Çelik, çocukları, bilgisayar ve internetin yanlış kullanımı sonucu ortaya çıkabilecek zararlardan koruyabilmek için ailelerin bir dizi önlem alabileceklerini söyledi. 
     Çelik, Sheraton Oteli'nde düzenlenen 2. Polis Bilişim Sempozyumu'nda ''Çocuğumu Chat Başından Kaldıramıyorum'' başlıklı sunumunda internetin artık bir yaşam biçimine dönüştüğünü, gerçek hayattaki iyilik ve kötülüklerin internette de bulunduğunu ifade etti. 
     Bilgisayar ve internet kullanımının artmasıyla artık çocukların bilgisayar başında saatlerce zaman harcadığını, bazılarının yemeklerini bile odasına istediğini dile getiren Çelik, ''Bilgisayar ve internet kullanımında zarar, yanlış kullanım sonucu ortaya çıkıyor'' dedi. 
     Bilgisayar ve internetin çocuğa zarar verdiğini anlayabilmek için derslerine yansımasına, sosyal ve aile ilişkilerine öncelikle bakmak gerektiğini vurgulayan Çelik, çocukların chat yapma gerekçeleri arasında ''bireysel ayrılıklar, iletişim kurmada kolaylık sağlaması, sosyal ortam sunması, yakın ilişkilere olanak vermesi, olmak istedikleri gibi olabilme fırsatı ile uzun, ucuz ve aynı anda birçok kişiyle konuşabilme imkanı sağlamasını'' gösterdi. 
     İnternet bağımlılığı konusundaki araştırmalar da yapıldığını anımsatan Çelik, araştırmaların tam olarak internet bağımlılığı diye bir hastalıktan söz edilemeyeceğini ortaya koyduğunu belirtti. 
     Bilgisayar ve internetin yanlış kullanımı sonucu ortaya çıkabilecek zararlardan çocukları koruyabilmek için ailelerin bir dizi önlem alabileceğine işaret eden Çelik, alınabilecek önlemler arasında şunları sıraladı 
     
</TEXT>
</DOC>
