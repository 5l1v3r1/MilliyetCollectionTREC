<DOC>
<DOCNO> 314930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/son/sontur15.html </URL>
<DATE> 2005/02/13/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Hizan'da aynı bölgeye ikinci kez çığ düştü 1 ölü 
</HEADLINE>
<TEXT>

     Bitlis'in Hizan İlçesi'nde dün çığ düşmesi sonucu kar altında kalan kişiyi arama çalışmaları sırasında aynı bölgeye ikinci defa çığ düştü. Çığ altında kalan 3 kişiden ağır yaralı olarak hastaneye kaldırılan Hamza Karabaş, yapılan tüm müdahalelere rağmen hayatını kaybetti. Kurtarılan 2 kişinin durumunun ise iyi olduğu öğrenildi. 
     Alınan bilgiye göre, dün meydana gelen çığın altında kalan Maruf İnan'ı arama ve kurtarma çalışmaları devam ederken, aynı bölgeye ikinci kez çığ düştü. Çığ nedeniyle arama ve kurtarma çalışmalarına yardımcı olan Yoğurtlu Köyü'nden Haydar Karabaş, Abdulkerim Karabaş ve Hamza Karabaş çığ altında kaldı. 
     Çığ altından ağır yaralı olarak çıkarılan Hamza Karabaş tedavi gördüğü Hizan Sağlık Ocağı'nda kurtarılamadı. 
     Öte yandan Hizan İlçe Jandarma Komutanlığı'na bağlı ekipler ile çok sayıda vatandaşın Maruf İnan'ı arama ve kurtarma çalışmalarına katıldığı kaydedildi. 
     Hizan'ın Aladana Köyü Yedikardeş Mezrası'nda hayvanlarına ot getirmek üzere dün sabah evden ayrılan Maruf İnan 35 çığ altında kalmıştı. 
     
</TEXT>
</DOC>
