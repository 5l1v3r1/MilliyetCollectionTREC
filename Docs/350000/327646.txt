<DOC>
<DOCNO> 327646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/ekonomi/eko05.html </URL>
<DATE> 2005/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Merkez Bankası'yla işbirliği olabilir' 
</HEADLINE>
<TEXT>



Sistemin borcunu ödemeyen kişi sayısını aylık olarak takip ettiğini belirten KKB Genel Müdürü Kubilay, takibe alınanlar ve toplam işlem rakamlarını neden veremediklerini ayrıca bankaların sistemleninin farklı oluşuna bağladı. Kubilay, "26 ayrı kurumun sistemleri söz konusu olduğu için yapılarındaki değişikliklerden dolayı bazen toplam bazında hatalar olabiliyor. Ama her ay ne kadar kredi takibe giriyor, ne kadar kredi bir aylık, iki aylık gecikmeye giriyor onu takip ediyoruz" dedi. 


'İkinci ayda ödüyorlar' 
Kubilay, ödeme takibi için şu örneği verdi "Bir aylık gecikmelilerin oranı yüzde 7 ise iki aylık gecikmelilerin oranı yüzde 2'ye düşüyor. İkinci ayda bir aylık gecikenlerin büyük kısmı kapatıyor." 
Merkez Bankası'nın bireysel tüketiciler hakkında skor üretmediğini belirten Kubilay, KKB ile Merkez Bankası arasında şu anda bir işbirliği bulunmadığını belirtti. Kubilay, BDDK aracılığıyla yürüten bir ilişki olduğunu söyledi. Kubilay, "Önümüzdeki dönemde BDDK'nın yönlendirmesiyle bir işbirliği, belki işlerin paylaşımı da söz konusu olabilir" dedi. 


</TEXT>
</DOC>
