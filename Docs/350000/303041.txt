<DOC>
<DOCNO> 303041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/soneko25.html </URL>
<DATE> 2005/01/03/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Ukrayna, Türkmen doğalgazı için anlaşmaya vardı... 
</HEADLINE>
<TEXT>

     Osman Mahdum AAu 

Ukrayna, üç gündür kesik olan Türkmen doğalgazının yeniden verilmesi için Türkmenistan'la anlaşmaya vardı. 
     Anlaşma, bugün Türkmenistan Devlet Başkanı Saparmurat Türkmenbaşı ve Ukrayna Petrol ve Doğalgaz Bakanı Yuri Boykov tarafından imzalandı. 
     Ukrayna'ya gönderilmekte olan Türkmen doğalgazının 31 Aralık 2004 tarihinde kesildiğini belirten Türkmenbaşı, bugün anlaşma imzalanmasının ardından yeniden doğalgazın verilmeye başlanacağını belirtti. 
     Türkmenbaşı, iki ülke arasında varılan anlaşmanın 2005 yılı için 36 milyar metreküp doğalgazı kapsadığını, doğalgazın bin metreküpünün 58 dolardan anlaşma sağlandığını kaydetti. 
     Ödemenin yüzde 50'sinin nakit, kalanının da teçhizat ve araçlar başta olmak üzere çeşitli tarım aletleri ile karşılanacağı bildirildi. 
     Ukrayna, Türkmenistan'dan 2004 yılında her bin metre küp doğalgazı 44 dolardan alıyordu. 
     
     TÜRKİYE'NİN TÜRKMEN DOĞALGAZINI ALMASI... 
     Komşu ülke İran'ın da Türkmen doğalgazı aldığını hatırlatan Türkmenbaşı, Türkiye'nin de Türkmen doğalgazını almasının çok elverişli olacağını belirtti. 
     Başbakan Recep Tayyip Erdoğan ile konuya ilişkin telefonla görüşmede bulunduğunu kaydeden Türkmenbaşı, Türkmenistan'ın her zaman Türkiye'ye doğalgaz vermeye hazır olduğunu bildirdi. 
     Türkiye'ye şu an aldığı doğalgaz fiyatının çok yüksek geldiğini anımsatan Türkmenbaşı, İran üzerinden alınacak Türkmen doğalgazının her bin metreküpünün 70 ile 75 dolardan olacağını kaydetti. 
     
</TEXT>
</DOC>
