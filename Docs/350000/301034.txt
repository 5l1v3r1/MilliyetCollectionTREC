<DOC>
<DOCNO> 301034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/yazar/asik.html </URL>
<DATE> 2004/12/26/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
AB'ye girerayak... 
</HEADLINE>
<TEXT>


Eski Gülhane Tıp Akademisi Komutanı Ömer Şarlak'ın "Kışladan Kampüse" adlı kitabı, çok hoş anılar, anekdotlar, derslerle dolu. 
E. Tümgeneral Ömer Şarlak, 1996 - 98 yılları arasında Malatya İnönü Üniversitesi Rektörlüğü'nü yapmıştır. O günlerden bir küçük anı... Şarlak Paşa, Malatya'da bir rektörler toplantısı düzenler. Belediye lokantasındaki yemekte rektörler, garsondan bir bira ve bir viski ister. Garsondan cevap 
- Bu lokantaya bildiğim kadarıyla on yıldır hiç içki girmedi. İsterseniz sizlere pepsi kola veya sarı gazoz getirebilirim... 
Prof Ayhan Kızıl, Rektör Ömer Şarlak'a döner 
- Paşam bana bu üniversitenin rektörlüğünü değil, buranın krallığını verseler bir saatliğine bile Malatya'ya gelmem. 

AKP'li belediyelerin iktidarda olduğu il ve ilçelerdeki belediye lokantalarında, bugün de içki yasağı sürüyor. 
İçki zararlıdır. İçki içmemek içmekten iyidir. 
Ne var ki, mesele bu değil... Mesele birilerinin diğerleri adına karar verme ve ahlakçı görünme gayretkeşliği... 
Toplumu uyuşturucu ve içkiden korumak isteyenler, pek l içki aleyhtarı genel kampanyalar başlatabilir. Biz de yürekten destekleriz. Ama onlar bunu hiç yapmıyor. Ya ne yapıyor Sadece belediye lokantalarında içki vermeyerek Müslüman seçmene selam yolluyor. 

Aydın'da, 2 çocuğun 1 milyon lirasını gasp eden 6 çocuğa verilen 77 yıl ceza, Yargıtay tarafından onanmış Görüldüğü gibi, çalınan miktar küçüldükçe verilen ceza artıyor. 
Arif Ayhan 

Konsere gecikince Bir okurumuz tiyatro ve konserlere geç gelenlerin salona girme çabalarından ve sanata saygısızlıklarından söz ediyor... 
Biliyor musunuz Bunun çaresini Eskişehir Belediye Başkanı Prof. Yılmaz Büyükerşen bulmuş... 
Eskişehir'de yeni opera binasının holünde bir büyük ekran var. İçerde sergilenen konser ya da oyun bu ekrana aynen yansıtılıyor. Geç gelenler birinci perdeyi ekrandan izliyor, ara olunca salona girip yerlerini alıyorlar. 
Nasıl, güzel uygulama değil mi 

Başbakan Erdoğan, dokunulmazlığın sadece basında gündeme getirildiğini savunarak, "Bu oyuna gelmemek gerekir" demiş. 
Dokunulmazlığın kalkmasında, basının ne çıkarı varsa... 



1 Ocak'tan itibaren Kıbrıs'taki damga pullarında, "Kıbrıs eşeği" fotoğrafı yer alacakmış. 
Papadopulos'un fotoğrafı yer alsa, çözüm yolunda güzel bir jest yapmış olurduk... 
Haldun Ertem 

Elena dikkat Rus - Türk Araştırma Merkezi RUTAM , Türkiye'de "Rusları nasıl bilirsiniz " konulu bir araştırma yapmış. 7 büyük ilde 1600 kişiyle yüz yüze görüşülerek yapılan araştırmada, "Rusya denildiğinde ilk akla gelen nedir " sorusunun yanıtları şöyle sıralanıyor Hayat kadınları Yüzde 33.6 . Soğuk 20.9 , Votka 12.2 Kültür - Sanat 9.7 , Sosyalizm - Komünizm 9.4 vs... 
Yani her 3 Türk'ten birinin aklına Rusya denince hayat kadını geliyor. 
Peki Rus kadınlarının özellikleri ne 
Yanıtlar Güzel olmaları yüzde 57.4 , Kolay elde edilebilir olmaları 15.1 Kültürlü olmaları 7.5 , Sarışın olmaları 5.1 ... vs... 
Özetle... Niyetimiz pek iyi görünmüyor Rus kadınlarına karşı... 

Adam durmuyo ki... Temel'in babası vefat eder... Cenazeye gelen bir aile dostu Temel'e sorar 
- Nasıl oldu 
- 30. kattan aşağıya düştü... 
- Vah vah, desene çok feci ölmüş... 
- Yok öyle ölmedi... Tam yere düşecekken manavın tentesine çarpıp tekrar yükseldi... 
- Vah Vaah Daha şiddetli çakıldı o zaman. 
- Yok Karşıdaki kasabın tenteden zıpladı bu sefer karşı binanın çatısına... 
- Demek çatıya çarpıp öldü. 
- Yok ya Çatıdan yuvarlanıp elektrik tellerine gitti... 
- Deme ya Çarpıldı o zaman... 
- Yok canım teller yaylandı, babamı 200 metre yukarı fırlattı. 
- 200 metreden yere çakıldı öyle mi Yazık... 
- Yok yaa yine en baştaki bakkalın tenteye... 
- Orda mı öldü 
- Yooo... Ordan da yine kasaba... 
Bunalan adam Temel'e bağırarak sordu 
- Ulan nasıl öldü bu adam 
- Baktık durmuyo... Vurduk 

Doğallık sahip olunan değil, kazanılması gereken bir erdemdir. 
Cervantes 



</TEXT>
</DOC>
