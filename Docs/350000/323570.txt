<DOC>
<DOCNO> 323570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/yasam/axyas01.html </URL>
<DATE> 2005/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaziçi yıldızları 
</HEADLINE>
<TEXT>


Kimi sınıf atladı, kimi 5 yaşında okula başladı, kimi beş parasızdı. Şimdiyse yaşıtları lisede eğitim görürken, onlar Boğaziçi Üniversitesi'nde okuyorlar 

Pınar Aktaş 

Yaşıtları lisenin çeşitli sınıflarında üniversiteye hazırlanırken onlar, Türkiye'nin en yüksek puanla öğrenci alan okullarından Boğaziçi Üniversitesi'nde okuyorlar. Ve okulda sadece 30 kişiler. Çoğunun 16-17 yıllık hayat hik yesi aynı aslında. 
Daha 3-4 yaşlarındayken birlikte büyüdükleri ağabeyleri ve ablalarını kıskanarak, onların ders kitaplarına gizli gizli bakarak okumayı yazmayı sökmüşler. Öyle ki içlerindeki öğrenme isteğini bastıramayıp en sonunda kendisinden 2 yaş büyük ablasıyla aynı sınıfta okuyanlar bile var. 
Çoğunun okula başlama yaşı 5, daha sonra atlanan hazırlık sınıfları da cabası. Bu gençlerin hiçbiri, "Evet, ben zekiyim" demiyor, "Öğrenme yeteneğim daha hızlı ve güçlü" diyor. "Nasıl başardınız " sorusuna ise ilk verdikleri cevap önce özgüven, sonra çalışma ve öğrenme isteği. 

AYBİKE KÜLTÜR 17 
Özal'ın bursuyla.. 
Makine Mühendisliği 2. sınıfta. İlkokulu Turgut Özal'ın verdiği kişisel bursla okumuş. İstanbul Atatürk Fen Lisesi'nde herkes ondan derece bekliyormuş. Bekleneni vermiş. 

BİRSEN TOY 17 
Köyden Boğaziçi'ne 
Mütercim Tercümanlık 2.sınıfta... Ailesi Antalya'da çiftçi. O da eğitime bir köy okulunda başlamış. Serik Anadolu Lisesi'nde öğretmenleri, "Fazla bir şey umut etmeyin" dediyse de o şimdi Boğaiçi'nde. 

MERVE TUNÇEL 16 
Türban şapkasıyla okulda 
Tarih Bölümü hazırlık sınıfında. 5 yaşında ilkokula başlamış. Orta 3. sınıftayken türban takmaya başlamış. Şimdi ise türban şapkasıyla okuyor. "Modernize ettim. Dışarıda türban takıyorum" diyor. 

ÖMER FARUK KARATAŞ 17 
Suudi Arabistan'dan geldi 
Ömer Faruk Karataş 17 , Tarih 2. sınıfta okuyor. O, babasının işi nedeniyle lise de dahil, Suudi Arabistan'da okumuş. "Her şeyin başı özgüven. Bir şeyi kafana taktıysan seni kimse tutamaz" diyor. 

SADULLAH CERAN 16 
Fotoğraftan beğendi 
Bilgisayar Mühendisliği Bölümü hazırlık sınıfında. Konya'da sınıf atlayarak geldiği özel bir fen lisesinin son sınıfında Boğaziçi'ni fotoğraflardan görüp beğenmiş. 



</TEXT>
</DOC>
