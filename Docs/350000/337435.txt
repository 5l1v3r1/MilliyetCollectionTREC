<DOC>
<DOCNO> 337435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonspo11.html </URL>
<DATE> 2005/04/27/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Güneş'in transfer kızgınlığı... 
</HEADLINE>
<TEXT>

     Transfer edilmesi düşünülen futbolcuların medyada yer alması Trabzonspor Teknik Direktörü Şenol Güneş'i rahatsız ediyor. 
     Tecrübeli teknik adamın, yöneticileri ve futbolcu izleme komitesi üyelerini uyararak, Takip ettiğimiz, ilgilendiğimiz ve konuştuğumuz hiçbir oyuncuyla ilgili tek satır haber çıkmaması gerekiyor. Alınacak oyuncunun fiyatı yükseliyor. Bilgi sızdırılmasını istemiyorumö dediği öğrenildi. 
     
     Trabzon’un ilk tercihi Almanya’dan Ümit Davala 
     Gelecek sezon kadrosunu önemli yıldızlarla takviye etmeyi planlayan Trabzonspor’un ilk tercihi Almanya Birinci Ligi’nde forma giyen gurbetçi yıldızlar olacak. Bordo-Mavililer’in ilk düşündüğü isim ise Werder Bremen’de ilk onbir şansı bulamayan Ümit Davala. Ayrıca Schalke’nin yıldızı Hamit Altıntop’u da teknik direktör Şenol Güneş’in mutlaka kadroda görmeyi planladığı ve yöneticilerden her türlü fedakarlığın yapılmasını istediği ifade edildi. Kulübüyle 2007’ye kadar sözleşmesi devam eden Hamit’in, transferi ise şimdilik zor gözüküyor. 
     
</TEXT>
</DOC>
