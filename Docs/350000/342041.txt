<DOC>
<DOCNO> 342041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/ekonomi/eko01.html </URL>
<DATE> 2005/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Emektar Fadime'ye Akbank piyangosu 
</HEADLINE>
<TEXT>


Akbank, kurucu hisselerinin her birine yaklaşık 296 bin dolar ödeyecek. Bir kurucu hissesi bulunan Kadir Has'ın emektarı 64 yaşındaki Fadime Köşker, payına düşen 296 bin dolarla ev alacak. Bu parayla villa bile alınabiliyor 

SONGÜL HATISARU 

Bugüne kadar Türkiye sermaye piyasalarında sonu hep hüsranla biten yatırımcı öyküleri okuduk. Devletin el koyduğu, borsadaki hisse senetleri pula dönen batık bankalarda milyonlarca dolarlık yatırımları bir anda yok olan yatırımcı öyküleri h l hafızalarımızda. Hatta öyle ki Türk yatırımcısı borsadan bile soğudu. Geçen yıl 1.2 milyonlarda olan yatırımcı sayısı 835 binlere geriledi. Oysa dün Akbank'ın kurucu hisselerini geri alma kararıyla ortaya çıkan yatırımcı öyküleri ise sermaye piyasalarında doğru yönlendirilen uzun vadeli yatırımların, yatırımcılarına nasıl bir servet kazandırabileceğini göstermesi açısından ilginç derslerle doluydu. Çünkü 1948 yılında Akbank'a kurucu ortak olanlar bankanın o tarihten bu yana gösterdiği başarılı performans karşılığında bankaya yaptıkları hisse senedi yatırımı karşısında yaklaşık 752 milyon dolar alacaklar. 

Mahkeme belirledi 
Kurumsal yönetim ilkeleri alanında büyük bir adım atan Akbank bankanın 1948 yılındaki kuruluşunda ortaklara dağıtılan kurucu hisselerini geri alma kararı verdi. Banka, İstanbul Asliye 2. Ticaret Mahkemesi'nin belirlediği değere göre her bir kurucu Akbank hissesini 403.248 YTL 403 milyar 248 milyon lira fiyatla geri alacak. Akbank'ın 2 bin 538 adet kurucu hissesi bulunuyor. Mahkemenin tespit ettiği değere göre bu hisseler yaklaşık 752 milyon dolar karşılığında geri alınacak. Buna göre bir hissenin değeri ise yaklaşık 296 bin dolara geliyor. Elinde bu hisselerden bulunanlardan birisi de Kadir Has'ın emektar yardımcısı 64 yaşındaki Fadime Köşker. Fadime Hanım için bu hisselerin önemi büyük. Çünkü yıllardan beri bu bir tek kurucu Akbank hissesi karşılığında kayda değer bir temettü alıyor. 

Kadir Has'ın hediyesi 
Fadime Köşker daha 4 yaşındayken Has ailesinin yanına yerleşti. Ve o günden bu yana Has'larla yaşıyor. Kadir Has minnetle söz ettiği emektarı Fadime Köşker'i yıllardır aileye yaptığı hizmetlerin karşılığında bir Akbank kurucu hissesiyle ödüllendirmiş. Has'ın hediye ettiği bu bir tek hisse ise kuruluşundan bu yana bankacılıkta attığı sağlam adımlarla bir dev haline gelen Akbank'ın hisselerin geri alım kararıyla Fadime Hanım'a zengin olma fırsatı tanıdı. 
Çünkü Fadime Köşker yatırımcılarına düzenli temettü dağıtmasıyla tanınan Akbank'tan her yıl k r payını almış. Şimdi bu bir kurucu hissesini Akbank'a satacak. Bunun karşılığında ise yaklaşık 300 bin dolarlık servete sahip olacak. Fadime Köşker hissesini Akbank'a satması karşılığında alacağı bu parayla ise kendisine bir ev satın alacak. Fadime Köşker bu 300 bin dolarla İstanbul'un pek çok bölgesinde mükellef bir villa sahibi olabilir. 

Has, yine Akbank alacak 
Dün konuştuğumuz hayırsever iş adamı Kadir Has, başta manevi oğlu Nuri Has olmak üzere elindeki kurucu Akbank hisselerinin bir bölümünü yakınındaki insanlara dağıttığını söylüyordu. Nitekim Kadir Has'ın manevi oğlu Nuri Has da Kadir Has'ın hediyesi olan 2 Akbank kurucu hissesi karşılığında 600 bin dolarlık bir servete sahip olacak. Kadir Has'ta ise babası Nuri Has'ın kuruluşunda ortak olduğu Akbank'tan kalan h l 123 adet kurucu hissesi bulunuyor. Kadir Has bu hisselerini Akbank'a satarak 36.4 milyon dolarlık bir gelire sahip olacak. Kadir Has buradan gelecek parayı yine Akbank hisselerine yatıracağını söylüyor. Sebebini ise şöyle açıklıyor "Alacağım bütün parayı hemen Akbank hissesine yatıracağım. Akbank dünya çapında güçlü bir şirket. Babamın bu yatırımı bugüne kadar beni ihya ettiği gibi Kadir Has Üniversitesi'nin bugünlere gelmesine sebep oldu. Bugüne kadar bankadan aldığım temettüleri Türk Eğitimine Özgü Kadir Has Vakfı'na bağışlayarak gönlümdeki eğitim yatırımlarını yapma imk nına kavuştum. Akbank her yıl çok iyi kar payı dağıttı. Borsadan aldığım Akbank hisseleri de bana çok iyi para kazandırdı. Bu nedenle bankadan alacağım parayla yine Akbank hisselerine yatırım yapacağım" Has, elinizde başka Akbank hisseleri var mı sorumu ise, "Olmaz olur mu, bütün servetimi gözler önünü seriyorsunuz. 220 trilyon değerinde de normal, borsadan alınmış Akbank hissem var" şeklinde yanıtlıyor. 



Küçük yatırımcılar daha fazla temettü alacak Akbank kurumsal yönetişim ilkeleri çevresinde radikal bir kararla bankanın kurucu hisselerini geri alma kararı aldı. Kurucu hisseler yüksek temettü alabildiği için zaman zaman yabancı yatırımcıların eleştiri konusu oluyordu. Bu kararla Akbank küçük yatırımcılarına bundan sonra daha fazla temettü aktarma şansına sahip olacak. Bu operasyon Akbank'ın özsermaye k rlılığını da yükseltecek. Ve eğer Sabancı ailesi bir gün bankaya yabancı bir ortak almayı düşünürse bu operasyonla Akbank'ın değerini daha da arttırdığını söyleyebiliriz. 

Adanalılar zengin oluyor 
Kurucu hisselerin önemli bir bölümü Sabancı ailesi bireyleri yanı sıra Sabancı Holding, Akçansa ve Aksigorta gibi grup şirketlerinde bulunuyor. Hisselerin bir bölümü de Has ailesi yanı sıra, Satmaz, Tekin, Yazgan, Özgür gibi Adana kökenli ailelerde bulunuyor. Bu ailelerin özellikle ikinci ve üçüncü kuşakları kurucu hisselerin geri alımıyla var olan servetlerine yenisini katacaklar. 


</TEXT>
</DOC>
