<DOC>
<DOCNO> 312620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/yazar/theper.html </URL>
<DATE> 2005/02/05/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İçim karardı 
</HEADLINE>
<TEXT>


Bunaldım, içim karardı, sapıtmaya başladım, tüm gece TV'nin karşısında suratı üç günlük pis sakallı, önüne gelene ateş eden, karşısındakine yan yan bakan mafya bozuntularının dizi filmini seyretmekten içim kalktı. 
Bir zamanlar fakir genç, zengin kız masalları bıktırmıştı, sonra köy güzelleri gündeme geldi şimdi de mafya bozuntuları. Bir, çok çok iki istisna dışında her dizide bunların iç karartan suratını seyrediyoruz. O kadar ki komedi filmlerinde bile mafya babası komedi unsuru olarak karşımda. Yetti ya 
Problem benim seyredip seyretmemem değil, neticede sayısız kanallardan birini açar, mafyasız bir karakter, temiz bir surat bulurum, hiç olmadı benim beğendiğim belgesel kanallar var, iyi ama mesele ben değilim ki, gençlik de bunu seyrediyor. Çoluk çocuk artık pis sakalla gezmeyi, etrafa eğri bakmayı benimsedi. Ne yani, meziyet mi 
Konu bulmak bu kadar zor mu 
Biliyorum bunun yanıtı var, bu diziler reyting yapıyor. Peki acaba reyting hesapları ne kadar gerçekçi 
Bir ara güzel aile komedileri vardı, ne yazık ki bitti, şimdi kaldık kan revan içindeki işkence veya çatışma sahnelerine. Biraz yaratıcı olalım, kin ve nefreti meziyet gösteren yaklaşımdan hiçbir zaman yarar görmedik, geçmişten ders alalım. TV'nin toplumda yarattığı etki çok büyük, bu etkiyi olumlu yöne çevirelim derim, acaba dinleyen olur mu 



</TEXT>
</DOC>
