<DOC>
<DOCNO> 318159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sondun21.html </URL>
<DATE> 2005/02/24/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
İsrail'de felaket senaryoları... 
</HEADLINE>
<TEXT>

     Yahudi mültecilerin büyük bölümünün Gazze Şeridi ve Batı Şeria'dan çekilmeye direneceklerini tahmin eden İsrail polisi, İsrailli ve Filistinli yüksek şahsiyetlere saldırılar ve toplu intihar tehditleri dahil bir dizi felaket senaryosu yazıyor. 
     Yediot Ahranot gazetesinin haberine göre, polis mültecilerin çoğunun kendiliğinden evlerini terk edeceklerini düşünmüyor. Yahudilerin direnişinin alacağı şekil konusunda spekülasyon yapmamakla birlikte polis, bir dizi olasılık karşısında hazırlık yapıyor. 
     Bu senaryolar arasında mültecilerin polisin üzerine köpeklerle saldırmaları, hendek kazmaları, yolları kapatmaları ve çatılardan kızgın yağ, boya ve tuğla atmaları bulunuyor. 
     Daha uç noktalardaki eylemleri konu alan senaryolar ise şöyle Ateş silahlarla saldırı, patlayıcı yerleştirme, molotofkokteyli atma, Yahudi mültecilerin üzerlerine gaz tüpleri yerleştirmeleri... Bunlardan en kötüsüyse, Yahudi mültecilerin kendilerini binaların içine kapatarak toplu intihar tehdidinde bulunmaları... 
     Polis, bunun dışında daha ılımlı eylemlere karşı da hazırlık yapıyor. Bunlar oturma eylemleri, trafiği engelleme ve yerleşimlerin girişlerine barikatlar kurmak türüden eylemler. 
     Maariv gazetesi de, askerlerin geçenlerde Yahudi mültecilerin evlerinin yıkılması konusunda tatbikat yaptıklarını yazdı. 
     Hükümet, boşaltılacak evlerin yıkılıp yıkılmaması konusuna henüz karar vermedi. 
     
</TEXT>
</DOC>
