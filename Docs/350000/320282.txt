<DOC>
<DOCNO> 320282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sondun19.html </URL>
<DATE> 2005/03/03/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
ABD'den öldürmeyen silah, 'maksimum' acı 
</HEADLINE>
<TEXT>

     Metin Güneş CNN TÜRK 

      ABD ordusu, iki kilometre uzaktan şiddetli acı veren yeni bir silah geliştiriyor. 
     Göstericilere karşı kullanılması planlanan silahın kurbanlarına zarar vermeyeceği belirtiliyor. 
     Ancak acı ve ağrı konusunda araştırma yapan uzmanlar, ağrıyı kontrol etmek adına yapılan çalışmaların bir silah geliştirilmesinde kullanıldığı için duydukları kızgınlığı dile getirdiler. 
     Uzmanlar bu teknolojinin işkence amacıyla da kullanılabileceğine dikkat çektiler. 
     
     Rice "Etik açıdan ciddi endişelerim var" 
     Londra’daki Chelsea ve Westminster Hastanesi doktorlarından Andrew Rice, "etik açıdan bu araştırma hakkında ciddi endişelerim var. Geçici olarak verilen şiddetli acı bir güvenlik önlemi olarak kabul edilebilir gibi görünse de bunun uzun vadede ne tür fiziksel ve psikolojik etkileri olacağını bilmiyoruz" dedi. 
     Maksimum acı verecek silahla iligili araştırma, biyolojik silah konusunda yapılan araştırmaları kamuoyuna duyuran Texas merkezli 'Sunshine Project' adlı örgüt tarafından ortaya çıkarıldı. 
     
     Silah, 2007'de kullanıma hazır 
     2007 yılında kullanıma hazır hale getirilecek, acı ve geçici felce yol açan silahın, şu aşamada hayvanlar üzerinde denendiği de duyuruldu. 
     Silah elektromagnetik titreşimler sonucu insan vücudunda da plazma genleşmesine yolaçıyor. Genleşen plazma da acı sinirlerini tetikliyor. 
     
     Temmuza kadar testler sürecek 
     Önümüzdeki temmuz ayına kadar Central Florida Üniversitesi’nde test edilecek olan yeni silahın daha etkili hale getirilmesine çalışılıyor. 
     Araştırmacılar, acı sinirlerini tetikleyen titreşimi dokuya zarar vermeden sağlamanın yollarını da arıyor. 
     Basına tanıtılmadan önce bir sır gibi saklanan silahla iligili araştırmalarda bilim adamlarından 'en üst noktada sinirsel faaliyet' başka bir deyimle, mümkün olduğu kadar çok acı vermenin yollarını aramaları isteniyor. 
     Laboratuarda geliştirilen hücreler üzerinde yapılan araştırmalardan, ölüm ya da yaralanmasına yolaçmaksızın bir kişiye ne kadar acı verileceği belirlenmeye çalışılıyor. 
     İngiltere’de yayımlanan bilim dergisi 'New Scientist', bu proje üzerinde çalışan iki araştırmacı ile temasa geçti. 
     Central Florida Üniversitesi’nde lazer uzmanı olan Martin Richardson yorum yapmayı reddetti. 
     Florida Üniversitesi dental acı uzmanı Brian Cooper ise, "benim bu konuda söyleyecek ilginç birşeyim yok. Ben gruba sadece biraz temel bilgi verdim" diyerek kendisini araştırmadan uzak tutmaya çalıştı. 
     
     Wood "Araştırmacılara sansür uygulanmalı" 
     Beynin acıyı algılaması konusunda uzman olan Londra Üniversitesi araştırmacılarından John Wood, "bu araştırmaya katılan araştırmacılara sansür uygulanması gerekir" dedi. 
     Wood, bu işkence olarak da kullanılabilir. Araştrırmacılar bunun bilincinde olmalıö diye konuştu. 
     Londra Üniversitesi klinik psikoloji uzmanı Amanda Williams ise kurbanların uzun vadeli zarara uğramalarından korktuğunu söyledi. 
     Williams, fiziksel zarar vermeyen şiddetli acı sinir sisteminin faaliyetini etkileyebilirö dedi. 
     Laboratuarlarda kültürlenen hücreler üzerinde yapılan araştırmaların yeterli olmayacağını savunan Williams, bu araştırmalar böyle acı dolu bir tecrübenin psikolojik sonuçları hakkında bize bir fikir vermezö dedi. 
     
</TEXT>
</DOC>
