<DOC>
<DOCNO> 307080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/yasam/yas03.html </URL>
<DATE> 2005/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadını darp edip otomobili çaldı 
</HEADLINE>
<TEXT>


Adam alışverişteyken kız arkadaşı otomobildeydi. Hırsız geldi, kadını darp edip aracı götürdü... 

MUSTAFA KURTARAN 

İstanbul'da Yeniköy Büyükdere Caddesi'nden Tarabya yönüne giden 34 FB 4139 plakalı otomobilin sürücüsü, dün akşam saat 23.00 sıralarında benzin istasyonuna geldi. İçinde kız arkadaşının bulunduğu araca yakıt konulurken alışveriş yapmak isteyen erkek sürücü, markete girdi. Kontak anahtarları üzerinde olan BMW marka lüks araca binen Erdal Başçı, genç kadını darp ederek otomobilden dışarı attı. 
Aracı çaldıktan sonra Yeniköy'den Tarabya istikametine giden Başçı ile polis ekipleri arasında kovalamaca başladı. Aşırı hızla seyreden araç, Tarabya yokuşunda kırmızı ışıkta bekleyen Hamit Eren'e ait 34 TL 315 plakalı otomobile arkadan çarptı. Paniğe kapılan ve uyuşturucu aldığı bildirilen Başçı, yaya olarak kaçmaya çalıştı ancak yakalandı. 

Kimliğini gizledi 
Olaydan sonra otomobilin sahibi olduğu söylenen kişi ortadan kayboldu. İfadesi alınmak üzere karakola getirilen genç kadının ise polislere 'kesinlikle kimliğinin açıklanmamasını istediğini' söyledi. İfadesi alındıktan sonra evine gitmek için karakoldan çıkan kadın, yüzünü paltoyla kapattı. 




</TEXT>
</DOC>
