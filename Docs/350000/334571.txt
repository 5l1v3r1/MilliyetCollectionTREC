<DOC>
<DOCNO> 334571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sontur34.html </URL>
<DATE> 2005/04/18/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Akaryakıt kaçakçılarına 1.3 trilyon lira ceza .. 
</HEADLINE>
<TEXT>

     Mersin'den Irak'taki ABD birliklerine götürülmek üzere yola çıkan tankerden ''akaryakıt kaçakçılığı'' yaptıkları belirlenen 5 kişi, suçüstü yakalandı. Mahkemeye çıkartılan bu kişiler, toplam 1 milyon 290 bin YTL 1 trilyon 290 milyar lira cezaya çarptırıldı. 
     Mersin Emniyet Müdürlüğü'nden yapılan açıklamaya göre, bir istihbaratı değerlendiren Kaçakçılık ve Organize Suçlar Şube Müdürlüğü ekipleri, Mersin'deki bir akaryakıt dolum tesisinden yüklediği 24 ton 320 kilo motorini, Irak'taki ABD birliklerine götüren bir TIR'ı izlemeye aldı. 
     TIR'ın, Çay Mahallesi 6470. Sokak'ta, Gümrük Müdürlüğü'nce vanalarına vurulan mühürlerin sökülerek akaryakıtın varillere boşaltılması üzerine operasyon düzenleyen ekipler, 5 kişiyi gözaltına aldı. 
     Operasyonda, TIR sürücüsü Mehmet Sedik E. 33 ile akaryakıtı satın aldıkları bildirilen Kemal A. 37 ve Aziz Ş. 35 yakalandı. 
     Zanlıların yapılan soruşturması doğrultusunda, olaya karıştıkları belirlenen Mustafa K. 29 ile Cudi B. de 35 yakalanarak gözaltına alındı. 
     Yetkililer, ''Teşekkül halinde akaryakıt kaçakçılığı'' yaptıkları iddiasıyla mahkemeye çıkartılan 5 kişinin, toplam 1 milyon 290 bin YTL cezaya çarptırıldığını ve tutuksuz yargılanmak üzere serbest bırakıldığını belirtiler. 
     
</TEXT>
</DOC>
