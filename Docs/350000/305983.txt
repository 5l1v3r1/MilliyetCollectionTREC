<DOC>
<DOCNO> 305983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/guncel/gun90.html </URL>
<DATE> 2005/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Burası Türkiye 

Bir altın fırsatı daha kaçırdık .. Yurt dışında podyumda iki adım yürüyenden, dandik bir televizyon kanalına çıkıp şarkı söyleyenine... Önüne gelenin sahiplendiği "Türkiye'nin tanıtımına katkıda bulunma" eylemi, ayağımıza kadar geldi, değerlendiremedik .. 
İzmir Karşıyaka'da, 3 hırsız tarafından çalındıktan sonra otomobil bagajına konan koyunlar melemeye başlayınca 3 hırsızımız panikleyerek aracı bırakıp kaçtı. Sesler üzerine gelen polis bagajı açınca, sizce kaç koyunla karşılaştı 3... 5... 8 Hayır, bir Şahin otomobil bagajında tam 10 koyun .. 
Olayı iki yönden inceleyelim... 
1 Yeni çıkan hayvan hakları yasasına göre, hayvanlara eziyet ediliyor 3 hırsız yakalanırsa hem hırsızlıktan hem de hayvanlara eziyetten ceza alacaklar... 
2 Guinness rekorlarında, "Bir Volkswagen'e en fazla kaç kişi sığabilir" diye bir dal var. Peki "Bir bagaja en fazla kaç koyun sığabilir" şeklinde bir dal neden olmasın 
Adam, bir danayı Ferhat arabasının Murat 124 arkasında taşıdı diye epey bi olay olmuştu. Bu, "Çarpı 10" değil mi Adamlarımız hırsızlık yapacaklarına kafayı bu işe yorsalardı, belki de gerçekten bir rekor kırılabilir, ülke tanıtımına mükemmel bir katkı sağlanabilirdi. Arkadaşları hırsızlık yaptıkları için kınıyor, aynı olayı kendi malları olan koyunlarla, resmi temsilciler önünde deneyerek rekor kırmaya davet ediyoruz... 

Ay akşamdan ışıktır, yaylalar yaylalaaar... 
Kurt Adam 

Orası Amerika mı 

George W. Bush iyi bir dindardır ve kürtaja bile sonuna kadar karşıdır. Hal böyle olunca, gazetelerde okuduğumuz bir haberi anlamakta güçlük çekiyoruz. Habere göre, yeni başlayacak bir yarışma programının formatı, olaya noktayı koymuş durumda. Bir grup erkek, suni döllenme yoluyla hamile kalmak isteyen bir kadına spermlerini vermek için yarışacak. "Beni Anne Yap" adlı yarışma, son derece gayri ahlaki ve format olarak da gayet kötü. Ne gibi bir görselliği olacak, anlamak zor... 
Bu yarışmanın, Bush'un başkan olduğu ABD'de yayınlanacağına inanmak ise daha da zor. Evangelistler'in oylarıyla 2. kez başkanlığı kapan Bush'un ya RTÜK başkanında iş yok ya da program ABD'den önce ülkemizde duyuldu. Biz, RTÜK Başkanı Fatih Karaca'dan rica ediyoruz adamlar uyuyor, olaya el koysun .. Kadınların erkek olduğu yarışma bunun yanında ak kaşık. Şu an için ülkemizde belki böyle bir program yapılamaz ama 3-5 yıl sonra gelmeyeceği ne malum Yılanın başını şimdiden iyice bir ezsin. Bu ne sapkınlıktır yahu, adamlarda limit kalmamış .. Ohooo o .. 

Evet, Bu O 
"Evet Ertem, şu anda yanımda gerçekten Hakan Şükür var .." b b 
</TEXT>
</DOC>
