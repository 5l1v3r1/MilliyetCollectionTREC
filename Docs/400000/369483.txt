<DOC>
<DOCNO> 369483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sondun05.html </URL>
<DATE> 2005/08/13/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
BM'den İngiltere'ye uyarı 
</HEADLINE>
<TEXT>

     Uluslararası Af Örgütü, İngiltere’de 7 Temmuz’da gerçekleşen terör saldırıları ardındran yaşanan insan hakları ihlallerine dikkat çekti. 
     İngiltere’de 7 Temmuz saldırılarının ardından yaşanan gelişmeler Uluslarası Af Örgütü’nü harekete geçirdi. Örgüt, hazırladığı raporda, terör saldırılarının ardından İngiltere’de yaşanan insan hakları ihlallerinden "derin bir kaygı" duyduğunu açıkladı. 
     Raporda İngiltere Başbakanı Tony Blair’in 5 Ağustos’ta duyurduğu, İngiliz yetkililerin ülkedeki terör tehlikesine karşı almayı planladıkları önlemler paketine dikkat çekildi. 
     Örgütün, Londra saldırılarının hemen ardından terörist eylemleri kınadığı hatırlatılan raporda, İngiltere’de saldırıların ardından alınan önlemlerin uluslararası insan hakları yasalarına ve standartlarına uygun olması istendi. 
     Geçmiş otuz yıl boyunca, Uluslararası Af Örgütü’nün Kuzey İrlanda’da yaşanan insan hakları ihlallerinden kaygı duyulduğu belirtilen raporda, benzer bir durumun bu süreçte yaşanmaması görüşü vurgulandı. 
     Blair tarafından teklif edilen ancak Uluslararası Af Örgütü tarafından kaygıyla karşılanan değişiklikler arasında şu konulara dikkat edilmesi istendi 
     -Hiçkimse, işkence ya da kötü muameleye maruz kalma ihtali olan bir yere gönderilemez. 
     -Herkesin iltica talep etme ve iltica etme hakkı saklıdır. 
     -Herkesin ifade özgürlüğü vardır. 
     -Herkesin yasal çerçeye alınma hakkı vardır. 
     -Herkesin tutuklanma sebebini öğrenme hakkı vardır. 
     -Herkesin adil yargılanma hakkı vardır. 
     
</TEXT>
</DOC>
