<DOC>
<DOCNO> 370274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/soneko43.html </URL>
<DATE> 2005/08/16/ </DATE>
<TIME> 23.45 </TIME>
<AUTHOR>  </AUTHOR>
<HEADLINE>
İşadamı Ömer Duruk, Bursa'da vefat etti... 
</HEADLINE>
<TEXT>

     İşadamı Ömer Duruk, Bursa’da vefat etti. 
     Bir süredir tedavi gördüğü Uludağ Üniversitesi Tıp Fakültesi Gastroenteroloji Bölümü’nde bu akşam vefat eden Duruk’un naaşı, İstanbul’a götürülecek. 
     Duruk’un naaşı, kendisinin yaptırdığı Ataköy Camii’nde yarın öğle namazını müteakip kılınacak cenaze namazının ardından doğduğu yer olan Antalya’nın Akseki İlçesi’ne götürülecek. 
     Duruk’un cenazesi, buradaki törenin ardından, 18 Ağustos Perşembe günü aile mezarlığında toprağa verilecek. 
     Ömer Duruk, 1933 yılında iflas eden babasının 500 lira borcunu ödemek üzere iş hayatına atıldı. İlk ticari girişimleri sırasında yaşının küçük olması nedeniyle Maliye Bakanlığı’ndan özel izin alarak vergi mükellefi oldu. 1935 yılında Akseki’de en çok vergi ödeyen mükellef unvanını kazandı. 
     Duruk Grubu Şirketler Topluluğu Yönetim Kurulu Başkanlığını yapan Ömer Duruk, şirketlerinin Türkiye’nin en büyük 500 firması arasında 250. sırada yer almasını sağladı. İstanbul, Bursa, Konya ve Antalya’da 
     çok sayıda şirket kurarak yeni istihdam alanları açtı. 
     Türkiye’nin değişik yerlerinde sosyal amaçlı tesisler yaptıran Duruk, birçok hayır kurumlarında başkanlık yaptı. 
     Üçüncü lig üçüncü grup takımlarından Akseki Aromaspor’un onursal başkanlığını yürüten Duruk, bir süre önce, Devlet Üstün Hizmet Madalyası ile ödüllendirilmişti. 
     Duruk, 3 çocuk babasıydı. 
     
</TEXT>
</DOC>
