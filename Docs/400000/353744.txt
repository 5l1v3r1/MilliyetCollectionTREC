<DOC>
<DOCNO> 353744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sontur03.html </URL>
<DATE> 2005/06/20/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Otomobilin çarptığı iki yaya köprüden düştü 
</HEADLINE>
<TEXT>

     EDİRNE, DHA 

EDİRNE’de köprü üzerinde otomobilin çarptığı 2 yaya 4 metre yüksekten kabak tarlasına düştü. 
     Kapıkule Gümrük Kapısı’ndan kent merkezine doğru yönetimindeki 22 HF 205 plakalı otomobiliyle gelen 36 yaşındaki Yıldıray Alpcıhak, aniden direksiyon kontrolünü yitirince, Gazimihal köprüsü üstünde yol kenarında yürüyen 45 yaşındaki Battal Demirel ve 26 yaşındaki Ali Bayram’a çarptı. 
     Demirel ve Bayram, çarpmanın etkisiyle 4 metre yüksekliğindeki köprüden kabak tarlasına düştü. Çeşitli yerlerinden yaralanan Bayram ve Demirel’e ilk müdahale olay yerine gelen ambulansta yapıldı. Yaralılar daha sonra iki ayrı ambulansla Edirne Devlet Hastanesi’ne kaldırıldı. 
     Yaralıların hayati tehlikesinin bulunmadığı belirtilirken, otomobil sürücüsü Yıldıray Alpcıhak gözaltına alındı. Kazayla ilgili soruşturmanın sürdürüldüğü bildirildi. 
     
</TEXT>
</DOC>
