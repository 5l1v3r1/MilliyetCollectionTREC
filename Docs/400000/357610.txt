<DOC>
<DOCNO> 357610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/son/sondun08.html </URL>
<DATE> 2005/07/02/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Almanya'da Türk baba ateş etti, kendi oğlunu vurup öldürdü 
</HEADLINE>
<TEXT>

     Almanya'nın Köln kenti yakınlarındaki Bergisch Gladbach kentinde İlham Ö. adında 39 yaşındaki bir Türk vatandaşının tabancasından çıkan kurşun, 16 yaşındaki oğlu Fatih Ö.'nün ölümüne neden oldu. 
     Köln Savcılığı'nın açıklamasında, İlham Ö'nün iki yıl öncesine kadar işlettiği bir kafede üç kişinin saldırısına uğradığı ve kendisine saldıranlardan ikisinin ceza aldığı bildirildi. 
     İlham Ö'ye saldıran Koray D. isimli üçüncü kişininse bu olaydan ceza almadan kurtulduğu belirtilen açıklamada, Koray D. ile karşılaşan İlhan Ö.'nün bu kişiyi ''olayı halletmek üzere'' bir spor sahasına davet ettiği kaydedildi. 
     İlhan Ö'nün olay yerine 15 ve 16 yaşındaki iki oğluyla birlikte geldiği ve Koray D. ile tartışmaya başladıktan sonra üzerinde bulunan silahı bu kişiye yönelttiği, Koray D.'nin bunu üzerine İlhan Ö.'nün eline hamle yaptığı ve bu esnada ateş alan silahtan çıkan kurşunun Fatih Ö.'nün kafasını saplandığı bildirildi. 
     Fatih Ö.'nün olay yerinde hayatını kaybederken baba İlhan Ö, dikkatsizlik sonucu ölüme neden ve ateşli silahlar yasasına muhalefetten tutuklandı. 
     
</TEXT>
</DOC>
