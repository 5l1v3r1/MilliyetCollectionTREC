<DOC>
<DOCNO> 354395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/soneko42.html </URL>
<DATE> 2005/06/22/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Vakıfbank Genel Müdürü Kacar, görevinden ayrıldı... 
</HEADLINE>
<TEXT>

     Vakıfbank'ta Genel Müdür Aziz Ahmet Kacar görevinden ayrıldı. 
     Alınan bilgiye göre, Kacar'dan boşalan Genel Müdürlük görevine Bilal Karaman'ın getirildiği öğrenildi. 
     Vakıfbank'tan yapılan yazılı açıklamada, 7 Şubat 2003 tarihinden bu yana Genel Müdürlük görevini yürüten Kacar'ın görevden ayrıldığı, yerine Banka'nın 'iç denetim ve risk yönetiminden' sorumlu yönetim kurulu üyesi Bilal Karaman'ın atandığı bildirildi. 
     Bugün akşam saatlerinde Genel Müdürlük görevini Kacar'dan teslim alan Karaman, aynı zamanda Vakıfbank'ta yönetim kurulu üyesi olarak görev yapıyor. 
     
     KARAMAN'IN ÖZGEÇMİŞİ 

     1958 Kırşehir doğumlu olan Karaman, Marmara Üniversitesi İktidasi ve İdari Bilimler Fakültesi İşletme Bölümü mezunu. 
     Vakıfbank'ta 1977 yılında göreve başlayan Karaman, Banka'nın çeşitli kademelerinde 27 yıl boyunca görev yaptı. Karaman, 2004 yılından bu yana, iç denetim ve risk yönetiminden sorumlu Vakıfbank yönetim kurulu üyesi olarak görev yapıyor. 
     
</TEXT>
</DOC>
