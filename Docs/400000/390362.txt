<DOC>
<DOCNO> 390362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/yazar/pulur.html </URL>
<DATE> 2005/10/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Atsız'ın Bayırbucak Devleti... 
</HEADLINE>
<TEXT>


BAZI isimlerin durup dururken, bazen de gerektiği için ortaya atılması iyi oluyor, en azından insanlar tarihin sayfalarında kalan bazı olayları, gerçekleri bu sayede öğreniyorlar, ya da kulakları doluyor. 
Önce Ali Kemal, şimdi de Nihal Atsız... 
Bizim kuşak, Nihal Atsız'ı "ırkçı ve kafatasçı" olarak tanır. 
Hitler nasıl "saf Alman ırkının" peşindeyse, Nihal Atsız da "katıksız Türk"lerin peşindeydi, yani "ırkçı"dır, oğlu Yağmur Atsız, bunu açıkça söyler, babasının "ırkçı" olduğunu yazar. x 

YA Nihal Atsız'ın "kafatası ölçücülüğü" 
Nasıl bir ölçümdür bu 
45 santim uzunluğunda bir tür pergel, yalnız pergelin kolları düz değil, içbükey, ayakların ucu da sivri değil, ufak topuz başlı, üstte de bir gösterge... 
Bu pergel her zaman Atsız'ın yazı masasında durur. Diyelim birinin Türk ırkından olup olmadığını öğrenecek, Nihal Atsız bu esrarengiz pergelle adamın kafatasının önden, yandan ölçüsünü alır, aldıklarını not eder, sonra bir k ğıda toplama, çıkarma, çarpma, bölme, karekök, bütün işlemleri yapar ve hükmünü verir 
"Maşallah, siz tahminimden öte saf bir Türk'sünüz, yüzde 98 virgül bilmem kaç " 
Ya da 
"Oooo, ummadığım kadar endişe verici, siz aslen nereliyim demiştiniz " 

HADİ kafatası ölçülenler buna inandı, ya Nihal Atsız, o da buna inanır mıydı 
Yağmur Atsız, babasının alışılan dışında bir mizah anlayışı olduğunu yazar, bu anlayışı anlamak zordur... 
Atsız, kendisine "kafatasçı" denilmesine ve bunun yüzlerce binlerce defa tekrarlanmasına kızmış, "Kafatasçılık öyle mi O zaman ben sizlere bir kafatasçılık edeyim de görün " demiştir. 
Yağmur Atsız'ın dediği budur, yani Nihal Atsız, bugünkü deyimle milleti bir güzel işletmiştir. 

YA o acayip pergel, o acayip alet 
Havsala aleti 
"Havsala"nın mecazi anlamı vardır, havsalam almadı, havsalama sığmadı gibi... 
Aslında bir tıp deyimidir, kadın vücudunun "leğen" diye adlandırılan kısmına "havsala" denir. Hekimler gebe kadınların karınlarındaki bebeğin iri olması yüzünden doğumda bazı sorunlar çıkıp çıkmayacağını anlamak için, "havsala ölçümü" yaparlarmış, herhalde şimdi böyle bir alet yoktur. 
Aletin asıl sahibinin Dr. Rıza Nur olduğunu, ondan da manevi evladı Nihal Atsız'a kaldığını yazarsak, sanırız biraz daha açıklık getirmiş oluruz. 

NİHAL Atsız zaman zaman diline bir konuyu dolar, anlatır dururmuş. Anlattıkları da alışılmamış şeyler olduğu için, şaka mı yapıyor, ciddi mi söylüyor pek anlaşılmazmış... 
Bir gün diline "Bağımsız Bayırbucak Devleti"ni dolamış... "Bayırbucak" Suriye sınırında bir yer, Türkiye'ye bitişik, ahalisi de Türk... 
Nihal Atsız buraya baskın yapacak, ele geçirecek, devleti ilan edecek, sonra Türkiye Cumhuriyeti'ne savaş açacak, Türk halkı onun kurduğu bu "devletten" yana olunca, "gerçek Türk devleti" kurulacak. 

ATSIZ'ın Maltepe'deki evinin sürekli misafirlerinden biri Şevki Paşa'ymış, Şevki Mutlugil... Emekli olmadan önce İstanbul MİT başkanlığı da yapmış... 
Nihal Atsız, bir gün kuracağı devleti Şevki Paşa'ya anlatmış ve böyle bir harek t için ne gerektiğini sormuş. Paşa da derin derin düşündükten sonra, "kuvve"yi sıralamış 
"Bir takviyeli piyade kolordusu, altı ile sekiz sahra bataryası, otuz da zırhlı araç, bir de hava bombardıman filosu tedarik edilirse şansımız daha da yükselir." 
Atsız dehşetle irkilir 
"Bu kadar asker ve mühimmatı nereden bulacağız " 
"Bilmem, siz nasıl düşünmüştünüz " 
Atsız'ın düşündüğü kırk "atik ve tetik" genç, ellerinde sopalarla "Bayırbucak"ı basacaklar, telgrafhaneyi ele geçirip devletin kurulduğunu dünyaya ilan edeceklerdir. 
Atsız'ın kurulacak devletin genelkurmay başkanlığını teklif ettiği Şevki Paşa der ki 
"Atsız, Atsız Size kurmay başkanı değil, deli güllabicisi lazım " 
Yağmur Atsız, bu sırada, Paşa'nın gözlerinde bir "hınzırlık kıvılcımı"nın çakıp söndüğünü yazar, sonra da babası ile Paşa'nın nasıl kahkahayı bastıklarını... 

x Ömrümün ilk 65 yılı, Türk Edebiyatı Vakfı Yayınları. 



</TEXT>
</DOC>
