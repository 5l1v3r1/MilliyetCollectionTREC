<DOC>
<DOCNO> 358587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sondun22.html </URL>
<DATE> 2005/07/06/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Yavru vatan, 5 günde 10 bin Türk'ü geri gönderdi 
</HEADLINE>
<TEXT>

     KKTC, 1 Temmuz’dan itibaren yürürlüğe koyduğu yasa dışı göç uygulamasıyla sadece 6 günde 10 bin kadar Türk vatandaşını Türkiye’ye geri gönderdiğini, ayrıca çalışma izni olmadığı gerekçesiyle bu kişilere günlük 60 YTL civarında para cezası da uyguladığı öğrenildi. 
     
     DEPREM GİBİ 
     ANKA’nın edindiği bilgiye göre, KKTC makamları 1 Temmuz’dan itibaren çok farklı bir yasa dışı göç politikası izlemeye başladı ve bu sadece 6 gün içinde 10 bin Türk vatandaşının Türkiye’ye geri gönderilmesine yol açtı. Dün Girne Limanında ülkesine geri dönmek için gemi bekleyen birkaç bin Türk, bu durumu, "Bir deprem gibi, insanlar kitle halinde ayrılıyor" diyerek açıkladı. 
     KKTC yetkilileri, ayrılan Türk vatandaşlarına 1 Temmuz’dan bu yana geçen her gün için de idari para cezası uyguyuluyor. Bu cezanın da günlük 60 YTL civarında olduğu ve cezayı ödeyenlerin daha sonra KKTC’ye normal prosedürle giriş yapabileceği, diğerlerinin ise bu olanaktan yararlanamayacağı belirtiliyor. 
     Evli Türk vatandaşları da her ikisinin de çalışma izni yoksa aynı muameleye tabi tutuluyor. 
     Daha önce de yasa dışı göç konusunda denetim ve yaptırım girişimlerinde bulunan KKTC makamları, bugüne kadar işi bu denli sıkı tutmamıştı. KKTC Çalışma Bakanlığı’ndan edinilen bilgiye göre 4 Temmuz itibariyle bu şekilde adadan ayrılan türk vatandaşlarının sayısı 6 bin kişiydi. Bugün iitibariyle ise bu sayının 10 bine yükseldiği belirtiliyor. 
     Geri dönüş işlemleri sırasında Türk vatandaşlarıyla yetkililer arasında zaman zaman tansiyonun yükseldiği deöğrenildi 
     
</TEXT>
</DOC>
