<DOC>
<DOCNO> 376630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/yazar/dundar.html </URL>
<DATE> 2005/09/08/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Taşra diken üstünde... 
</HEADLINE>
<TEXT>


Gazetelerde giderek az yer verilen, sıradanlaşan haberlerden birini okuduk dün 
"Hakk ri Çukurca'da mayın patladı. 2 şehit var, 2 de yaralı..." 
Şehit olanlardan biri, piyade komando çavuş Ahmet Delen... 
Diğeri piyade komando er Cengiz Aktaş... 
Aktaş, Bitlis Hizanlı... 
Aktaş'ın çavuşu Ahmet Delen, Antalya Korkuteli'nin köyünden... 
İkisi de memleketlerinde gözyaşlarıyla toprağa verildi. 

Delen'in memleketi, 1936 Sason isyanından beri Güneydoğu'dan göç alıyor. Son yıllarda bu göç yoğunlaştı. 1980'lerde başlayan çatışmaların alevi hemen oraya da ulaştı gerginlik arttı. İlginç bir şekilde ilçedeki gerginliği azaltan da yine bir şehit cenazesi olmuştu 
1930'larda göçen bir Kürt ailenin oğlu, 1995'te Doğu'da askerliğini yaparken şehit düştü. Babası cenazede yaptığı konuşmada, "Diğer çocuklarım da devlete feda olsun" dedi. Başlar öne eğildi. Çatışma ertelendi. 
Ancak kasabanın gençleri arasında milliyetçi yükseliş sürdü. 
Son bayrak krizinde ilçede linç girişimi yaşandı. Kürtlerin kahveleri, evleri basıldı, müteahhitler Kürt işçi çalıştırmamaları konusunda tehdit edildi. 
Dün Delen'in cenazesi öncesi Korkuteli'nde kimi evlerde öfke, kiminde korku vardı. Kürt göçmenlerin çoğu işyerine gitmedi. Neyse ki cenaze olaysız geçti. 

Ancak korkulan haber Düzce'nin Akçakoca'sından geldi. 
Önceki gün Karatavuk köyüne Adana'dan fındık toplamaya gelen işçilerle yörenin köylüleri arasında tartışma çıktı. 
Köylülerden biri av tüfeğiyle Şırnak Beytüşşebap'tan bir işçiyi öldürdü. 
Taşrada ürkütücü bir gerilim yaşıyor. Tansiyon giderek yükseliyor. 
İşsizlik bunu besliyor, fırsat kollayanlar bundan besleniyor. 

Sorular beynimizi kemiriyor 
Düğmeye kim bastı 
Ne oldu da bir anda yeniden gerildi ortalık 
Başbakan'ın "Kürt sorunu" açılımından sonra aniden "İmralı'ya özgürlük" talebiyle yollara dökülmenin anlamı ne 
Sabır sınaması mı bu 
Yoksa sivil çözümün mümkün olmadığını kanıtlamak mı amaçlanıyor 
Bunu kanıtlamak, iki tarafta da silahlı çözümü isteyenlerin uğraşı mı 
Hükümet, attığı adımın ardını getiremezse inisiyatif hepten şahinlerin eline geçmez mi 
Gelişmeler gerçekten Abdullah Öcalan'ın kontrolünde mi 
Yoksa birkaç ay avukatlarıyla görüştürülmeyen Öcalan devre dışı mı 
Bazı Kürt gruplar AB hedefinden vaz mı geçti 
Irak'taki gelişmeler mi iştah kabarttı 
Benzer gelişmeler için "fanatik devlet"in "demokratik cumhuriyet"ten daha faydalı olacağına mı karar verildi 
Bölgede Amerika ile Almanya arasındaki nüfuz kavgası mı depreşti 
3 Ekim'e kadar elimiz yüreğimizde mi yaşayacağız 
Ya sonra 
Hiç yol almadık mı 
Yaşananlardan ders çıkarmadık mı 
Taşradan yayılan yangının büyük kentlere sıçramasına ve geleceğimize ipotek koymasına seyirci kalabilir miyiz 

Bu sorulara cevap aramalıyız. 
Kendimizi "öteki"nin yerine koymalıyız. 
Oğlunu hain bir mayına kurban veren ana da bizim, ekmek peşindeyken etnik kimliği nedeniyle evi basılan da... 
Çözüm de onların birbirine sarılmasında, yarasını sarmasında... 



</TEXT>
</DOC>
