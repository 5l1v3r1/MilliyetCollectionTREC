<DOC>
<DOCNO> 381657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sonspo41.html </URL>
<DATE> 2005/09/26/ </DATE>
<TIME> 22.50 </TIME>
<AUTHOR>  </AUTHOR>
<HEADLINE>
Karşıyaka, Rıdvan Dilmen'i bekliyor... 
</HEADLINE>
<TEXT>

     İkinci Futbol Ligi A Kategorisi’nde Karşıyaka ile yollarını ayıran Teknik Direktör Nurullah Sağlam, yönetimle vedalaştı. 
     Karşıyaka’da Asbaşkan ve Basın Sözcüsü Ahmet Diker, bugünkü Yönetim Kurulu toplantısının ardından Nurullah Sağlam’a bir yemek verdiklerini bildirdi. 
     Sağlam’ın sözleşmesinin karşılıklı olarak feshedildiğini belirten Diker, teknik direktör arayışlarına başladıklarını ve Çanakkale Dardanelspor karşılaşması öncesinde mutlaka bir teknik direktör belirleyeceklerini ifade etti. 
     Karşıyaka’da Rıdvan Dilmen isminin de gündemde olduğu, Dilmen’in, yarın akşama kadar yönetime bir yanıt vereceği öğrenildi. 
     Öte yandan yeşil-kırmızılı ekibi antrenmana altyapı antrenörü Recep Umut’un çıkartacağı bildirildi. 
     
</TEXT>
</DOC>
