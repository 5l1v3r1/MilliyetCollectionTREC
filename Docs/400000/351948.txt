<DOC>
<DOCNO> 351948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sontur26.html </URL>
<DATE> 2005/06/14/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Karısı eve almayınca oturma eylemi başlattı 
</HEADLINE>
<TEXT>

     Adanalı 3 çocuk babası, eşinin boşanma davası açıp kendisini eve almaması üzerine, evlerinin önünde oturma eylemine başladı. 
     Adana’nın merkez Seyhan İlçesi Huzurevleri Mahallesi’nde oturan Ahmet C. , eşi M.C’nin 49 yaklaşık 10 ay önce aralarında çıkan tartışmadan sonra boşanma davası açtığını söyledi. 
     Sitedeki evinin önünde oturma eylemi yapmaktan başka çaresi kalmadığını belirten Ahmet C, "Yatacak yerim olmadığı için kimi zaman bir hastanenin kafeteryasında, kimi zaman şoförlüğünü yaptığım dolmuşun içinde, kimi zaman da çalıştığım şehir içi yolcu taşıma kooperatifinin bekleme salonunda kaldım" dedi. 
     Oturma eylemini amacına ulaşana kadar sürdürmekte kararlı olduğunu ifade eden Ahmet C, şöyle konuştu 
     "Eşim ve çocuklarım tavırlarını değiştirmezlerse, bu kez açlık grevine başlayacağım. Kumar oynayıp başka bir kadınla yaşadığım iddiasıyla beni yanlarına kabul etmiyorlar. Oysa, herhangi bir kadınla ilişkim yok ve 5 yıldan bu yana da kumar oynamıyorum. Ben, eşim ve çocuklarımla birlikte yaşamak istiyorum." 
     
</TEXT>
</DOC>
