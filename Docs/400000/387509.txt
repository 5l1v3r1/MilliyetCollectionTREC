<DOC>
<DOCNO> 387509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/magazin/amag.html </URL>
<DATE> 2005/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Politik hiciv çektik bir garip afiş yaptılar' 
</HEADLINE>
<TEXT>


Metin Akpınar, son filmi 'Döngel K rhanesi' vizyona girmeden tepki gösterdi "Film, türünde ilk. Önemli bir gerçeği ortaya koyuyor. Ancak hem afişleri, hem de fragmanları filmi çok yanlış tanıtıyor" 

Birsen Altuntaş 

Son dönemde televizyon izleyicilerinin 'Çat Kapı' dizisiyle ilgiyle izlediği Metin Akpınar, 28 Ekim'de 'Döngel K rhanesi' isimli filmle de sinema seyircisiyle buluşacak. 'Rus Gelin' ve 'Eğreti Gelin' filmlerinin ardından çektiği 'Döngel K rhanesi'yle 1 milyon seyirciyi hedefleyen Akpınar ile konuştuk... 

28 Ekim'de yeniden sinema seyircisiyle buluşacaksınız, sizin gözünüzle Döngel K rhanesi nasıl bir film 
2 yıldır üzerinde çalışıyoruz. Biz politik hiciv boyutunda bir film çektik. Ancak filmi, "Devletin eline kerhane geçerse, ne olur " diye sunup "Filmi izlediğinizde umumhaneye girdiğinizde neler olacak göreceksiniz" şeklinde anlattılar. Çok yanlış. Afişi de, sinemalarda dönen fragmanı da beğenmedim. Bu çok para kazanma amaçlı bir tanıtım. Bu film, bir anlamda devletin hortumlanan 70 milyar dolarının, ödeme planı yapılarak 15-20 senede geri alınacak kısmı hariç 37 milyar dolarının geri alınamamasını, milletin cebinden ödenmesini eleştiriyor. Bu film, mudinin parasını kendi parası gibi yorumlayan yönetimi yeriyor. 

Gişe beklentiniz nasıl 
Gişede 750 bin kişiyi geçersek yapımcılarım bana bir ödeme daha yapacak. Filmin 1 milyon seyirciyi geçeceğini tahmin ediyorum. Allah'a şükür h l seyircim var. 
Genç kuşak oyuncuları nasıl buluyorsunuz, mesela Özcan Deniz tek başına sinemaya 1 milyon seyirci sokabileceğini söyledi. 
Bu onun başarısıdır ama "Aktör müdür " derseniz, "Hayır" derim. Olacak inşallah. Yani şimdilik sadece dudaklarıyla oynuyor. Yarın bir gün gözleriyle, yüreğiyle oynayıp kendi ürünlerini verdiği zaman aktör olacak. Onun dışında 'genç kuşakta iyi oyuncular çıkacak' diye bir ümidim var. Çıkmıyor ama. Bizden sonra benim işimi yapan aktör olarak Levent Kırca, Uğur Yücel, Şener Şen geldi. Onun dışında gelenler başka alanlarda başarılı oldular. 


Şu anda ekranda 45 milyara kadar ücret alan başrol oyuncuları var, siz bölüm başına ne kadar ücret alıyorsunuz 
Bölüm başına 20 milyar alıyorum. 65 yaşında, 40 yıllık sanatçıyım. Galiba son 13 bölümde yüzde 10 zam alacağım. 45 alan varsa helal olsun. Bahçeşehir Üniversitesi'nde ders veriyorum. Oradan komik bir para alıyorum. Yanlış bir iş yapıyorsun, çok para kazanıyorsun doğru iş yapıyorsun, tatmin etmeyen para alıyorsun. Bu sistem çok yanlış. 


</TEXT>
</DOC>
