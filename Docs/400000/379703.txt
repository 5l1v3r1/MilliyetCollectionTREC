<DOC>
<DOCNO> 379703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sonspo01.html </URL>
<DATE> 2005/09/19/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Fenerbahçe'ye büyük karşılama... 
</HEADLINE>
<TEXT>

     Turkcell Süper Ligi’nin derbi karşılaşmasında Beşiktaş’ı BJK İnönü Stadı’nda 2-1 mağlup etmeyi başaran Fenerbahçe, taraftarlarını sevince boğdu. 
     BJK İnönü Stadı’ndan polis eskortları eşliğinde ayrılan Fenerbahçe’yi, galibiyeti kutlayan taraftarlar araçlarıyla karşıladı ve Samandıra Tesisleri’ne kadar takip ederek galibiyeti doyasıya kutladı. 
     Samandıra Tesisleri’nde de yaklaşık 200 kişilik bir taraftar grubu Fenerbahçe kafilesini karşılarken, tezahüratlar ve yaktıkları meşalelerle sevgi gösterileri yaptı. 
     Tesislerden ayrılan oyunculara da tezahüratlarını sürdüren taraftarlar, özellikle derbi maçın yıldızlarından Nicolas Anelka’ya büyük sevgi gösterisinde bulundu. 

     
</TEXT>
</DOC>
