<DOC>
<DOCNO> 389646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/dunya/axdun01.html </URL>
<DATE> 2005/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA'nın işkence hakkına dokunma 
</HEADLINE>
<TEXT>


ABD'de gözaltında işkenceyi yasaklayan bir yasa tasarısı hazırlanıyor. Washington Post'a göre Başkan Yardımcısı Cheney, CIA'nın işkence yapma özgürlüğüne dokunulmamasını istiyor 

DIŞ HABERLER SERVİSİ 


Amerikan Kongresi'nde, Bağdat'taki Ebu Gıreyb Hapishanesi ile Küba'daki Guantanamo Tukukevi'nde, mahk mlara işkence ve kötü muamele yapıldığı iddiaları yüzünden adı kötüye çıkan ABD'nin imajını temize çıkarmak amacıyla işkenceyi yasaklayan yeni sorgulama yöntemleriyle ilgili bir yasa tasarısı hazırlandığı, ancak Başkan Yardımcısı Dick Cheney'nin Merkezi Haber Alma Teşkilatı'nın CIA işkence yapma özgürlüğüne dokunulmamasını istediği iddia edildi. 

Fikir McCain'in 
Washington Post gazetesinin haberine göre, kendisi de esir düştüğü Vietnam'da işkence gören Senatör John McCain'in önayak olduğu sorguda işkence yapılmasını yasaklayan yeni yasa tasarısı geçtiğimiz perşembe Beyaz Saray'da ele alındı. Senatoda kabul edilen yeni yasanın Temsilciler Meclisi'nde de onaylanarak yasalaşması amacıyla kulis yapan McCain, Beyaz Saray'da Dick Cheney ve CIA Başkanı Porter Goss ile bir araya geldi. Üçlü arasındaki görüşme sırasında Cheney, McCain'e tasarıda ABD toprakları dışında kontr terör operasyonlarında yer alan CIA ajanı ya da ABD hükümetinin herhangi bir elemanı lehine değişiklik yapılmasını ve işkence yasağının bu elemanları kapsamamasını içeren bir öneri getirdi. 
Haberini adını vermediği bir hükümet kaynağına dayandıran gazete, ancak Senatör McCain'in Cheney'nin CIA'nın işkence yapma özgürlüğünün devam etmesi yolundaki talebini kabul etmediğini bildirdi. Bush yönetimi, sorgu sırasında mahk m veya tutuklulara işkence yapılmasını yasaklayan yasanın uluslararası terörizme karşı verilen savaşı zaafa uğratacağını ileri sürüyor. McCain'in tasarısı, sorgulamaların askeri normlara göre yapılmasını öngörüyor. 


</TEXT>
</DOC>
