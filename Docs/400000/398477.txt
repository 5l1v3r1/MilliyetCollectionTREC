<DOC>
<DOCNO> 398477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/son/sontur19.html </URL>
<DATE> 2005/11/27/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Öğretmenlik kariyer sınavı yapıldı... 
</HEADLINE>
<TEXT>

     Meslekte kariyer yapmak isteyen yaklaşık 127 bin öğretmenin katıldığı ''Öğretmenlik Kariyer Basamaklarında Yükselme Sınavı'' yapıldı. 
     ÖSYM tarafından 81 il merkezinde gerçekleştirilen ve saat 09.30'da başlayan sınav, 3 saat sürdü. 
     Sınavda adaylara Türkçe, Pedagojik Formasyon, Genel Kültür, Milli Eğitim Mevzuatı, Eğitim Yönetimi ve Eğitim Sistemi İle İlgili Temel Bilgiler olmak üzere dört alanda çoktan seçmeli test uygulandı. 
     180 soru yöneltilen adayların, sınavı kazanmak için 100 üzerinden en az 60 puan almaları gerekiyor. 
     
     DEĞERLENDİRME 
     ''Uzman'' olmak için sadece sınav yeterli olmayacak. Uzmanlık için yapılacak değerlendirmede, değerlendirme puanının yüzde 50'sini sınav puanı, yüzde 10'unu kıdem, yüzde 20'sini eğitim hizmet içi, lisansüstü , yüzde 10'unu etkinlikler bilimsel, kültürel, sanatsal ve sportif çalışmalar , yüzde 10'unu da sicil durumu oluşturacak. 
     Sınav sonucunda, Türkiye Geneli Başarı Sıralaması Çizelgesi oluşturulacak ve bu sıralamaya girenlere sertifika verilecek. 
     Milli Eğitim Bakanlığı'nın MEB eğitim-öğretim hizmetleri sınıfındaki toplam serbest öğretmen kadro sayısının yüzde 20'si uzman öğretmenlik, yüzde 10'u da başöğretmenlik unvanı için ayrılacak. 
     
</TEXT>
</DOC>
