<DOC>
<DOCNO> 382905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sonspo15.html </URL>
<DATE> 2005/09/30/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
IOC, güreşi takibe aldı... 
</HEADLINE>
<TEXT>

     Uluslararası Olimpiyat Komitesi'nin IOC Çin Halk Cumhuriyeti'nin başkenti Pekin'de 2008'de yapılacak olimpiyatlardan sonra, adı skandallara karışan ya da izlenirliği azalan sporları olimpiyatlardan çıkarmayı planladığı ortaya çıktı. 
     Macaristan'da yapılan Dünya Şampiyonası'nın, güreşin geleceğini belirleyeceği öne sürülürken, bu şampiyonadan başlayarak güreşi izlemeye alan IOC'nin, başkan Jacques Rogge'nin de aralarında bulunduğu bir heyetle bu ülkeye gideceği ve şampiyonayı ayrıntılı bir biçimde izleyecekleri belirtildi. 
     IOC yetkililerinin, güreşin seyirci potansiyelinin yanısıra, doping kontrol kurallarına uyup uymadığının öncelikli olarak izleyecekleri kaydedildi. 
     IOC'nin, güreşin olimpiyatlardan tamamıyla çıkarılmasının yanısıra serbest ya da grekoromen stillerden birini çıkarma veya birleştirme olasılıklarını da incelediği belirtildi. 
     Öte yandan Uluslararası Güreş Federasyonları Birliği FILA Başkanı Raphael Martinetti'nin, Türk Güreş Vakfı'nın spor tesisinin açılışı nedeniyle geçen hafta Ankara'ya geldiğinde, rahatsızlığını Türk spor teşkilatının yöneticileriyle paylaştığı ifade edildi. 
     
</TEXT>
</DOC>
