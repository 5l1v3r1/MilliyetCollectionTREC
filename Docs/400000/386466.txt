<DOC>
<DOCNO> 386466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sontur36.html </URL>
<DATE> 2005/10/13/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Yol kavgası cinayetle sonuçlandı 
</HEADLINE>
<TEXT>

     Kadıköy'de yol verme tartışması yüzünden çıkan kavgada 1 kişi öldü, 2 kişi yaralandı. 
     AA muhabirinin aldığı bilgiye göre, 34 YJ 0213 plakalı sebze ve meyve yüklü kamyonun sürücüsü Coşkun Karataş ile 34 VT 3435 plakalı otomobilin sürücüsü Faruk D. arasında, 0-1 Karayolu Kozyatağı Mevkii'nde yol verme yüzünden tartışma çıktı. Bunun üzerine yolun sağına çeken kamyondan ellerindeki sopa ve bıçaklarla inen 5 kişi ile otomobil sürücüsü Faruk D. ve aynı araçtaki avukat Alperen A. arasında kavga çıktı. 
     Kavga sırasında tabancasını çeken Faruk D'nin ateş açması sonucu Coşkun Karataş 31 , Erdoğan Denk 35 ve Ferhat Arslaner 34 yaralandı. Kalbine kurşun isabet eden Coşkun Karataş, hastaneye kaldırılırken yolda hayatını kaydetti. 
     Acıbadem Kozyatağı Hastanesi'ne kaldırılan yaralılardan Ferhat Aslaner, vücuduna isabet eden kurşunların çıkartılması için ameliyata alınırken, ilk tedavisi burada yapılan Erdoğan Denk, daha sonra Haydarpaşa Numune Hastanesi'ne sevk edildi. 
     Olayın ardından otomobile binerek uzaklaşmaya çalışan kişilerden Alperen A, kısa bir süre sonra Maltepe'de aracı durduran polislerce gözaltına alındı. Yapılan incelemede, Faruk D'nin yolda araçtan inerek kaçtığı anlaşıldı. 
     Sebze ve meyve yüklü kamyondan inerek kavgaya karışan diğer 2 kişinin de gözaltına alındığını kaydeden polis yetkilileri, Faruk D'nin yakalanması amacıyla başlatılan çalışmanın sürdürüldüğünü kaydettiler. 
     
</TEXT>
</DOC>
