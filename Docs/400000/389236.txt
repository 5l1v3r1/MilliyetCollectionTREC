<DOC>
<DOCNO> 389236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sonsiy02.html </URL>
<DATE> 2005/10/24/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Erbakan 80'inci yaşına yaslı giriyor... 
</HEADLINE>
<TEXT>

     Necmettin Erbakan, 80 yaşına gireceği 29 Ekim’deki doğum gününü, eşi Nermin Erbakan’ın hayatını kaybetmesi nedeniyle yaslı geçirecek. 
     Necmettin Erbakan 80 yaşına gireceği 29 Ekim’deki doğum gününe, 38 yıl sonra eşi Nermin Erbakan’ın yokluğunda girecek. 
     Bu nedenle Erbakan için 29 Ekim doğum günü yerine yas günü olarak geçecek. Erbakan, Cumhuriyet’in yıldönümüne de denk gelen 29 Ekim’den çok kısa bir süre kala 23 Ekim’de eşi Nermin Erbakan’ı kaybetti. Bu beklenmedik kayıp nedeniyle Erbakan’ın uzun bir süredir yaptığı doğum günü kutlaması yerine bi kez 29 Ekim’de eşi için anma yapması bekleniyor. 
     Erbakan’ın 29 Ekim’deki doğum günleri, ilk kez 1996 yılındaki REFAHYOL Hükümetinin Başbakanlığı döneminde kamuoyuna yansıdı. Erbakan, Başbakan olarak doğum günü için, eşi Nermin Erbakan ve çocuklarıyla birlikte Başbakanlık Konutu’nda mütevazi bir kutlama yaptı. 
     Erbakan’ın doğum günlerinde Başbakanlık döneminden sonra da ailesi ve yakınları yanında olurken partililer de kutlama yaptı. Ancak bu kez bir kutlama yerine Nermin Erbakan için Erbakan’ın Balgat’taki evinde gerçekleşecek yas çerçevesinde çocukları, yakınları ve partililer tarafından anma yapılması bekleniyor. 
     Necmettin Erbakan, nüfus kaydında 1926 doğumlu olarak görünüyor. 

ANKA 
     
</TEXT>
</DOC>
