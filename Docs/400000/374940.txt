<DOC>
<DOCNO> 374940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/spor/spo07.html </URL>
<DATE> 2005/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Nefes nefese 
</HEADLINE>
<TEXT>


Formula 1'de İstanbul'daki heyecan fırtınası sonrası sıra Monza'ya geldi. Ferrari'nin evinde bu kez gözler Alonso ve Raikkonen'in üzerinde 


İstanbul Park'ta yaşanan Formula 1 fırtınasından iki hafta sonra, şimdi gözler İtalya'nın ünlü pisti Monza'ya çevrildi. 
Sezonun 15. yarışı İtalya Grand Prix'sinde heyecan, bugün yapılacak resmi antrenmanlarla start alacak. Ferrari'nin evi sayılan Monza'daki yarış İtalyan ekibi için de ayrı bir önem taşıyor. Burada son kez yarıştığında kariyerindeki 7. şampiyonluğu çoktan garantilemiş olan Michael Schumacher, bu kez lider Fernando Alonso'nun arkasında kalırsa, zaten mantıksal olarak yok olan zirve şansını matematiksel olarak da kaybedecek. 
Şampiyonluk için beş yarış kala müthiş bir mücadeleye girişen Renault'nun lideri Alonso ile McLaren Mercedes'in yıldızı Kimi Raikkonen arasında çekişmenin Monza'da da tüm şiddetiyle sürmesi bekleniyor. Halen Raikkonen'in 24 puan önünde bulunan Alonso, avantajını kullanıp tedbiri elden bırakmadan finiş görmeye öncelik verirken, markalarda Renault'nun sadece dokuz puan gerisindeki McLaren'de Raikkonen ve Juan Pablo Montoya, Renault pilotlarını geride bırakmak için var güçleriyle mücadele edecekler. 
Bu arada Ferrari'nin bu sezon yaşadığı başarısızlık, İtalya'da bilet satışlarını da olumsuz etkiledi. Yetkililer, geçen sezonlara göre bilet satışlarının yüzde 15 düşük kaldığını açıkladılar. 

Pilotlar Klasmanı 1. F.Alonso Renault 95 puan 2. K.Raikkonen McLaren 71 puan 3. M.Schumacher Ferrari 55 puan 4. J.P. Montoya McLaren 40 puan 5. J.Trulli Toyota 39 puan 6. G.Fisichella Renault 35 puan 7. R.Schumacher Toyota 32 puan 8. R.Barrichello Ferrari 31 puan 

Markalar Klasmanı 1. Renault 130 puan 2. McLaren 121 puan 3. Ferrari 86 puan 4. Toyota 71 puan 5. Williams 52 puan 6. Red Bull 27 puan 7. BAR 24 puan 8. Sauber 14 puan 


</TEXT>
</DOC>
