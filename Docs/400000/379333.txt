<DOC>
<DOCNO> 379333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/guncel/gun11.html </URL>
<DATE> 2005/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kamuoyu bizi çöpçü sanmasın' 
</HEADLINE>
<TEXT>


ŞENOL DEMİRCİ İstanbul 

Deniztemiz Derneği TURMEPA'nın "Uluslararası Kıyı Temizleme Günü" etkinliğine katılan Koç Holding Şeref Başkanı Rahmi Koç, Caddebostan sahilinde çöp topladı. Denize atılan her çöpte insanların parmak izinin bulunduğunu söyleyen Koç, "Denizlerimizin ve kıyılarımızın korunması ulusal öncelik haline getirilmeli" dedi. Koç, "Kamuoyu, bizi çöp toplarken çöpçü sanmasın. Bizim amacımız topluma bir mesaj vermek. Mesaj yanlış anlaşılmasın" dedi. Sahili önceki yıllara göre daha temiz bulduğunu da ifade eden Koç, "Bugün önemli olan denizden neler çıkacağı. Geçen yıl buzdolabı, tabak ve çanak gibi şeyler çıktı. Bu yıl bakalım neler çıkacak " dedi. 


</TEXT>
</DOC>
