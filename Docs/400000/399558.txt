<DOC>
<DOCNO> 399558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sondun11.html </URL>
<DATE> 2005/12/01/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Fransa'da yargı, sübyancı sanıklarından özür diledi 
</HEADLINE>
<TEXT>

     Fransa'da yargı, sübyancı davasında haksız yere suçlanan 6 sanıktan resmen özür diledi. 
     Paris mahkemesinde yapılan duruşmada, haksız yere suçlanan sanıkların beraatine karar verilirken, Başsavcı Yves Bot, mahkeme salonunda, haksız yere suçlanan kişilerden yargı adına resmen özür dilediğini açıkladı. 
     Başsavcı, kamuoyunda büyük yankı uyandıran açıklamasında, ''Çok üzüntü duyuyorum, durum yargı açısından gerçekten bir felaket. Bu tür bir hatanın tekrarlanmaması için elimizden geleni yapacağız'' dedi. 
     Fransız basını, ilk kez bir başsavcının kamuoyu önünde haksız yere suçlananlardan özür dilediğine dikkati çekiyor. 
     Le Figaro, ''Yargı, hatasını kabul etti'' başlığıyla Liberation ise ''Ebedi pişmanlık'' başlığıyla gelişmeyi okuyucularına bugün manşetten duyurdu. 
     Dominique Wiel, Alain Marecaux, Daniel Legrand, Franck ve Sandrine Lavier ile Thierry Dausque isimli şahıslar, haksız yere sübyancılık suçlaması yüzünden 2-3 yıl arasında cezaevinde tutulmuştu. 
     Fransız yargısı, haksız yere suçlanarak cezaevinde yatan sanıkların her birine 100'er bin avro maddi tazminat ödeyecek. 
     Yargı, beraat edenlerin son üç yıl içinde işsiz kalmalarından doğan maddi zararlarını da ayrı ayrı hesaplayıp ödeyecek. 
     Sübyancılığa maruz kaldıkları belirtilen çocukların yalan söylediklerinin daha sonra anlaşılması üzerine, geçen yıl davanın tekrar görülmesine karar verilmişti. 
     
</TEXT>
</DOC>
