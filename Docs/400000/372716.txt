<DOC>
<DOCNO> 372716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/yazar/pulur.html </URL>
<DATE> 2005/08/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bülent Ersoy'u kim kurtardı 
</HEADLINE>
<TEXT>


HAYIR, bu elbise Deniz Baykal'a uymaz... 
Dünyanın en usta terzisi bile bu elbiseyi Deniz Baykal'a uyduramaz. 
Güya Deniz Baykal, "12 Eylül" döneminin sahneye çıkmasını yasakladığı Bülent Ersoy'u kurtarmak için büyük para istemiş. Yani vek letini alacak, Bülent Ersoy'un bugün ima ettiği gibi sağa, sola para dağıtacak... 

O tarihlerde Deniz Baykal ne yapıyor 
Siyasi yasaklı belki de Zincirbozan'dan yeni dönmüş, avukatlık yapıyor. 
Zaten ink r da etmiyor, Bülent Ersoy onu aramış, kurtarılması için garanti istemiş. Baykal'ın böyle bir garantiyi vermesi mümkün mü "Hukuki yolları deneyin " demiş... 

TEKRAR ediyoruz, yanılacağımızı da sanmıyoruz. Bu elbise, bu lekeli elbise Deniz Baykal'a uymaz, yakışmaz, üzerinden dökülür. 
Birkaç zaman önce, birinin bavulla rüşvet aldığı iddia ediliyordu. Ortada delil yok ama, yaygın söylenti var. Bizim de olduğumuz bir yerde "Ne diyorsun " diye sordular... 
Biz de dedik ki 
"Bu elbise, bu adama yakışıyor mu " 
Kimse "Hayır, yakışmıyor " diyemedi. 
Sordukları sorunun cevabını aldılar... 
Evet, bu elbise Deniz Baykal'a yakışmaz, yakıştıramazlar. 

PEKİ, Bülent Ersoy'u kim kurtardı, kimler kurtardı, yasak nasıl kalktı, h kime hakaretten, 1 yıl 2 aylık cezası nasıl paraya çevrildi 
Kendisi anlatıyor 
"Artık Bülent Ersoy'u önce Allah kurtarır, sonra Kenan Evren kurtarır dediler... Kenan Evren kurtarmadı tabii. Allah ü-teala, muhakkak bana yardım eder, kurban olayım keremine... Ya Rabbim, ya Resulallah her zaman olduğu gibi bana yardım etti. Ama Kenan Evren değil tabii, benim düştüğümü görse, bir tekme de o atardı, neyse " 
Peki, Bülent Ersoy'u kim kurtardı 
Herkesin bir kurtarıcısı var, Bülent Ersoy'un olmayacak mı 
"Aldığım her nefeste kendisine duacı olduğum, bana bir evlat gibi hami olan ve bugünkü durumumda Allah ü-teala'nın kendilerini vazifelendirdiği, elçi kıldığı o insanlar, yani Özal Ailesi oldu. Sahne yasağını kaldırdıkları gibi, bir gece içinde Bakanlar Kurulu toplandı ve bir kereye mahsus olmak üzere 2 seneye kadar cezası olan suçluların cezası paraya çevrildi, benim cezam da kalktı." 

DEDİK ya, bu elbise Deniz Baykal'a uymaz... 
Bülent Ersoy, Deniz Baykal'a başvuracak da "Beni kurtar " diyecek... 
Ne gereği var, arkasında "Özal Ailesi" gibi koruyucular varken 
Bakanlar Kurulu bir gecede işi hallediyor, h kime hakaretten 1 yıl 2 ay mahk m olan Bülent Ersoy kurtarılıyor, Baykal'a ne hacet 

SAYIN Adalet Bakanı Cemil Çiçek ve Sayın İçişleri Bakanı Abdülkadir Aksu, hatırladığımız kadar, sizler de Özal hükümetinde bakandınız. Bülent Ersoy'un kurtarıldığı o toplantıyı hatırlıyor musunuz 
Biz ise bu konudaki yazımızı çok iyi hatırlıyoruz, 23 Temmuz 1994 günü bu köşede yazmıştık. 
Devletin ne hale düşürüldüğüne örnek vermiştik... 

ORTADA bir iddia, bir cevap var. Deniz Baykal'a mı inanırsınız, Bülent Ersoy'a mı 
O da size kalmış... 



</TEXT>
</DOC>
