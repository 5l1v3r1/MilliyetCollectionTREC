<DOC>
<DOCNO> 372283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sontur40.html </URL>
<DATE> 2005/08/23/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Fuhuş yapmadığı için pencereden atıldı, öldü .. 
</HEADLINE>
<TEXT>

     Konya'da fuhuş yapmadığı gerekçesiyle birlikte yaşadığı kişi tarafından pencereden atıldığı ileri sürülen kadın, olay yerinde öldü. 
     Yücel Ü. 39 merkez Selçuklu İlçesi'nde bir apartmanın 5. katındaki evinde, birlikte yaşadığı Duriye Ç. 20 ile tartışmaya başladı. 
     Çalışarak para getirmesini istediği Ç'nin fuhuş yapmayı reddetmesi üzerine çıktığı belirtilen tartışmanın kavgaya dönüşmesi üzerine, birlikte yaşadığı kadını darp eden Yücel Ü'nün daha sonra Ç'yi yatak odasının penceresinden attığı iddia edildi. 
     Duriye Ç.'nin olay yerinde hayatını kaybetmesi üzerine harekete geçen polis, hastaneye gelen ve Ç'nin arkadaşı olduğu bildirilen 2 kadını gözaltına aldı. 
     Alınan ifadelerden yola çıkarak soruşturmasını genişleten polis, Yücel Ü'yü üç saat sonra gözaltına aldı. 
     Olayla ilgili soruşturma sürdürülüyor. 

     
</TEXT>
</DOC>
