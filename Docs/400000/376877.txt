<DOC>
<DOCNO> 376877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonyas01.html </URL>
<DATE> 2005/09/08/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Çizgi film karakterli sigara kutularına tepki... 
</HEADLINE>
<TEXT>

     Merih KALENDER DHA 

      AVUSTRALYA’nın Sydney kentinde satışa sunulan ve üzerlerinde çizgi film kahramanlarının resimlerinin bulunduğu metal sigara kutularının satışının yasaklanabileceği belirtildi. 
     Asya’da üretilen ve üzerlerinde ’Astraboy’ ve South Park’ gibi çizgi dizilerdeki kahramanların resimlerinin yer aldığı kutular gençleri sigara üretimine özendirdiği gerekçesiyle bazı sigara karşıtı kuruluşlar ve Sydney Üniversitesi Sağlık Departmanı tarafından protesto edildi. Yapılan açıklamalarda, sigara tüketiminin, Avusturalya’da 13-15 yaşındaki gençler tarfından kullanılmasının rekor seviyelere ulaştığına dikkat çekilerek, piyasaya sürülen bu sigara kutularının gençleri sigaraya özendirdiği savunuldu. 
     Konunun Eyalet ve Federal hükümet tarfından da incelenmesi gerektiği görüşünü belirten Prof. Simon Chapman, "Sigara sektörü pazardaki payını kaybetmemek için resmen olmasa da bazı yasadışı yollardan reklam ve promasyon çalışmalarına devam ediyorlar" dedi. Piyasalarda değişik aromalı sigaralarında genç insanları sigaraya özendirdiğini vurgulayam Prof.Chapman "Bu konuda ailelere de sorumluluklar düşmektedir" ifadesini kullandı. 
     Eyalet yetkilileri ise üzerlerinde çizgi film kahramanlarının bulunduğu sigara kutularının yasaları ihlal edip etmediğinin incelenmesi gerektiğini belirterek, gerektiği takdirde bu sigaraların satışının yasaklanabileceğini kaydetti. 
     
</TEXT>
</DOC>
