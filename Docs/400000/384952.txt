<DOC>
<DOCNO> 384952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/guncel/agun.html </URL>
<DATE> 2005/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk askerleri Sardunya'ya çıktı 
</HEADLINE>
<TEXT>


İtalya'nın Sardunya adasında düzenlenen Destined Glory tatbikatına, aralarında Türkiye'nin de olduğu 10 ülke katılıyor 


NATO'nun planlı yıllık tatbikatlarından Destined Glory Loyal Midas 2005, Orta Akdeniz'de, İtalya'nın Sardunya adasında devam ediyor. Destined Glory 2005 tatbikatı, NATO üyesi 10 ülkenin katılımıyla yapılıyor. Tatbikata, Türkiye'nin yanı sıra ABD, Almanya, Belçika, Fransa, Hollanda, İngiltere, İspanya, İtalya ve Yunanistan iştirak ediyor. Askeri yetkililerin verdiği bilgiye göre, tatbikatta yaklaşık 8500 kişilik personel, 37 gemi ve 57 adet uçak kullanılıyor. Tatbikatın senaryosu, sanal olarak yaratılan bir ülkede oluşacak krize istinaden NATO kuvvetlerinin bölgeye konuşlandırılmasını ve kriz bölgesindeki mültecilerin tahliyesini konu alıyor. 
Türkiye, tatbikata, Daimi NATO Mukabele Kuvveti Deniz Görev Grubu'nda SNMG2 görevli TCG Gökova Firkateyni, Daimi NATO Mukabele Kuvveti Mayın Karşı Tedbirleri Görev Grubu'nda SNMCM2 görevli TCG Enez Mayın Avlama Gemisi, TCG Muavenet Firkateyni, TCG Osman Gazi Tank Çıkarma Gemisi, 1 Amfibi Deniz Piyade Bölüğü, 1 Sualtı Taarruz Timi ve 4 adet F-16 savaş uçağı ile iştirak ediyor. 

Türk Tatbikat Birliği Komutanı Deniz Piyade Yarbay Tamer Ünver, "NATO'nun hazırlık seviyesi en yüksek birlikleri tarafından icra edilen bu tatbikatta bulunmak, üstün harek ta hazırlık seviyemizi dost ülkelere de kanıtlamış olmak mutluluk verici" dedi. Ünver, "Bu tatbikatla hem faydalı tecrübeler edindik, hem de kendi tecrübelerimizi diğer müttefiklere aktarma imk nı bulduk" diye konuştu. 




</TEXT>
</DOC>
