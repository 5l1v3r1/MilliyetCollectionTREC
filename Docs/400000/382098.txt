<DOC>
<DOCNO> 382098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/guncel/gun02.html </URL>
<DATE> 2005/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hakk ri simge ama yalnız değil' 
</HEADLINE>
<TEXT>


Milliyet'in dün manşetten verdiği Hakk ri'de yaşanan sağlık trajedisini, Sağlık Bakanı Akdağ da bu sözlerle yorumladı. Akdağ, 'Ağrı, Van, Şırnak, Siirt ve Batman gibi illerimiz de uzman hekim açığıyla kıvranıyor' dedi 

YILDIZ YAZICIOĞLU Ankara 

Sağlık Bakanı Recep Akdağ, Milliyet'in dün "Bir şehir komada" başlığıyla manşetine taşıdığı Hakk ri'nin sağlık sorunları çerçevesinde Türkiye'deki acı tabloyu anlattı. 
Sağlık Bakanlığı'nın mevcut olanakları üzerinden oluşturulan "Türkiye Sağlık Personeli Dağılım Cetveli"ne göre Hakk ri'de aslında 64 uzman ve 94 pratisyen hekim bulunması gerektiğini açıklayan Akdağ, "Hakk ri maalesef yalnız değil. Hep söylüyorum ki, Türkiye genelinde hekim sayımız yetersiz" dedi. 
Ağrı, Van, Şırnak, Siirt ve Batman illerinde de uzman hekim açığı yaşandığını söyleyen Akdağ, kardiyoloji, beyin cerrahisi, enfeksiyon, çocuk cerrahisi gibi alanlarda uzman hekim sıkıntısı bulunduğunu ifade etti. 
Akdağ, cetvele göre Ağrı'da 158, Van'da 337, Siirt'te 85, Batman'da 73 ve Şırnak'ta 61 uzman hekim olması gerektiğini, ancak mevcut tabloda bu illerde sırasıyla 46, 140, 24, 41 ve 24 uzman hekim bulunduğunu vurguladı. Akdağ, açıkları, 30 Eylül'deki zorunlu hizmet atamalarıyla biraz kapatacaklarını söyledi. 

'Kısmen' çözülecek 
"Hakk ri'nin yaşadığı sıkıntıyı 45 günlük geçici görevlendirme yerine mecburi hizmet uygulaması ile de kısmen çözeceğiz" diyen Akdağ, Hakk ri Devlet Hastanesi Başhekimi Mustafa Şahin'in eksikliğini vurguladığı anestezi uzmanını 30 Eylül'de mecburi hizmet uygulaması kapsamındaki atama ile göndereceklerini açıkladı. 
Akdağ, Hakk ri'ye mecburi hizmet çerçevesinde gönderilecek 14 uzman hekim ile çocuk, enfeksiyon, nöroloji, kadın, üroloji, biyokimya, deri ve zührevi, kulak-burun-boğaz alanlarındaki eksikliği gidermeye çalışacaklarını söyledi. Ek kadrolarla 12 uzman hekimi daha Hakk ri'de göreve başlatacaklarını belirten Akdağ, kente toplam 16 pratisyen hekim atayacaklarını sözlerine ekledi. 

45 günlüğüne gitmediler 
Hakk ri'ye 45 günlük geçici görevle dahi gitmeyen hekimler olmasını üzüntüyle karşıladığını vurgulayan Akdağ, bu illerde sözleşmeli personel uygulamasıyla yüksek ücrete rağmen uzman hekim çalıştırılamaması konusundaki hayal kırıklığını şöyle ifade etti 
"Sözleşmeli personel uygulamasıyla sosyoekonomik düzeyi en geri kalmış illerimizde döner sermaye gelirleriyle birlikte uzmanlara 9 bin YTL, pratisyenlere 4 bin YTL'ye ulaşabilecek ücret ortalaması yaratıldı. Ama buna sözleşmeli, gönüllü hekim gitmedi. Gönüllü gidilmesi temin edilemeyince mecburi hizmet yükümlülüğü geri geldi." 

İşte utanç tablosu 

Hiç olmayan hekimler 
AĞRI 
Çocuk cerrahisi 
Göğüs cerrahisi 
Fizik Tedavi 
Kalp-damar cerrahisi 
Ruh Sağlığı ve Hastalıkları 

BATMAN 
Kalp-damar cerrahisi 
Plastik cerrahisi 

SİİRT 
Çocuk cerrahisi 
Enfeksiyon 
Fizik Tedavi 
Kalp-damar cerrahisi 
Kulak-burun-boğaz 
Nöroloji 

ŞIRNAK 
Beyin cerrahisi 
Göğüs cerrahisi 
Kalp-damar cerrahisi 
Nöroloji 
Kardiyoloji 

Sağlık Bakanlığı, yanında olan uzmanlık dallarına 30 Eylül'de mecburi hizmet uygulamasıyla atama yapılacağını ve Van'da branşlarda eksiklik olmadığını açıkladı. 

Yüksekova ve Şemdinli'de durum vahim 

Dün manşetten duyurduğumuz Hakk ri'nin Şemdinli ilçesinde iç hastalıkları uzmanı bile yok 

PINAR AKTAŞ Hakk ri 
GAZETEMİZİN dün manşetten duyurduğu Hakk ri'nin doktorsuzluk çilesi, devlet hastanesi bulunan iki ilçe merkezinde daha vahim boyutlarda. Hakk ri'nin Yüksekova ve Şemdinli ilçelerinde bulunan toplam 75 yatak kapasiteli iki devlet hastanesinde 11 uzman doktor, 7 pratisyen hekim var. Şemdinli'de ne bir kadın hastalıkları ne de bir iç hastalıkları uzmanı bulunuyor. 

Kardiyolog bulunmuyor 
Hakk ri Yüksekova Devlet Hastanesi 50 yataklı. Yüksekova'nın daha gelişmiş bir ilçe olması nedeniyle bir özel sağlık polikliniğinin yanı sıra muayenehanesi bulunan iki iç hastalıkları uzmanı, bir çocuk hastalıkları uzmanı ve iki pratisyen hekim bulunuyor. İlçede iki de kadın hastalıkları ve doğum uzmanı görev yapıyor. İl merkezinde çocuk sağlığı ve hastalıkları uzmanı birken, Yüksekova'da iki uzman çalışıyor. Ancak yine de Yüksekova Devlet Hastanesi'nde kulak burun boğaz, üroloji, kardiyoloji, beyin ve sinir hastalıkları ile nöroloji uzmanı bulunmuyor. Hastalar eğer uzman varsa Hakk ri Devlet Hastanesi'ne, yoksa Van'daki hastanelerden birine sevk ediliyorlar. 
Şemdinli'deki devlet hastanesi ise 25 yataklı. Buradaki hastanenin adı "hastane" ama içi neredeyse boş gibi. Orada iç hastalıkları ve genel cerrahi uzmanı dahi görev yapmıyor. 

Hakk ri Şemdinli Devlet Hastanesi 25 yataklı Unvan Standart Mevcut İç hastalıkları uzmanı 1 0 Genel cerrahi uzmanı 1 0 Kadın hast. ve doğum uzmanı 1 0 Çocuk sağlığı ve hast. uzmanı 1 1 Aile hekimliği 1 1 Pratisyen 8 3 

</TEXT>
</DOC>
