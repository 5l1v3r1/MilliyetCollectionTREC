<DOC>
<DOCNO> 397390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sonspo22.html </URL>
<DATE> 2005/11/23/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Derbi öncesi Galatasaray'dan dostluk mesajları... 
</HEADLINE>
<TEXT>

     Galatasaray Kulübü Başkan Yardımcısı Turgay Kıran, hafta sonunda Fenerbahçe ile yapacakları derbi maç öncesi dostluk mesajları verdi. 
     Turgay Kıran, 100. Yıl Senfonisi ile ilgili düzenlediği basın toplantısının ardından yaptığı derbi maç değerlendirmesinde, ''Her zamanki dileğimiz dostça bir maç geçmesini istiyoruz. Fenerbahçeli arkadaşlarımızın da bu dostluğa inandığını biliyoruz. Dolayısıyla gürültüsüz bir maç geçmesini diliyoruz. Saha içinde centilmence, iyi olanın kazanacağı bir maç olsun. Kazananı bütün sporseverler olarak alkışlayacağız. Amacımız Galatasaray'ın bu maçtan gelip ayrılması, inşallah böyle olur'' diye konuştu. 
     Fenerbahçe ile aralarındaki puan farkının 3 olduğunu hatırlatan Kıran, ''Kazanırsak bu fark kapanmış olacak. Ligdeki üstün performansımızı devam ettirmek istiyoruz'' dedi. 
     
</TEXT>
</DOC>
