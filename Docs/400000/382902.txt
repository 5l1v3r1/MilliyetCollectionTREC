<DOC>
<DOCNO> 382902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sonspo12.html </URL>
<DATE> 2005/09/30/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Gökdeniz'in cezası, camiada büyük şok yarattı... 
</HEADLINE>
<TEXT>

     Profesyonel Futbol Disiplin Kurulu’nun Gökdeniz hakkındaki kararı, Trabzonspor camiasında büyük şok yarattı. 
     Teknik direktör arayışlarını sürdüren Bordo-Mavili yönetimin büyük moral bozukluğu yaşadığı vurgulanırken, başkan Atay Aktuğ, konuyla ilgili açıklamalarda bulundu. 10 aylık cezayı çok bulduğunu dile getiren Karadeniz ekibinin patronu, Doğruyu söylemek gerekirse bu kadarını beklemiyorduk. Bizim kulüp olarak bir itirazımız söz konusu olmayacak. Çünkü sonuç olarak Gökdeniz’e verilmiş bireysel bir ceza söz konusu. O nedenle de kendisi tahkime gidebilir. Bundan sonra olayın hukuki süreci işleyecektir. Futbol Federasyonu’nun ilerleyen süreçte de tüm dosyaları devletin gücünü de kullanarak araştırmasını istiyoruz'' diye konuştu. Bu arada yönetimin, teknik heyete ve futbolculara konuşma yasağı getirdiği öğrenildi. 

     
</TEXT>
</DOC>
