<DOC>
<DOCNO> 375587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/son/sontur17.html </URL>
<DATE> 2005/09/04/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Birecik'te trafik kazası 1 ölü, 7 yaralı 
</HEADLINE>
<TEXT>

     Şanlıurfa'nın Birecik İlçesi yakınlarında, tarım işçilerini taşıyan minibüs ile İran plakalı otobüsün çarpışması sonucu 4 yaşında bir çocuk öldü, 7 kişi yaralandı. 
     Alınan bilgiye göre, Şanlıurfa-Gaziantep Karayolu'nun 82. kilometresinde, Şanlıurfa'dan Gaziantep yönüne giden Hikmet Beyaz yönetimindeki 21 DS 642 plakalı minibüs, karşıdan gelen Mohsin Muzafferi idaresindeki İran plakalı otobüsle çarpıştı. 
     Kazada, minibüs yolcularından Şeyhmus, Mülkiye, Pınar, Bayram, Yusuf ve Şükran Aytekin ile Yadigar ve Adalet Birgül yaralandı. 
     Birecik Devlet Hastanesi'ne kaldırılan yaralılardan Pınar Aytekin 4 , tüm müdahalelere rağmen kurtarılamadı. 
     Diğer yaralılar, Birecik'teki ilk müdahalenin ardından, Gaziantep'e sevk edildi. 
     Minibüstekilerin, Şanlıurfa'nın Siverek İlçesi'nden Adana'ya pamuk toplamaya gitmek üzere yol çıktıkları bildirildi. 
     
</TEXT>
</DOC>
