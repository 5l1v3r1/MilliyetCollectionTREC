<DOC>
<DOCNO> 375224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sonyas04.html </URL>
<DATE> 2005/09/02/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Kendi kendinizin doktoru olun 
</HEADLINE>
<TEXT>

     Uzmanlar, "İnsanların kendi vücudunu iyi tanıması ve değişiklikleri zamanında fark etmesi, erken teşhiste önemli rol oynuyor" diyor. 
     İngiliz bilim adamları tarafından yapılan bir araştırmaya göre insanların vücudundaki değişiklikleri erken fark ederek doktora gitmesi ölüm riskini büyük oranda azaltıyor. İşte size evde yapabileceğiniz basit ama etkili kontrol yöntemleriyle, muhtemel pek çok hastalığın önüne geçmenin yolları. 
     
     KALP 
     Göğsün ortasında, ani olarak ortaya çıkan ve sıkışma şeklinde ağrı... Göğüste, nefes darlığının eşlik ettiği rahatsızlık hissi, çarpıntı... Bunlar ciddi kalp rahatsızlarının belirtileri olabilir. 
     
     AKCİĞERLER 
     Eğer öksürürken midenizin üzerinde bir baskı hissediyorsanız, bu fıtık olabilir. 
     
     GÖZLER 
     Düşük, soluk, pembe ya da beyaz göz kapağı, göz önünde noktalar anemi hastalığının belirtisi olabilir. 
     
     TİROİD 
     Sinirlilik, fazla iştah, kilo kaybı, aşırı terleme, ellerde titreme, kaslarda göçsüzlük, sık idrara çıkma, çarpıntı tiroid bezinin büyümesi anlamına gelir. 
     
     KULAKLAR 
     Uzmanlar kulak ağrısının bir diğer nedeni olarak çubuklarla sürekli olarak temizlenmesini gösteriyor. Kulak kirinin sürekli temizlenmesi de dengenin bozulmasına ve ağrıya yol açabiliyor. 
     
     TESTİSLER 
     Testiste ağrısız kitle oluşumu, şişkinlik hissi, göğüslerin büyük ve hassas olması, testis kanserinin belirtileri. 
     
     DİL 
     Dil çok girintili ve pütürlü yapısı yüzünden bakterilerin yerleşip zor temizleneceği bir dokudur. Dilin kahverengi ya da çok fazla pütürlü olması vücudunuzun susuz kaldığının habercisi olabilir. Uzmanlara göre dilin çok pütürlü bir yüzeye sahip olmasının bir diğer nedeni ise mideyle ilgili rahatsızlıklar... 
     
     GÖĞÜSLER 
     Kadınların göğüslerinde beliren yumruların büyük bir çoğunluğu kötü huylu değildir. İyi huylu yumruların da türleri vardır. Kistler, sıvı dolu torbacıklardır. Bunlar sertlikleriyle dikkat çekerler. Kistler bir gecede de oluşabilirler ve dokunduğunuz zaman acı verir. 
     
     REFLEKSLER 
     Düşünmeden ve istem dışı olarak bilek ve dirseklerde ortaya çıkan refleksler felç, disk kayması ya da beyin tümörünün göstergesi olabilir. 
     
     VAJİNA 
     Uzmanlar akıntı, koku, ağrı ve yanma durumunda enfeksiyon riski olabileceği için geç kalınmadan doktora gidilmesi gerektiğine dikkat çekiyor. 
     
</TEXT>
</DOC>
