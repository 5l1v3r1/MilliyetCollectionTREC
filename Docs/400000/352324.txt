<DOC>
<DOCNO> 352324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sontur17.html </URL>
<DATE> 2005/06/15/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Teröristlerin faaliyet bölgesinde 8 milyon kök hintkeneviri ele geçirildi 
</HEADLINE>
<TEXT>

     Diyarbakır’ın Lice İlçesi’nde güvenlik güçlerinin terör örgütü PKK’ya yönelik operasyonunda, teröristlerin faaliyet gösterdiği bölgelerde 8 milyon 414 bin 500 kök dişi hintkeneviri ele geçirildi. 
     Diyarbakır Valiliği’nden yapılan yazılı açıklamada, 9-12 Haziran tarihleri arasında terör örgütü PKK’ya yönelik Lice’nin kuzeyinde gerçekleştirilen operasyonda, teröristlerin faaliyet gösterdiği bölgelerde 35 ayrı alanda toplam 8 milyon 414 bin 500 kök dişi hintkeneviri ele geçirildiği belirtildi. 
     Hintkenevirlerinin, operasyonu gerçekleştiren birliklerce sökülerek yerinde imha edildiği kaydedilen açıklamada, şöyle denildi 
     "Ayrıca operasyon sırasında 1 adet uyuşturucu imalatı yapıldığı değerlendirilen baraka içerisinde 12 kilogram tüp ve pürmüz, 1 litre asitanhidrit, kenevir ilacı ve 100 naylon poşet bulunmuştur. 
     Güvenlik güçlerince imha edilen kenevirlerden yaklaşık 126 ton esrar elde edilebileceği ve piyasa değerinin 190 milyon YTL olduğu tespit edilmiştir." 
     
</TEXT>
</DOC>
