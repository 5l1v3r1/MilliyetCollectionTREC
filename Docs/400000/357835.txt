<DOC>
<DOCNO> 357835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/son/sonsiy08.html </URL>
<DATE> 2005/07/03/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
CHP Hatay Milletvekili Yazar'a, ABD'li gelin... 
</HEADLINE>
<TEXT>

     CHP Hatay Milletvekili Abdulaziz Yazar'ın, ABD'de eğitim gören oğlu Bülent Yazar ile Deverie Anne Kuziel'in düğün törenlerinin 9 Temmuz Cumartesi günü düğün törenlerinin yapılacağı bildirildi. 
     Western Illionis Üniversitesi'nde Finans-İletişim eğitimi gören Bülent Yazar, 5 yıl önce tanıştığı okul arkadaşı Deverie ile evlenmeye karar verince, aileler Hatay'ın İskenderun İlçesi'nde bir araya geldi. 
     Deverie Anne Kuziel 26 ile Bülent Yazar 27 , ailelerinin de onayını aldıktan sonra birlikteliğin ilk adımını ABD'de kıydıkları nikah ile attılar. 
     CHP Hatay Milletvekili Abdulaziz Yazar, Deverie'nin annesi Gail ve babası Emil Kuziel de çocuklarının gönül beraberliklerinin ardından yaşam boyu birliktelik isteklerine saygı duyduklarını belirttiler. 
     Bülent Yazar da ilişkilerinin güçlü bir aşk halinde sürdüğünü belirterek, ''Önce eğitimimizi tamamlamamız gerekiyordu. Biz birbirimizi seviyor ve yaşamımızı birleştirmek istiyorduk. Her iki taraf da olumlu yaklaşınca, daha rahat hareket ederek, nikahımızı Florida'da kıydık. Cumartesi günü de mutluluğumuzu Türkiye'deki yakınlarımızla paylaşacağız. Düğün, Türk geleneklerine göre yapılacak'' diye konuştu. 
     Milletvekili Yazar ise 9 Temmuz Cumartesi günü İskenderun'da yapılacak düğüne CHP Genel Başkanı Deniz Baykal ve tüm milletvekillerini davet ettiğini belirtti. 
     
</TEXT>
</DOC>
