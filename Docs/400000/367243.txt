<DOC>
<DOCNO> 367243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/spor/spo20.html </URL>
<DATE> 2005/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sahneyi terk edin, biz çıkacağız' 
</HEADLINE>
<TEXT>


YAKAN TOP Nilay YILMAZ 


Ya biz anlamamıştık, ya da onlar anlatamamıştı. Beşiktaş'ın 2005-2006 sezon açılışına gittiğimizi zannederken, bir defilenin ortasına düşüvermiştik. "Gece Siyah Beyaz" söylenenin aksine şölenden çok, bir defileyi andırıyordu adeta. Oysa bizim bildiğimiz açılışlarda şarkılar söylenir, futbolcular tanıtılır ve bir takımla maç yapılırdı... 2 ay takımından uzak kalan taraftar da sesi kısılana kadar marşlar söyler, takımıyla hasret giderirdi... Oysa hiç de öyle bir gece değildi, İnönü Stadı'ndaki... 2002-2003 sezonundaki açılışta yaklaşık 30 bin kişi tribünleri doldurmuş, binlerce taraftar da stada girememişti. Bu defa ise sadece kombinesi olanlar konuktu ve Yeni Açık tribünü dolmamıştı. Zaten organisyonu düzenleyenlerin de daha fazla taraftar istemediği açıktı. 
Programın sunucusu, "Çocuklar Duymasın" dizisinde "Meri" rolüyle tanıdığımız, Demet Tuncer'di. Kendileri Beşiktaş Kongre üyesiymiş. Ancak üniforma ile forma arasındaki farkı bilmeyen bir kongre üyesi. Muhtemelen İnönü tribünlerine pek uğramamış, taraftar ruh halinden bihaber, söylenen marşları dahi anlamayan "Ne dediğinizi anlamıyorum demek ki daha çok maça gelmem lazım. İnönü böyle inliyor herhalde" diyerek de, bunu itiraf eden bir Kongre üyesi... Diğer Kongre üyeleri de böyleyse, vay Beşiktaş'ın haline demekten başka çaremiz yok. 
Ve gelelim defileye... Ünlü mankenler eşliğinde yeni sezon ürünleri tanıtıldı. Ama bir türlü bitmek bilmeyen, 3 bölümlük bir tanıtım. Homurdanmalar, ıslıklar, yuhalamalar... Oraya mankenleri değil oyuncuları görmeye gelen taraftar dayanamayıp "Sahneyi terk edin, biz çıkacağız" diye yeni bir beste hediye etti tribünlere. Birileri aralarında "Mankenlere dünyanın parasını vereceklerine Alen'den rica etseler, daha çok satış yaparlardı" diye konuşuyordu. Haksız da değiller hani. 
Umarız sevgili Beşiktaş yöneticileri de şunu görmüşlerdir Gecede alkışlananlar, tribünlere çağırılanlar profesyonel mankenler değil, sporculardı. Cordoba'nın yanındakinin Şenay Akay olması kimsenin umrunda değildi. Daha profesyonel düşünmek, her zaman daha çok kazanmak anlamına gelmiyor. 
Gece mi Gece muhteşem havai fişek ve lazer gösterisiyle sona erdi de taraftar biraz olsun kendine geldi. 

Zinedine Zidane, futbol dünyasının en doğruyu gösteren saatidir. 
Valdano 


Haberiniz var mı 

1888 yılında 12 takımın katılımıyla İngiliz Futbol Ligi başladı. Galibiyet 2 puan, beraberlik ve mağlubiyet 0 puan. Ancak bu puanlama şekli yalnızca 10 hafta içinde değiştirildi ve berabere kalma durumlarında takımlara 1'er puan verilmesi kararlaştırıldı. İlk şampiyon Preston North End oldu. Bütün bir sezon boyunca tek bir maç bile kaybetmediler ve bu yüzden "yenilmez" adıyla anılmaya başladılar. Arsenal 1893, Liverpool 1893, Manchester United 1892, Newcastle United 1893, Tottenham Hotspur 1908'de lige katıldılar. 

Ordan, burdan, her yerden... 

- Herkes Fatih Altaylı'yı konuşuyor. 
- Niye 
- Sabah gazetesi almama kampanyası başlattı Fenerliler. 
- Hürriyet'teyken de Hürriyet mi almıyorlardı 
- Yoo, zaten gıcıktık. 
- Bursaspor-Galatasaray maçından sonra biz artık ikincilik yarışını merak etmeye başladık 
- Orası hiç belli olmaz. 
- Siz de ayrı felaketsiniz. Biz Everton'u 5-0 yeniyoruz, siz Altay'la berabere kalıyorsunuz. 
- Bizimkiler 'takım hazır' demiş. 
- Hayranım iyimserliğinize... 
- Ayrıca sen de erken havaya girme Anelka gelince sizin orta sahadan kim çıkacak Bir fikrin var mı 
- Ne bileyim O kadar parayı ben değil, Daum alıyor. Onu da o düşünsün. 

Zaman Tüneli 

Sahada ya da tribünde ilginç bir anı, bir karşılaşma, şık bir hareket, unutulmazlar arasına yazılacak bir görüntü... Zaman Tüneli'nde tribünler değil, saha sizin... Aklınıza, elinize, dilinize ne geliyorsa... Yazın yayınlayalım... 

1988-89 Avrupa Şampiyon Kulüpler Kupası 2. tur ikinci maçında Galatasaray, İsviçre temsilcisi Neuchatel'i 5-0 gibi mucize bir skorla devirerek çeyrek final için gerekli skoru elde etmişti. Ama UEFA, futbol dışı gerekçelerle skoru tescil etmemiş, konuyu masa başı görüşmeye taşımıştı. 
Bir dönem yaşanan gergin bekleyişin ardından, unutamadığım kare, saat 20 00 TRT 1 akşam haberlerinde yaşandı. Spikerin yanındaki vazodaki çiçekler sarı-kırmızı, yüzü her zaman alışılageldiğimiz ifadesizliğin çok dışında güleçti. Coşkuyla başladı habere 'Masada da 5-0' 
Türk futbol tarihinin belki de kırılma noktası o andı. Evet, masada da 5-0... 
Cemre Nur Melek - İstanbul 


Rıza'ya da albaylık yakışır 
Evet, yeni üniformaları nasıl buldunuz Demet Tuncer - Gece Siyah Beyaz 

Kargoya vermişler 
Levent Bıçakcı Gece gündüz çalıştık, 500 sayfalık kitapçıkla 2012'ye talip olduk. 
Göktuğ Sevinçli 500 sayfayı taşırken zorlandınız mı, Sayın Bıçakcı Ve Gool, TV8 

Amiiiinnn 
Fenerbahçe ceza almaz ise bundan sonra stada uçaksavar sokup eylem yapsalar hiçbir takıma ceza veremezsiniz. Lig başlıyor ama kötü başlıyor... Allah sonumuzu hayırlı getirsin... Ahmet Çakar - Sabah 

Volkan da senin gibi düşünüyor 
Barcelona'ya Başkan Laporta'nın desteğini hesaba katarak geldim ama malesef kararı teknik direktörler veriyor. Fenerbahçe kalecisi Rüştü Reçber 

Hişt hişt, sakin ol 
Aruna'nın yerini alacağıma dair söz verdiler ama Şampiyonlar Ligi'nin ilk maçında beni yedekte tutmaları çok gücüme gitti. Kulüp yönetimi fazla forvet oyuncuları olduğunu söylüyor. Bu problemi ben mi çözeceğim, yoksa sözleşmemi fesih mi edeyim Anderlechtli futbolcu Serhat Akın 

Meeeeee 
Fener'e iyi ki geldin keçi sakal Appiah Ziya Şengül - Star 

Abartma Göktuğ 
Levent Bıçakcı Artık Süper Lig'de 5 veya 8. olmanın arasında farklar var. Her takım galibiyet için sahaya çıkacak. 
Göktuğ Sevinçli Peki ya kazanan, kaybedene 'benim paramı da sen al' derse 
Levent Bıçakcı O kadar da uzun boylu değil. Ve Gool, TV8 

Neden olmasın 
Takım kadromuza şöyle bir baktığımda Ankaraspor'un Galatasaray'dan, Beşiktaş'tan farkı olmadığını görüyorum. Yapılacak 1-2 takviyeyle aradaki küçük farklar da kapanır. Ankaraspor Onursal Başkanı Melih Gökçek 

Allah daha çok versin 
Yola çıktık. Araba 'BMW X 5', şoför Şansal Büyüka. Ömer Güvenç - Akşam 


</TEXT>
</DOC>
