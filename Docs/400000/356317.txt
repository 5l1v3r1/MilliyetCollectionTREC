<DOC>
<DOCNO> 356317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonspo41.html </URL>
<DATE> 2005/06/28/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Arsenal, Hlep için 18 milyonn doları gözden çıkardı... 
</HEADLINE>
<TEXT>

     İngiltere Premier Ligi takımlarından Arsenal'in, Belaruslu futbolcu Alexander Hlep için 18 milyon doları yaklaşık 24.5 milyon YTL gözden çıkardığı bildirildi. 
     Almanya'nın Stuttgart takımında forma giyen Belaruslu futbolcunun Arsenal ile anlaşma sağladığı ve pazartesi günü imza atacağı kaydedildi. 
     Arsenal Kulübü'nden yapılan açıklamada, 24 yaşındaki orta alan oyuncusu için Stuttgart'a 18 milyon dolar ödeme yapılacağı bildirilirken, sözleşmeyle ilgili ayrıntılı bilgi verilmedi. 
     Arsenal'in teknik direktörü Arsene Wenger ise Hlep'i her zaman çok beğendiğini kaydederek, ''Onu uzun zamandır ilgiyle izliyordum ve inanıyorum ki Hlep takımımıza yüksek düzeyde kalite katacaktır'' dedi. 
     Son 5 yıldır Stuttgart forması giyen Hlep, Bundesliga'da 137 maça çıktı ve kulübünün 2003-2004 sezonunda Avrupa Şampiyonlar Ligi'nde yaptığı 8 maçta da sahada yer aldı. 
     
</TEXT>
</DOC>
