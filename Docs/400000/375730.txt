<DOC>
<DOCNO> 375730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/soneko14.html </URL>
<DATE> 2005/09/05/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Turkcell, İrancell'in yüzde 49 ortağı olacak... 
</HEADLINE>
<TEXT>

     Turkcell İletişim Hizmetleri A.Ş., İran yetkilileriyle görüşerek, İrancell Konsorsiyumu'nun oluşturulması amacıyla gerekli dokümanları ilgili bakanlık yetkililerine teslim etti. 
     Turkcell'den Borsa'ya gönderilen açıklamada, Yönetim Kurulu üyelerinin 2 Eylül Cuma günü yapılan toplantıda, şirketin Hollanda'da kurulu iştiraki olan East Asian Consortium B.V. EAC aracılığıyla ortağı olduğu İrancell Konsorsiyumu'nun İran'da açılmış olan 1. özel GSM operatörü ihalesini kazanmasını takiben yürütmekte olduğu İrancell projesi kapsamında sürecin ihale dokümanları ve tabi olunan kanunlar uyarınca gerektiği gibi işlemesini sağlamak amacıyla gereken hukuki adımların atılması, EAC'nin İrancell şirketine yüzde 49 oranında ortak olması ve İrancell projesinin devamı için gerekli işlemlerin ifa edilmesine karar verdiği bildirildi. 
     Açıklamada, ''Şirketimiz yönetimi, Yönetim Kurulumuzun almış olduğu yukardaki karar çerçevesinde hareket ederek, İran yetkilileriyle gerekli görüşmelerde bulunmuş ve İrancell Konsorsiyumu'nun oluşturulması amacıyla şu aşamada gerekli dokümanları ilgili bakanlık yetkililerine teslim etmiştir'' denildi. 

     
</TEXT>
</DOC>
