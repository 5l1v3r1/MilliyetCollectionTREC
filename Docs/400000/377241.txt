<DOC>
<DOCNO> 377241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/spor/aspo.html </URL>
<DATE> 2005/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çirkin bir tezg h' 
</HEADLINE>
<TEXT>


Yönetim Kurulu dün sabaha karşı 04.00'te ağır bir açıklama yaptı, "Beşiktaş ile sporun er meydanında baş edemeyenler, yanlarına talimat verdikleri yandaşlarını alarak karanlık oyunların içine girmişlerdir" ifadeleri kullanıldı 


Beşiktaş Kulübü Yönetim Kurulu, Disiplin Kurulu'nun aldığı saha kapama cezasından sonra saatler süren bir toplantı yaptı. Siyah - Beyazlılar sabaha karşı 04.00'te ise sert bir açıklama yaptı. Deklarasyonda şu görüşlere yer verildi 
"Son yıllarda tüm spor kamuoyunun yakından şahit olduğu gibi, 100 yılını geride bırakan, Türk sporunun gözbebeği Beşiktaş Jimnastik Kulübü ile sporun er meydanı olan sahalarda baş edemeyenler ve boyunları bükük olanlar, yanlarına talimat verdikleri yandaşlarını da alarak Beşiktaş'ın önünü kesmek için spor dışı, son derece çirkin tezg h ve karanlık oyunlar içine girmişlerdir. 
Geleneksel Beşiktaşlılık spor anlayışı, basireti, sağduyusu ile Türk spor kamuoyunun gözü önündeki bu tezg hlara karşı, sporumuzu daha fazla kirliliğe bulaştırmamak adına bugüne kadar itidalli davrandık. Ancak bizim bu olgun tutumumuzu ve sportmenliğimizi algılayamayanlar veya algılamak istemeyenlerin artık içinde bulundukları çamurda boğulma zamanları gelmiştir. Olaylar, gidişatın belli noktalara geldiğini göstermektedir. 
Diyarbakırspor ile oynadığımız lig maçı tüm sporseverlerin TV'lerden izlediği gibi, sportmence oynanmış ve 90 dakika en ufak bir olay olmamıştır. Ancak maç sonundaki olaylar bahane edilerek Disiplin Kurulu'nca, kulübümüze hukuka aykırı ve kasıtlı olarak saha kapatma cezası verilmiştir. 
Böyle bir olay sonucunda bu şekilde bir cezanın uygun görülmesi gerçekçiliğin ötesinde acizliktir. Talimatla tetikçilik yapılacaksa, bir nebze olsun mertlik içinde yapılmalıdır." 
Yönetim, bildiride şu soruları da yöneltti 
Disiplin Kurulu Başkanı ve onay veren üyeleri olarak bu kararı görev şuuru ve hür iradeniz ile mi, yoksa birilerinin talimatı ile mi verdiniz Milli futbolcumuz Okan Buruk'a verilen üç maçlık cezanın yanında ayrıca 5 milyar TL cezayı, yönetim kurulumuz tarafından Milli Takım'daki futbolcularımıza performans primi ve teşvik maksadı ile verilen prime karşılık mı, yoksa Danimarka ve Ukrayna'ya karşı milli maçlarda golleri atıp galibiyet yaşattıkları, Türk milletine ve sporuna hizmet ettikleri için mi verdiniz Federasyon olarak, göreve geldiğinizden bu yana devamlı Beşiktaş'ın aleyhine çalışan kurullarınıza ve kurulların yanlı hareket eden ve tetikçilik yapan talimatlı bazı üyelerine h l seyirci mi kalacaksınız 
Sahalarda ve sporun kuralları çerçevesinde Beşiktaşımız ile sportif manada başedemeyenler ne kadar önümüzü kesmeye çalışsalar da Beşiktaşımız ve Beşiktaş'ın onurlu futbolcuları sahada gereken cevabı verecekler, şampiyonlukları söke söke alacaklardır ve yine her zaman olduğu gibi ulusal maçlarda da sahaya çıkıp milletçe yüzümüzü güldüreceklerdir. 
Biz engin sağduyu sahibi camiamız ile vakur bir şekilde yolumuza devam edeceğiz ve coşkulu taraftarımızla şampiyonluklar yaşayacağız. 
Buna hiç kimse, hangi mevki ve makamda olursa olsun mani olamayacaktır. Yönetim kurulumuz, camiamızdan aldığı güçle bütün bu düzenin içinde olanlarla sonuna kadar mücadele etmeye devam edecektir." 

Federasyona yürüdüler 

Siyah - Beyazlı taraftarlar da bir maçlık saha kapatma cezasını protesto ettiler. Federasyonun Levent'deki binasına 100 metre mesafede toplanan Beşiktaşlı taraftarlar, buradan sloganlarla yürüyüşe geçtiler. Federasyon binasına 20 metre kala duran taraftarlar, "Maç Şükrü Saracoğlu Stadı'na alınsın, hakemi Cem Papila olsun, gözlemci de Aziz Yıldırım. Biz sadece adalet istiyoruz. Adalet sağlamak için "Lütfen" kampanyası başlattılar, o kampanyaya lütften kendileri de uysun" şeklinde bir bildiri okudular. 

Çalımbay Bizi alt üst ettiler 

Teknik Direktör Rıza Çalımbay, alınan kararın çok ağır olduğunu söyledi. Tecrübeli hoca, "Rize maçına rahat bir kafa ile çıkmamız gerekiyordu. Ancak gelişen olaylar her şeyi alt üst etti. Kararın Tahkim Kurulu'ndan döneceğini sanıyorum. Ancak nerede olursa olsun Fenerbahçe'yi mutlaka yeneceğiz" dedi. Çalımbay, ayrıca "Okan'ın olayı da tek taraflı değildi. Hüseyin Kalpar gibi yılların teknik direktörünün böyle bir olayın içine girmemesi gerekirdi. Bizlere örnek olması lazım, olayları yatıştırması gerekirken üzerine gitti" ifadelerini kullandı. 

'Kadıköy'de oynayalım' 

Geçen sezon Fenerbahçe derbisinde kaleye geçerek maça damgasını vuran Daniel Pancu da sahalarının kapatılması üzerine ilginç bir öneride bulundu. Rumen yıldız, "Benim tercihim maçın Kadıköy'de oynanması. Tıpkı geçen yıl olduğu gibi gerekirse kaleye bile geçerim. Bu konuda Fenerbahçe'nin alınan kararda çok etkisi olduğunu düşünüyorum. Ama bizim işimiz sahada. Bu olay daha da motivasyonumuzu artıracak. Önümüzde Rizespor ve Malmö maçları olmasına rağmen herkesin aklı bir olaya takılmış durumda. Bir an önce diğer maçlara konsantre olmamız gerek" dedi. 

Ankara favori 

Beşiktaş'ta derbinin hangi sahada oynanması konusunda ortaya birçok fikir atıldı. Ortak görüş olarak karşılaşmanın Ankara'da yapılması ağırlık kazandı. Başkent'e ulaşımın kolay olması, ayrıca stadın özellikleri bakımından tercihler arasında ilk sırada yer aldı. İzmir'in ise tribünlerin stada uzaklığı, havadaki nem ve taraftarın iyi organize olamayacağı düşüncesiyle ikinci planda tutulduğu öğrenildi. Çevre illerden Kocaeli, daha önce İstanbulspor ve Gaziantep maçlarında puan kaybedildiği için devre dışı bırakıldı. Bursa'nın da Siyah - Beyazlı taraftarlar ile Bursalılar'ın sürekli kavga halinde olmaları yüzünden düşünülmediği belirtildi. 


</TEXT>
</DOC>
