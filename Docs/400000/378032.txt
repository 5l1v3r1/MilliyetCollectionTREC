<DOC>
<DOCNO> 378032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sondun44.html </URL>
<DATE> 2005/09/13/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Hollanda'da bir iş adamının kızı kaçırıldı... 
</HEADLINE>
<TEXT>

     Hollanda’da bir işadamının kızı kaçırıldı. 
     Polis, 37 yaşındaki Claudia Melchers’in, Amsterdam’daki evinden silahlı kişiler tarafından kaçırıldığını, Melchers’in evde bulunan iki çocuğuna zarar verilmediğini söyledi. 
     Melchers’in olay sırasında evde olan bir komşusunun da saldırganlar tarafından bağlanarak evde bırakıldığı belirtildi. 
     Hollanda’nın en zengin kişileri arasında olan ve Melchemie kimya şirketinin sahibi Hans Melchers’in kızının, neden ve kim tarafından kaçırıldığının henüz bilinmediği kaydedildi. 
     Hollanda medyasında, şirketin, 1980’li yıllarda Irak’a yasadışı kimyasal madde satışı yaptığı iddialarının yer aldığı, kaçırılma olayının şirketin ticari ilişkileriyle ilgili olabileceği üzerinde de durulduğu belirtildi. 
     
</TEXT>
</DOC>
