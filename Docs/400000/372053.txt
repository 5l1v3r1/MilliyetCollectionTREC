<DOC>
<DOCNO> 372053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/spor/spo20.html </URL>
<DATE> 2005/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Eller ve diller 
</HEADLINE>
<TEXT>


YAKAN TOP Nilay YILMAZ 


Sevgili ligimizin 3. hafta maçları, "büyük"lerimizin "küçük"lerimizin gözlerinden öperek galip geldikleri sonuçlarla tamamlandı. Karadeniz'de 3 puan turuna çıkan Fenerbahçe, Nobre ve Semih'le 3 puana ulaştı. Geçen seneki Beşiktaş maçında -şimdilerde Fulya sürgünü olarak yaşayan- Emre Aşık'la aralarındaki el-kol alışverişiyle gündeme gelen Nobre, yine el-kol dozajı yüksek bir pozisyonda gol atmayı başardı ve takımının galibiyetinde önemli bir katkı sağladı. Ve ardından da Maradona'nın Dünya Kupası'nda attığı golle kıyaslanıp Nobre'nin eli için "Tanrının eli" türü müthiş benzetmeler yapılmaya başlandı. Oysa Maradona -ki Che dövmeli büyük Diego'ya selam olsun- o maçtan sonra "Benim elim değil, Tanrının eliydi" demişti. Nobre ise "Karışık bir pozisyondu, ne olduğunu anlayamadım" demiş. Ucuzundan edebi sanatlar yapmaya kalkanlar bilmezler ki asıl maharet elde değil, dildedir. Diğer golün kahramanı Semih ise, yıllardır "ne benimsin, ne de ellerin" denilerek oynatılmadığı takımının galibiyet golünü attıktan sonra ağladı ve o gözyaşlarıyla belki birilerine bir şeyleri anlatmış oldu. 
Galatasaray bu sene sıkça olacağını düşündüğümüz bol skorlu maçında Malatyaspor'u 5 golle uğurladı. Feyyaz'ın uçuşa geçirdiği ama aşağı doğru uçurduğu Malatyaspor, 2 haftada 10 gol yemeyi başarırken, biz yine de Galatasaray'da defansın alarm verdiğini, İliç'in istikrarsız görüntüler sunmaya başladığını falan fazla dillendirmeyelim de, kimsenin tadı kaçmasın. Bu arada kendisine beyaz mendillerle protestoda bulunulan Özhan Canaydın, "Galatasaray'a yakışır" diyerek, her türlü durumda Pollyannacılık oynayabileceğini bir kez daha gösterdi. Büyüklerimizden daha ne hayat dersleri alacağız, bekleyip görelim... 
Uzatma dakikalarında Gençlerbirliği'nin direkten dönen topundan sonra Tümer'le gol bulup direkten dönen Beşiktaş'ta Sergen'den sonra, bu hafta da Ailton'un hocasına tavırlarını gördük. Disiplin konusunda başı çok ağrıyacak Rıza Hoca'nın, görünen budur, bizden söylemesi. 
Trabzonspor'da ise adının karıştığı birtakım "iddaa"lar yüzünden Disiplin Kurulu'na tedbirsiz sevk edilen Gökdeniz'e, Ankaragücü maçının devre arasında stadı terkettiği için yönetim ceza verecekmiş. Merak ettik, acaba tedbirli mi, tedbirsiz mi 
İYİ HAFTALAR 

Büyükler neden mi büyüktür Biz, dizlerimizin üstüne çökmüşüz de ondan. Artık ayağa kalkalım 
Stirnera 


Haberiniz var mı 

1932-1933 sezonunda İngiltere'de James Oakes, aynı maçta her iki takım için de oynamayı başarmış yegane oyunculardandır. 26 Aralık 1932 yılında Port Vale takımında, Charlton'a karşı oynarken maç durduruldu. Oyun tekrar başladığında ise Oakes, Charlton'a transfer olmuştu. İyi bir karar vermiş, çünkü kazanan Charlton'du. 

Ordan, burdan, her yerden... 

- Galatasaray'a bak, bir de Fener'e bak Forvette de, defansta da bizden iyiler 
- Tamam, Song'un da Tomas'ın da kademe anlayışı iyi. Ama, Gerets onları Daum'un oynattığı gibi oynatamaz. İkisi de Ömer ve Luciano'dan daha yavaş. Yaşlanmışlar. 
- Adamlar akıllı defans yapıyor, tamam. Ama bizim asıl sorunumuz gol atamamak. 
- Nasıl yani 
- İki hafta gol atamadık. Bu hafta bir tane elle attık. Bir tane de aralardan Semih attı. Zar zor. 
- Öyle deme saha düzgün olsa biz Galatasaray'dan daha çok gol atardık. 
- Hasan da, Altan da kanatlardan nasıl pas atıyor Bizimkiler kanatlardan pas mı atıyor Kanatlara adam lazım. 
- Ben artık ondan geçtim. Kanatlardan orta gelmesi için kanatlardan orta yapacak adamlarının olması lazım. Ümit 10 tane orta yapıyor, 1 tanesini tutturamıyor. Serkan'ın ondan farkı yok. Eğer orta yapacak adamların yoksa defans anlayışını değiştirirsin. Rakip takımın uç oyuncuları bu kadar rahat edemez. Yok, aynı devam. Ondan sonra Manchester'den 6, Galatasaray'dan 5 yersin 

Gülmece 

Hagi başarılarla dolu bir hayatın ardından günahları için cehennemde cezasını çektikten sonra cennete gitmiş. Cennette Tanrı, Hagi'ye etrafı gezdirmiş ve sonunda küçük, şirin bahçesinde soluk renkte bir Galatasaray bayrağı olan bir eve gelmişler. 
Tanrı Hagi'ye "Bu ev senin, değerini bil. Burada öyle herkese ev vermeyiz" demiş. Hagi evin merdivenlerinden ikinci kata çıkarken biraz ileride devasa bir bahçenin ortasında, altınlarla süslenmiş mermerli bir yolu olan, çok şatafatlı, koskoca bir saray görmüş. Saraydaki balkonlarda ve bahçenin her yerinde sarı-lacivert bayraklar ve Fenerbahçe armaları varmış. 
Hagi, Tanrı'ya dönerek, "Ben de çok başarılı bir sporcuydum. Galatasaray'da kaç şampiyonluk yaşadım, sakat sakat oynadım fedakarlık yaptım, hep başarılıydım, Romanya Milli Takımı'nın da vazgeçilmeziydim. Neden benim evim Rüştü'nünkü gibi değil" diye sormuş. 
Tanrı da gülmüş ve cevap vermiş 
"O ev Rüştü'nün değil, Rüştü hala yaşıyor. O ev benim" 



Yakışanları hangisi 
Bize yakışmayan goller yedik. 
Galatasaraylı Orhan Ak 


Hıncal Uluç Bıçağa 3 maç, tabancaya 1 maç ceza vereceksin, bunu kimse anlatamaz. 
Mehmet Demirkol Tabanca ruhsatlıymış herhalde. 
90 Dakika - NTV 

Sarı kart, kırmızı kart, dandik kart 
Yattara'nın Anorthosis maçında gördüğü kart dandik bir karttı. 
Bülent Yavuz - Cafe 3. Devre, Kanal D 

Onda bu yetenek varken 
Serkan zaten balıklama atlama şampiyonu oldu bu ligde. 
Aziz Üstel - Futbolmania, CNN Türk 

Bu geyik bitsin artık 
Vefa, İstanbul'da bozasıyla ünlü bir semt mi, acaba 
Ahmet Çakar - 100 Futbol, NTV 

Vallahi demedik 
Siz hiç, sıvı eğitimi diye bir şey duydunuz mu Allah bilir, bırakın duymayı, bu satırları okur okumaz, 'Yok devenin başı ' bile dediniz. 
Turgay Renklikurt - Akşam 

Kullanmadan söyle 
Şerefsiz kelimesini burada kullanmak istemiyorum. 
Engin Verel - Cafe 3. Devre, Kanal D 

Yeni transfer de Mandrake 
Galatasaray son dönemlerde David Copperfield örnekleri sunuyor. 
Gökmen Özdenak - Star 

Arı mı, sinek mi Hangisi 
Youla bal yapmayan arı, vız vız sinek 
Osman Tamburacı - Cafe 3. Devre, Kanal D 

Yağcılarda inecek var 
Başta Başkan Yıldırım olmak üzere bu yönetim var ya, bunlar yönetici falan değil, vallahi hepsi birer sihirbaz. Yani sevgili Nihat Özbağ'ın stat inşaatındaki başarısı bir alem, Fenerium'da Murat Bey kardeşimin forma mucizesi ayrı bir alem. İlhan Ekşioğlu kardeşimin 25 binlik kombine satışı da apayrı bir alem. 
Hulki İlgün - Fanatik 



</TEXT>
</DOC>
