<DOC>
<DOCNO> 377905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/dunya/axdun01.html </URL>
<DATE> 2005/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Rehn Sözlerimize bağlı kalacağız 
</HEADLINE>
<TEXT>


AB Komiseri Olli Rehn, Kanal D'de Mehmet Ali Birand'ın sorularını yanıtladı 

ANKARA Milliyet 


Avrupa Birliği AB Komisyonu'nun Genişlemeden Sorumlu Üyesi Olli Rehn, AB sürecinde Türkiye'ye yeni şartlar ileri sürülmeyeceğini belirterek, "Çok açık ve net şartlar öne sürdük. Türkiye'nin bu koşulları yerine getireceğini biliyoruz. Biz de kendi sözlerimize bağlı kalacağız" dedi. Rehn, Türkiye'nin müzakere sürecinde Kıbrıs'ı tanımasını beklediklerini de söyledi. Rehn, Kanal D'de Mehmet Ali Birand'ın sorularını yanıtladı. AB'nin 17 Aralık kararlarından geri adım atmadığını söyleyen Rehn, Birand'ın, "Şartlar yerine getirildi mi " sorusuna şu yanıtı verdi 
"Müzakerelerin başlaması için 2 temel şart var. Öncelikle kapsamlı yasal reformların, hukuk devleti ve insan haklarını koruyan yasaların hayata geçirilmesi. Bunlar haziranda hayata geçirilmişti. 2. olarak da Ankara Anlaşması'nın Ek Protokolü. Bütün yeni üyeleri kapsayacak şekilde genişleten bir Ek Protokol, bu 'Kıbrıs Cumhuriyeti' de dahil olmak üzere. Ek Protokol'ün imzalanması konusunda Türkiye deklarasyonda bulunma gerekliliğini öngördü. Bu deklarasyon ve Birlik içinde bu konuya verilen hassasiyetten ötürü AB bu konuya açıklık getirmek istiyor. Türkiye'nin Ek Protokol'ün uygulanmasında yasallığı ve uygulamayı sorgulamamasını diliyor. Eminim AB ülkeleri kısa süre yani tam üyelik müzakerelerinin başlamasından önce eylülde bununla ilgili anlaşmaya varacaklar." 
"Türkiye tam üyelik müzakereleri başlamadan önce 'Kıbrıs'ı tanımalı mı " sorusuna Rehn, "Türkiye'den beklenen, Ek Protokol'ü imzalaması ve müzakereler başladıktan sonra ya da mümkünse başlamadan önce Ek Protokol'ün onaylanması ve tam olarak uygulaması. Tabii Türkiye'nin aynı zamanda olumlu bir biçimde, çok kapsamlı bir çözüme katkıda bulunacağı beklentisindeyiz. Bu da Ada'nın birleşmesi. Bir de müzakereler süresince Türkiye'nin 'Kıbrıs'ı tanımasını bekliyoruz" yanıtını verdi. 
Türkiye'nin tam olarak Gümrük Birliği Anlaşması'nın Ek Protokolü'nü kabul etmesinin beklendiğini belirten Rehn, "Buna serbest dolaşım da dahil, malların 'Kıbrıs' dahil bütün AB ülkelerinde dolaşımı da dahil. Buna göre tabii ki 'Kıbrıs' gemilerinin limanlara girmesi gerekecek" dedi. Rehn, PKK'nın terör örgütü olduğunu da vurguladı. 


</TEXT>
</DOC>
