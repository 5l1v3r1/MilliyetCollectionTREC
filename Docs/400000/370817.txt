<DOC>
<DOCNO> 370817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/yazar/cetiner.html </URL>
<DATE> 2005/08/18/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Bir tokat Arap'tan, bir tokat Kürt'ten, gel de Türk'üm de .. 
</HEADLINE>
<TEXT>


Yanımda otomatik tabancalı iki güvenlik görevlisi yani polis altımızda çakar almaz bir jip ile ceplerimizde pasavan sınır boyu bir Suriye, bir Irak, bir Türkiye dolaşıyorduk... Mardin'e röportaj yapmaya gönderilmiştim... 1970'lerde PKK yoktu ama değişik bir yöntemle terör ağlarını örüyordu .. Bütün mesele orada yaşayan halkı sindirmek, korkutmaktı, o zaman kolaylaşıyordu bütün işler .. 
Türkiye Cumhuriyeti'nin Büyük Millet Meclisi'nde Kürt kökenli en az 60-70 milletvekili vardı... Bir hayli de bakan hükümette görevdeydi... Fakat kimsenin bugünkü gibi Kürt kökenli, Türk kökenli olduğundan bahsettiği yoktu.. Bunlar siyasi partilere dağılmışlardı... 
Mardin Valisi Ergun Gökdeniz'in, beni böyle bir yolculuğa yalnız göndermeye gönlü, aklı razı olmamış, güvenlik görevlilerini yanıma katmıştı... 
Araştıracağım konu, her yıl milyarlarca dolarımızı götüren, ülkemizi yiyip bitiren kaçakçılıktı... Güneydoğu sınırlarımızdan giren kaçak mallar Alman malları, Japon malları hepsi... 

Arap mı, Kürt mü 
Suriye miydi, Irak mı, hangi sınır kapısı olduğunu hatırlayamıyorum. Büyük bir köycükte çay ve kahve de veren bir köhne kerpiç dükk n . İçeriye girdik.. Tüm Amerikan sigaraları ve içkileri vardı... 
Malum merhabalaşmadan sonra adama yavaşça sordum... 
- İşler nasıl buralarda .. Huzur var mı .. Güvende misin .. 
Sigaradan sararmış dişlerini gösterip hafifçe gülerek 
- Sınır boylarında yaşamak kolay değil, dedi... Ve ilave etti 
- Sağıma dönerim adam gelir sorar, sen Kürt müsün der... Türk'üm diyemem... Desem, demesem tokadı patlatır... Ula hayvan sen Kürt'sün, aslını ink r etme... Unutma bir daha haa .. 
- Eee peki Kürt olsan ne olacak .. 
O gider bir başkası gelir... Ula sen Kürt müsün .. 
- He be Kürt'üm .. 
- Yok ulan sen Arap'sın... Bu topraklarda ancak Araplar yaşar... Arap'tan ekmek var, yoksa yok .. 
- Bir tokat da o basar gider... Valla beyim bir Arap'ın tokadını, bir Kürt'ün tokadını yiyip yaşayıp gidiyoruz işte .. 
Sonradan öğrendim ki, güney sınırlarımızda hep böyleymiş .. Etnik kimlik zorbalıkla gömlek gibi giydiriliyormuş .. 
Yüzlerce aynı tip insanla konuştum sınırlarımızda... Türk'ü, Kürt'ü, Arap'ı, kim orada güçlüyse oradan oraya iltica ediyordu .. Başka türlü yaşam şansları yoktu .. DP'li, CHP'li Kürt kökenli ünlü milletvekilleriyle doluydu yıllar yılı Meclis... Önemli bakanlar ile Kürt kökenli olduğu bilinen başbakan bile yıllar yılı ülkeyi yönetmiştir... Ve biz bunları hiç yadırgamamışızdır... Normal karşılamışızdır... 

Batılıların oyunu 
O yıllardan bugünlere derelerin altından çok sular aktı... Çok kan döküldü... İşin garibi Kürtleri 150 yıldır koruyucu kesilerek kışkırtan Batılı bazı ülkeler kuş uçmaz kervan geçmez Anadolu'da 1890-2000'ler madrabazca oyunlar çeviriyor .. Biz ise bunları karşılayacak, oyunlarını bozacak deneyime sahiptik, kaybettik .. 
Başbakan Erdoğan, acaba çıkışını erken ve önlem almadan mı yaptı .. Çünkü karşımızda Kürtlerin refahı sorunu değil, Batılıların maddi çıkarları yatıyor... Oyun bu... Uranyum, petrol, altın ve pazar .. 
Başbakan'ın uzattığı sulh çağrısı yapan elinin sıcaklığı kaybolmadan... Güneydoğu'da cinayetler devam ediyor, mayınlar patlıyor, şehitler, şehitler .. İstanbul'un ara sokaklarında terör rüzg rları estiriliyor... Yoksa bu hareketler son cevapları mı .. Veya pazarlık payı mı .. 


</TEXT>
</DOC>
