<DOC>
<DOCNO> 381243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sontur35.html </URL>
<DATE> 2005/09/24/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Uyuşturucu madde satışı yatıkları iddiasıyla 17 kişi tutuklandı... 
</HEADLINE>
<TEXT>

     Konya’da düzenlenen operasyonda yakalanan ve uyuşturucu madde satışı yaptıkları iddiasıyla mahkemeye sevk edilen 17 kişi tutuklandı. 
     Edinilen bilgiye göre, Konya Emniyet Müdürlüğü Kaçakçılık ve Organize Suçlarla Mücadele Şube Müdürlüğü’nün önceki gün, kente uyuşturucu hap ve esrar getirerek sattıkları belirlenen kişilere yönelik başlattığı operasyon sürüyor. Uyuşturucu madde satışı yaptıkları ve suç örgütü üyesi oldukları iddiasıyla sabah saatlerinde Konya Adliyesi’ne sevk edilen 17 kişinin ifadeleri nöbetçi mahkeme tarafından ayrı ayrı alındı. 
     Sorgulama işlemleri tamamlanan 17 kişi, tutuklanarak cezaevine gönderildi. 
     Polis ekipleri, önceki gün sokaklarda uyuşturucu madde satan ve uyuşturucu kullanan kişilere yönelik olarak kentin değişik yerlerinde geniş kapsamlı operasyon başlatmış, şüpheli 115 kişi, ikisi kurusıkı 6 tabanca, 1 av tüfeği, 1 kilogram esrar, içinde uyuşturucu madde taşındığı belirlenen oyuncak bebek ve çok sayıda ecstacy hap ile birlikte yakalanmıştı. 
     
</TEXT>
</DOC>
