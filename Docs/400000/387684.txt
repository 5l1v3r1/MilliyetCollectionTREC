<DOC>
<DOCNO> 387684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sonspo05.html </URL>
<DATE> 2005/10/18/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Alpay Ada yolcusu 
</HEADLINE>
<TEXT>

     Köln’de takım arkadaşları ve hocasıyla sürekli tartışan milli futbolcunun, devre arasında İngiltere’ye gideceği öğrenildi. 
     
     Şans bulamıyor 

     Milli futbolcumuz Alpay Özalan, yeniden İngiltere Süper Ligi’ne dönüyor. Almanya’nın Köln takımında bir türlü kendini gösteremeyen, geçtiğimiz günlerde takım arkadaşı Danimarkalı Madsen ile tartışan tecrübeli futbolcunun devre arasında Kırmızı Beyazlı ekipten ayrılacağına kesin gözüyle bakılıyor. Teknik direktör Rapolder ile de yıldızı bir türlü barışmayan Alpay, bu nedenle Hannover’in 4-1 yendiği son lig maçında da forma giyme şansı bulamamıştı. 
     
     Newcastle iddiası 

     Alpay, devre arasında Ada’ya döneceği konusunda Köln’de kendimi yeniden kanıtlamak istedim. Köln’ün bana ihtiyacı olduğu için geldim. Ama 1-2 maç iyi oynadıktan sonra şans bulamadım. Burada kalmanın bir anlamı yok. İngiltere Süper Ligi’nden 3 cazip teklif aldım. Kısa sürede kararımı verip Ada’ya döneceğim. Çünkü orada herkese gerçek Alpay’ı göstereceğim'' dedi. Alpay’a talip olan takımların arasında Newcastle’nın de olduğu iddia ediliyor. 

     
</TEXT>
</DOC>
