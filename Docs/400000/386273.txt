<DOC>
<DOCNO> 386273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/yasam/yas06.html </URL>
<DATE> 2005/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Onun 2006'da yiyecek tek lokması yok 
</HEADLINE>
<TEXT>


Birleşmiş Milletler'den korkunç açıklama 2006'da, Uganda'da açlık çeken 1.5 milyon kişiye gıda yardımı yapacak tek kuruşumuz yok 


BİRLEŞMİŞ Milletler'e BM bağlı Dünya Gıda Programı WFP , Uganda'da açlık çeken 1.5 milyon kişiye 2006'da gıda yardımı yapmak için para kalmadığını bildirdi. WFP, Uganda'nın kuzeyindeki nüfusun tamamı için yiyecek alabilmek üzere 2006'da 58 milyon dolara ihtiyaçları bulunduğunu kaydetti. 

UGANDA'ya yaptığı bir haftalık ziyaretten Cenevre'ye dönen WFP yetkilisi Daly Belgasmi, halkın çoğunun kamplarda yaşadığı kuzey bölgesi için, yıl sonuna kadar yetecek gıda yardımları bulunduğunu, ancak gelecek yıl için hiç bağış yapılmadığını ve kendilerine yardım taahhüdünde de bulunulmadığını söyledi. 

ÜLKEDE 'Rabbin Direniş Ordusu'nun 19 yıldır süren ayaklanmasında binlerce sivilin katledildiği, 1 milyondan fazla kişinin de evlerini terk etmek zorunda kaldığı kaydediliyor. Örgüt, ayrıca binlerce çocuğu kaçırarak asker ve seks kölesi olarak kullanmakla suçlanıyor. 




</TEXT>
</DOC>
