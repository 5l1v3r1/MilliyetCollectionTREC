<DOC>
<DOCNO> 363772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/guncel/gun09.html </URL>
<DATE> 2005/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Şırnak'ta çatışma 5 PKK'lı öldürüldü 
</HEADLINE>
<TEXT>


DHA 

Şırnak'ta güvenlik güçleriyle PKK'lı teröristler arasında çıkan çatışmada, 1'i kadın 5 terörist öldürüldü. Teröristlerle birlikte 6 kilogram C-3 ve C-4 patlayıcıyla, bunlara ait patlatma düzenekleri de ele geçirildi. 
Şırnak-Hakk ri-Van il sınırlarının kesiştiği üçgende güvenlik güçlerince sürdürülen operasyonda, 21 Temmuz'da bir grup teröristle sıcak temas sağlandı. Güvenlik güçlerinin "Teslim ol" çağrısına teröristlerin ateşle karşılık vermesi üzerine çıkan çatışmada, 1'i kadın 5 PKK'lı terörist, silahlarıyla ölü ele geçirildi. Teröristlere ait 5 Kalaşnikov piyade tüfeği ve bu silahlara ait 18 şarjör, 15 savunma tipi el bombasıyla 5-6 kilogram C-3 ve C-4 patlayıcı madde ve patlatma düzenekleri de ele geçirildi. 
Aynı bölgede 16 Temmuz'da gerçekleştirilen operasyonda da 10 teröristin silahlarıyla ölü ele geçirildiği, böylece son bir hafta içinde Şırnak kırsalında ölü ele geçirilen terörist sayısının 15'e yükseldiği kaydedildi. 


</TEXT>
</DOC>
