<DOC>
<DOCNO> 359994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sondun02.html </URL>
<DATE> 2005/07/11/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
4 camiye kundaklama girişimi 
</HEADLINE>
<TEXT>

     İngiltere'nin başkenti Londra'da, 4 gün önce düzenlenen bombalı saldırılardan bu yana, ülkenin değişik kentlerinde 4 camiye kundaklama girişiminde bulunulduğu bildirildi. 
     İngiltere Emniyet Müdürleri Derneği Başkanı Chris Fox, kuzeydeki Leeds, güneydeki Belvedere, batıdaki Telford ve kuzeybatıdaki Birkenhead'deki camilere kundaklama gişiminde bulunulduğunu söyledi. 
     Kundaklama girişimlerinin hafif maddi zarara yol açtığını belirten Fox, bu kentlerde Müslümanlara sözlü saldırılarda bulunulduğu ve bu kişilere ait araç, ev ve ticari yerlere hasar verildiğini kaydetti. 
     Fox, polise bildirilmeyen başka eylemler de olabileceğini belirterek, bu tür eylemlerin vatandaşlar tarafından kınanması gerektiğini söyledi. 
     
</TEXT>
</DOC>
