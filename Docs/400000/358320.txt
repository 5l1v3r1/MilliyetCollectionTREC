<DOC>
<DOCNO> 358320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sondun58.html </URL>
<DATE> 2005/07/05/ </DATE>
<TIME> 23.55 </TIME>
<AUTHOR>  </AUTHOR>
<HEADLINE>
Hapisteki eski milletvekili açlık grevine başladı... 
</HEADLINE>
<TEXT>

     Suriye’de hapisteki eski milletvekili Mamun Homsi 49 , hapishane koşullarını protesto etmek için açlık grevine başladı. 
     Suriye İnsan Hakları Derneği üyesi avukat Enver El Bunni, yaptığı yazılı açıklamada, bugün açlık grevine başlayan Homsi’nin Suriye’de genel siyasi durumu ve Suriye’yi insan haklarına saygı duyan demokratik bir ülke haline getirecek gerçek reformlar konusunda hiçbir umut bulunmamasını da protesto ettiğini belirtti. 
     El Bunni, Homsi’nin Avrupa Parlamentosu, Uluslararası Af Örgütü ve diğer insan hakları kuruluşlarına da mesaj göndererek, Suriye halkının özgürlüğünü istediğini kaydetti. 
     Homsi 2001’de 9 arkadaşı ile birlikte tutuklanmış, tutuklanan kişiler "anayasayı değiştirmeye çalıştıkları" gerekçesiyle 5’er yıl hapis cezasına çarptırılmıştı. 
     Bir süre Homsi’nin avukatlığını da yapan El Bunni, Suriye yetkililerinden hapishane koşullarının iyileştirilmesini ve mahkumların derhal serbest bırakılmasını istedi. 
     
</TEXT>
</DOC>
