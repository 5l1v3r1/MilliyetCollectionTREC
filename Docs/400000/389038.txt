<DOC>
<DOCNO> 389038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/sonspo05.html </URL>
<DATE> 2005/10/23/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Magic'te Hidayet ilk 5'te başladı, 13 sayı attı 
</HEADLINE>
<TEXT>

     ABD Profesyonel Basketbol Ligi'nde NBA takımların yeni sezona hazırlık çalışmaları devam ediyor. 
     Doğu Konferansı'nın iddialı takımlarından Orlando Magic, TD WaterHouse Centre'de oynanan ve yaklaşık 13 bin kişinin izlediği mücadelede Atlanta Hawks'ı 105-100 yendi. 
     Milli basketbolcu Hidayet Türkoğlu, ilk beşte başladığı ve 26 dakika forma giydiği maçta 13 sayı attı. Hidayet, 4 kez denediği 2 sayılık atışlarda 2, 5 kez denediği 3 sayılık atışlarda da 3 isabet yakalarken, 2 savunma ribaundu aldı ve 4 kez de asist yaptı. 
     Magic'te günün en skorer oyuncusu rakip potaya 20 sayı gönderen Dwight Howard olurken, 16 sayı atan Steve Francis ve 15 sayı bulan Deshawn Stevenson galibiyette etkili oldu. 
     Bu sezon Milwaukee Bucks'tan Atlanta Hawks'a geçen Gürcü asıllı Türk vatandaşı Zaza Pachulia da ilk 5'te sahaya çıkarken 7 sayı, 3 asist ve 1 ribaunt ile karşılaşmayı tamamladı. Maçta 18 dakika sahada kalan Zaza, 4 kez denediği 2 sayılık şutlardan 1'inde isabet yakalarken, 6 kez kullandığı serbest atışların 5'ini sayıya çevirdi. 
     Bucks'ın formda isimlerinden Al Harrington, 33 sayıyla gecenin en skorer oyuncusu olmayı başarırken, onu Magic potasına 18 sayı gönderen Josh Childress takip etti. 
     Ligde günün bir diğer maçında Minnesota Timberwolves, Milwaukee Bucks'ı 89-85 yendi. 
     Bucks formasıyla lige yeni katılan Türk oyunculardan Ersan İlyasova'nın forma giymediği karşılaşmada takım arkadaşı Micheal Redd, 24 sayıyla oynadı. Timberwolves'ta ise ligin tecrübeli oyuncularından Kevin Garnett, 25 sayı atarak takımının en skoreri oldu. 
     
     NBA'de diğer maçlarda sonuçlar şöyle 
     Detroit Pistons-Miami Heat 87-66. 
     Boston Celtics-New Jersey Nets 90-69. 
     Memphis Grizzlies-Houston Rockets 82-78. 
     New York Knicks-San Antonio Spurs 96-90. 
     Sacramento Kings- Portland Trail Blazers 100-80. 
     Seattle Supersonics-Golden State Warriors 108-95. 
     
</TEXT>
</DOC>
