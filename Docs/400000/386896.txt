<DOC>
<DOCNO> 386896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sondun16.html </URL>
<DATE> 2005/10/15/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
El Kaide'nin 'berberi' Irak'da yakalandı... 
</HEADLINE>
<TEXT>

     Irak'ta, El Kaide yetkililerinin dış görünüşünü değiştirerek yakalanmamalarını sağlayan berberin yakalandığı bildirildi. 
     ABD ordusundan yapılan açıklamada, Irak'taki Amerikan askerlerinin, Velid Muhammed Ferhan Cuvar el Zübeydi adındaki berberi 24 Eylül'de Bağdat'ta yakaladığı kaydedildi. 
     Berberin, El Kaide'nin Irak'taki üyelerinin saçlarını boyayarak ve değiştirerek yakalanmaktan kurtulmalarını sağladığı belirtildi. 
     Açıklamada ayrıca, aynı gün, kendisini örgütün ölü olarak ele geçirilen yetkilisi Ebu Azzam'ın ''yakın yardımcısı'' olarak tanıtan İbrahim Muhammed Subhi Hayri el Rihavi adlı kişinin yakalandığı bildirildi. 
     
</TEXT>
</DOC>
