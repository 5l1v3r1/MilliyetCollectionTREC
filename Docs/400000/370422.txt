<DOC>
<DOCNO> 370422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/dunya/axdun01.html </URL>
<DATE> 2005/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Irkçı lider meclisi karıştırdı 
</HEADLINE>
<TEXT>


Bulgaristan'da Türk karşıtı ATAKA lideri Volen Siderov, ırkçı bir konuşma yapınca meclis karıştı. Meclis daha sonra yeni hükümete güvenoyu verdi 

LÜTFÜ KARAKAŞ DHA 


Bulgaristan'da çoğunluğunu Türklerin oluşturduğu Hak ve Özgürlükler Hareketi'nin HÖH de koalisyon ortağı olduğu kabine listesinin mecliste açıklanmasından sonra konuşan aşırı milliyetçi ATAKA İttifakı'nın lideri Volen Siderov, yaptığı ırkçı konuşmayla parlamentoyu karıştırdı. 
Siderov, HÖH lideri Ahmet Doğan ve Cumhurbaşkanı Georgi Pırnavnov'a ağır sözlerle yüklenerek ırkçı sloganlar atınca, Meclis Başkanı mikrofonu kapattı. Bunun üzerine ATAKA milletvekilleri kürsüyü kuşattı. 
Siderov, "Görünen odur ki, partilerüstü bir cumhurbaşkanı yerine, makamını Türk etnik partisi HÖH'e teslim etmiş birisi ile karşı karşıyayız" dedi. 

Hükümete güvenoyu 
Mecliste daha sonra yapılan oylamada, Bulgaristan Sosyalist Partisi BSP , 2. Simeon Ulusal Hareketi NDSV ve Hak ve Özgürlükler Hareketi'nin HÖH oluşturduğu koalisyon hükümeti güvenoyu aldı. 
240 sandalyeli mecliste, BSP Genel Başkanı Sergey Stanişev'in başbakanlığına 67 'hayır', 168 'evet' oyu geldi. Hükümetin yapısına ilişkin oylamada 169 lehte, 67 aleyhte oy çıktı. "Solcu-liberal" olarak tanımlanan kabine listesi de 68'e karşı 169 oyla desteklendi. 
Yeni kabine üyeleri, oylamadan hemen sonra yemin ederek göreve resmen başladı. 


</TEXT>
</DOC>
