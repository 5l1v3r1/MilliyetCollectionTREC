<DOC>
<DOCNO> 354292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sondun01.html </URL>
<DATE> 2005/06/22/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
İlk uzay yelkenlisi fırlatıldı... 
</HEADLINE>
<TEXT>

     Amerikalılarla Rusların ortaklaşa ürettiği, güneş enerjisiyle çalışan "Kozmos1" adlı deneysel uzay yelkenlisi, bu akşam bir Rus denizaltısından fırlatıldı. 
     Planetary Society şirketinin sözcüsü, 4 milyon dolarlık proje kapsamında geliştirilen yelkenlinin, Barents denizinde, denizaltıdan balistik füze yardımıyla fırlatıldığını kaydetti. 
     Yelkenli, 900 km irtifada dünya yörüngesine oturduktan sonra, panellerini gibi açarak güneş enerjisiyle hareket edecek. 
     "Kozmos1"in, her biri 14 m boyunda, üçgen biçiminde 8 güneş paneli var. Yaprak gibi açılınca yelkeni andıran panellerin toplayacağı güneş enerjisi sayesinde, "Kozmos1", yakıt harcamadan yol alabilecek. 
     Güneş enerjisi kullanan uzay gemilerinin yakıt sorunu olmadığı için uzayda hızla hareket edebilecek gemiler halini alacağı tahmin ediliyor. Bu deney, güneş enerjisinin, uzun uzay yolculuklarında kullanılabileceğini gösterecek. 
     
</TEXT>
</DOC>
