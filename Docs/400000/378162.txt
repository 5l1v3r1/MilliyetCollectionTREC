<DOC>
<DOCNO> 378162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sontur15.html </URL>
<DATE> 2005/09/13/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İkiz kız kardeşler aynı gün evlendi 
</HEADLINE>
<TEXT>

     Bolu’nun Mengen İlçesi’nde yaşayan ikiz kız kardeşler, aynı gün düzenlenen törenle evlendi. 
     AA muhabirinin aldığı bilgiye göre, Çukurca Köyü’nden Hasan Hüseyin Kaya’nın ikiz kızları Leyla ile Hülya, aynı salonda düzenlenen törenle dünya evine girdi. 
     Emekli aşçı Hasan Hüseyin Kaya, kızı Leyla ile Hülya’nın aynı gün evlenmesinden çok mutlu olduğu olduğunu belirterek, "Kızlarım birbirlerinden hiç ayrılmadı. Düğünlerinin de aynı gün olmasından çok mutluyum. Kızlarım böyle mutlu bir günde de ayrılmamış oldu" dedi. 
     Damatlar Barış Kayar ile Tahir Gönenir de Mengen’de ilk kez böyle bir düğün yapıldığını belirterek, kendilerine anlayış gösteren anne ve babalarına teşekkür etti. 
     İkiz kardeşlerden Leyla Hollanda’ya, Hülya ise İzmir’e gelin gitti. 
     
</TEXT>
</DOC>
