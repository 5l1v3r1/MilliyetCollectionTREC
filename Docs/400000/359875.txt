<DOC>
<DOCNO> 359875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/son/sonspo02.html </URL>
<DATE> 2005/07/10/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Flavio Atina’ya Saidou kampa... 
</HEADLINE>
<TEXT>

     Conceiçao, Pananthinaikos’a gitmekte direnince, Saidou kıymete bindi. Flavio ikna edilemez, Gerets de beğenirse, Saidou takımda kalacak. 
     
     Uzatmalar oynanıyor 
     Hollanda kampına katılıp teknik direktör Eric Gerets ve sportif direktör Bülent Tulun’la görüşen Flavio Conceiçao, Panathinaikos’a gitmekte ısrarcı olduğunu bir kez daha vurguladı. Belçikalı hoca, ikna edemediği Brezilyalı futbolcuyu, Bir kaç gün bizimle kal. Fikrini değiştirebilirsin'' diyerek, pazartesiye kadar kampta kalmaya ikna etti. Ancak Brezilyalı’nın kararından dönmeyeceğine kesin gözüyle bakılıyor. 
     
     Saidou takıma katıldı 
     Flavio Conceiçao’yu kadroda tutma konusunda umutları bir hayli azalan Sarı - Kırmızılılar, Alioum Saidou’ya sarıldı. Yönetimin gözden çıkarmasına rağmen, Eric Gerets’le görüşüp takımda kalmak istediğini ileten Kamerunlu futbolcu, Conceiçao’yla yapılan görüşmelerin ardından kampa davet edildi. Saidou, dün akşam saatlerinde Düsseldorf’a giderek, Borussia Dortmund maçı için Almanya’da bulunan Sarı-Kırmızılı kafileye katıldı. 
     
     Görev değişimi kaçınılmaz 
     Saidou, Bülent ağabey Tulun beni aradı, kampa davet etti. Şu anda zaten Galatasaray’ın futbolcusuyum ve takımda kalmak istiyorum. Ancak beni istemezlerse, başımın çaresine bakmayı bilirim. Öncelikli hedefim kampta kendimi gösterip, Galatasaray’da kalmak'' dedi. Teknik direktör Eric Gerets’in beğenmesi halinde Conceiçao’nun yokluğunun Kamerunlu futbolcuyla doldurulması planlanıyor. 
     
</TEXT>
</DOC>
