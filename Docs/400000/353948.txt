<DOC>
<DOCNO> 353948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sondun29.html </URL>
<DATE> 2005/06/21/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Hatemi'den Rafsancani'ye ''üstü kapalı'' destek... 
</HEADLINE>
<TEXT>

     İran Cumhurbaşkanı Muhammed Hatemi, geçen cuma günü yapılan cumhurbaşkanlığı seçimlerinde ikinci tura kalan ılımlı aday Ali Ekber Haşimi Rafsancani'ye "üstü kapalı" destek verdi. 
     Hatemi, devlet televizyonundan halka seslenişinde, 24 Haziran'da yapılacak ikinci turda yoğun katılım beklediğini vurgulayarak, "ikinci turda gericiliğe değil, itidale oy verin" çağrısında bulundu. 
     İran cumhurbaşkanı, "İtidale bağlı reformizmin önünde hiçbir şeyin duramayacağını" ifade ederek, halkı "adalete dayalı barışın korumaya ve gericiliğe karşı durmaya" davet etti. 
     İran'da geçen cuma günü yapılan cumhurbaşkanlığı seçimlerinin ilk turunda ılımlı aday Rasancani ve aşırı muhafazakar Mahmud Ahmedinecad, en çok oyu toplayarak ikinci tura kalmıştı. 
     
</TEXT>
</DOC>
