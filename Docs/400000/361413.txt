<DOC>
<DOCNO> 361413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sonspo03.html </URL>
<DATE> 2005/07/15/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Daum, Maldonado'dan daha iyisini istiyor... 
</HEADLINE>
<TEXT>

     Maldonado ile her konuda anlaşan yönetim, teknik direktör Şilili oyuncunun transferine karşı çıkan Daum'u ikna etmeye çalışıyor. 
     
     Sambacılardan destek 
     Yıllardır alışılagelen tavrını terk ederek, bu sezon transfer mevsiminde az ve öz’ ilkesi ile hareket eden Fenerbahçe’den beklenen ilk adım geldi ama, o da teknik direktör Christoph Daum’un vetosuna takıldı. Özellikle Brezilyalı futbolcuları Alex de Souza ve Marcio Nobre’nin alınması doğrultusunda olumlu görüş belirttiği Cruzeiro’nun Şilili oyuncusu ile her konuda anlaşan yönetim, şu sıralarda tecrübeli hocayı ikna etme turlarında. 
     
     Devler Ligi için zayıf 
     Yönetimin olduğu kadar tüm camianın da ısrarla beklediği Avrupa’da başarı’ için daha kaliteli isimlere ihtiyaç duyduğunu belirten Christoph Daum, Maldonado’yu özellikle Şampiyonlar Ligi’nde verecekleri zorlu sınavlar için yeterli görmüyor. Bu nedenle üç yıllık anlaşma sağlanan ve yılda yaklaşık 1 milyon Euro alacak olan Şilili futbolcu şimdilik beklemeye alındı. Transferin gerçekleşmesi için Alman hocanın olur’u bekleniyor. 
     
</TEXT>
</DOC>
