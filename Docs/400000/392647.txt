<DOC>
<DOCNO> 392647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/guncel/agun.html </URL>
<DATE> 2005/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çatışmada cep riskli' 
</HEADLINE>
<TEXT>


Başer Hassas operasyonlarda cep olmaz. Özgen Çatışma sırasında telefon kullanılmaz. Konuşma disiplinsizlik örneğidir. Kundakçı Pusu ihtimali olan yerde telsiz dahi açılmaz 

Önder Yılmaz 

Şırnak Uludere'deki çatışmada şehit düşen Oğuz Parparoğlu'nun 21 cep telefonuyla ailesini araması "Çatışma ortamında askerler cep telefonuyla konuşmalı mı " tartışmasını başlattı. Emekli komutanlar, pusuda ve çatışma ortamında cep telefonu taşınmasının ve kullanılmasının "hatalı ve riski artıran" davranış olduğunda birleşti. İşte görüşler 

'Kısıtlama getirildi' 
Emekli Orgeneral Edip Başer "Çatışmanın her an olabileceği bir ortamda cep telefonu olmaz. Askerlerin cep telefonu kullanımına kısıtlamalar getirildi. Komutanlarının izniyle kullanıyor olabilirler. 20 yaşındaki gençler emir dışında bir tavır içine de girmiş olabilirler. Günlerce dağda kalan bir askeri 24 saat tetikte tutamazsınız. Askeri rahatlatmak zorundasınız. Ama uç nokta, hassas operasyonlarda, pusu zamanında bırakın telefonu, telsiz açılmaz, kimse konuşmaz bile."Eski Jandarma Bölge Aşayiş Kolordu Komutanı emekli Orgeneral Necati Özgen "Orada telefonla konuşma söz konusu dahi olamaz. Hele çatışma sırasında telefon kullanılamaz. Yaralanan arkadaşlarını öldü zanneden asker paniğe kapılıp, çaresiz olduğunu düşünerek telefonu açmış, ailesiyle konuşmuştur. Aksi takdirde telefonla konuşma disiplinsizlik örneğidir. " 

'Taşınamaz bile' 
Emekli Korgeneral Hasan Kundakçı "Çatışmada cep telefonu kullanılmasının savunulur tarafı yok. Pusu ve çatışma ihtimali olan yerde, cep telefonu yerinizi belli eder. Telsiz dahi açılmaz. Ama o ortamda ailesiyle konuşması da normal." 

Ailesini aramıştı 

Er Oğuz Parparoğlu, Şırnak'ta 31 Ekim akşamı teröristlerle çıkan çatışmada yaralanınca, cep telefonundan ailesini aramıştı. Arkadaşlarının öldüğünü, kendisinin de şehit düşeceğini dile getiren Parparoğlu, anne ve babasından haklarını helal etmelerini istemiş ve arkadaşı Ümit Özcan'la birlikte şehit düşmüştü. 



</TEXT>
</DOC>
