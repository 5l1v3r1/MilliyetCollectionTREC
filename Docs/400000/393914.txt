<DOC>
<DOCNO> 393914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sonyas21.html </URL>
<DATE> 2005/11/10/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
81 bin kaçak cep telefonu yakalandı 
</HEADLINE>
<TEXT>

     Hollanda'da, Amsterdam Schiphol ve Maastricht havaalanlarında son iki ay içinde yapılan gümrük denetimleri sırasında, 81 bin adet kaçak cep telefonuna el konulduğu açıklandı. 
     Gümrük yetkililerinin verdiği bilgiye göre, kaçak cep telefonları, vergi dairesi uzmanlarıyla ağustos ve eylül aylarında yapılan kontroller sırasında fark edildi. Kaçak cep telefonlarının daha çok Dubai'den gelen uçakların yükü arasında yer aldığı ve piyasaya değerinin da toplam 35 milyon avro dolayında olduğu belirtildi. 
     Cep telefonlarıyla birlikte aynı ülkeden gelen uçaklarda çok miktarda bilgisayar parçaları da ele geçirildiği belirtildi, ancak miktarı konusunda bilgi verilmedi. 
     Cep telefonları ve bilgisayar parçalarının daha çok İngiltere pazarına götürülmek üzere Hollanda'ya sokulmak istendiği kaydedildi. 
     
</TEXT>
</DOC>
