<DOC>
<DOCNO> 352337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sontur31.html </URL>
<DATE> 2005/06/15/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Eğitim Tır'ı Edirne'de... 
</HEADLINE>
<TEXT>

     Edirne Valisi Nusret Miroğlu, çocukların teknolojik imkanlardan faydalandırılması gerektiğini belirterek, "Ne kadar çok çocuğa eğitim verirsek, o kadar başarılı oluruz" dedi. 
     Çavuşbey Mahallesi’ndeki, Semiha Şakir Vakfı’na ait gezici TIR’da incelemelerde bulunan Miroğlu, maddi durumu yetersiz ailelerin çocukları için bu tür etkinliklerin son derece yararlı olduğunu söyledi. 
     Gezici TIR sayesinde bu çocukların, teknolojik imkanlardan faydalandığını bildiren Miroğlu, "Ne kadar çok çocuğa eğitim verirsek, o kadar başarılı oluruz" dedi. 
     Bu arada, 4 Haziran’da Edirne’ye gelen gezici TIR, 4-12 Haziran’da Menzilahir ve Umurbey mahallelerinde eğitim verdi. 13-22 Haziran arasında Çavuşbey Mahallesi’ndeki çocuklarla buluşan gezici TIR, 23 Haziran 2 Temmuz’da ise Yıldırım semtinde olacak. 
     Günde yaklaşık 100 çocuğun yararlandığı TIR’da, 12 kişilik bilgisayar ve 12 kişilik eğitim sınıfı bulunuyor. 
     Adalet Bakanlığı’na bağlı E Tipi Cezaevleri ve ıslahevlerinde barınan çocuklara da hizmet veren gezici TIR’da, velilere de "aile planlaması" konusunda bilgi veriliyor. 
     
</TEXT>
</DOC>
