<DOC>
<DOCNO> 383795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sondun09.html </URL>
<DATE> 2005/10/04/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Türkiye karşıtı D'estaing yıkıldı .. 
</HEADLINE>
<TEXT>

     Fransa eski devlet başkanlarından Valery Giscard d'Estaing, AB-Türkiye müzakerelerinin başlamasını değerlendirirken, ''AB'nin büyük bir serbest ticaret bölgesine dönüştüğünü, bunun da üzücü olduğunu'' söyledi. 
     RTL radyosunda konuşan eski başkan, AB'nin, ''Avrupa'nın siyasi birliğine ilişkin büyük Fransız planından uzaklaşmakta ve geniş bir serbest değişim bölgesi halini almakta olduğunu'' iddia etti. 
     D'Estaing, ''Avrupa'nın kurumlarını oluşturması reddedildi ve Avrupa'yı alenen büyük bir serbest ticaret alanına çevirecek iki genişleme hareketine müsaade edildi. Bütün üzüntüm bundan'' dedi. 
     D'Estaing, Türkiye'nin üyeliğini destekleyen Devlet Başkanı Jacques Chirac'ı da isim vermeden eleştirdi ve ''Avrupa'nın dışındaki en yoksul ve en büyük ülke'' Türkiye konusunda ''Fransız kamuoyunun görüşünün kaale alınmamasının üzücü olduğunu'' söyledi. 
     
</TEXT>
</DOC>
