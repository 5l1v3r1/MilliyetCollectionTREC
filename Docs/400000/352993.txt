<DOC>
<DOCNO> 352993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonspo25.html </URL>
<DATE> 2005/06/17/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Genç millilerin kritik sınavı bu gece... 
</HEADLINE>
<TEXT>

     Dünya Gençler Şampiyonası'na büyük umutlarla giden Ay - Yıldızlı ekibimizin kaderi bugünkü Ukrayna maçına bağlı. Kazanırsak 2. turdayız, beraberlik de yetebilir, yenilgi halinde ise işimiz mucizelere kalıyor 20 Yaşaltı Genç Milli Takımımız, Hollanda'da düzenlenen Dünya Gençler Şampiyonası'nda B Grubu'ndaki son maçında bu gece Ukrayna ile karşılaşacak. Bu karşılaşma 2. tura çıkma hesapları yapan ekibimiz için hayati bir önem taşıyor. Milliler eğer bu maçı kazanırsa en az 2. olarak bir üst tura çıkacak. Ukrayna karşısında alınacak bir beraberlik de büyük ihtimalle, en iyi 4 üçüncü arasına sokup, bizim son 16'ya kalmamızı sağlayacak. Mağlubiyet halinde ise Çin'in de Panama'dan puan alması koşuluyla yine en iyi dört 3. arasına girme şansımız var ama buna 'mucize' demek daha doğru olur. 
     
     NTV yayınlıyor 

     Maç öncesi Doetinchem’de, karşılaşmanın oynanacağı De Graapschaap’ın Stadı Vijveerberg’te son çalışmasını yapan Genç Milliler’de cezalı ya da sakat oyuncu bulunmuyor. Ukrayna'da ise kaptan Isaetsev sarı kart cezalısı. Zorlu mücadeleyi NTV naklen ekranlara getirecek. Panama karşısındaki 11’i sahaya sürmeye hazırlanan Şenol Ustaömer 2 gündür her yönüyle bu maçın üzerine çalıştıklarını söyledi. Ustaömer, Bu bir hesap maçı. Beraberlik halinde 2. olacaklar. Ne olacağını bekleyip göreceğiz'' diye konuştu. 
Türkiye Serdar, Uğur, Murat, Aytaç, Ergün, Burak, Zafer, Olcan, Sezer, Kerim, Gökhan. 
Ukrayna Musin, Rozok, Kitsuta, Proshyn, Gladkyy, Feshchuk, Herasymyuk, Sytnyk, Yarmash, Yorobei, Samborskyy. 
Hakem Cantalejo Medina, Giraldes Carasco, Hernandez Medimna. 
Saat 21.30. 
Yayın NTV. 
Stat Vijveerberg. 

     
     Şansımız tutmuyor 

     Genç Milli Takımımız’ın Ukrayna karşısında galibiyeti bulunmuyor. Sarı-Lacivertliler’le iki kez hazırlık maçlarında karşılaşan Ay - Yıldızlı ekibimiz, sahadan 2-0 ve 4-0’lık sonuçlarla mağlup ayrılmaktan kurtulamamıştı. Gençler, Ukrayna ile ilk resmi maçına çıkacak. 

     
</TEXT>
</DOC>
