<DOC>
<DOCNO> 388907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/guncel/gun02.html </URL>
<DATE> 2005/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Olay h kim'e tenzil-i rütbe 
</HEADLINE>
<TEXT>


Ermeni konferansını yasaklayan Mahkeme Başkanı Sadettin Yaman, tenzil-i rütbeye uğradı ve başkanlıktan alındı. Yaman, eskisi gibi üye h kim olarak görev yapacak 

NEZİH GÜROL İstanbul 

Boğaziçi Üniversitesi'nde düzenlenecek Ermeni konferansı hakkında "Kimin ne konuşacağı bilinmiyor" gerekçesiyle durdurma kararı veren İstanbul 4. İdare Mahkemesi Başkanı Sadettin Yaman, yerine başka bir h kimin atanmasıyla üye h kimliğine verildi. Yaman bu görevi yaklaşık 3 ay sürdürebildi. 

Tepki toplamıştı 
Yaman, H kimler ve Savcılar Yüksek Kurulu'nun 28 Temmuz 2005'teki yetkilendirmesiyle İstanbul 4. İdare Mahkemesi'nin başkanlık görevini üstlenmişti. 
Boğaziçi Üniversitesi'nde mayısta yapılması planlanan ancak eylüle ertelenen "İmparatorluğun Çöküş Döneminde Osmanlı Ermenileri Bilimsel Sorumluluk ve Demokrasi Sorunları Konferansı"na durdurma kararı vermesiyle dikkatleri çeken Yaman, büyük tepkilere neden olmuştu. 
Sabancı ve Boğaziçi üniversiteleri yürütmeyi durdurma kararının iptali için itirazlarda bulunurken, konferans, bir gün gecikmeyle 24-25 Eylül'de Bilgi Üniversitesi'nde yapılmıştı. Yürütmeyi durdurma kararı da, 26 Eylül'de İstanbul Bölge Mahkemesi'nce kaldırılmıştı. Bu gelişmelerin ardından Yaman, 13 Ekim'de Adalet Bakanlığı'nın yaptığı yeni atamayla birlikte sessiz sedasız görevini bırakarak İstanbul Bölge idare Mahkemesi'nde üye h kimliğine geri döndü. Yerine de üye h kim Sabahat Turan başkan olarak atandı. Yaman'ın 20 gün rapor aldığı öğrenilirken, görüş almak için kendisine ulaşılamadı. 

Yüksek lisansı var 
Yaman, 1990'da idare mahkemesi h kimi oldu. İlk olarak Danıştay'da görev yaptı. Ardından üye h kim olarak İstanbul'a atandı. Bilgi Üniversitesi Hukuk Fakültesi'ni dışarıdan bitiren ve burada yüksek lisans yapan Yaman, Adalet Bakanlığı Kanunlar Genel Müdürlüğü Daire Başkanlığı görevinde bulundu. 




</TEXT>
</DOC>
