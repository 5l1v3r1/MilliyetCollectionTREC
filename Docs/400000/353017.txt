<DOC>
<DOCNO> 353017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonspo50.html </URL>
<DATE> 2005/06/17/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Trabzonspor’un, Zurawski transferinde olumlu gelişmeler yaşandı... 
</HEADLINE>
<TEXT>

     Trabzonspor’un Polonya’nın Wisla Krakow Kulübü’nden transfer etmek istediği golcü oyuncu Maciej Zurawski’nin transferinde olumlu gelişmeler yaşandığı bildirildi. 
     Futbolcuya talip olan Austira Wien ve İskoçya’nın Celtic Kulübü’nün Wisla Krakow kulübüyle yaptıkları transfer görüşmelerinden vazgeçtiği öğrenildi. 
     Yöneticilerden Metin Akbaşoğlu, AA muhabirine yaptığı açıklamada, kendilerine 2 kulübün pazarlıktan çekildiği bilgisinin geldiğini belirterek, "Bunlar olumlu gelişmeler. Biz Zurawski konusunda teklifimizi sunduk. Onlardan yanıt bekliyoruz" dedi. 
     Wisla Krakow Kulübü sahibinin pazar günü Polonya’da olacağını ifade eden Akbaşoğlu, "Eğer kulüp sahibi bu transferi onaylarsa, olumlu bir haber bize gelirse bu kez gider futbolcuyu alır geliriz. 
     Aksi takdirde Polonya’ya gitmeyi düşünmüyorum" diye konuştu. 
     
</TEXT>
</DOC>
