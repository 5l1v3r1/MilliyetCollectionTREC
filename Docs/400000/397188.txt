<DOC>
<DOCNO> 397188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/siyaset/siy06.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Haberimiz yok 
</HEADLINE>
<TEXT>


Washington sözcüleri, ABD'nin Roj TV'nin kapatılmasını istediği şeklindeki haberler konusunda "Bilgimiz yok" dedi 

AA 


ABD Dışişleri Bakanlığı sözcülerinden Adam Ereli, ABD ve Türkiye'nin, PKK'ya karşı ortak duygular içinde olduğunu, terörist bir örgüt olarak tanıdığını vurguladı. 
"Türkiye ve ABD, yılmadan PKK'nın Türk halkına karşı yıkıcı gündemini sürdürememesini garanti altına almak için çalışıyor" diyen Ereli, Washington'un, Danimarka'dan terör örgütü yanlısı Roj TV'nin kapatılması istediği haberleri için de şunları kaydetti "Bahsedilen televizyon kanalının kapatılması çağrısında bulunup bulunmadığımızı bilmiyorum. Ancak size şunu söyleyebilirim ki, PKK'nın Türk çıkarlarına karşı eylemlerinin önlenmesi, PKK ile savaşılması, kontrol altına alınması, bizim dış politikamızın sürekli bir unsurudur." 
Dışişleri'nin bir diğer sözcüsü Sean McCormack da, ABD'nin Roj TV'nin kapatılmasını istediği yönündeki haberler konusunda bilgisinin olmadığını belirterek, "Elimde bir bilgi yok" dedi. 

Roj TV'ye dava açılmayacak 

ANKA 

ABD'nin Roj TV'nin kapatılması için Danimarka hükümetine gönderdiği belirtilen mektubun basına yansımasının ardından Danimarka polisi soruşturmayı tamamladı. Polis, Roj TV hakkında dava açmaya gerek görmedi. 


</TEXT>
</DOC>
