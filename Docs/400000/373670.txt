<DOC>
<DOCNO> 373670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/siyaset/siy09.html </URL>
<DATE> 2005/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkel AB'nin kapasitesi yetmez 
</HEADLINE>
<TEXT>


"AB, Türkiye'ye tam üyelik verirse bunun altından kalkamaz" diyen Angela Merkel, imtiyazlı ortaklık önerisinde ısrarlı... 

MEHMET AKTAN Berlin 


Almanya'da muhalefetteki Hıristiyan Demokrat Birlik Partisi CDU Genel Başkanı Angela Merkel, Avrupa Birliği'nin Türkiye'ye tam üyelik verirse bunun altından kalkamayacağını belirterek, "Bunu Türkiye'nin Başbakan'ı Erdoğan'a da söyledim" dedi. Merkel, "Türkiye için imtiyazlı ortaklık yolunu açmak istiyoruz" diye konuştu. Merkel, şunları kaydetti "Eğer Türkiye'ye tam üyelik verirsek, AB'nin kapasitesini tamamen zorlarız ve AB bunun altından kalkamaz. Bunu Erdoğan'a da şahsen söyledim, biz Türkiye ile gerçekçi ve hakiki ilişkiler içinde dost olmak istiyoruz." 
Merkel, şöyle devam etti "Sorulması gereken soru, Türkiye'ye tam üyelik perspektifi sunabilir miyiz Bu konuda iki noktayı göz önünde bulundurmalıyız. Birincisi Türkiye AB'ye girmek için şartları yerine getiriyor mu Türkiye bu konuda bence inanılmaz gelişmeler sağladı. İkincisi "Ekonomik şartları değişik olan Türkiye gibi büyük bir ülkeyi AB'ye entegre edebilir miyiz Biz AB'ye 10 yeni ülkenin gelmesiyle tabii ki sınırlarımızın sonuna vardık. Dolayısıyla Türkiye'ye tam üyelik vaadi yapılmasını dürüst bulmuyorum." 



</TEXT>
</DOC>
