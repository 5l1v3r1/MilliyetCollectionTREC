<DOC>
<DOCNO> 376908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/ekonomi/eko03.html </URL>
<DATE> 2005/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşunun telekomu bizden pahalı 
</HEADLINE>
<TEXT>


Yunanistan'ın kamuya ait telekom şirketi OTE'nin yüzde 10'luk hissesi dün yerli ve yabancı kurumsal fonlara 835 milyon euroya satıldı. Şirketin toplam değeri ise 8 milyar 350 milyon euro olarak hesaplandı 

EKONOMİ SERVİSİ 

Yunanistan'ın, kamuya ait telekom şirketi OTE'nin yüzde 10'unu yerli ve yabancı yatırımcılara sattığı açıklandı. 
Yunanistan Ekonomi ve Maliye Bakanı Yorgo Alogoskufis, hisselerin satışından 835 milyon euro gelir elde edildiğini duyurdu. OTE'ye verilen bu fiyata göre şirketin tamamının değeri 8 milyar 350 milyon euro ediyor. Türk Telekom'un yüzde 51'inin blok satışı için ise Oger Telecom tarafından 6 milyar 550 milyon dolar verilmişti. Türk Telekom'un bu fiyat üzerinden tamamının değeri ise 13 milyar dolar 10 milyar 500 milyon euro ediyor. 
Ancak Yunanistan'ın 12 milyonluk nüfusu ve OTE'nin abone sayısı göz önünde tutulduğunda Türk Telekom'un değeri Yunanistan'ın telekom şirketine göre bir hayli düşük kalıyor. Ayrıca Türk Telekom'un satış fiyatının içinde bir de GSM işletme lisansının bulunduğu göz önünde bulundurulursa. OTE hisselerinin 'Yerli ve yabancı, yüksek kaliteli yatırımcılar ve kurumsal fonlara satıldığını' belirten Alogoskufis, bu satışın uluslararası piyasaların Yunan hükümetinin uyguladığı ekonomi politikaya duydukları güveni gösterdiğini kaydetti. OTE hisselerinin tanesinin 17.02 euro'dan satıldığı bildirildi. 

Rakamlarla Türk Telekom 
Toplam telefon santralı 11.140 Kablo TV abonesi 1.250.000 Radyoling sistemi istasyonu 325 adet Alıcı verici ling hattı 7.618 Bakır kablo uzunluğu 35 milyon km Direkle giden hat 29 bin km Şehirde bina sayısı 1.466 Kırsalda bina sayısı 92.314 Personel sayısı 55.000 ADSL abone sayısı 1.000.000 Fiberoptik kablo uzunluğu 110.000 km Sabit hat abonesi 19.125.163 

Rakamlarla OTE 
Fiberoptik Kablo Uzunluğu 20.314 km ADSL abone sayısı 100.000Çalışan sayısı 17.000Abone sayısı 1.500.000 

</TEXT>
</DOC>
