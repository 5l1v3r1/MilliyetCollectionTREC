<DOC>
<DOCNO> 367102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sontur07.html </URL>
<DATE> 2005/08/04/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
'Yeşil kod adlı Mahmut Yıldırım hakkında bilgilendirilmek istiyorum' 
</HEADLINE>
<TEXT>

     Onur SAĞSÖZ DHA 

      BİLGİ Edinme Hakkı Yasası kapsamında Erzurum Emniyet Müdürlüğü'ne dilekçe veren ya da elektronik posta yoluyla başvuruda bulunanlardan bazılarının ilginç istekleri dikkat çekiyor. Yasadan yararlanmak için başvuranlardan bazılarının Yeşil kod adlı Mahmut Yıldırım hakkında bilgi istiyorum’, Polis beni fişledi mi ’, Telefonlarımı dinliyor musunuz ’ gibi soruları dikkat çekiyor. 
     Türkiye Büyük Millet Meclisi TBMM tarafından 9 Ekim 2003 tarihinde kabul edilerek yürürlüğe giren 4982 sayılı Bilgi Edinme Hakkı Kanunu, vatandaşlar tarafından henüz yeterince benimsenemedi. Kamu kurum ve kuruluşların bünyesinde oluşturulan Bilgi Edinme bürolarına dilekçe veya elektronik posta yoluyla müracaat edenlerin birçoğu da ilginç istemlerde bulunuyor. 
     Erzurum Emniyet Müdürlüğü'ndeki Bilgi Edinme Bürosuna son 6 ay içinde başvuran 176 kişi arasında şu ilginç talepler yer aldı 
     Yeşil kod adlı Mahmut Yıldırım adlı şahıs hakkında bilgilendirilmek istiyorum. Bu şahıs bugüne kadar neden yakalanamadı ’. 
     Ben hatalı sollama yapmadım, bana niye ceza yazıldı ’. 
     'Erzurum'daki bazı otellerde AIDS'li hayat kadınları çalıştırılıyor, haberiniz var mı ’. 
     Beni herhangi bir konuda fişlediniz mi ya da izlediniz mi ’. 
     Telefonlarımı dinliyor musunuz ’. 
     Nasıl polis olabilirim ’. 
     Emniyet Müdürü ne kadar maaş alıyor ’. 
     Polis elbiseleri eskiden yeşil renkliydi, şimdi niye mavi oldu ’ 
     
</TEXT>
</DOC>
