<DOC>
<DOCNO> 381950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sonspo04.html </URL>
<DATE> 2005/09/27/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Trabzonspor ümitsiz Galatasaray karşısında işimiz Allah'a kalmış 
</HEADLINE>
<TEXT>

     Asbaşkan Ömer Sarı, eski gücümüze kavuşmamız zaman alır. Galatasaray önünde işimiz Allah’a ve futbolcuların yüreğine kalmış dedi. 
     
     Hata yapmamalıyız’ 
     Trabzonspor’da üst üste yaşanan kötü gelişmeler keyifleri kaçırırken, hafta sonundaki Galatasaray maçı, yakalanacak çıkış için önemli bir fırsat olarak kabul ediliyor. Ancak dün asbaşkan Ömer Sarı öyle bir açıklama yaptı ki, kendisini dinleyenler büyük bir şaşkınlık yaşadı. Teknik direktör konusunu değerlendirerek konuşmasına başlayan Sarı, Galatasaray maçını düşünerek acele edip, yanlış bir seçim yapmak istemiyoruz. O nedenle de Trabzonspor’un yeni hocasını belirlemek biraz zaman alabilir'' ifadesini kullandı. 
     
     Bir artısı olmaz’ 
     Sarı’nın gündem belirleyecek sözleri ise daha sonra geldi... Cim Bom maçına yönelik fikirlerini aktaran Bordo-Mavililer’in idarecisi, Kimse hayalperest olmasın. Yeni bir teknik adamla anlaşsak bile Galatasaray maçı için artı bir değer teşkil edemez. Herşeyin bir anda düzelmesi gibi bir durum söz konusu olamaz. Trabzonspor’un eski gücüne kavuşması zaman gerektirir. Bu nedenle de güçlü rakibimizle oynayacağımız müsabakada işimiz önce Allah’a, sonra da futbolcularımızın yüreklerine kalmıştır'' diye konuştu. 
     
</TEXT>
</DOC>
