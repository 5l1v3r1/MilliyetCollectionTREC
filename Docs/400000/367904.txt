<DOC>
<DOCNO> 367904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/ekonomi/eko02.html </URL>
<DATE> 2005/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Turist sayısı artıyor harcamalar düşüyor 
</HEADLINE>
<TEXT>


İlk beş ayda gelen turist sayısı 1.8 milyon kişi artmış. Ancak kişi başına turist harcaması yıl başından bu yana düşüyor. Bu da gelirleri azaltıyor 


Türkiye, son dönemlerde turist sayısını artırmada yakaladığı başarıyı, turist başına gelirde yakalayamıyor. Türkiye, yılın ilk 5 ayında geçen yılın aynı dönemine göre 1.8 milyon daha fazla turist çekmesine karşılık, turist başına elde ettiği geliri artıramadı. 
Nitekim geçen yılın Ocak ayında turist başına 1.127 dolar gelir elde edilirken, bu yılın Ocak ayında söz konusu rakam yüzde 12.6 düşerek 985 dolara indi. 

Mayısta düşük artış 
Şubat ayında turist başına gelir 827 dolardan 787 dolara düşerken, turist başına elde edilen gelirdeki azalış yüzde 4.8 oldu. Mart ayındaki turist başına gelir yüzde 11.9 azaldı ve 776 dolardan 684 dolara indi. 
Yılın ilk 5 ayında turist başına gelirde artış görülen tek ay ise mayıs oldu. Bu ayda geçen yılın aynı ayına göre turist başına gelir yüzde 1.4 artarak, 647 dolardan 656 dolara çıktı. 



</TEXT>
</DOC>
