<DOC>
<DOCNO> 376053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/soneko15.html </URL>
<DATE> 2005/09/06/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Serdengeçti YTL'ye dönüşüm oranı yüzde 91'e ulaştı... 
</HEADLINE>
<TEXT>

     Merkez Bankası Başkanı Süreyya Serdengeçti, Yeni Türk Lirası'na YTL geçişte banknotların dönüşüm oranının, 2 Eylül itibarıyla yüzde 91'e ulaştığını açıkladı. 
     Serdengeçti, Merkez Bankası'nda düzenlenen, Devlet Bakanı Ali Babacan ile Hazine Müsteşarı İbrahim Çanakçı'nın da katıldığı ''Yeni Türk lirası'' konulu basın toplantısında, banknot dönüşüm hızının ''tatmin edici'' düzeyde olduğunu söyledi. 
     Serdengeçti, 3 büyük kupürde 20, 10 ve 5 milyon TL adet olarak değişim oranının yüzde 88'e ulaştığını, ancak 1 milyon TL ve 500 bin TL'de oranın ise yüzde 65 civarında olduğunu bildirdi. 
     Serdengeçti, madeni paralarda olduğu gibi, ''düşük değerli'' küpürlerin yeni para birimine dönüşümünün yavaş ilerlediğini ifade ederken, ''bu süreç, beklentilerimizle uyumlu. Ancak bu küpürlerin tahsil edilmesinde, vatandaşlarımızın ve bankacılık sektörünün işbirliği önemli'' dedi. 

     
</TEXT>
</DOC>
