<DOC>
<DOCNO> 391491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sonspo32.html </URL>
<DATE> 2005/11/01/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Hasan Şaş'ın cezası 2, Wederson'un 1 maça indirildi 
</HEADLINE>
<TEXT>

     Futbol Federasyonu Tahkim Kurulu, Galatasaraylı futbolcu Hasan Şaş'ın cezasında indirime gitti. 
     Profesyonel Futbol Disiplin Kurulu PFDK tarafından, 22 Ekim'de oynanan Galatasaray-Denizlispor lig maçında karşılaşmanın hakemine hakaret ettiği gerekçesiyle 3 maç müsabakalardan men cezası verilen Hasan'ın itirazı, bugün Tahkim Kurulu'nda görüşüldü. Kurul, Hasan'ın cezasını 2 maç olarak değiştirdi. 
     Türkiye Kupası'ndaki Mersin İdmanyurdu ve Turkcell Süper Ligi'ndeki Gençlerbirliği maçlarında oynayamayan Hasan Şaş, Tahkim Kurulu'nun kararı sonucu, Galatasaray'ın hafta sonunda Diyarbakırspor ile yapacağı lig maçında forma giyebilecek. 
     Bu arada, Tahkim Kurulu, Ankarasporlu Wederson'un cezasını da 1 maça indirdi. 
     PFDK, Ankarasporlu oyuncuya, 22 Ekim'de Ankaragücü ile oynadıkları karşılaşmada rakibine yönelik eylemi nedeniyle 2 maç müsabakalardan men cezası vermişti. 
     
</TEXT>
</DOC>
