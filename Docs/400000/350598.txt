<DOC>
<DOCNO> 350598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/yazar/guclu.html </URL>
<DATE> 2005/06/10/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Liseler 4 yıla çıkacakmış 
</HEADLINE>
<TEXT>


Hüseyin Çelik, bugüne kadar gelmiş geçmiş en üretken Milli Eğitim Bakanı. Her aya neredeyse iki üç proje sığdırıyor. Mucitlikte TÜBİTAK'ın Bilim Teknik dergisinin çizgi kahramanı Prof. Zihni Sinir'i bile geride bıraktı. Hayal dünyası geniş. Bürokratları da emre amade. Projeleri uygulanırmış, uygulanamazmış, yasa tasarıları hukuka uygunmuş, değilmiş, kimsenin umurunda değil. Zaten eğitim kamuoyu da artık proje şaşkını oldu. "Offf... Yine mi yeni proje " diyenler o kadar çok ki... 
Şimdi bu çerçeveden bakıldığında, 4 yıllık lise projesinin elle tutulur bir yanını bulmak çok zor. Uygulanabileceğini, uygulansa bile olumlu sonuçlar alınabileceğini sanmıyorum. Çünkü bütün göstergeler, Sayın Bakan'ın söylediklerinin tam aksi yönde. 
Her şeyden önce aceleye getirilmiş bir proje. Talim Terbiye Kurulu, 4 yıla daha bir ay öncesine kadar sıcak bakmıyordu. Ne oldu da birden Bakan'ın isteği yönünde karar verdi 
Çelik'in açıklamasına göre, 4 yıllık lise uygulaması, iki yıl önce başlayacakmış ama altyapı yetersizliği nedeniyle, bugüne kadar ertelenmiş. Şimdi Sayın Bakan'a sormak gerekir Son iki yılda ne değişti de birdenbire 4 yıla geçildi Bakan Bey, AB istedi diyor. AB'nin istediği o kadar çok kriter var ki neden diğerleri değil de 4 yıl Eğitimin gerçeklerine bir kez daha göz atalım 
7.5 milyon insanımız okuma yazma bilmiyor. 17 bin okulumuzda h l 3-5 sınıf bir arada, yani tek bir odada eğitim yapılıyor. Öğretmen açığı en az 50 bin. Okulların yarısından çoğunda ikili, hatta üçlü eğitim var. İstanbul gibi büyük kentlerde çalışan anne babaların çocuklarına yönelik tam gün eğitim veren okul sayısı yok denecek kadar az. 8 yıllık temel eğitim h l oturabilmiş değil. Okuma çağındaki yüz binlerce çocuğumuz okula h l gidemiyor... 
Elbette eğitim süresinin uzatılmasına karşı değiliz. Ama 8 yıllık kesintisiz eğitimde yaşanan fiyaskoların, 4 yıllık lise eğitiminde de yaşanmasını istemiyoruz. Böylesi köklü reformlar, uzun uzadıya tartışıldıktan sonra gerçekleştirilir. Oysa şimdi tam tersi oluyor. Karar alınmadan önce yapılması gereken tartışmalar, Bakan Bey'in oldubittiye getirip alelacele açıkladığı karardan sonra yapılıyor. Yanlış olan bu 
İçerikle ilgili o kadar çok belirsizlik var ki öğretmenler de, öğrenciler de şaşkın durumda. Eğer üç gün sonra, vazgeçilmeyecek ya da ertelenmeyecekse, "Her Yönüyle 4 Yıllık Lise Eğitimi" diye bir kitapçığın hazırlanmasında sonsuz yarar var. 
Bakan Bey, dünkü basın toplantısında izleyenlere güven vermedi. Çünkü bu konuda hazırlıksızdı. Dersini iyice çalışıp bir ay sonra kamuoyunun karşısına yeniden çıkmalıdır. Eğitim sistemimiz, göç yolda düzelir mantığı yüzünden bu hale geldi. Daha fazla yara almasının kimseye bir yararı olmaz. 
Bırakın diğer detayları, birkaç konuda öylesine önemli çelişkiler yaşandı ki tüm bunlar projenin güvenirliğine gölge düşürdü. Örneğin ileriki yıllarda ilköğretim okullarındaki başarının, anadolu liselerine girişte dikkate alınacak olması. Türkiye gibi objektif ölçme-değerlendirme sisteminin bulunmadığı bir ülkede, eğitim adına, bundan daha büyük adaletsizlik olmaz. 
Bakalorya sınavı konusunda henüz karar verilmemiş. Peki aceleniz neydi Biraz daha bekleseydiniz YÖK ve ÖSYM, ÖSS'yi değiştirmezse yasal düzenlemeye gidilecekmiş. Anayasa değişmeden bunun gerçekleşemeyeceğini görünen o ki h l anlayabilmiş değiller. 
En komiği de 4 yıl sonra, 3 yıllık liseden mezun olan 2 milyonu aşkın aday ile 4 yıllık liseden mezun olan yeni öğrencilere nasıl bir ÖSS'nin uygulanacağı 
Hele bir de birkaç yüz bin öğrenciye yabancı dil öğretemeyen bakanlığın, 12 milyon öğrenciye, iki yabancı dil birden öğretmeye soyunması var ki tam evlere şenlik. 
Ayrıca hukuken, bu yıl sınava giren öğrencilerin, hazırlık sınavları da kaldırılamaz Bu arada kolejlerden hiç bahsedilmiyor. Peki onlar ne olacak 



</TEXT>
</DOC>
