<DOC>
<DOCNO> 388023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sonspo26.html </URL>
<DATE> 2005/10/19/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Ersun Yanal Güven'in sakatlanmasında Yılmaz'ın bir kastı yok... 
</HEADLINE>
<TEXT>

     Vestel Manisaspor Teknik Direktörü Ersun Yanal, Türkiye'deki futbol tarzının ''agresif futbol tarzına doğru gitmeye başladığını'' bildirdi. 
     Ersun Yanal, Manisa'da basın mensuplarıyla biraraya gelerek çeşitli görüşlerini anlattı ve soruları da yanıtladı. 
     Futbolun ''evrensel bir oyun'' olduğunu hatırlatan Yanal, Dünya futboluyla rekabet etmenin iki yolu olduğunu, bunlardan birinin çok yetenekli bir kadro kurulması, ikincisinin ise kadronun çok hızlı futbol oynaması olduğunu savundu. 
     Yanal, şunları söyledi 
     ''Bugün dünyada her takım birbirini yenebiliyor ve birçok sürpizler olabiliyor. Çok alt sıralarda olabilen bir takım, üst sıralarda olan bir ülkenin takımını yenebiliyor. Ülkemizdeki futbol tarzı, agresif futbol tarzına doğru gitmeye başladı. Agresif futbol anlayışı, geçmişte Galatasaray'a başarıyı getirmiştir.'' 
     
     DENİZLİSPORLU GÜVEN'İN SAKATLANMASI 
     Vestel Manisasporlu Yılmaz ile Denizlisporlu Güven arasındaki pozisyonda yeşil-siyahlı oyuncunun ayağının kırılmasında bir kasıt olmadığını öne süren Yanal, ''O pozisyonda Yılmaz'ın herhangi bir kastı yok. Tam tersine, Yılmaz topa vururken Güven'in ayağı Yılmaz'ın ayağının altında kalıyor. Yazık, Güven sakatlandı. Bu futbolun doğasında var. Yılmaz, kendisinin sert futbol oynadığını söylüyor ama ben hayatımda kimseyi sakatlamadım diyor. Bu tarzda oynayan bir çok oyuncu var'' diye konuştu. 
     Yanal, maçın gözlemcisinin, ''Yılmaz'ın küfür ettiği'' yönünde bir rapor tutup tutmadığını bilmediğini de söyledi. 
     Futbolcunun da seyircinin de küfür etme hakkı bulunmadığını ifade eden Yanal, ''Şayet küfür olayı resmiyet kazanır ve bize iletilirse, kulüp olarak oyuncumuza cezasını veririz. Ona küfür edenleri kim cezalandıracak '' dedi. 
     
     TARAFTARLARA ÇAĞRI 
     Vestel Manisaspor'un istenilen düzeye çıkması için fazla mesai yaptıklarını dile getiren Yanal, şöyle devam etti 
     ''Bu transferleri gerçekleştirenleri suçlamak gibi bir tarzımız olamaz. Biz, önümüze bakacağız. Anlayışımız, Vestel Manisaspor'un başarılı sonuçlar almasına yönelik. Gençlerbirliği ile Manisa'da yapacağımız maçı çok önemsiyorum. Taraftarları takıma sahip çıkmaya davet ediyorum.'' Yanal, B Genç Milli Futbol Takımı'nda oynayan Caner'in de ileride ülke futbolunda önemli bir isim olacağına inandığını sözlerine ekledi. 
     
</TEXT>
</DOC>
