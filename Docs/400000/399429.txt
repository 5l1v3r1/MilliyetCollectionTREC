<DOC>
<DOCNO> 399429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sonyas04.html </URL>
<DATE> 2005/11/30/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Erkekler özür dileme 'özürlü'sü 
</HEADLINE>
<TEXT>

     Bir İngiliz uzmanın araştırmasına göre erkekler yaşları paraları arttıkça özür dilemiyor. 
     İnsan ya yaşlanınca ya "paralanınca" zor özür diliyor... Bu sözün sahibi İsveç Üniversitesi öğretim görevlilerinden Mats Deutschmann... Deutschmann örnek olarak da eski ABD Başkanı Bill Clinton'ı ve son dönemde yıldızı parlayan oyuncu Jude Law'ı gösteriyor. 
     Deutschmann'ın tezi basit 34 yaş üstü yüksek gelir sahibi erkekler özür dilemiyor. Daha "yuvarlak" kelimeleri tercih ediyor. Karşısındakine "üzgünüm, affetmeni bekliyorum, pişmanım" diyor... 
     Böylece bir yandan zararı hafifletmeye çalışıyor, bir yandan da prestijlerinin sarsılmasını engelemeye çalışıyor. Yani aynı Clinton'ın stajyeri Monica Lewinskyile yaşadığı ilişkinin basına yansımasından sonra yaptığı gibi. Skandalın ortaya çıkmasından sonra ilk önce iddiaları reddeden Clinton, olay geri dönülemez noktaya gelince "Yaptıklarımın acı verici sonuçlarını yaşıyorum" demekle yetindi. 
     
</TEXT>
</DOC>
