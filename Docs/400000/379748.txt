<DOC>
<DOCNO> 379748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sontur11.html </URL>
<DATE> 2005/09/19/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Gamze Özçelik olayında 2237 nolu odaya 'vukuat' cezası 
</HEADLINE>
<TEXT>

     Ahmet İSTEK DHA 

      ANTALYA'nın Kemer İlçesi'ndeki beş yıldızlı Resort Otel'in yönetimi, Gamze Özçelik'in tecavüz görüntülerinin çekildiği iddia edilen 2237 numaralı odayı vukuatlı’ ilan etti. Görevliler, otele konaklamaya giden ve geceliği 160 YTL olan 35 metrekarelik bu odada kalmak isteyen DHA muhabirine, Şirket yönetiminin kararı var, o odayı veremeyiz, başka odada konaklayın'' dedi. 
     Basketbolcu eski sevgilisi Gökhan Demirkol'un kendisini ilaçla uyutup tecavüz ettiğini ve görüntülendiğini ileri süren manken oyuncu Gamze Özçelik'in Antalya'nın Kemer İlçesi'ndeki Kemer Resort Otel'de kaldığı ileri sürülen oda, artık vukuatlı’ oldu ve müşterilere verilmiyor. Dün gece otele giden DHA ekibi, 2237 No'lu odada konaklamak istediğini söyledi. Otelin gece müdürü Murat Çevik, Bu odaya şu an için müşteri kabul edemiyoruz, başka bir odada konaklayın'' dedi. Çevik, DHA muhabirinin odayı görüntüleme isteği üzerine genel müdürlükten gerekli izinleri alıp, güvenlik müdürü İbrahim Gökoğlu eşliğinde odanın görülmesine izin verdi. Fotoğraf çekiminin ardından oda tekrar kapatıldı. 
     3 yıl önce hizmete açılan 5 yıldızlı Kemer Resort Otel, ilçenin hemen girişinde yer alıyor. Antalya kent merkezine 35 kilometre uzaklıktaki 2 kral dairesi, 17 deluxe suiti ile toplam 357 odaya sahip otel, tekstilci Hikmet Ataman ve Hüseyin Çalık'ın sahibi olduğu Ataç Turizm A.Ş.'ye ait. Gamze Özçelik olayının yaşanması ve tecavüz görüntülerinin otelde çekildiğinin ortaya çıkmasının ardından, şirket yönetim kurulu, otel yönetimine, Odaya müşteri almayın’ talimatı verdi. Şirket yönetiminin bu yasağı hangi tarihe kadar sürdüreceği belli değil. 
     
     OTELE BÜYÜK İLGİ 
     Akdeniz Reklamcılar Derneği Başkanı Alaattin Özuzun, bir haftadır ülke gündemini hem yazılı hem görsel konuda meşgul eden Gamze Özçelik vakasının, Kemer Resort Otel'e trilyonluk reklam tanıtımı kazandırdığını ileri sürdü. Özuzun, konunun üzücü olmasına rağmen haberlerin birinci sayfalarda ya da televizyonlarda en çok izlenen saat olan haber bülteninde ilk sıralarda yer aldığını vurgulayarak Böyle bir tanıtıma güç yetmez. Tahminime göre aynı yerlere ilan verseniz en az 2- 3 trilyon lirayı bulur. Sadece bir gazete ve TV değil, tamamında bu haberler yer aldı'' dedi. Özuzun, otelin prestij kaybetmesinin aksine, ilginin artacağını da belirterek, Birçok kişi bu odada kalmak bile isteyebilir'' diye konuştu. 
     
     ŞU AN İNCELEME YOK 
     Tecavüz olayının yaşandığı ileri sürülen Kemer Resort Otel'de bu olayla ilgili herhangi bir çalışma yapılmadı. Kemer İlçe Emniyet Müdürlüğü yetkilileri, Şu an bize ne İstanbul, ne de dolaylı olarak Kemer Savcılığı'ndan otel odası ile ilgili bir talep ya da inceleme sırasında güvenlik tedbiri alınmasına yönelik bir talimat gelmedi'' dedi. 
     Olayın yaşandığı otelin hafta sonu ortaya çıkması nedeniyle gerekli incelemenin yarından itibaren yapılması bekleniyor. 
     
     
'Vukuatlı' cezası gelenek EŞYA ve mala karşı uygulanan vukuatlı’ cezası, bir gelenek olarak uygulanıyor. Askerlikte kKazaya ya da ölüme neden olan bir mal genelde, vukuatlı' oluyor ve bir süre kullanılmıyor. Yazılı bir talimatname ya da emir olmadığı halde bir gelenek olan vukuatlı’ uygulamasında, kışlada o olay aydınlatıldıktan sonra yasak da kalkıyor. 
     
</TEXT>
</DOC>
