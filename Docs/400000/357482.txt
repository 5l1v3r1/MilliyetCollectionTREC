<DOC>
<DOCNO> 357482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sonyas04.html </URL>
<DATE> 2005/07/01/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Üniversiteliler sınıfta uyuyor, yatakta ders çalışıyor... 
</HEADLINE>
<TEXT>

     İkram TEKMANLI DHA 

ATATÜRK Üniversitesi öğrencileri arasında, ders çalışma alışkanlığı’nın belirlenmesi amacıyla yapılan araştırmada, ilginç sonuçlar ortaya çıktı. Öğrencilerin, amfide ders dinlemek yerine uyuklamayı, uyumaları gereken yataklarında ise ders çalışmayı tercih ettileri belirlendi. 
     Kazım Karabekir Eğitim Fakültesi Psikolojik Danışmanlık ve Rehberlik Bölümü Araştırma Görevlisi Erdal Bay, çeşitli fakültelerde okuyan 770 öğrenci arasında ders çalışma alışkanlıkları’nı belirlemek amacıyla bir anket düzenledi. Anketteki, Nerede ders çalışıyorsunuz ’ sorusuna öğrencilerin yüzde 44'ü yatakta’ yanıtını verdi. Bunu, yüzde 23 ile çalışma odası izlerken, öğrencilerin yüzde 22'si kantinde, yüzde 8'i yurttaki mescitte, yüzde 2'si oturma odasında, yüzde 1’i ise kütüphane de çalıştıklarını söyledi. 
     Ankette sorulan Sınavlara ne zaman hazırlanıyorsunuz '' sorusuna ise, öğrencilerin yüzde 59’u önceden’, yüzde 41’i ise sınava bir gün kala’ yanıtını verdi. Öğrencilere, amfide uyuklayıp uyuklamadıkları’ yönünde sorunun da yöneltildiği araştırmanın sonuçlarını değerlendiren Araştırma Görevlisi Erdal Bay, Ders dinlemeleri gereken sınıf ve anfilerde şekerleme yapıyorlar. Günün yorgunluğunu atmaları gereken yataklarında ise ders çalışıyorlar. Yatakta ders çalışmanın öğrenme üzerinde olumsuz etkisi olmasına rağmen öğrenciler ders çalışmak için en uygun yerin yatakları olduğunu düşünüyor. Ancak, derste uyuyan, yatakta ders çalışan öğrencilerin not ortalamaları aksine yüksek çıktı. Dünyada bunun başka bir örneğini bulmak çok zor'' diye konuştu. 
     
</TEXT>
</DOC>
