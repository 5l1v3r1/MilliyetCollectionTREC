<DOC>
<DOCNO> 374823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sontur02.html </URL>
<DATE> 2005/09/01/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Balıkçı tekneleri iskeleden uğurlandı... 
</HEADLINE>
<TEXT>

     Ergün AYAZ EREĞLİ Kocaeli , DHA 

      KOCAELİ'nin balıkçılıkla özdeşleşen Ereğli Beldesi'nde, avlanma yasağının sona ermesiyle birlikte balıkçı tekneleri denize açıldı. Balıkçılar belde sakinleri tarafından iskeleden uğurlandı. 
     Ereğli Belediyesi'nde, balık yasağının ardından tüm hazırlıklarını tamamlayan balıkçı tekneleri, balık avlamak için yola koyuldu. Sahilde toplanan belde sakinleri, denize açılan tekneleri Rastgele’ diyerek uğurladı. Balıkçı tekneleri, ışıklarını yakıp söndürerek ve sirenlerini sürekli çalarak balık avı için yol aldı. 
     Bu yıl bereketli balık beklediklerini belirten Ereğli Su Ürünleri Kooperatifi Başkanı Selahattin Seymen, Beldemizde balık sezonunun açılması sabırsızlıkla beklendi. Balık yasağının başladığı günden itibaren balıkçılar, ağlarını örüp teknelerini kızaklara çekerek bakımlarını yaptı. Av yasağının kalkmasıyla, bu gece yola koyuldu. Bu yıl çok bereketli balık bekliyoruz'' dedi. 
     İlk ağı denize bırakma heyecanı içinde yol alacaklarını söyleyen Abanozlar’ teknesinin reisi Hüseyin Abanoz, Balık sezonu için tüm hazırlıkları tamamladık. Bu yıl, bolca hamsi, palamut, çinekop gibi balık türlerinden yakalayacağımızı umuyoruz'' dedi. 
     
</TEXT>
</DOC>
