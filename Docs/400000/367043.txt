<DOC>
<DOCNO> 367043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sonsiy09.html </URL>
<DATE> 2005/08/04/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
PKK konulu üçlü toplantı yarın... 
</HEADLINE>
<TEXT>

     Türkiye, ABD ve Irak, yarın Washington’da yapacağı "Üçlü toplantı"da Irak’taki PKK sorununu görüşecek. 
     Irak’ta yakalanan PKK’lıların Türkiye’ye iade mekanizması üzerinde durulacağı toplantıda Türk tarafı, Irak’taki PKK’nın yan kuruluşlarının faaliyetlerini de dile getirecek. 
     Irak’taki PKK faaliyetlerine ilişkin ikinci "Üçlü toplantı" yarın Washington’da yapılacak. Türkiye’yi Büyükelçi Hayati Güven’in başkanlığındaki bir Türk heyetinin katılacağı toplantıda ABD heyeti, hafta başında Ankara’da temaslarda bulunan Dışişleri Müsteşar Yardımcısı Matt Bryza başkanlık edecek. 
     "Üçlü toplantı", 3 Ağustos’ta yapılması öngörülmüş ancak Irak heyetinin vize işlemlerinin yetişmemesi nedeniyle 5 Ağustos’a kaldı. 
     
     GÜNDEM 
     İlki Ocak ayında Ankara’da yapılan "Üçlü toplantı"da Irak’taki PKK’lıların Türkiye’ye iadeleri ağırlıklı bir konuyu oluşturacak. İade mekanizması üzerinde durulacağı görüşmelerde Türk tarafı, Irak’ta PKK’nın yanı sıra, yan kuruluşlarının faaliyetlerine de ilişkin kanıt, belge ve bilgi sunması bekleniyor. 
     Son olarak da bir PKK’nın yan kuruluşunun Kerkük’te büro açması ve PKK bayrağını asması, Türkiye’de büyük tepki yarattı. 
     ABD, PKK’yı terör örgütü olarak adlandırıyor ve Irak’ta barıldırılmayacağını söylüyor ancak Irak’taki zor güvenlik durumunu gerekçe göstererek şimdiye kadar PKK’ye karşı bir operasyon düzenlemekten kaçındı. 
     Türkiye tarafından ABD’ye iletilen, aranan PKK’lılar listesi, Irak’taki ABD askeri birliklerine dağıtılmakla birlikte şimdiye kadar hiçbir tutuklama olmadı. 
     
</TEXT>
</DOC>
