<DOC>
<DOCNO> 372531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sonspo20.html </URL>
<DATE> 2005/08/24/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Konyaspor golcü arıyor... 
</HEADLINE>
<TEXT>

     Konyaspor Kulübü Futbol Şubesi Sorumlusu Bahattin Karapınar, teknik direktör Aykut Kocaman'ın raporu doğrultusunda Avrupa ve Afrika'da futbol oynayan 2 golcü oyuncuyla görüştüklerini ve transferin ilerleyen günlerde netlik kazanacağını söyledi. 
     Bahattin Karapınar, takımın ligin 4. haftasına dek yaptığı tüm maçlarda iyi futbol oynadığını, ancak oynadığı güzel oyunu gollerle süsleyemediğini bildirdi. 
     Bundan sonra yapacakları maçlarda gol bölgelerinde daha etkili olabilmek için birkaç futbolcuyu incelmemeye aldıklarını ifade eden Karapınar, ''Teknik direktörün raporu doğrultusunda Avrupa ve Afrika'da futbol oynayan 2 golcü oyuncuyla görüşüyoruz. Transfer, önümüzdeki günlerde netlik kazanacak. Transferi gerçekleştikten sonra artık ligde daha başarılı olacağımıza inanıyorum'' dedi. 
     Karapınar, takım olarak hafta sonunda sahalarında Denizlispor ile yapacakları maçın hazırlıklarını sürdürdüklerini vurgulayarak, hedeflerinin bu maçtan 3 puan alarak galibiyet serilerine başlamak olduğunu kaydetti. 
     
</TEXT>
</DOC>
