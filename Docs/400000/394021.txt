<DOC>
<DOCNO> 394021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sondun17.html </URL>
<DATE> 2005/11/11/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Peretz bıyıklarından vazgeçemiyor 
</HEADLINE>
<TEXT>

     İsrail İşçi Partisi'nin yeni lideri Amir Peretz'in ''Galyalı'' bıyıklarından vazgeçmesi o kadar zor ki yeni lider bıyıklarını ancak referandumdan çoğunluk çıkması halinde kesebileceğini söylüyor. 
     Yediot Aharonot gazetesine mülakatında, şakacı bir tonla bıyıklarıyla ilgili açıklamalarda bulunan Peretz, ''Bu imaj artık sadece bana ait değil, kamuya mal oldu. İnsanlar bıyıklarımı kesmemi isterse, bunun için bir referandum yapılması gerek...'' ifadesini kullandı. 
     Fas doğumlu yaşındaki Amir Peretz, İşçi Partisi'nin iki gün önce yapılan kurultayında tarihi lideri Şimon Peres'i yenerek, partinin başına gelen ilk sendikacı olma özelliğini taşıyor. 
     Peretz'in, pazar günü bir araya geleceği İsrail Başbakanı Ariel Şaron'dan erken seçime gitmesini isteyeceği belirtiliyor. 
     
</TEXT>
</DOC>
