<DOC>
<DOCNO> 379914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sondun46.html </URL>
<DATE> 2005/09/20/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Çeçenistan'da 1 günde 8 Rus askeri öldürüldü 
</HEADLINE>
<TEXT>

     Çeçenistan'da son 24 saatte 8 Rus askeri öldürüldü, 14'ü yaralandı. 
     Rus yanlısı Çeçen hükümeti yetkilileri, son 24 saatte Rus güçlerinin hedef alındığı 19 saldırı düzenlendiğini belirttiler. 
     Rus askerlerinin görev yaptığı değişik yerlerdeki kontrol noktalarına ateş açılması sonucu 6 Rus askerinin öldürüldüğünü ve 5 askerin yaralandığını kaydeden yetkililer, Çeçenistan'ın güneydoğusundaki Çali bölgesinde federal güçlere ait bir arazi aracının mayına çarpması sonucu 1 askerin öldüğünü, 3'ünün yaralandığını söylediler. 
     Yetkililere göre, Çali bölgesindeki Novi-Atagui yakınlarında bir askeri kamyona açılan ateş sonucu 5 asker yaralanırken, güneydoğudaki dağlık Vedeno bölgesinde de mayına basan iki askerden biri öldü, diğeri ağır yaralandı. 
     
</TEXT>
</DOC>
