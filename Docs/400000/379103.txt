<DOC>
<DOCNO> 379103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/ekonomi/eko02.html </URL>
<DATE> 2005/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbank konut kredisinde faiz oranını 1.25'e indirdi 
</HEADLINE>
<TEXT>


Akbank Genel Müdür Yardımcısı Hakan Binbaşgil, sektörde öncü olmak istediklerini belirterek konutta aylık faizi yüzde 1.25'e çektiklerini bildirdi 

EKONOMİ SERVİSİ 

Akbank Perakende Bankacılıktan Sorumlu Genel Müdür Yardımcısı Hakan Binbaşgil konut kredisinde faiz oranını aylık yüzde 1.25'e indirdiklerini açıkladı. 
Akbank'ın yılın ilk 7 ayında, konut kredilerini 2004'e göre 3.6 kat artırarak 371 milyon YTL'den 1 milyar 350 milyon YTL'ye çıkardığını, pazar payının da yüzde 13.8'den 16.8'e yükseldiğini kaydeden Binbaşgil, 40 bin kişiye konut kredisi kullandırdıklarını söyledi. 
Bu sayıyı artırmak için emlak zincirleriyle işbirliği yaptıklarını anlatan Binbaşgil, pazartesi gününden itibaren uygulayacakları aylık yüzde 1.25'lik konut kredisi faiz oranının makul bir fiyatlama olduğunu söyledi. 

Rekabet artacak 
Binbaşgil, "Diğer bankalarda da faiz düşüşü bekliyor musunuz " sorusu üzerine, "Evet, Akbank'ın bu konuda yalnız kalacağını zannetmiyorum" dedi. 


</TEXT>
</DOC>
