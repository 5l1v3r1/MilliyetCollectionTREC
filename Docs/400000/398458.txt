<DOC>
<DOCNO> 398458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/son/sonspo25.html </URL>
<DATE> 2005/11/27/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Turkcell Süper Ligi'nde genel görünüm 
</HEADLINE>
<TEXT>

     Turkcell Süper Ligi'nde 14. hafta maçları sonunda lider Fenerbahçe, en yakın rakibi Galatasaray ile olan puan farkını 6'ya çıkardı. 
     22 gol atılan ligin bu haftasında lider Fenerbahçe, Ali Sami Yen Stadı'nda ezeli rakibi Galatasaray ile karşı karşıya geldi. Zorlu mücadeleyi Nobre'nin golüyle 1-0 kazanan Fenerbahçe, puanını 38'e çıkararak zirve mücadelesinde önemli bir engeli daha kayıpsız geçmiş oldu. 
     Sarı-lacivertli ekip, böylecek üstüste 12. galibiyetini alarak, bu alandaki kendi rekorunu da kırmış oldu. 
     Ligde 3. sırada yer alan Kayserispor, zorlu Gaziantepspor deplasmanından 4-1 gibi farklı bir skorla ayrılarak puan sıralamasındaki yerini korudu. 
     Şampiyonluk yarışında bir hayli geride kalan Beşiktaş ise Sivasspor deplasmanında 9 kişi kalmasına karşın sahadan 3-1 galip ayrılarak teknik direktör Jean Tigana ile ilk galibiyetini aldı ve bu sezon ilk kez 4. sıraya çıktı. 
     Geçen hafta deplasmanda Diyarbakırspor'a 3-0 yenilen Trabzonspor, sahasında ağırladığı bir başka Karadeniz ekibi Çaykur Rizespor'u 3-1'le geçerken, Avni Aker'deki 75 günlük galibiyet hasretine de son verdi. 
     3 maçı evsahibi, 5 maçı da deplasman takımlarının kazandığı 14. haftada, yalnızca 1 maç berabere bitti. 
     Gol krallığı yarışmasında Galatasaraylı Ümit Karan 11 golle yine ilk sırada bulunurken, bu futbolcuyu 10 golle Kayserisporlu Gökhan, 9 golle Ankarasporlu Jaba, 8 golle de Fenerbahçeli Alex izliyor. 
     Ligde 14. haftanın maç sonuçları ve 15. haftanın programı şöyle 
     Denizlispor-Gençlerbirliği.............................. 0 - 2 
     Kayseri Erciyesspor-Diyarbakırspor...................... 0 - 2 
     Malatyaspor-Konyaspor................................... 1 - 0 
     Gaziantepspor-Kayserispor............................... 1 - 4 
     Ankaragücü-Samsunspor................................... 1 - 1 
     Trabzonspor-Çaykur Rizespor............................. 3 - 1 
     Galatasaray-Fenerbahçe.................................. 0 - 1 
     Vestel Manisaspor-Ankaraspor............................ 1 - 0 
     Sivasspor-Beşiktaş...................................... 1 - 3 
     15. Hafta 
     2 Aralık Cuma Fenerbahçe-Trabzonspor, 
     3 Aralık Cumartesi Çaykur Rizespor-Kayseri Erciyesspor, Konyaspor-Gaziantepspor, Ankaraspor-Galatasaray, 
     4 Aralık Pazar Diyarbakırspor-Denizlispor, Gençlerbirliği-Samsunspor, Malatyaspor-Ankaragücü, Kayserispor-Sivasspor, Beşiktaş-Vestel Manisaspor 
     
</TEXT>
</DOC>
