<DOC>
<DOCNO> 353583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/yasam/axyas01.html </URL>
<DATE> 2005/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'24 saat süre ya ABD ya Türkiye' 
</HEADLINE>
<TEXT>


NASA, 1965'te Ay'a gitme projesinin kilit isimlerinden biri olan Prof. Dr. Arsev Eraslan'a ABD vatandaşlığı teklif etti. Kabul etmeyen Eraslan, ilginç bir mektuba imza attı 

Önay Yılmaz 

Türkiye'nin ilk uçak mühendisi Prof. Dr. Necdet Eraslan'ın oğlu olan ve Ay'a giden Apollo projelerinin yazılımını bilgisayar programlarını gerçekleştiren ekipte görev alan Türk bilim adamı Prof. Dr. Arsev H. Eraslan, NASA'dan emekli olup Türkiye'ye döndü. 
1959'da ABD'ye makine mühendisi olarak giden ve orada hava uzay mühendisliği doktorasını yaptıktan sonra NASA'da çalışmaya başlayan Eraslan'a, Boğaziçi Üniversitesi'nde özel bir çalışma odası tahsis edildi. 

'Vatandaş yapamadılar' 
Eraslan, NASA'da çalışmaya başlarken başından geçen ilginç bir olayı şöyle anlattı 
"NASA 1965'de Apollo projesine beni aldı. O dönemde park cezası yediğim için diplomamı bile alamıyordum. Pasaportum geçmiş, vizem bitmişti. Çok gizli projelere katılmam için ABD vatandaş formunu doldurmamı istediler. 'Doldurmam' dedim, ikna edemediler. Sonunda, 'ABD ile Türkiye arasında bir savaş çıkarsa hangi tarafa gideceksin ' dediler. Ben de, 'ABD'yi seviyorum ama Türkiye vatanım' dedim. Bana bir mektup yazdırdılar. Mektupta, 'ABD'yi de, Türkiye'yi de çok seviyorum, eğer ABD ile bir savaş çıkarsa 24 saat içinde hangi tarafa sadakatli olacağımı bildireceğim' diye yazdım. Bu formüle ikna oldular ve çalışma izni verdiler. 
Böyle bir uygulama ilk kez yapıldı. NASA, 'Bu adam bize şart' dediği için oldu. Çünkü yazılım programı yapan yoktu o sıralarda. ABD vatandaşı olsam, dedelerim mezarında ters dönerdi." 

'Türkiye yazılım devi olacak' 
Prof. Dr. Eraslan, yeni projesini ise şöyle özetledi 
"İTÜ, Boğaziçi, ODTÜ, Marmara Üniversitesi işbirliğiyle bir konsorsiyum kuruyoruz. Buna Hava Harp Okulu da dahil olacak. TÜBİTAK, Havelsan, Roketsan, TAİ gibi kurumlar da uzmanlarıyla katılacak. İlk amaç, Türkiye'yi yazılım devi yapmak. Türkiye'de müthiş bir bilgi birikimi ve yetişmiş insan gücü var. Bu birikim ABD ile yarışır. Sadece Arçelik'in, yazılım paketlerine yatırımı yılda 750 bin dolar. Biz artık dışarıya hem para kaptırmamak, hem de dünya yazılım devleriyle rekabet edebilmek istiyoruz. 1-2 yılda gerçekleştirmeyi hedefliyoruz." 

Ruslar Ay'a neden inemedi 

"ABD'de doktoram uzay üzerineydi. İkincisi de yazılım üzerine. Uzay ve Ay'a giden uzay araçlarının yüksek ısıya karşı yazılımlarını yaptık. Rusların en büyük dertleri uzay araçlarının parçalarını uzayda birbirine bağlayıp ayırmaktı. Bunu 'illa bilgisayarla' yapacağız diye tutturdular. O zamanki bilgisayarlarla bunu yapamadılar. ABD'liler ise astronotlarını bu konuda eğittiler. Örneğin Neil Armstrong, Ay'a inerken bilgisayarı kullanmadı. Kendisi aracı yöneterek indi. Ama 1.5 yıl eğitim aldı. ABD, Ay'a inmeyi başarınca Ruslar bir daha denemedi. Ancak onlar da inebilirdi." 

Türkiye çift motorlu F-16 yapabilir 

1969'dan sonra uzay araştırmaları durdu. Tennessee Üniversitesi'nde ders vermeye başladım. Aynı zamanda nükleer santrallerin çevreye etkisini araştırdım korkunç etkilerini saptadık. 

1985'ten beri F-16 yapıyoruz. H l başka bir uçağın tasarımını yapmadık. Elimizde tüm imk nlar, bunu yapacak Türk mühendisi ve bilim adamı var. Ben olsam F-16'yı çift motorlu yaparım. Bugün Türkiye bunu yapabilir. 

Türk Silahlı Kuvvetleri'nin de projesinde yer aldığı geleceğin uçağı JSF, iyi bir uçak değil. Sadece karada ve denizdeki yerleri havadan vurması için yapılıyor. Yani havadan havaya üstünlüğü yok. 


</TEXT>
</DOC>
