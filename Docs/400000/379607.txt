<DOC>
<DOCNO> 379607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sondun25.html </URL>
<DATE> 2005/09/19/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Saddam'ın yeğenine ömür boyu hapis 
</HEADLINE>
<TEXT>

     Irak'ın devrik Devlet Başkanı Saddam Hüseyin'in yeğeni Eymen Sabavi, Irak'taki direnişe maddi destek vermek ve bomba yapmak suçlarından ömür boyu hapis cezasına çarptırıldı. 
     ''Irak Merkez Ağır Ceza'' mahkemesi, Sabavi'nin, hakkındaki diğer suçlamalarla ilgili olarak da 1 Kasım'dan itibaren yargılanacağını açıkladı. 
     Irak hükümeti de Saddam ailesinin hüküm giyen ilk üyesi ve Saddam'ın üvey erkek kardeşi Sabavi İbrahim El Hasan'ın oğlu olan Eymen Sabavi'nin, geçen mayıs ayında Tikrit'te düzenlenen baskında yakalandığını bildirdi. 
     Sabavi ile birlikte yakalanan Tarık Halif Mizal'in de bomba yapmak ve bunları bulundurmaktan 6 yıl hapse mahkum edildiği belirtildi. 
     Bu arada, Sabavi'nin, Saddam döneminde devlet başkanı danışmanlığı yapan babası El Hasan'ın da iki ay önce yine Tikrit'te yakalandığı kaydedildi. 
     Iraklı yetkililer, daha önce Eymen Sabavi'nin yargılandığına ilişkin açıklama yapmamışlardı. 
     
</TEXT>
</DOC>
