<DOC>
<DOCNO> 371459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/soneko13.html </URL>
<DATE> 2005/08/20/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Telekom'dan Turkcell'e dava... 
</HEADLINE>
<TEXT>

     Türk Telekom, Turkcell aleyhine Milleni.com’la imzaladığı uluslararası arabağlantı sözleşmesi nedeniyle zarara uğradığı gerekçesiyle dava açtı. 
     Turkcell’den İMKB’ye gönderilen açıklamada, Türk Telekom’un, şirketin Milleni.com ile imzaladığı uluslararası arabağlantı sözleşmesi nedeniyle zarara uğradığı gerekçesiyle 450.9 milyon YTL tutarındaki zararının tahsili ve ihtiyati tedbir talebiyle Ankara Asliye 7’nci Ticaret Mahkemesi’nde, Turkcell aleyhine bir dava açtığı belirtildi. 
     Turkcell’in Milleni.com üzerinden uluslararası arabağlantı yapabilmek için Ulaştırma Bakanlığı’ndan gerekli izinleri aldığı kaydedilen açıklamada, "Şirketimiz, bu faaliyetlerle ilgili olarak Türk Telekom tarafından açılan dava konusunun hukuki hiçbir dayanağı bulunmadığını düşünmekte ve konuyla ilgili olarak da her türlü hukuki yola başvurmayı planlamaktadır" denildi. 
     
</TEXT>
</DOC>
