<DOC>
<DOCNO> 388225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sondun45.html </URL>
<DATE> 2005/10/20/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
İtalyan erkekler Batı'nın "en yaşlı babaları" 
</HEADLINE>
<TEXT>

     İtalyan erkeklerinin, Avrupa'nın en geç yaşta baba olan erkekleri olduğu belirlendi. 
     İtalyan İstatistik Enstitüsü'nün ISTAT yaptığı ''İtalya'da baba olmak'' adlı araştırma, İtalyan erkeklerinin ortalama 33 yaşında ilk kez baba olduklarını ve diğer Avrupalı erkeklere nazaran daha geç yaşta daha az çocuk sahibi olma eğilimi taşıdıklarını ortaya koydu. 
     Daha erken baba olan Fransız, İspanyol ve Finlandiyalı erkeklerin ortalama 31 yaşında baba olduklarının belirlendiği araştırmaya göre, İtalyan erkekleri baba olmak için ''olgunlaşmayı'' bekliyor, uzun beraberlikler yaşayıp çocuk sahibi olmayı geciktiriyor. 
     ISTAT araştırması, İtalyan kadınlarının ise Avrupa ortalaması olan 27 yaşında ilk defa anne olduklarını belirledi. 
     
</TEXT>
</DOC>
