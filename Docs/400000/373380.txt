<DOC>
<DOCNO> 373380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sonspo04.html </URL>
<DATE> 2005/08/27/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Fenerbahçe'de Servet dönüyor, Tolga yedekte... 
</HEADLINE>
<TEXT>

     Aşil tendonundaki sakatlığı nedeniyle uzun süredir Almanya’da tedavi gören Servet’in yarın İstanbul’a dönebileceği kaydedildi. 
     Aşil tendonundaki sakatlığı nedeniyle uzun süredir Almanya’da tedavi gören Servet’te olumlu gelişme. Boğazındaki bakteri nedeniyle önceleri tedavisinde ilerleme sağlanamayan, bakterinin ortadan kaldırılmasının ardından tedaviye olumlu yanıt veren genç futbolcunun, yarın İstanbul’a dönebileceği kaydedildi. Antrenmanlara başladıktan 2-3 hafta sonra sahalara dönebileceğini vurgulayan Servet, Fenerbahçe’yi ve futbolu çok özlediğini dile getirdi. Bu arada savunmayı takviye etmeyi düşünen yöneticilerin, Trabzonspor’dan Ukrayna’nın Shaktar Donetsk takımına transfer olan Tolga’yı kadroya katabilmek için girişimlere başladığı iddia edildi. 
     
</TEXT>
</DOC>
