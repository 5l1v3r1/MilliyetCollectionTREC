<DOC>
<DOCNO> 393189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sonyas03.html </URL>
<DATE> 2005/11/08/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
İsveç'te yabancılara kürtaj kolaylığı 
</HEADLINE>
<TEXT>

     İsveçliler, kürtajın yasak olduğu İrlanda, Portekiz, Polonya ve Malta gibi ülkelerde yaşayan kadınlara istenmeyen gebeliklerde çocuk aldırma konusunda yardıma hazırlanıyor. 
     İsveç gazetelerinde yer alan habere göre, İsveç Cinsel Bilgilendirme Federasyonu Başkanlığı’nın RFSU 2.5 yıldır üzerinde çalıştığı, "İsveç’te kürtaj" raporu bugün açıklandı. 
     Vaermland RFSU başkanı Eva Eriksson’un açıkladığı rapor, ülkede 1975 yılından bu yana yürürlükte olan yasada yeni düzenleme 
     yapılmasını öngörüyor. 
     Hazırlanan rapor yasalaşması için hükümete sunuldu. Meclis yasa değişikliğini kabul ederse, yabancı kadınlara kürtajın yasak olduğu İsveç’te bu yasak kaldırılmış olacak. 
     İsveç’te yabancı uyruklu bir kadının kürtaj yaptırabilmesi için ya İsveçli birinden hamile kalması ya da İsveç’te bulunduğu süre içinde hamile kaldığını kanıtlaması gerekiyor. 
     
</TEXT>
</DOC>
