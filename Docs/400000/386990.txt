<DOC>
<DOCNO> 386990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sontur29.html </URL>
<DATE> 2005/10/15/ </DATE>
<TIME> 22.20 </TIME>
<AUTHOR>  </AUTHOR>
<HEADLINE>
Sarıgül'den patlama açıklaması "Ucuz atlattık" 
</HEADLINE>
<TEXT>

     Şişli Belediye Başkanı Mustafa Sarıgül, kendilerine verilen bilgiye göre, Maslak'taki patlamanın LPG'li bir araçta meydana geldiğini ifade etti. 
     Bir akaryakıt istasyonunda meydana gelen patlamanın ardından olay yerine gelerek inceleme yapan Sarıgül, gazetecilerin sorularını yanıtladı. 
     Sarıgül, ''İftar saatinin sonrası olması nedeniyle burada büyük bir olay atlattık. Daha fazla zarar olabilirdi'' dedi. 
     Belediye Başkanı Sarıgül, mülkiyeti Mehmetçik Vakfı'na ait olan istasyondaki patlamanın nedenine ilişkin ise ''İtfaiye ve istasyon çalışanlarının bize verdiği bilgiye göre patlama LPG'den kaynaklandı'' dedi. 
     LPG'li araçlara dikkati çeken Sarıgül, gazetecilerin ''patlamanın bir taksi de mi olduğunu'' sorması üzerine ise ''Hayır, araç ticari değil'' yanıtını verdi. 
     
</TEXT>
</DOC>
