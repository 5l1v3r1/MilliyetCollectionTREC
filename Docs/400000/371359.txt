<DOC>
<DOCNO> 371359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/guncel/gun05.html </URL>
<DATE> 2005/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Unutulmaz fotoğrafı çeken muhabir öldü 
</HEADLINE>
<TEXT>



Arjantinli devrimci Ernesto Che Guevara'nın öldükten sonra fotoğrafını çeken Bolivyalı foto muhabiri Freddy Alborta 73 , yaşama veda etti. Ailesi, hastalığı yüzünden emekli olan Alborta'nın Lapaz'da öldüğünü bildirdi. Alborta, 1967 yılında, Bolivya ordusu tarafından yakalandıktan sonra öldürülen Che'yi görmesine izin verilen bir grup gazeteci arasında yer aldı. Alborta'nın çektiği fotoğrafta, Che, gözleri açık ve etrafında askerlerle çevrili olarak görülüyor. Fotoğraf, Che'nin öldüğüne kanıt olarak tüm dünyaya dağıtılmıştı. 

Fotoğraf dünyasında 2 kayıp 

HABER MERKEZİ 
Foto Muhabirleri Derneği Kurucusu ve Onursal Başkanı, emekli gazeteci Rafet Hüner, dün sabah Antalya'daki evinde akciğer yetmezliği nedeniyle 66 yaşında hayatını kaybetti. Anadolu Üniversitesi İletişim Bilimleri Fakültesi öğretim üyesi Yrd. Doç. Dr. Merter Oral da tatilini geçirdiği Çanakkale'de kalp krizi sonucu 51 yaşında hayatını kaybetti. 


</TEXT>
</DOC>
