<DOC>
<DOCNO> 390745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sonyas01.html </URL>
<DATE> 2005/10/29/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Brooke Shields, ikinci çocuğuna hamile... 
</HEADLINE>
<TEXT>

     Amerikalı aktris Brooke Shields’in ikinci bebeğine hamile olduğu bildirildi. 
     Access Hollywood dergisine mülakat veren Shields, çok heyecanlı olduğunu, kızı Rowan’ın da kendisine kardeş gelmesi nedeniyle çok sevindiğini söyledi. 
     Shields’in halkla ilişkiler sorumlusu Alan Eichorn, bebeğin ilkbaharda dünyaya geleceğini söyledi. 
     Broadway’de 9 Eylül’den beri Chicago müzikalinde Roxie Hart rolünü oynayan Shields ile yazar ve yapımcı eşi Chris Henchy’nin Rowan Francis adında bir kızları var. 
     Kariyerine çocukken modellik yaparak başlayan Shields, daha sonra beyazperdeye geçerek aralarında "Pretty Baby", "The Blue Lagoon" ve "Endless Love"ın da bulunduğu birçok filmde oynamış, 1996-2000 yılları arasında da ünlü televizyon dizisi "Suddenly Susan"da rol almıştı. 
     
</TEXT>
</DOC>
