<DOC>
<DOCNO> 390006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/guncel/gun06.html </URL>
<DATE> 2005/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Basın Şehitleri' yerine 'Öldürülen Gazeteciler' 
</HEADLINE>
<TEXT>


Türkiye Gazeteciler Cemiyeti, internet sitelerinde yer alan 'Basın Şehitleri' listesinin başlığını 'Öldürülen Gazeteciler' olarak değiştirme kararı aldı 

İSTANBUL Milliyet 

Türkiye Gazeteciler Cemiyeti TGC Yönetim Kurulu, "www.tgc.org.tr" adresli internet sitesindeki "Basın Şehitleri" listesinin başlığını "Öldürülen Gazeteciler" olarak değiştirdi. TGC Genel Sekreteri Turgay Olcayto, değişiklikle ilgili yaptığı açıklamada, Yönetim Kurulu'nun 24 Ekim'de yaptığı olağan toplantıda, internet sitelerindeki "Basın Şehitleri" listesinde gazeteci Ali Kemal'in adının yer almasına yönelik tepkileri görüştüğünü söyledi. 
Yönetim Kurulu'nun Ali Kemal'in adını listeden çıkarmadığını, ancak "Basın Şehitleri" adını taşıyan listenin "Öldürülen Gazeteciler" olarak değiştirilmesini oybirliği ile kararlaştırdığını ifade eden Olcayto, 6 Nisan'daki "Basın Şehitleri Günü"nün de bundan sonra "Öldürülen Gazeteciler Günü" olarak anılacağını kaydetti. 



</TEXT>
</DOC>
