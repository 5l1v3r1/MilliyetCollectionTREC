<DOC>
<DOCNO> 369059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sontur36.html </URL>
<DATE> 2005/08/11/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Profesörün korneaları iki kişiye ışık oldu... 
</HEADLINE>
<TEXT>

     Kalp krizi sonucu yaşamını yitiren Eskişehir Osmangazi Üniversitesi Tıp Fakültesi Klinik ve İnfeksiyon Hastalıkları Anabilim Dalı Başkanı Prof. Dr. Hasan Çolak’ın bağışladığı korneaları, başarılı bir operasyonla 2 hastaya nakledildi. 
     Yaklaşık 25 yıldır organ nakli bekleyen biri işçi diğeri memur 2 kişi, her iki gözleriyle görebilmenin sevincini yaşadı. 
     Evinde 7 Ağustos’ta geçirdiği kalp krizi sonucu hayatını kaybeden Prof. Dr. Hasan Çolak’ın vasiyeti gereği korneaları, Prof. Dr. Nilgün Yıldırım başkanlığında oluşturulan ekibin yaptığı ameliyatla alınarak, Anadolu Üniversitesi’nde memur olarak çalışan Mehmet Yılmaz 44 ve Hava İkmal Komutanlığı’nda işçi olarak çalışan Erol Kılıç’a 45 
     nakledildi. 
     Memur Mehmet Yılmaz, AA muhabirine, uzun süredir bir gözündeki kornea tabakasında oluşan hasar nedeniyle göremediğini, Prof. Dr. 
     Çolak’ın bağışladığı korneaları sayesinde 24 yıldan sonra yeniden görme yeteneğine kavuştuğunu söyledi. 
     Diğer kornea nakli gerçekleştirilen hastalardan Erol Kılıç da bu tür organ bağışları sayesinde nakil bekleyen hastaların yaşama sevincinin oluştuğunu belirterek, "Umarım bu davranış herkese örnek olur. Yaklaşık 25 yıllık görme engelim bu ameliyatla ortadan kalktı. 
     Artık çevremi daha sağlıklı olarak görebileceğim" dedi. 
     Prof. Dr. Çolak, 8 Ağustos’ta 54 yaşında hayatını kaybetmişti. 
     
</TEXT>
</DOC>
