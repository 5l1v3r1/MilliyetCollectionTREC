<DOC>
<DOCNO> 356499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/yasam/axyas02.html </URL>
<DATE> 2005/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük Türk, Nelson'un sancak gemisi oldu 
</HEADLINE>
<TEXT>


İngilizler, Trafalgar Deniz Savaşı zaferinin 200. yılını dev bir gösteriyle kutladı. Kutlamanın yıldızı, Amiral Nelson'un sancak gemisini temsil eden 'Büyük Türk' adlı yelkenliydi 

Nevsal Elevli 

Türkiye'de imal edildi 
AMİRAL Nelson komutasındaki İngiliz donanması, İspanyol ve Fransız donanmalarından oluşan ittifakı 200 yıl önce, İspanya'daki Trafalgar Burnu yakınlarında yendi. Ve bu önceki gece görkemli bir törenle kutlandı. Törende en önemli rol, sancak gemisi 'Victory' rolündeki 'Grand Turk-Büyük Türk' adlı yelkenliydi. 

35 ülke katıldı 
KRALİÇE Elizabeth'in de izlediği törenlere Türkiye de dahil olmak üzere 35 ülkeden 180 savaş gemisi, ticari gemi ve yelkenli katıldı. 25-30 bin denizcinin katıldığı töreni 250 bine yakın kişi izledi. Türk donanmasına ait Oruç Reis firkateyni de savaşın Portsmouth deniz üssüne demirledi. Limandan askeri botla alınan Milliyet muhabiri Nevsal Elevli de töreni Oruç Reis'ten izledi. 

Kraliçe de izledi 
1997'DEN bu yana ilk kez yapılan yıldönümü kutlamaları dolayısıyla Portsmouth'a gelen Kraliçe Elizabeth ve ailesi, tören sırasında konuk donanma gemilerinin arasından İngiliz donanmasının en eski savaş gemilerinden biri olan Endurance'a geçti. Kraliçe'nin Oruç Reis'in yanından geçtiği sırada Endurance'da "Türk donanmasından Oruç Reis fırkateyni" anonsu yapıldı. 



</TEXT>
</DOC>
