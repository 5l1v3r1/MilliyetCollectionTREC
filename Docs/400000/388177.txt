<DOC>
<DOCNO> 388177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/yazar/tamer.html </URL>
<DATE> 2005/10/20/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
AB'nin kuş gribi sınavı Patent mi, insan hakları mı 
</HEADLINE>
<TEXT>

Hintli şirket Bombay Cipla, patent sahibi Roche'la mahkemelik olmak pahasına Tamiflu'nun jenerik üretimine, Oseltamivir Fosfat adıyla başlıyor 

ÖSS, OKS sınavlarından kalma alışkanlıkla, şıklara göre yanıt verme bağımlısı haline gelmiş okurlarımıza çok güncel bir bilmece 
Öldürücü kuş gribi virüsü, insandan insana geçecek şekilde mutasyona uğrarsa bilin bakalım kaç kişi ölecek 
a Dünya Sağlık Örgütü kuş gribi mücadele girişim koordinatörü David Nabarro'nun 2 hafta önce dediği gibi yeterli ilaç stoku sağlanırsa 5 milyon, sağlanmazsa 150 milyon kişi mi 
b Çokuluslu ilaç devlerinin lobisinin ağzıyla konuşan Amerika'daki etkili ve yetkili çevrelerin tahminine göre 500 milyon kişi mi 
c Dünyayı yöneten karanlık güçlerin sızdırdığı haberler doğrultusunda 6,5 milyarlık dünya nüfusunun üçte birine tekabül eden 2 milyar kişi mi 
Son günlerdeki özelleştirme ihalelerini bile sollayan bir açık arttırma hızı, hatta bir desteksiz atma durumu var galiba 

Tamiflu için ek bütçe 
Bu arada Amerikan Senatosu kuş gribini önlemek ve tedavi etmek için 3.9 milyar dolarlık ek bütçeyi onayladı. Ek bütçenin büyük bölümüyle Roche'un grip ilacı Tamiflu alınacak. Etkin maddesi Oseltamivir Fosfat olan Tamiflu, bu virüsün bulaşmasından sonraki 48 saat içinde kullanılmaya başlanırsa, kesin tedavi için onaylanan tek ilaç. Roche 23 milyon kişiyi tedavi edebilecek miktarı 2 - 3 ay içinde sağlayabileceğini açıkladı, ancak ABD Sağlık Bakanlığı ilacı, 81 milyon kişi için stokta bulundurmak istiyor. 
Dünya ilaç piyasasını ellerinde tutan, sayıları 2 elin parmaklarını geçmeyen uluslararası ilaç devlerinin manipülasyonlarını yıllardır yakından izlemeye çalışan bir gazeteci olarak, her gün artan ilaç siparişleri ve aynı hızda arttırılan tahmini ölüm rakamları, bana hiç ikna edici gelmiyor. 
Neyse ki Hindistan'ın önde gelen ilaç şirketlerinden Bombay Cipla'nın Başkanı Dr. Yusuf Hamid, yıllar önce Brezilyalı bir ilaç şirketinin AIDS ilacında yaptığı gibi bu kritik noktada ortaya çıktı ve "Ben Tamiflu ilacının jeneriğini üretiyorum kardeşim" diye resti çekti. Daha doğrusu açıklamasında Tamiflu adını kullanmamaya titizlikle özen gösteren Dr. Hamid, ilacı etken maddesi Oseltamivir Fosfat adıyla andı. 
İşe bakın ki Dr. Hamid, "Patent sahibi ilaç devi İsviçre firması Roche'la Hindistan mahkemelerinde savaşmak zorunda kalabilirim," diye meydan okuyunca, Roche'da yelkenler suya iniverdi ve önceki gün firmadan "İsteyen ülkeye ve şirkete Tamiflu lisansını vermeye hazırız" açıklaması geldi. 
Şimdi SARS virüsü ya da Irak'taki nükleer silah yalanı gibi, bu "kuş gribi pandemiği" de giderek gündemden tümüyle kalkarsa hiç şaşmam. 
Ama öte yandan da tedbiri elden bırakmamak gerek. Tıpkı Avrupa Birliği Komisyonu gibi bizim eve de artık ne kanatlı hayvan, ne yumurta giriyor. Hatta bir - iki kutu ilaç da stoklandı. Gazetedeki arkadaşlarıma da daha ilk günden tavuk - hindi türü yiyeceklerden, hatta çiğ yumurtayla yapılan sezar salatasından bile uzak durmalarını salık verdim. 

Bush ne yapacak 
Benim mikro düzeyde evimde ve işyerinde aldığım önlemler, küresel alanda da aynı titizlikle uygulanmalı. Tıp Kurumu Başkanı Mehmet Altınok ve Tıp Kurumu Genel Sekreteri Dr. Ali Rıza Üçer, gönderdikleri e - postada işin can alıcı bir başka noktasına dikkat çekiyorlar 
"Yoksul ülkeler, kuş gribiyle karşı karşıya kaldıkları takdirde milyonlarca insanını kaybetmemek için ne yapacak Yeni dünya düzeninin efendisi ABD Başkanı Bush, bu acil sorunla ilgili olarak Roche'a milyonlarca kutu Tamiflu sipariş etmekten başka ne yapıyor Diyelim ki bir Asya ülkesinde salgının onmilyonlarca kişiyi etkilemesi söz konusu ABD, elindeki 30 - 40 milyon kutuluk ilaç stokunu o bölgeye mi kaydıracak, yoksa gözlerinin içine baka baka yoksul insanların ölümünü mü seyredecek Türkiye'den kanatlı hayvan ithalatının yasaklanması konusunda çok atak davranan AB Komisyonu için fikri mülkiyet haklarının mı, yoksa Türkiye'de pek hassas oldukları insan hakları mı daha önemli " 
Hintli ilaç şirketi, AB'yi bu sınavdan kurtarabilecek mi 



</TEXT>
</DOC>
