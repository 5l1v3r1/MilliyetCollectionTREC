<DOC>
<DOCNO> 370041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sontur11.html </URL>
<DATE> 2005/08/15/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Araştırma görevlisi dağa tırmanırken düşüp öldü 
</HEADLINE>
<TEXT>

     
     Hüseyin TÜCCAR BURSA, DHA 
     
BURSA'nın Kestel İlçesi'nde dağa tırman amatör dağcılar Ömer Kalkanlı 29 ile arkadaşı Onur Alakay, kayanın kopması sonucu uçuruma yuvarlandı. Ağır yaralı olarak hastaneye kaldırılan yaralılardan araştırma görevlisi Kalkanlı yaşamını yitirdi. 
     Uludağ Üniversitesi Veteriner Fakültesi'nde Araştırma Görevlisi Ömer Kalkanlı, bugün arkadaşı Onur Alakay ile dağa tırmanmak üzere Kestel İlçesi'ne geldi. İlçeye bağlı Narlıdere Köyü yakınlarında tırmanışa geçen iki amatör dağcı, tırmanışa yeni başlamışken üzerlerinde bulunduğu kayanın dağdan kopması sonucu 30 metrelik uçuruma yuvarlandı. Ağır yaralanan Kalkanlı ve Alakay, itfaiye ve arama-kurtarma ekipleri tarafından sedye ile taşınıp, ambülansla Yüksek İhtisas Hastanesi'ne kaldırıldı. Yaralılardan Kalkanlı, doktorların tüm müdahalesine rağmen yaşamını yitirdi. Onur Alakay'ın tedavisinin ise sürdürüldüğü bildirildi. 
     Talihsiz bir kaza sonucu yaşamını yitiren araştırma görevlisi Ömer Kalkanlı'nın 1.5 yıl önce de Niğde'de Emirkazak Dağı'na tırmanırken düşüp, ayağının kırıldığı öğrenildi. 
     
</TEXT>
</DOC>
