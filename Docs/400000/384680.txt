<DOC>
<DOCNO> 384680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/spor/spo08.html </URL>
<DATE> 2005/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Blatter hayran kaldı 
</HEADLINE>
<TEXT>


U17 Milli Takımımız'ı öven FIFA Başkanı, gençler adına Levent Bıçakcı'yı tebrik etti 


FIFA Başkanı Sepp Blatter, Peru'da yapılan Gençler Dünya Şampiyonası'nda, Türkiye'nin başarısından dolayı Futbol Federasyonu Başkanı Levent Bıçakcı'yı tebrik etti. Blatter, Milli Takımımız'ın inanılmaz bir ekip olduğunu belirterek, "Bu takıma sahip çıkarsanız 2008 Avrupa Şampiyonası ve 2010 Dünya Kupası'nda sırtınız yere gelmez" ifadesini kullandı. 
Blatter, Bıçakcı ile yaptığı sohbette takımımıza övgüler yağdırırken, "Bu turnuvanın bu kadar çok ilgi görmesini siz sağladınız. Müthiş bir ekibiniz var. Çok etkilendim. Konuştuğum herkes sizin takımdan söz ediyor. Ben de onları izledim ve çok beğendim. Dedikleri kadar varmış. Bu gençlerle ne kadar övünseniz azdır. Ama yeter ki sahip çıkın" diye konuştu. 
Bıçakcı ise bu takım için federasyonlarının tüm olanaklarını seferber ettiğini ve kendilerinin de onları geleceğin takımı olarak gördüğünü söyledi. Bıçakcı, "Elimizde çok iyi bir nesil vardı. Onlar şu anda h l Türk futboluna hizmet ediyorlar. Ancak arkadan gelen bu gençler onları aratmayacaklar. Biz de bu gençlere çok güveniyoruz. Göreceksiniz ileride futbola ayrı bir heyecan katacaklar" dedi. 


</TEXT>
</DOC>
