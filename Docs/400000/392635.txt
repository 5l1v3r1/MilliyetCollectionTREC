<DOC>
<DOCNO> 392635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/dunya/dun01.html </URL>
<DATE> 2005/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Pul yok, subay kaldık ' 
</HEADLINE>
<TEXT>


CENK BAŞLAMIŞ Bakü 


Azerbaycan'da Haydar Aliyev'in ölümünden sonra ilk kez yapılan seçime katılanların ortak beklentisi, yaşam seviyelerinin yükselmesiydi. 
Bakü'de Milliyet'in gezdiği sandıklarda seçmenlerin çoğu oy kullanmaktan gurur duyduklarını gösteren bir ruh hali içindeydi. Bu sandıklarda demokrasi deneyimi ve kültürünün henüz yerleşmemiş olmasından kaynaklanan sıkıntılar görevlilerin müdahalesiyle aşıldı. 
4 numaralı sandıkta oy kullanan ve soyadını Aslanova olarak veren kadın beklentisini, "Yahşi hayat isteyirik" Güzel bir yaşam istiyoruz diye özetledi, ancak hangi partiye oy verdiğini açıklamadı. Adını vermeyen yaşlı bir erkek, "Pis kötü zamanlardan kurtulup daha yahşi bir dünyada yaşamak istediğini" söyleyerek muhalefete oy verdiğini ima etti. 

'Cemaat ne derse o' 
Seyit adındaki seçmen, dünyadaki ilk demokratik Müslüman cumhuriyeti 1918 yılında Azerbaycan'ın kurduğunu hatırlatarak, "Demokratik bir ülkede yaşamayı hak ediyoruz ve buna hazırız" dedi. Zülfü Ali ise, neden muhalefete oy verdiğini, "Zulümden kurtulmak istiyoruz" diye açıkladı, ancak neyi kastettiğine açıklık getirmedi. 55 yaşındaki Nizami Babaoğlu çok kesin konuştu Cemaat kime oy veriyorsa ben de ona oy veririm 
Reşit ve Azer, "Oy kullanırken kararınızı en çok ne etkiledi " sorusuna ortaklaşa "Sosyal sorunlar" diye yanıt verdi. "Sosyal sorunlar"dan ne kastettiklerinin sorulması üzerine yine ağız birliği etmişçesine "Çünkü subayız" bek rız dediler. Yanıtlarının yeterince anlaşılmadığına kanaat getirmiş olmalılar ki, "36 yaşındayız. Pulumuz olmadığı için subay kaldık" Parasızlıktan evlenemedik diye açıklama ihtiyacı hissettiler. 


</TEXT>
</DOC>
