<DOC>
<DOCNO> 361423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sonspo13.html </URL>
<DATE> 2005/07/15/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Beşiktaş'ın istediği Biscan Panathinaikos ile imzaladı 
</HEADLINE>
<TEXT>

     FC Liverpool'un orta alan oyuncusu Igor Biscan'ın, Yunanistan Birinci Futbol Ligi takımlarından Panathinaikos ile anlaştığı bildirildi. 
     Yunan basınında yer alan haberlere göre, Beşiktaş'ın transfer listesinde bulunduğu söylenen Igor Biscan'ın Panathinaikos ile 3 yıllık sözleşme imzaladığı kaydedildi. 
     FC Liverpool'un Avrupa Şampiyonlar Ligi şampiyonluğunu kazanmasında önemli rol oynayan Biscan'ın transferiyle ilgili Yunan kulübünden bir açıklama yapılmadı. 
     Yunanistan'da yayınlanan Ta Nea gazetesinde yer alan haberde, Biscan'ın sözleşmeyi imzalamadan önce sağlık kontrolünden geçeceğini belirtilirken, Hırvat futbolcunun Panathinaikos'tan yıllık 1.8 milyon dolar alacağını yazdı. 
     Öte yandan, Galatasaray'ın Brezilyalı orta alan oyuncusu Flavio Conceicao'yu transfer ettiği yönünde haberler çıkan Panathinaikos Kulübü, bu transferle ilgili de resmi bir açıklama yapmıyor. 
     
</TEXT>
</DOC>
