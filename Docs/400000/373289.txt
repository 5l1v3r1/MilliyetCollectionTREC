<DOC>
<DOCNO> 373289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/spor/spo05.html </URL>
<DATE> 2005/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Buz gibi kura 
</HEADLINE>
<TEXT>


UEFA Kupası'nda takımlarımıza kuzey ülkelerinden rakipler çıktı. Beşiktaş, İsveç şampiyonu Malmö, Galatasaray ise Norveç temsilcisi Tromso ile eşleşti 

MEHMET DEMİRCAN 


UEFA Kupası'nda ülkemizi temsil eden Beşiktaş ve Galatasaray'ın 1. turdaki rakipleri dün Monaco'da çekilen kurayla belli oldu. 2. ön eleme turunda Vaduz'u iki maçta da yenen Siyah - Beyazlılar, Şampiyonlar Ligi'nden elenen Malmö ile eşleşti. Geçen sezon İsveç Ligi'ni şampiyon olarak tamamlayan Mavi - Beyazlılar, 3. ön elemede Thun'a takılınca, UEFA Kupası'na geldi. Kara Kartal ilk maçı 15 Eylül'de İstanbul'da rövanşı ise 29 Eylül'de Malmö'de oynayacak. Beşiktaş Teknik Direktörü Rıza Çalımbay kurayla ilgili olarak, "Güçlü bir rakip çektik ama kazanıp, 5'li gruba kalacağız. Ayrıca onlarla geçmişten kalan tatlı bir hesabımız var" dedi. 
Galatasaray ise Beşiktaş'a nispeten torbadan daha kolay bir rakip çekti. Sarı - Kırmızılılar, 1. turda Norveç temsilcisi Tromso ile karşılaşacak. 1 sezon aradan sonra tekrar Avrupa Kupaları'nda boy gösterecek olan Cim - Bom ilk maçı 15 Eylül'de deplasmanda, rövanşı da 29 Eylül'de Ali Sami Yen'de oynayacak. Kurayı değerlendiren Asbaşkan Ergun Gürsoy, "Bütün rakipleri ciddiye almak lazım. Ama Galatasaray'ın uluslararası tecrübesi yüksek. Dolayısıyla biz çok ümitliyiz. Bu turu geçip gruba kalacağız. Takımımıza inanıyoruz" diye konuştu. İlk turu geçen takımlar UEFA Kupası'nda 5'li gruba katılma hakkını elde edecek. 

'Şimdi rövanş zamanı' 

Beşiktaş, Malmö ile 1990-1991 sezonunda Şampiyon Kulüpler Kupası ilk turunda eşleşmiş ve rakibine 2-3 ve 2-2'lik skorlarla elenmişti. Siyah - Beyazlılar'ın o dönemde formasını giyen Recep Çetin, Beşiktaş'ın rövanşı alacağına inandığını söyledi. Recep, "Malmö'nün bende ayrı bir yeri var. Onlarla oynadığımız ilk maçta kendi kaleme attığım golü unutamıyorum. Ne zaman İsveç dense tüylerim diken diken oluyor. Malmö'yü çektikten sonra telefonum hiç susmadı. Bugüne kadar beni hiç aramayanlar bile telefon edip, o tarihi golü hatırlatıyorlar. Rövanş da çok dramatik olmuştu. İlk yarısını 2-0 önde kapattığımız maçı 2-2 bitirip, elenmiştik" dedi. 

Erzik umutlu 

UEFA Asbaşkanı Şenes Erzik hem Galatasaray'ın hem de Beşiktaş'ın turu geçeceğine inandığını söyledi. Tecrübeli futbol adamı, "İki takımımızın da seribaşı olması dolayısıyla zaten zor rakiplerle eşleşmeyecektik. Aynı futbol ekolünün temsilcileri ama Malmö, Tromso'ya göre nispeten daha güçlü bir ekip. Ama ben her iki temsilcimizin de turu geçip, grup maçlarına kalacağına inanıyorum" ifadesini kullandı. 

'Şimdi rövanş zamanı' 

Beşiktaş, Malmö ile 1990-1991 sezonunda Şampiyon Kulüpler Kupası ilk turunda eşleşmiş ve rakibine 2-3 ve 2-2'lik skorlarla elenmişti. Siyah - Beyazlılar'ın o dönemde formasını giyen Recep Çetin, Beşiktaş'ın rövanşı alacağına inandığını söyledi. Recep, "Malmö'nün bende ayrı bir yeri var. Onlarla oynadığımız ilk maçta kendi kaleme attığım golü unutamıyorum. Ne zaman İsveç dense tüylerim diken diken oluyor. Malmö'yü çektikten sonra telefonum hiç susmadı. Bugüne kadar beni hiç aramayanlar bile telefon edip, o tarihi golü hatırlatıyorlar. Rövanş da çok dramatik olmuştu. İlk yarısını 2-0 önde kapattığımız maçı 2-2 bitirip, elenmiştik" dedi. 

Erzik umutlu 

UEFA Asbaşkanı Şenes Erzik hem Galatasaray'ın hem de Beşiktaş'ın turu geçeceğine inandığını söyledi. Tecrübeli futbol adamı, "İki takımımızın da seribaşı olması dolayısıyla zaten zor rakiplerle eşleşmeyecektik. Aynı futbol ekolünün temsilcileri ama Malmö, Tromso'ya göre nispeten daha güçlü bir ekip. Ama ben her iki temsilcimizin de turu geçip, grup maçlarına kalacağına inanıyorum" ifadesini kullandı. 

Yıldıray'a kolay lokma 

UEFA Kupası 1. Turu'nda, Yıldıray Baştürk'ün forma giydiği Hertha Berlin, Kıbrıs Rum Kesimi'nden Apoel'le eşleşti. İyi bir kura çeken Alman ekibi ilk maçı evinde oynayacak. Tolga Seyhan'ın top koşturduğu Ukrayna'nın Shakthar Donetsk takımı ise Macaristan temsilcisi Debrecen'le karşılaşacak. 
UEFA'da diğer eşleşmeler şöyle Auxerre - Levski Sofya, Hamburg- Kopenhag, Slavia Prag - Cork City, Metalurg - PAOK, Everton - D.Bükreş, Myllykosken - Grasshoppers, Kızılyıldız - Braga, Anvers - Marsilya, Leverkusen - CSKA Sofya, CSKA Moskova - Midtjylland, V.Setubal - Sampdoria, Sevilla - Mainz, Basel - Siroki, Feyenoord - R.Bükreş, Hibernian- Dniepropetrovsk, Rennes - Osasuna, Guimaraes- W.Krakow, Krylya - Alkmaar, Stuttgart - Domzale, Valerenga - S.Bükreş, Graz - Strasburg, L.Moskova - Brann, Palermo -Anorthosis, Halmstad - S.Lizbon, Middlesbrough - Xanthi, M.Petah - Partizan, Aris - Roma, Litex - Genk, B.Ostrava - Heerenveen, Teplice - Espanyol, Monaco - Willem, Viking - A.Wien, Brondby - Zürih, Lens - Groclin, Bolton - L.Plovdiv, AEK - Zenith. 

Rakipleri tanıyalım 

MALMÖ 
Yıldız fabrikası 
İsveç'in Göteborg ile en popüler iki takımından biri olan Malmö dünya futboluna kazandırdığı birbirinden ünlü isimlerle tanınıyor. Martin Dahlin, Patrick Andersson ve son olarak da Zlatan İbrahimovic'in yetiştiği kulüp olan Mavi - Beyazlılar geçen sezon İsveç Ligi'nde 18. şampiyonluğuna ulaştı. Kadrosunda Beşiktaş'ın eski kalecisi Asper'i bulunduran Malmö'de ayrıca Litmanen ve İtalya ile İngiltere deneyimine sahip Osmanovski de forma giyiyor. Altı yabancılı İsveç ekibinin sağ tarafının etkili ismi Kamerunlu Elanga geçen sezon Galatasaray'ın transfer gündemine girmişti. Şampiyonlar Ligi 2. ön elemesinde Maccabi Haifa'yı safdışı bırakan Malmö 3. turda İsviçre'nin Thun takımına elenip, gruplara kalma şansını yitirdi. 

Kadro 
Kaleciler 
Mattias Asper 
Lee Baxter 
Savunma 
Patrik Andersson 
Jon Inge Hoiland 
Olof Persson 
Glenn Holgersson 
Joseph Elanga 
Johan Nislsson Guiomar 
Peter Abelsson 
Orta Saha 
Jari Litmanen 
Anders Andersson 
Tomas Olsson 
Daniel Andersson 
Yksel Osmanovski 
Louay Chanko 
Hasse Mattisson 
Joakim Nilsson 
Daniel Sliper 
Behrang Safari 
Marcus Pode 
Forvet 
Niklas Skoog 
Jesper Bech 
Afonso Alves 
Rawez Lawan 
Samuel Barlay 

Künyesi 
Ülkesi İsveç 
Kuruluşu 1910 
Renkleri Mavi - Beyaz 
Başkanı Bengt Madsen 
Stadı Malmö 
Kapasitesi 27 bin 500 
Ortalama seyirci 20 bin 61 
Teknik direktör Tom Prahl 
Başarıları 18 İsveç Süper 
Lig şampiyonluğu, 15 İsveç Kupası şampiyonluğu 1979 Şampiyon Kulüpler finalisti 
Ligdeki durumu 32 puanla beşinci 

Avrupa Karnesi Turnuva Sezon O G B M A Y Ş. Ligi 12 38 13 12 13 43 56 Kupa Galipleri 5 22 9 8 5 35 18 UEFA Kupası 11 36 15 5 16 51 42 Intertoto Kupası 1 2 0 0 2 1 4 Toplam 29 98 37 25 36 130 120 

İdeal 11 
Asper P.Andersson Abelsson Hoiland Elanga Olsson D.Andersson Pode Osmanovski Alves Bech 

TROMSO 
Durumu kötü 
Tromso, Norveç Ligi'nin vasat temsilcileri arasında. Tarihinde şampiyonluğu bulunmayan Kırmızı-Beyazlılar'ın herhangi bir Avrupa başarısı da yok. Tromso'nun kadrosunda 9 yabancı var ve bunların üçü Kanada'dan. Defansı oldukça zayıf olan Norveç ekibinde, Denizlispor'un eski futbolcusu Heitanen de oynuyor. Tunus Milli Takımı'ndan Essediri de Tromso da forma giyiyor. 10 kez fileleri havalandıran Arst şu anda Norveç Ligi'nin en golcü oyuncusu. 10 numaralı Strand takımın en etkili yıldızı. Beşiktaş'ın uzun süre transfer gündeminde kalan Kanadalı Bernier de orta sahanın önemli isimlerinden. 14 takımlı Norveç Ligi'nde Tromso 12. sırada yer alıyor ve düşme korkusunu yaşıyor. Kutuba 500 kilometre mesafede bulunan Tromso, Avrupa'nın en kuzey ucundaki futbol takımı konumunda. Kırmızı-Beyazlılar ön elemede Esjberg'i safdışı bıraktı. 

Kadro 
Kaleciler 
Knut Borch 
Lars Hirschfeld 
Eirik Sorensen 
Defans 
Thomas Hafstad 
Janne Hietanen 
Benjamin Kibebe 
Arne Vidar Moen 
Andreas Nilsen 
Morten Pedersen 
Tamas Szekeres 
Ole Talberg 
Daniel Torres 
Orta saha 
Patrice Bernier 
Roar Christensen 
Bjorn Johansen 
Rune Johansen 
Joachim Walltin 
Forvet 
Stephen Ademolu 
Ole Martin Arst 
Karim Essediri 
Runar Normann 
Tomasz Stolpa 
Lars Strand 
Bjorn Strom 
Aage Yndestad 

Künyesi 
Ülkesi Norveç 
Kuruluşu 1920 
Renkleri Kırmızı - Beyaz 
Başkanı Trygve Mryvang 
Stadı Alfheim 
Kapasitesi 8 bin 
Ort. seyirci 4 bin 
Teknik direktör Mathias Hogmo 
Başarıları 2 Norveç Kupası şampiyonluğu 
Ligdeki durumu 17 puanla onikinci 

Avrupa Karnesi Turnuva Sezon O G B M A Y Kupa Galipleri 2 6 2 1 3 10 15 UEFA Kupası 2 3 1 1 1 3 3 Intertoto Kupası 1 4 2 1 1 13 4 Toplam 5 13 5 3 5 26 22 

İdeal 11 
Hirschfeldt Hafstad Kibebe Moen Szekeres Essediri Bernier Johansen Yndestad Strand Arst 



</TEXT>
</DOC>
