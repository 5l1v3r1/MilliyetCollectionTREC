<DOC>
<DOCNO> 384662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/siyaset/siy01.html </URL>
<DATE> 2005/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'teki atışmanın tutanakları 
</HEADLINE>
<TEXT>


TBMM tutanaklarında Dışişleri Bakanı Gül'le CHP Genel Başkanı Baykal arasındaki atışma sırasında, milletvekillerinin sözleri ve hareketlerine kadar tüm detaylar yer alırken, Gül'ün Baykal'ın yanına gidip belgeyi bırakmasına yer verilmedi 

SALİHA ÇOLAK Ankara 


TBMM Genel Kurulu'na 3 Ekim'le ilgili bilgi verirken, "Belgeleri bizden sakladınız" diyen CHP Genel Başkanı Deniz Baykal'ın yanına giderek çerçeve belgeyi masasına bırakan ancak ana muhalefet liderinin ısrarı üzerine geri alıp kürsüye dönen Dışişleri Bakanı Abdullah Gül'ün bu hareketi kayıtlarda yer almadı. 
TBMM tutanaklarında Gül-Baykal atışmasına, milletvekillerinin yerlerinden attıkları laflara ve sıra kapaklarına vurma, alkış gibi hareketlere kadar tüm detaylar yer almasına rağmen Gül'ün Baykal'ın yanına giderek belgeyi bırakması gibi çok özel bir duruma yer verilmedi. 
Tarihe kayıt düşülmesi nedeniyle olayların olduğu gibi aktarılmasına özen gösterilen tutanaklara göre Gül kürsüden hiç ayrılmadı, sadece karşılıklı sataşmalar oldu. Tutanaklara yansıyan ifadeler şöyle 

'Kendi kartımla gönderdim' 
"Gül ...Sayın Başbakanımız birçok başbakanla konuştu, ben birçok bakanla ama son saniyeye kadar, randevu saatimiz geçti, gün bitme noktasına geldi çünkü 3.5 saatlik yolu bitiremeyecektik sonunda, birçok ülkenin, ABD'nin rolünü, burada, olumlu rolünü zikretmek isterim, herkesin katkısıyla sonunda, bu paragraf şöyle bir çözüme ulaştı... Bunu kendi kartımla size gönderdim Sayın Genel Başkan gelmiş olması lazım. Baykal Bakınız ısrar ediyorsunuz, şu anda sekreterimle görüştüm bize, ne sizin kartınızla, ne başka türlü, müzakere çerçevesiyle ilgili hiçbir resmi belge gelmemişti. Gül Bakacağım. Baykal Kamuoyunu yanıltmayın Ali Rıza Bodur CHP Yalan mı söylüyor Sayın Genel Başkan Bu kadar nezaketsizlik olur mu Gül Şimdi bakın, biraz sonra çıkıp söylersiniz. Peki, peki. Şimdi, bunu ben diplomat arkadaşlarımla gönderdim. Sizin de bakanlığını yaptığınız Dışişleri Bakanlığı'na verdiğim talimatla gönderildi. O bakımdan bakarsınız, önemli değil, elinizdedir, geçecektir. Baykal Bizde değil, elimizde değil, inat etmeyin, ısrar etmeyin. Gül Buyurun size bir tane vereyim. Baykal Şimdi elimizde olmasının bir önemi yok. Gül Buyurun alın. AKP'den alkışlar Baykal Ne alayım Başkan Sayın Bakan... Sayın Bakan... Lütfen... Bodur Şov yapıyor. Gül Bu işlerin nasıl götürüldüğünü anlatırım ben biraz sonra... AKP sıralarından alkışlar, CHP sıralarından sıra kapaklarına vurmalar Bodur Avrupalı olduğunuzu gösterdiniz .. CHP sıralarından sıra kapaklarına vurmalar Gül Arkadaşlar, müsaade edin... Başkan Sayın Bakan, bir saniye, sayın milletvekilleri... Gül Bu iş nasıl çözülmüştür..." 

</TEXT>
</DOC>
