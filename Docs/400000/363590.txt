<DOC>
<DOCNO> 363590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/yasam/yas01.html </URL>
<DATE> 2005/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Saner, son yolculuğuna uğurlandı 
</HEADLINE>
<TEXT>


Turist Ömer filmleriyle ünlü, yıldız bulma ve tip yaratma becerisiyle tanınan yönetmen Hulki Saner toprağa verildi 

BAYRAM KAYGUSUZ 

Önceki gün vefat eden Yeşilçam'ın ünlü yönetmenlerinden Hulki Saner, dün Bebek Camii'nde kılınan öğle namazından sonra Sahrayı Cedid Mezarlığı'nda toprağa verildi. Saner'in son yolculuğunda eşi Sema, kızı Yasemin, oğulları Metin ve Adnan Saner'in yanı sıra onlarca dostu da vardı. Sanatçının dostları Saner için şunları söyledi 

'Pek çok starı o buldu' 
Erol Büyükburç Tip yaratma ve bulmada ustaydı. Turist Ömer, Horoz Nuri tipleri semboldür. Benim bestelerimin birçoğunu da Hulki Abi yaptı. 
Ferdi Tayfur Abimdi, babamdı. Beni ben yapandır. Bana 'Arabesk diyorlar ya, utanma çünkü dünyanın her tarafında arabesk var' derdi. 
İlyas Salman Türkiye'deki starların bir kısmını o buldu çıkardı. Turist Ömer gibi bir fenomen yarattı. Kıymeti bilindi mi, bilinmedi mi tartışmasına girmem. Çünkü Türkiye'nin sanatı belli. 
Osman Yağmurdereli Hulki Saner'e Türkiye'de yeterince değer gösterilmedi. Her gidenin ardından aynı şeyleri söylüyoruz ama... 
Müjdat Gezen Komedi filmleri konusunda bir uzmandı. Çok iyi nabız tutardı. Türkiye'de belli başlı starları ortaya çıkardı. Komplike bir sanatçıydı. 




</TEXT>
</DOC>
