<DOC>
<DOCNO> 386196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sonyas16.html </URL>
<DATE> 2005/10/12/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Fotoğraf sanatının iki zirve örneği 1 milyon 644 bin dolara satıldı 
</HEADLINE>
<TEXT>

     Fotoğraf sanatının en tanınmış iki örneği, New York'ta düzenlenen müzayedede 1 milyon 644 bin 800 dolara satıldı. 
     Sotheby's Müzayede Evi'nde yapılan açık artırmada, Pace-MacGill Galerisi, Edward Weston'ın ''The Breast'' ve Dorothea Lange'ın ''White Angel Bread Line'' adlı fotoğrafların her birine 822 bin 400 dolar verdi. 
     New Jersey doğumlu fotoğrafçı Lange'ın 1932 yılındaki çalışmasıyla ve Weston'ın 1920 yılında çektiği fotoğrafa verilen fiyatla 20. yüzyıl fotoğrafları için rekor fiyat verilmiş oldu. 
     
      Lange'ın siyah beyaz fotoğrafında, bir grup insan ekmek sırasında beklerken, kolları arasında tas tutan bir kişiyi gruba sırtı dönük biçimde çite dayanırken görüntülemiş. 
     Weston da, Meksika'da aynı stüdyoyu paylaştığı İtalyan sevgilisi Tina Modotti'yi model olarak kullandığı çalışmasında, Modotti'nin sağ göğsünün fotoğrafını çekmiş. 
     Lange ve Weston gibi fotoğraf üstatlarının çalışmalarına verilen fiyatlarla son yıllarda fotoğraf pazarında fiyatların yükseldiği gözlenirken, bu rekor fiyatların Alfred Stiglitz ve Diane Arbus'un fotoğraflarının bu hafta açık artırmaya sunulmasıyla daha da yükselebileceği tahmin ediliyor. 
     
</TEXT>
</DOC>
