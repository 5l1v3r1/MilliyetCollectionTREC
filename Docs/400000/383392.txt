<DOC>
<DOCNO> 383392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sontur11.html </URL>
<DATE> 2005/10/02/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Siverek'te yeşil kartlıların sayısı 100 bine ulaştı... 
</HEADLINE>
<TEXT>

     Şanlıurfa'nın Siverek İlçesi'nde, 3 haftada 6 bini yeni toplam 15 bin yeşil kart dağıtıldığı bildirildi. 
     Siverek Kaymakamı Seddar Yavuz, yeşil kartlılara ilaç uygulamasının ardından ilçedeki yeşil kart bürosunda yığılmaların yaşandığını anımsattı. 
     Bunun önlenmesi için ilçede bir süreden beri çalışmalar yapıldığını anlatan Yavuz, bu çerçevede teknik donanımın yenilendiğini, bürodaki personelin değiştirildiğini söyledi. 
     Çalışmaların ardından işlemlerin hızlandığını belirten Yavuz, 3 haftada 6 bini yeni toplam 15 bin yeşil karttın sahiplerine dağıtıldığını ve ilçedeki yeşil kartlı sayısının 100 bini aştığını kaydetti. 
     Öte yandan, Siverek'ten yaklaşık 40 bin mevsimlik tarım işçisinin başka il ve ilçelere gittiği, bu nedenle çok sayıda yeşil kartın hazır olduğu halde sahipleri gelmediği için büroda bekletildiği bildirildi. 
     
</TEXT>
</DOC>
