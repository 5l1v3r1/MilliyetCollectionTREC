<DOC>
<DOCNO> 397544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/yazar/bila.html </URL>
<DATE> 2005/11/24/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Org. Cömert F-16'lardan gurur duymaları gerekirdi 
</HEADLINE>
<TEXT>


Şemdinli'den sonra Yüksekova'da çıkan olaylarda ölenlerin cenaze töreni sırasında F-16 savaş uçaklarının alçak uçuş yapmaları tepkilere ve tartışmalara neden olmuştu. 
İlçenin önde gelenleri Başbakan Erdoğan'ın ziyareti sırasında F-16'ların uçuşundan rahatsız olduklarını belirterek, şik yette bulunmuşlardı. 
F-16'ların cenaze töreni sırasında özellikle uçurulduğu ve ilçe halkını korkutmayı amaçladığı öne sürülmüştü. 

"Korku değil gurur verir" 
Başbakan Erdoğan'ın da şikayette bulunanlara, "Cenazelere sarı, kırmızı, yeşil örtüler sararsanız böyle olur" yanıtı verdiği basında yer almıştı. 
F-16 savaş uçakları Yüksekova'nın üzerinden neden uçtu 
Bu soruyu dün Hava Kuvvetleri Komutanı Org. Faruk Cömert'e, eleştirileri anımsatarak sordum. 
Org. Cömert, "tamamen tesadüf" dedikten sonra, söz konusu uçuşla ilgili şu bilgiyi verdi 
"Orada benim her gün uçaklarım uçar. Türk hava sahasında Türk F-16'ları uçmayacak da ne uçacak Bundan doğal bir şey var mı O gün yapılan devriye görevi çerçevesinde Merzifon'dan Batman'a gelen uçaklardı. Batman'dan sonraki uçuşlarıydı. Her gün onlarca böyle görev uçuşu yapılıyor. Cenaze töreniyle ne ilgisi olabilir Kaldı ki, Türk F-16'larını görenlerin gurur duymaları gerekirdi. Biz görünce gurur duyardık. Türk semalarında Türk savaş uçaklarının görülmesi insana gurur verir, korku değil." 
Org. Cömert, F-16'ların Yüksekova semalarından görülmesiyle televizyonların canlı yayınlarında haber ve yorum yapılması üzerine, ilgili komutanların kendisine bilgi verdiklerini de anımsattıktan sonra şöyle devam etti 

"Radardan izledim" 
"Bana arkadaşlar bu şekilde yorumlar yapıldığını söylediler. Ben uçuşları arkamdaki radar haritasından izlerim. Hemen dönüp radardan duruma baktım ve 'uçuşa devam etsinler' emrini verdim. Günlük görev uçuşu, gayet normal." 
Hava Kuvvetleri Komutanı Org. Cömert, bu bilgiyi verdikten sonra, radar haritasına döndüğünü belirterek görüşme anımızdaki durumu da yansıttı. 
"Şimdi şu anda yine radara bakıyorum" diyerek uçakları saydı 
"Uçakları sayıyorum, 1,2,3,...8, evet, şu an itibariyle 8 uçağımız o bölgede görev uçuşu yapıyorlar. Bu her gün yapılan bir faaliyet." 

"Şu anda ihtiyaç yok" 
Org. Cömert, F-16'ların yaptığı söz konusu uçuşun bölge halkına yönelik bir uçuş olarak yorumlanması ve siyasi tartışmalara konu edilmesinin yanlış olduğunu vurguladıktan sonra, terörle mücadele bağlamında şu değerlendirmeyi yaptı 
"Şu anda Türk Hava Kuvvetleri'ne ihtiyaç yok. Ama ihtiyaç gösterecek bir durum olursa elbette bize düşen görevi yaparız. Biliyorsunuz, daha önce uçaklara ihtiyaç oluduğunda bu tür görevler yapıldı. Görev verilirse yine yaparız. Biz askeriz. Bizde emirsiz bir şey olmaz. Emir alırsak elbette yine yerine getiririz." 



</TEXT>
</DOC>
