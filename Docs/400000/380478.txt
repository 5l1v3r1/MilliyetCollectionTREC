<DOC>
<DOCNO> 380478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/yazar/asik.html </URL>
<DATE> 2005/09/22/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Çöp tartışması 
</HEADLINE>
<TEXT>


Başbakan Erdoğan, Karadeniz gezisinde yol kenarında çöpler görünce CHP'li belediyeyi eleştiriyor ve ekliyor 
- Göreve geldiğim zaman İstanbul'un tamamı çöpler altındaydı. Çünkü CHP zihniyeti işbaşındaydı. Bu zihniyet sadece çöp üretir... 
Bu sözler, hedef aldığı CHP'li Belediye Başkanı Nurettin Sözen'i üzmüş... Başbakan Erdoğan'ın "Güncel sorunlardan kaçmak için böyle bir konuya saptığını" söyledi telefonda. Sonra dedi ki 
- Biz dünyanın en büyük kapasiteli çöp imha projesini hayata geçirdik. Proje elektrik üretimini, çöplerin geri kazanılmasını, çöp suyunun biyolojik arıtmasını, hastane çöplerinin ayrıca imhasını öngörüyordu. Çöpler sıkıştırılıp ara istasyonlarda toplanıyor, daha sonra çöp imha merkezine götürülüyordu. En zoru çöp imhası için alan bulmaktı. Yeri bulduk. Tesisleri yaptık. Evet kimi zaman çöpler birikti. Çünkü işçinin sendika ve grev hakkı vardı. Grevlerde çöpler birikiyordu. Ama sorun çözülmüştü. Tayyip Erdoğan bize teşekkür etmesi gerekirken bunları söylüyor. 

Nurettin Sözen kendi döneminde uygulanan 10 dev proje sayıyor Metro, Kent İçi Tramvay, 2500 otobüs alımı, Doğalgaz, İkinci Darülaceze, Kongre Sarayı, İstranca Dereleri, Sazlıdere Barajı, Sirkeci - Yeşilköy Sahil düzenlemesi, Kazlıçeşme... Ve Tayyip Erdoğan'a soruyor 
- İstanbul belediye başkanlığınız süresince bu çapta bir tek proje yaptınız mı Buyrun söyleyin. 

Merak bu ya... 
Ata Türk'ün cenazesine katılanların sayısı, Atatürk'ü yaşatmak isteyenlerin sayısını geçmiş midir acaba 
Haldun Ertem 

Göztepe camii... Bağdat Caddesi'nde Göztepe Parkı'na 2500 metrekare üzerine cami yapma projesi üzerine belediyenin içinden ilginç bir bilgi alıyoruz... Bir süre önce Anakent Belediye Başkanı Kadir Topbaş'ın isteği üzerine bu alanın "Kardeş Şehirler Parkı"na dönüştürülmesi için proje ihalesi açılmış. Proje çalışmaları devam ediyormuş. Derken Anakent Meclisi geçen hafta cami kararı alıyor. Şehir Planlama Müdürlüğü dini tesis alanına "uygundur" diyor. Anakent Belediyesi'nde bir eşgüdüm eksiği var. Bir birimin diğerinden haberi yok. Kente yazık oluyor. 

Besni'de bayram Adıyaman'ın Besni ilçesi, Türkiye'nin hatta dünyanın ilk ve tek bayramını kutluyor Eğitim Bayramı... Bu yılki kutlama 24 - 25 Eylül tarihlerinde Besni Kaymakamlığı, Belediye Başkanlığı ve Besni Eğitim Vakfı tarafından birlikte düzenleniyor. Besnililer, "Adıyaman'a üniversite, Besni'ye fakülte" kampanyasını sürdürüyor. Bir Anadolu öğretmen lisesi açılmasını istiyorlar. Bu arada, Japonya'da yaşayan işadamı İbrahim Göğüş'ün girişimiyle bir Japon aile de okul bağışı yapmış. İnşaatı sürüyor. Besni eğitime gönüllü. Destek bekliyor... 

Çok miktarda alkol ve hap sonucu hayatını kaybeden TV ünlüsü Ata'nın annesi Semra Hanım, "Oğlum şehit oldu" dedi. 
Nejat Beşe soruyor 
- Bu durumda Laila, Reina gibi yerlerde eğlenmeye devam edenler "gazi" mi oluyor 

Öteki doğru Sütunumuzda dün TV 5'in Türkiye'yi tanıtma adına sergilediği olumsuz görüntülerden söz etmiştik. Bir başka okurumuz da bir başka doğruyu anlatıyor mektubunda 
"Ankara'da yaşıyorum... Kızılay'dan 6 km dışarı çıkın... Ankara'nın yüzde 70'inin gecekonduda yaşadığını... İnsanların yaşamlarını aç bilaç devam ettirdiğini görürsünüz... Başbakan'ın sadece ramazanda hatırladığı bölgeler bunlar. 
Ayrıca... Laik Türkiye Cumhuriyeti hızla dincilerin ve tarikatların kontrolüne geçmiyor mu Ülkemiz sessiz bir devrimle Suudi Arabistan tipi bir uydu rejime dönüştürülmüyor mu 
Yoksulluktan insanların gözü dönmüyor mu Gece yatağında olması gereken küçücük çocuklar, babalarıyla çöpten birtakım şeyler toplayıp karnını doyurmuyor mu " 
Fransa'dan yazan Semih Garip ise, TV 5 yayınlarının Fransa'nın içine verilmediğini, o yüzden bu maksatlı yayınları Fransız seyircisinin izlemediğini anımsatıyor... Peşinden 
- Ancak Fransa'da Türkiye aleyhine yayınlar TV 5'in sözünü ettiğiniz yayınından kat kat olumsuzdur. Geçen hafta ARTE kanalında Atatürk programı vardı. İlk 10 dakikada 5 kez Ermeni soykırımı lafı geçti. Kapattık. Burada çıkan gazetelerden bir arşiv oluşturdum. Eğer Fransız halkının bir referandumda Türkiye'ye evet diyeceğini sanan varsa ona göndereyim, bir daha düşünsün. 



</TEXT>
</DOC>
