<DOC>
<DOCNO> 369290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sonspo03.html </URL>
<DATE> 2005/08/12/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Ailton ile Kleberson'un oynamamasına rakip bile üzüldü ... 
</HEADLINE>
<TEXT>

     Ailton ile Kleberson’u sahada göremeyen Vaduzlu futbolcular bile büyük hayal kırıklığı yaşadı. 
     
     Formaları alacaklardı 

     Goncalves Da Silva Ailton ve Jose Kleberson Ferreira... Ligi dahi bulunmayan Liechtenstein, belki de tarihi boyunca ilk kez böylesine önemli dünya yıldızlarına evsahipliği yaptı. UEFA’ya gönderilen listede adı bulunmayan Kleberson ile henüz tam anlamıyla hazır olmayan Ailton’u sahada göremeyen Vaduzlu futbolcular bile forma alamadıkları için büyük hayal kırıklığı yaşadı. İki takım taraftarları ise iki süperstarla birlikte fotoğraf çektirmek için adeta birbirleriyle yarıştı. 
     
     Pazar günü sahadalar 

     90 dakika sonrası görüşlerini aktaran Ailton, Hazırım... Pazar gibi oynamak istiyorum. Geldiğim günden bu yana hiç sıkıntı yaşamadım. Rahatım, arkadaşlarla sürekli şakalaşıyoruz. Burada çok mutluyum. Saha dışındaki bu sevgiyi, saha içine de yansıtmak istiyorum'' derken Kleberson da şöyle konuştu Manchester’la iyi bir hazırlık dönemi geçirdim. Denizlispor maçında yeni formamla tanışacağım. Çok iyiyim, çok mutluyum. Havaalanında gördüğüm ilginin karşılığını sahada vereceğim.'' 

     
</TEXT>
</DOC>
