<DOC>
<DOCNO> 372859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sontur08.html </URL>
<DATE> 2005/08/25/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Asker uğurlama eğlencesi kanlı bitti 
</HEADLINE>
<TEXT>

     Şaban KARDEŞ ÇERKEZKÖY Tekirdağ , DHA 

      TEKİRDAĞ'ın Çerkezköy İlçesi'nde, askere gidecek gençler arasında düzenlenen eğlencede çıkan kavgada bir kişi bıçakla yaralandı. 
     Çerkezköy'de askere gidecek gençler, dün gece Fevzipaşa Mahallesi'nde kendi aralarında eğlence düzenledi. Ancak eğlencenin ilerleyen saatlerinde alınan alkolün de etkisiyle gençler arasında henüz belirlenemeyen bir nedenle tartışma çıktı. Tartışma büyüyünce 22 yaşındaki Mehmet B., üzerinde taşıdığı bıçakla 21 yaşındaki Doğan Tutar'a saldırdı. Tutar bacağından ve göğsünden yaralandı. Çerkezköy Devlet Hastanesi'ne kaldırılan Tutar'ın hayati tehlikesinin bulunmadığı bildirildi. 
     Olaydan sonra polis tarafından gözaltına alınan Mehmet B., sevkedildiği adliyede çıkarıldığı mahkemece tutuklanarak Çerkezköy Kapalı Cezaevi'ne konuldu. 
     
</TEXT>
</DOC>
