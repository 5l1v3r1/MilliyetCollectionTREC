<DOC>
<DOCNO> 366894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/spor/aspo.html </URL>
<DATE> 2005/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıktın perdeyi 1-0 
</HEADLINE>
<TEXT>


Fatih Tekke'nin, Rum ekibi Anorthosis karşısında ilk yarının bitimine doğru bulduğu gol, yüreklere tur umudunu aşılamıştı. Ancak ikinci 45 dakikada kaçan goller, şuursuz baskı, başka gol getirmedi, Bordo - Mavili takım, kupalara veda etti 

SEFA KARAHASAN 


Ayağa gelen kısmet kaçtı, Şampiyonlar Ligi hayali avuçların arasından kaydı... Oysa ki Trabzonlu, bu mutluluğu hasretle beklemiş, ön elemeler başlamadan kendisini Devler Ligi heyecanına vermişti... Ancak olmadı, hem de bir Rum takımına elenilerek, Avrupa'ya mendil sallandı. 
Anarthosis ile yapılan ilk maçtaki hataların aksine, bu kez daha derli toplu bir görüntü çizdi Karadeniz ekibi... Ancak oyunu kontrol altına almasına rağmen, pas hataları ve organize hücum anlayışına ters düşen hamleleriyle kaderine razı bir görüntü çizmekten öteye geçemedi. Şenol Güneş'in öğrencileri net fırsatlar yaratamadı, yakalanan pozisyonlarda başarı sağlanamadı. Oyunu sahasında kabul eden Rum temsilcisi ise sadece kontrataklarla Trabzonspor kalesinde gol aradı. 
6'da Celaleddin'in şutu, 35'te Fatih'in önüne bıraktığı topa vuran Szymkowiak'ın gol denemesinden sonuç çıkmadı. 40'ta beklenen gol geldi. Gökdeniz'in sağdan ceza alanına kestiği topa penaltı noktasında iyi yükselen Fatih Tekke şık bir kafa vuruşuyla, kaleci Georgallides'i çaresiz bıraktı. 

Gel de yanma 
İkinci yarıda Trabzonspor tüm gücüyle yüklenerek, rakip kaleyi abluka altına aldı. 51'de Volkan'ın kale sahasına doldurduğu topa Mehmet Yılmaz ve Fatih dokunamadı. 52'de Haber'in yerden sert şutunu kaleci Jefferson uzanarak kontrol etmeyi başardı. 56'da Fatih geç kalınca, net bir fırsatı kaçırdı. 66'da Szymkowiak'ın frikik vuruşu savunmaya çarptı ve direğin hemen üstünden kornere gitti. Bu dakikalarda tribünlerdeki çaresizlik sanki sahaya da yansımış gibiydi... Doldur - boşaltlar başladı, gol gelmediği için panik havası hissedilir şekilde arttı. Avusturyalı hakem Gerald Lehner'in bir penaltıyı es geçmesi de endişeleri katladı. Öyle ki, 74'te Celaleddin'i düşüren Katsavakis ikinci sarı kartla oyundan atılması dahi beklenen patlamayı yapamadı. Kalan bölümlerde kaçan pozisyonlar tek kelimeyle yıkım yaşattı. 

Ah Gökdeniz ah 
82'de Fatih, bomboş pozisyonda Gökdeniz'i gördü. Yıldız futbolcu, kaleciyle karşı karşıya kaldığı anda topu direğin dibinden auta göndererek, saç baş yoldurttu. Atakların arkası geldi, ancak beklenen gol için artık çok geçti... 90 4'te Fatih'in kafayla doldurduğu topa Celaleddin arka direkte kafayı vurdu. Orta hakem önce santrayı gösterdi ancak yardımcısının ofsayt bayrağıyla golü iptal etti. Ve son düdükle umutlar bitti. Şimdi Trabzonspor için şapkayı alıp, düşünme vakti. Kaçan sadece Avrupa değil, büyük özveriyle sağlanan prestijdi. 

İsyan bu haykırış 

Anorthosis karşılaşmasında alınan beklenmedik sonuç Bordo - Mavililer'de şok etkisi yarattı. Avrupa defterinin bir Rum takımına elenerek kapatılması taraftarları adeta çileden çıkardı. 
Büyük bir üzüntü yaşayan taraftarlar, yönetim, Atay Aktuğ ve teknik heyetin istifasını istediler, "Parasız yönetim istemiyoruz" sloganları attılar. Protestolar stat dışında da sürerken, Başkan Aktuğ ve yöneticiler uzun süre Avni Aker'den çıkamadı. Bazı yöneticilerin, "Kongre kararı alalım. Yeni yönetim oluşsun" diye teklif getirdiği iddia edildi. 
Trabzonspor kafilesi otobüsle tesislere giderken Yenimahalle'de taşlı saldırıya uğradı. Otobüsün camları kırıldı ve kaleci antrenörü Bilal Çetinkaya'nın eli kesildi. Öte yandan oyundan alınan Volkan ile Erdinç'in, yedek kulübesi yerine soyunma odasına gitmeleri dikkat çekti. 

Kalbi dayanamadı 

Tansiyonu yüksek mücadeleyi izleyen bir taraftar kalp krizi geçirerek, yaşamını yitirdi. Sürmene'de ikamet eden 77 yaşındaki İsmail Çakır'ın bir türlü golün gelmemesinin ardından heyecanına yenik düştüğü öğrenildi. Maçı televizyondan izleyen Çakır'ın, Gökdeniz'in son bölümde yakaladığı fırsatı değerlendirememesi üzerine fenalaştığı, tüm çabalara rağmen kurtarılamadığı açıklandı. Öte yandan Trabzonspor eski başkanlarından Mazhar Afacan takımın elenmesiyle birlikte fenalık geçirdi ve hastaneye kaldırıldı. 

YILDIZ TABLOSU 

TRABZONSPOR 
1 Jefferson 6 
34 Emrah 4 
38 Erdinç 4 
14 Özgür Dk.69 4 
4 Eller 6 
99 Celaleddin 6 
66 Adem 4 
10 Mehmet Y. Dk.46 4 
5 Hüseyin 4 
7 Szymkowiak 5 
61 Gökdeniz 5 
8 Volkan 5 
19 Lee Yong Dk.59 5 
9 Fatih 6 

YEDEKLER 
29 Tolga, 25 İbrahim, 6 Hasan Üçüncü, 20 Ufukhan 

A. FAMAGUSTA 
1 Giorgallidis 6 
16 Marangos 5 
10 Kinkladze Dk.56 4 
4 Katsavakis 5 
5 Nicolaou 6 
7 Poursaitidis 5 
78 Loukos 5 
14 Ketsbaia 6 
12 Konstantiniou Dk.66 4 
6 Haber 5 
22 Hasxi 5 
9 Tsitaishvili 5 
11 Frousos 4 
20 Xenidis Dk.75 3 

YEDEKLER 
31 Nagy, 18 İsolakidis, 23 Samaras, 21 Kampantais 

HAKEMLER 
Gerald Lehner, Raimund Buch, Andreas Lambert Avusturya 

GOL 
Fatih Dk. 40 

SARI KART 
Emrah Trabzonspor , Giorgallidis, Frousos, Haber Famagusta 

KIRMIZI KART 
Katsavakis Dk.74 

MAÇIN İSTATİSTİĞİ TRABZONSPOR A.FAMAGUSTA Şut 20 7 Şut İsabetli Şut 5 2 İsabetli Şut İsabetli Şut 25 28 İsabetli Şut Korner 16 0 Korner Taç 29 20 Taç Faul 19 25 Faul Ofsayt 1 3 Ofsayt Serbest Atış 1 3 Serbest Atış Gol Pozisyonu 0 1 Gol Pozisyonu Topla Oynama 62 38 Topla Oynama 

LİDER OYUNCULAR TRABZONSPOR A.FAMAGUSTA 1 Fatih Tekke Gol 0 5 Fatih Tekke Şut Ketsbaia 3 2 Fatih Tekke İsabetli Şut Haber 1 71 Fabiano Eller İsabetli Pas Haber 31 13 Szymkowiak Korner 0 1 Celaleddin Ofsayt Frousos 2 4 Hüseyin Faul Loukos 5 4 Erdinç Top Çalma Haxhi 9 9 Gökdeniz Top Kaptırma Haxhi 3 2 Erdinç Gol Pozisyonu Loukos 1 15 Emrah Topla Oyn. Yüz. Georgallides 19 


</TEXT>
</DOC>
