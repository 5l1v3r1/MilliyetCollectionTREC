<DOC>
<DOCNO> 379329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/guncel/gun07.html </URL>
<DATE> 2005/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Koşar ustaya buruk veda 
</HEADLINE>
<TEXT>


Usta tiyatrocu Pekcan Koşar'ın cenazesinde sanatçı dostlarının azlığı dikkati çekti 

BAYRAM KAYGUSUZ 

Yalova'nın Çınarcık ilçesindeki yazlığında vefat eden Türk tiyatro ve sinemasının usta oyuncusu Pekcan Koşar, dün son yolculuğuna uğurlandı. 
Koşar'ın cenazesi, Kenter Tiyatrosu'ndaki törenin ardından Teşvikiye Camii'nde kılınan öğle namazını takiben Zincirlikuyu Mezarlığı'nda toprağa verildi. Cenazeye az sayıda sanatçı dostu geldi. Cenaze törenine düşük sayıda katılıma sebep olarak "Pazar günü toprağa verilecek" şeklindeki yanlış haberler gösterildi. 

Oğlu 'Babam yalnız ölmedi' 
Koşar'ın tiyatrocu eşi Selma Arıkan son vedayı gözyaşlarıyla yaparken, oğlu Itrı, babasının evde tek başına ölmediğini söyledi. Itrı Koşar, "Dolaşım sistemleri rahatsızdı. Akşam konuştum, bir şeyi yoktu. Beni çağırdı, gidemedim. Babam evde yalnız değildi, annemleydi" dedi. 


</TEXT>
</DOC>
