<DOC>
<DOCNO> 357803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/son/sondun06.html </URL>
<DATE> 2005/07/03/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Irak halkının yüzde 61'i Türk komşularını istemiyor 
</HEADLINE>
<TEXT>

     Irak’ın yabancı düşmanlığının en yoğun olduğu ülke olduğu bildirildi. Irak halkının yüzde 80’i, yabancıları komşu olarak reddettiği, Iraklılar’ın yüzde 61’inin ise Türk komşularını istemediği ortaya çıktı. Michigan Üniversitesi’nden iki siyasi bilimci Ronald F. İnglehart ve Mark Tessler ile Doğu Michigan Üniversitesi’nden sosyolog Mansoor Moaddel tarafından ortaklaşa gerçekleştirilen bir çalışma, Irak’ın, dünyanın yabancı düşmanlığın en yoğun olduğu ülke olduğu sonucunu verdi. 
     Michigan Üniversitesi’ndeki bir toplantı sırasında açıklanan çalışma sırasında 2004 yılında 2 bin 325 Iraklının katılımı ile gerçekleştirilen bir anketin sonuçları, Dünya Değerler Anketi ve Avrupa Değerler Anketi çerçevesinde 1999 yılından beri 85 ülkede toplanan veriler ile karşılaştırıldı. 
     
     HER 10 IRAKLIDAN 9’U AMERİKALI KOMŞU İSTEMİYOR 
     Çalışma, Iraklılar’ın yüzde 80’inin, yabancıları komşu olarak istemediğini ortaya koydu. Bu oranın, ABD’de yüzde 10-15 düzeyinde kaldığına dikkat çekildi. 
     Washington Post’ta yayınlanan çalışmanın sonuçlarına göre, Iraklı Araplar ve Kürtler, başlıca İslam ülkeleri dahil, diğer toplumlarda rastlanmayan bir biçimde yabancıları reddediyor. Her 10 Iraklıdan 9’unun, komşu olarak bir Amerikalı, bir İngiliz veya bir Fransız’ı istemediğini bildirildi. 
     
     KOMŞU ÜLKELERİN HALKLARINA DA KARŞI 
     Iraklılar’ın, komşu ülkelerin halklarına da olumsuz bir tutum içinde olduğu belirlendi. Nitekim, Iraklılar’ın yüzde 61’i, Türkler’i komşu olarak istemediğini söyledi. Bu oran, İranlılar için yüzde 55 olarak gerçekleşti. Iraklılar’ın en sıcak baktıkları komşu ülkenin ise Ürdün olduğu ortaya çıktı. Ancak yine Iraklılar’ın yüzde 44’ü, Ürdünlüler’i komşu olarak istemediği belirlendi. 
     Bu arada, Iraklılar’ın yüzde 93’ü, erkeklerin kadınlardan daha iyi lider olduklarını belirtti. Bu oran, Kürtler arasında yüzde 72’de kaldı. Ancak bu oranların, tüm ülkelerin ortalaması olan yüzde 42’ye göre çok yüksek olduğuna dikkat çekildi. 
     Öte yandan, Iraklılar’ın yüzde 85’inin, "demokrasiyi en iyi yönetim şekli" olarak nitelendirmeleri, anketin umut veren birkaç unsurlarınan biri olarak değerlendirildi. 
     
</TEXT>
</DOC>
