<DOC>
<DOCNO> 357957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/spor/spo09.html </URL>
<DATE> 2005/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Yiğido ekolü 
</HEADLINE>
<TEXT>


Werner Lorant, Sivasspor'da, Alman disiplini ile Brezilya tekniğini bir araya getirip, yeni bir ekol oluşturmayı düşündüğünü belirtti. Ünlü çalıştırıcı, hayalcilik yapmayacağını, düşmemek için oynayacaklarını söyledi 

TUNÇ KAYACI 


Werner Lorant'ı herkes, Fenerbahçe'nin Teknik Direktörü olarak tanıdı. Almanya'da 1860 Münih ile zaferler yaşayan Alman çalıştırıcı, bugün Sivasspor'u başarıya ulaştırmak için Sarı-Kırmızılılar ile Dorukkaya'da... 
Yeni sezon için kafasındaki Sivasspor'u anlatmaya başlayan Lorant, şunları söyledi 
"Bir Yiğido ekolü oluşturmak istiyorum. Alman disiplini ile Brezilya'nın tekniğini bir araya getirip, ideal bir ekol oluşturmak istiyorum." 
Kırmızı - Beyazlı ekipte iyi bir kadroya sahip olduğunu, ancak h l eksiklerinin bulunduğunu vurgulayan Sivasspor Teknik Direktörü, "Buradaki kampın bitiminden sonra Almanya'ya geçeceğiz ve orada bol hazırlık maçı yapmayı planladık. Bu karşılaşmalarla eksiklerimizi daha iyi görüp, gerekli transferleri yapmayı düşünüyoruz" diye konuştu. 
Her zaman açık sözlü olan, bunu Kırmızı - Beyazlı ekipte de devam ettiren Werner Lorant, takımının bu sezonki hedefini ise "Kalıcı olmak ve küme düşmemek" olarak belirledi. Alman çalıştırıcı, "Başka türlü bir hedef söylemek hayalcilik olur. İlk yılında Süper Lig'de kalmak her takım için başarıdır. Biz de bunu başaracağız. Benim antrenörlük kariyerimde, Alman Ligi'nde Sıvasspor'a benzeyen takımları çalıştırdım, o yüzden tecrübeme güveniyorum. Taraftarımız da bize güvensin" diye konuştu. 
Lorant taraftarlara ise şu mesajı iletti 
"Bizi gelip desteklesinler. Kampımızda yalnız bırakmasınlar. Türkiye'nin en büyük taraftarına sahip kulübünü çalıştırdığıma göre, bu beklentim normaldir. Bizim sadece Sivas ve İstanbul'da yanımızda olmasınlar. Burada da onların desteğine ihtiyacımız var." 

Sivas'ta üç imza 

Süper Lig'de yer alacağı ilk sezonunda başarısıyla adından söz ettirmek isteyen Sivasspor, iki Brezilyalı Sergio ve Anderson ile Kayserisporlu Cem Karaca'ya ikişer yıllık sözleşme imzalattı. 
Antrenör Esat Karaberber tarafından izlenerek Kırmızı - Beyazlılar'a kazandırılan Sergio'nun savunmada, Anderson'un ise forvette görev yaptığı açıklandı. 
Sivasspor Genel Menajeri Bülent Uygun, her geçen gün daha da güçlendiklerini ifade ederek, Trabzonspor kalecisi Petkoviç'in de yarın kampa katılacağını belirtti. 

İlk sınav bugün 
Kırmızı - Beyazlılar, ilk hazırlık maçını bugün Teknik Rasim Kara'nın takımı Lekaran ile oynayacak. Kızılcahamam Stadı'ndaki karşılaşma 16.00'da başlayacak. 

Yozgat'ta iş başı bugün 

İkinci Lig A Kategorisi takımlarından Yozgatspor, yeni sezon hazırlıklarına bugün başlıyor. 1600 rakımlı Yozgat Milli Parkı Çamlık'ta kampa girecek olan Kırmızı - Siyahlılar, Teknik Direktör Ekrem Al'ın isteği doğrultusunda iç transferde 11, dış transferde de 10 futbolcu ile anlaşma sağladı. Al, eskilerle yeni oyuncularını kaynaştıracak. 


</TEXT>
</DOC>
