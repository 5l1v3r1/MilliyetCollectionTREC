<DOC>
<DOCNO> 391083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/soneko26.html </URL>
<DATE> 2005/10/31/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Türk ve Yunan bankacılar istanbul'da toplanacak... 
</HEADLINE>
<TEXT>

     Türkiye Bankalar Birliği TBB ve Yunanistan Bankalar Birliği Yönetim Kurulu üyeleri, İstanbul'da düzenlenecek ''II. Ortak Yönetim Kurulu Toplantısı''nda biraraya gelecek. 
     TBB'den yapılan açıklamaya göre, iki ülkenin banka birlikleri arasındaki işbirliğinin geliştirilmesini amaçlayan toplantı 7 Kasım'da gerçekleştirilecek. 
     İki ülkenin bankacılık ve finans sistemlerine ilişkin güncel konuların görüşüleceği ve basına kapalı olarak yapılacak Yönetim Kurulu Toplantısı'na, TBB ve Yunanistan Bankalar Birliği Yönetim Kurulu Başkan ve üyeleri katılacak. 
     Toplantıda ayrıca İMKB ve Kredi Kayıt Bürosu faaliyetleri ile KOBİ finansmanı konularında Türkiye uygulamaları hakkında yetkili kurumların temsilcileri tarafından sunumlar yapılacak ve Yunanistan'ın kamu bankalarının özelleştirilmesine yönelik uygulamalar ile ombudsman tecrübeleri paylaşılacak. 
     Toplantı kapsamında TBB Başkanı Ersin Özince ve Yunanistan Bankalar Birliği Başkanı Takis Arapoglou'nun katılacağı bir de basın toplantısı gerçekleştirilecek. 
     
</TEXT>
</DOC>
