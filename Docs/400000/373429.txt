<DOC>
<DOCNO> 373429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sontur18.html </URL>
<DATE> 2005/08/27/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Kaçmak isterken çatıdan düşüp öldü... 
</HEADLINE>
<TEXT>

     Rize'nin Ardeşen İlçesi'nde 2 kişiyi silahla yaraladığı iddia edilen kişi, kaçtığı sırada, bir çatıdan diğerine atlamak isterken düşerek hayatını kaybetti. 
     Alınan bilgiye göre, Merkez Mahallesi'nde, Osman K. ile Hasan ve Yaşar Kuyumcu arasında, henüz bilinmeyen nedenle tartışma çıktı. 
     Kavgaya dönüşen olayda, Hasan ve Yaşar Kuyumcu'yu silahla yaraladığı ileri sürülen Osman K, Cumhuriyet Caddesi'nde bir apartmana girdi. 
     Buradaki evlerin kapısını çaldığı, ancak vatandaşların açmamaları üzerine çatıya çıktığı belirtilen Osman K, buradan karşı apartmanın çatışına atlamaya çalışırken düştü. 
     Osman K, olay yerinde öldü. 
     Hasan ve Yaşar Kuyumcu ise Rize 82. Yıl Devlet Hastanesi'nde tedavi altına alındı. Yaralıların hayati tehlikelerinin bulunduğu bildirildi. 
     
</TEXT>
</DOC>
