<DOC>
<DOCNO> 371803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sondun08.html </URL>
<DATE> 2005/08/22/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
6 Türk gemici, Kanada'ya kaçak girmek için sulara atladı... 
</HEADLINE>
<TEXT>

     Kanada, Quebec’te iltica etmek isteyen altı Türk gemici, St. Lawrence Nehri’ne atladı. Üç denizci tututklanırken kayıp üç Türk’ün boğulmuş olabileceği ifade edildi. Olay, sinemadaki aynı adlı uyarlaması büyük gişe yapan, Henri Charriere’in dünyaca ünlü romanı "Kelebek"in kahramanını anımsattı. 
     Kanada’da yayınlanan Globe and Mail gazetesine göre, Malta bandıralı İmbat kargo gemisinde çalışan altı Türk, vatandaşlığına geçmek ve oturma izni almek istedikleri Kanada’nın Quebec eyaletindeki St. Lawrence Nehri’ne atladı. 
     Bir Türk, donma tehlikesiyle hastaneye yatırılırken, iki Türk’ün göz altına alındığı belirtildi. Kayıp diğer üç Türk’ün ise boğulmuş olabileceği ifade edildi. 
     Kanada Sınır Servisi Ajansı sözcüsü Dominique McNeely, St. Lawrence Nehri’ne dünyanın pek çok yerinden gemilerin geldiğini, kimi zaman da gemi personelinini iltica talepleriyle karşılaştıklarını belirtti. McNeely "Ancak St. 
     Lawrence Nehri’ne atlayanlarla ilk kez karşılaşıyoruz. Bu çok sıradışı ve çok tehlikeli bir girişim" diye konuştu. 
     Nehre atlayan altı Türk’ün, İmbat gemisi’nin Kanada’da karıştığı ilk olay olmadığı açıklandı. Yaklaşık bir ay önce de gemi personeline ait iki Türk tıbbi destek istemiş, ancak daha sonra Montreal’de kaldırıkları hastaneden kaçmıştı. İki Türk’e hala ulaşılamadı. 
     
</TEXT>
</DOC>
