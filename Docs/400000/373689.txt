<DOC>
<DOCNO> 373689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/spor/spo30.html </URL>
<DATE> 2005/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Sorun psikolojik 

MEHMET ÇİFTÇİ 

Real Sociedad'ın yıldızı Nihat Kahveci, Atletic Bilbao karşılaşmasıyla birlikte 6 ay sonra sahalara dönüş yaptı. İkinci yarıda görev yapan yıldız futbolcu, maç eksiği olduğunu ve sakatlığı nedeniyle yaşadığı olumsuz psikolojiyi dağıtmak için mücadele ettiğini söyledi. Nihat, "Kulübüm beni satmayı düşünmüyor. Bir yıllık daha anlaşmam var. Henüz masaya oturmadık" dedi. 

Yıldıray hazır 

YILDIRAY Baştürk, Bayern Münih karşısında 90 dakika forma giyerken, motivasyonunu Milli Takımımız üzerine yoğunlaştırdı. Hertha Berlinli futbolcu, "Sakatlığım düzeldi. Artık kendimi iyi hissediyorum. Danimarka ve Ukrayna maçlarını kazanmamız şart. Dünya Kupası Finalleri'ne katılmak istiyorsak, bunu başarmalıyız" diye konuştu. 

Günün adamı Halil 

KAISERSLAUTERN formasıyla Alman Ligi'nin üç haftasında 6 gol atan Halil Altıntop, gazeteler tarafından günün adamı seçildi. Berliner Morgenpost'deki haberde, gurbetçi futbolcunun attığı gollerin yanı sıra 6'da asist yaparak takımını sırtladığı belirtildi. Gazete, milli futbolcunun formunun sürekli arttığını belirtirken, Kaiserslautern'de ne kadar kalacağının tartışmalı olduğunu yazdı. 

Sezer döktürdü 

BELÇİKA'NIN Germinal Beerschot Anvers GBA takımında forma giyen Sezer Öztürk, ligdeki ilk golünü atarken, takımını da galibiyete taşıyan isimlerden oldu. 20 Yaşaltı Milli Takımımız'da da görev yapan genç futbolcu, GBA'nın Gent'i 2 - 1 yendiği maçın 37. dakikasında fileleri sarsmayı başardı. 

Milan suskun 1-1 

Fenerbahçe'nin Şampiyonlar Ligi'ndeki rakiplerinden Milan, İtalya Ligi'ne kötü bir başlangıç yaptı. Ligin yeni ekibi Ascoli ile yağış nedeniyle ağırlaşan kötü bir zeminde karşılaşan Milan, rakip sahada yenik duruma düştüğü karşılaşmada 1 - 1'lik beraberliği zor kurtardı. Cudini'nin 58. dakikadaki golüne beş dakika sonra Shevchenko yanıt verdi. 

PSV rahat 3-0 

Fenerbahçe'nin bir diğer rakibi PSV Eindhoven ise deplasmanda güldü. Hollanda Ligi'nde Roda ile rakip sahada karşılaşan PSV'yi 3 - 0'lık galibiyete taşıyan golleri Farfan, Beasley ve Cocu kaydetti. Bu sonuçla üçüncü haftada ikinci galibiyetine ulaşan PSV, 7 puanla 4. sıraya oturdu. 

Tromso takıldı 1-1 

Galatasaray'ın UEFA Kupası'ndaki rakibi Tromso, lig sonuncu Aalesund ile evinde berabere kaldı. Teknik Direktör Eric Gerets'in de izlediği maçın ilk yarısını Tromso 1 - 0 yenik tamamladı. Ev sahibi takım ikinci yarıda biraz daha etkili oynadı ve 79. dakikada Arst'ın penaltı golüyle beraberliği kurtardı. Bu sonuçla Tromso lig yarışında son sıralara düşürken, Galatasaray maçı öncesinde olumsuz sinyaller vererek Gerets'in yüzünü güldürdü. 

Offshore'da olaylı etap 

TÜRKİYE Offshore Şampiyonası'nın 5.ayağı 13 teknenin katılımıyla Kemer'de yapıldı. İki milden oluşan ve iki kaza yaşanan etabı Alemdar adlı tekneleriyle Murat Alemdar-Vidal Yetkin ikilisi kazandı. Cola Turca'dan Özgül Öncel-Mehmet Gamgam'ın ikinci, Faconnable'dan Kerem Tunceri-Alpay Akdilek'in de üçüncü olduğu yarış sonrası, kaza yapan Avustralyalı Joseph Muhlbauer ile Murat Alemdar'ın tartışması büyümeden yatıştırıldı. 

Loeb zafere koşuyor 

DÜNYA Ralli Şampiyonası'nın 11. ayağını oluşturan Almanya Rallisi'ni Citroen'in şampiyona lideri pilotu Sebastien Loeb kazandı. Fransız sürücüyü takım arkadaşı François Duval izlerken, Peugeot'dan Marcus Gronholm üçüncü oldu. Beş yarış kala genel klasmanda Gronholm ile puan farkını 32 puana çıkaran Loeb, üst üste dördüncü şampiyonluğuna bir adım daha yaklaştı. 

Şampiyonlar TED'ten 

TÜRKİYE Tenis Şampiyonası'nda tekler şampiyonluklarını TED kulübü sporcuları Pemra Özgen ve Barış Ergüden kazandı. Tek bayanlar finalinde Özgen, Çağla Büyükakçay'ı 7 - 5, 7 - 5 yendi. Tek erkeklerde ise Ergüden, finalde Ergün Zorlu'yu 6 - 4, 1 - 6 ve 7 - 5'lik setlerle mağlup etti. İlk kez yapılan Engelliler Şampiyonası'nda ise Zafer Güneş, finalde İbrahim Batmaz'ı 7 -5, 6 - 3'lük setlerle geçti. 

Vestel'de Boor tamam 

M.HAKKI ÖZBAYIR DHA 

Siyah-Beyazlı yönetim, Macaristan 1. Ligi takımlarından Debrecen'de forma giyen Zoltan Boor'la her konuda anlaşmaya vardı. Asbaşkan Semih Vardaer orta sahada görev yapan 27 yaşındaki Boor'un bugün Manisa'ya gelerek kulüp binasında sözleşme imzalayacağını açıkladı. 

'Yükseliş sürecek' 

ERAYDIN AYTEKİN DHA 

Süper Lig'in ilk 4 haftasında 2 galibiyet, 2 beraberlikle 8 puan toplayarak dikkatleri üzerine çeken Kırmızı - Beyazlı takımın Teknik Direktörü Werner Lorant, "Çıkışımız devam edecek" dedi. İstanbul'da kalan Sivasspor, Türkiye Kupası maçı için yarın Giresun'a geçecek. 

Yüzler gülüyor 

DENİZLİSPOR'U mağlup ederek dördüncü hafta sonunda galibiyetle tanışan Yeşil - Beyazlı takımda 3 puanın sevinci yaşanıyor. Basın Sözcüsü Sefa Ortaç düzlüğe çıktıklarını söyledi. Yönetimin, yabancı oyuncu arayışlarına devam ettiği açıklandı. 

Sambacılar geldi 

MURAT SANDIKÇI DHA 

Samsunspor, Brezilyalı Maciel ve Marilla ile anlaştı. Vasco da Gama'da oynayan Maciel ile Sao Paolo Eyaleti'nin 2. lig ekibi Marilla'da forma giyen golcü Rafael dün İstanbul'a geldi. Tunus Milli Takımı'nın golcüsü Ali Zitoni takibe alındı. 

F.Bahçe ve ENKA zirvede 

KULÜPLERARASI Atletizm Birinci Ligi'ni erkeklerde Fenerbahçe, bayanlarda ise ENKA şampiyon olarak tamamladı. Ankara Naili Moran sahasında iki gün süren final yarışmalarında rekor çıkmazken, erkeklerde 425 puan toplayan Fenerbahçe'yi ENKA ve Mersin izledi. Bayanlarda 406 puanla zirveye çıkan ENKA'nın ardından Fenerbahçe ikinci, Beşiktaş da üçüncü oldu. 

Akçaabat 1 - Orduspor 2 

HAKEMLER Çetin Sarıgül, İbrahim Albayrak, Sabir Sarıozan 
AKÇAABAT SEBATSPOR Osman 4 - Levent 4 , Hakan 5 , Selim 5 , Barış 4 - Mustafa 4 Dk.65 Ali Asım 4 , Enis 5 , Adem 4 Dk.46 Serdar 4 , Emre 4 - Ergin 5 , Ufuk 6 
ORDUSPOR Serkan Tanrıan 7 - Abdullah Kasım 5 , Gökhan Güney 4 , Gökhan Kolomaç 6 , Cumhur 6 - Volkan 6 , İlhan 7 Dk.85 Ziya , Gökhan Gündüz 6 Dk.46 Mustafa 6 , Murat 8 - Bülent 8 , Serkan 7 
GOLLER Ufuk Dk.35 , Murat Dk.45 ve 63 
SARI KARTLAR Mustafa Orduspor 

İstanbul B.B. 0 - Uşakspor 1 

HAKEMLER Kamil Abitoğlu, Yusuf Sayın, Arif Çelik 
İSTANBUL B.BELEDİYE Ahmet 6 - Uğur 4 , Mehmet 4 , Fikret 3 , Hüseyin 4 - Vahit 5 , Efe 5 , Recep 3 Dk.46 Güngör 3 , İbrahim 3 Dk.61 Zeki 3 , Erol 5 , Ünal 5 Dk.79 İlhan 
UŞAKSPOR Ergin 7 - Süleyman 6 , İlker 7 , Mustafa Güngör 6 , İbrahim 6 , Ali 7 Dk.86 Ulaş , Mahmut 6 , Abdullah 7 , Mustafa Özsöğüt 6 Dk.58 Önder 7 , Serdar 6 Dk.61 Veli 7 , Mehmet 6 
GOL Veli Dk.83 
SARI KARTLAR Hüseyin İstanbul B.Bld , Mehmet, Mustafa Güngör Uşakspor 
KIRMIZI KART Fikret Dk.45 İstanbul B.Bld. 

Mersin İ.Y. 3 - Ç.Dardanel 0 

HAKEMLER Çağatay Şahan, Tolga Atasan, Gürkan Başbayraktar 
MERSİN İDMANYURDU Orhan 7 - Birand 6 , Cemal 7 , Ulaç 7 , Selim 7 , Serkan Damla 5 Dk.75 Bülent 4 , Kamil 6 , Serkan Merç 7 , Seydihan 5 Dk.54 Mevlüt 4 , Sezer 5 Dk.76 Yaser 4 , Ferdi 7 
Ç.DARDANEL Eser 4 - Buğra 4 , Murat Önür 4 , Bekir 4 , Selçuk İnan 4 , Murat Özavcı 4 Dk.59 Selçuk Hazarı 4 , Demirhan 4 Dk.66 Samet 3 , Mehmet Tefal 5 , Mehmet Şen 4 , Halil 4 , Kerem 4 Dk.46 Volkan 4 
GOLLER Ferdi Dk. 27, 86 ve 90 3 
SARI KARTLAR Cemal, Seydihan, Serkan Merç, Selim Mersin İ.Yurdu , Murat Önür Ç.Dardanel 

Karşıyaka 0 - G.Antep B.B. 3 

HAKEMLER Halis Özkahya, Selçuk Öklü, Nihat Samuk 
KARŞIYAKA Habib 6 - Ufuk 5 , Emre 5 , Emrah 4 , Ekrem 4 Dk.39 Murat Karakoç 5 , Erhan Namlı 5 , Kerem 4 Dk.70 Türker 4 , Halit 5 , Rasim 5 , Tayfun 3 Dk.46 Selahattin 3 , Mustafa Şahintürk 5 
GAZİANTEP B.BELEDİYE Harun 6 - Taner 5 , Süleyman 8 , Vahap 6 , İlker 7 , Fatih 7 , Mehmet 7 , Bilal 7 Dk.88 Onur , Mustafa 7 , Adem 7 Dk.79 Ogün 5 , Şadi 8 Dk.75 Serdar 4 
GOLLER Adem Dk.23 , Şadi Dk.33 , Mustafa Dk.90 
SARI KARTLAR Rasim, Mustafa Şahintürk Karşıyaka , Fatih Gaziantep BŞB 

Adanaspor çıkmadı 

İkinci Futbol Ligi B Kategorisi 2. Grup'ta, mali sorunlarına çözüm bulamayan Adanaspor dün akşam Adana Demirspor'la oynayacağı lig maçı için beklendiği gibi sahaya çıkmadı. Turuncu - Beyazlı ekibin Başkanı Çağdaş Ergin, camiadan destek gelmemesi yüzünden ligden çekildiklerini açıkladı. Stat çevresinde toplanan Adanasporlu bir grup taraftar, Uzan ailesi, Adanalı yerel yöneticiler ve milletvekillerine tepki gösterdi. 


</TEXT>
</DOC>
