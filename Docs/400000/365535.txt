<DOC>
<DOCNO> 365535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sonyas22.html </URL>
<DATE> 2005/07/29/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Güneş sisteminde yeni bir gök cismi keşfedildi 
</HEADLINE>
<TEXT>

     Andalusia Astrofizik Üniversitesi'de 2002 yılından bu yana yeni cisimler üzerine araştırmalar yapan bir grup astronom, Güneş Sistemi'nin dış kesimlerinde dev bir cisim belirledi. 2003 EL61 diye adlandırılan cisim, Güneş'e Plüton'dan daha uzak bir yörüngede bulunuyor. 
     
     Tamamı buz ve kaya 

     Güneş Sistemi'nin dışında bugüne dek bulunanların en büyüğü olan bu cisim, nerdeyse tamamıyla buz ve kayadan oluşuyor. En az 1500 km çapında olan cismin Plüton'dan daha büyük olduğu sanılıyor. Cismin ya geniş ve sönük ya da küçük ve parlak olduğu tahmin ediliyor. 
     
     ABD'liler de keşfetmiş 

     Ancak belli ki aynı cismi Amerikalı astronomlar da fark etmiş. Daha önce 2004'te 1700 km çapındaki Sedna'yı keşfeden bu ekip, Hawaii'deki Gemini ve Keck teleskoplarıyla belirledikleri yeni isme K40506A adını vermiş. İki ekip de bulgularını Eylül ayında İngiltere'nin Cambridge kentinde bilim çevrelerine sunacak. 
     
</TEXT>
</DOC>
