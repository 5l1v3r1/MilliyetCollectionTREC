<DOC>
<DOCNO> 374859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sontur38.html </URL>
<DATE> 2005/09/01/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
RTÜK'ten Show TV'ye Bülent Ersoy cezası 
</HEADLINE>
<TEXT>

     Radyo ve Televizyon Üst Kurulu RTÜK , Bülent Ersoy’un CHP Genel Başkanı Deniz Baykal hakkında yaptığı açıklamaları yayınlayan ve Baykal’ın "rüşvet" aldığı imalarına yer veren Show TV’den savunma istedi. 
     Üst Kurul bugün yaptığı toplantıda yayın ihlalleri konusunu değerlendirdi. 
     RTÜK, sanatçı Bülent Ersoy’un CHP Genel Başkanı Deniz Baykal hakkında yaptığı açıklamalara ve Baykal’ın rüşvet aldığı yorumlarına yer veren Show TV’den savunma istedi. 
     Savunma, kişilerin manevi haklarına saldırı ve haberlerin yayınlanmasınada tarafsızlık, gerçeklik, doğruluk ilkelerine bağlı kalınmadığı ve özgür kanaat oluşumunun engelldiği gerekçesiyle istendi. 
     Ersoy’un açıklamaları "Canlı Hayat" programında ve Show Haber’de yer almıştı. 
     
     "BÜLENT ERSOY’LA HATIRLA BAKALIM"A DA ŞİKAYET YAĞIYOR 
     Öte yandan, Bülent Ersoy’un ATV’de yayınlanan "Bülent Ersoy’la Hatırla Bakalım" programı nedeniyle RTÜK’e gelen şikayetlerin 100’ü geçtiği ve Üst Kurul’un önümüzdeki günlerde bu programı da mercek altına alacağı öğrenildi. 
     
     BAYKAL UĞRAŞMAK İSTEMİYOR 
     Bu arada CHP Genel Başkanı Deniz Baykal, 30 Ağustos resepsiyonunda gazetecilerle söyleşirken, bu tartışmada kamuoyunun herkese notunu verdiğini belirterek olayı kapatma niyetinde olduğu izlenimi vermişti. Baykal politikacılar ve köşe yazarlarından büyük destek gördüğünü belirterek kamuoyuna teşekkür etmişti. 
     
</TEXT>
</DOC>
