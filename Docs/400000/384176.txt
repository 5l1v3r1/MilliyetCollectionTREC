<DOC>
<DOCNO> 384176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/soneko16.html </URL>
<DATE> 2005/10/05/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
FT Erdemir ihalesinde sermaye milliyetçiliği faktörü 
</HEADLINE>
<TEXT>

     Dünyanın başlıca çelik şirketlerinin katıldığı Erdemir ihalesini OYAK gibi bir Türk şirketinin kazanması spekülasyona yol açtı. Financial Times gazetesi, birkaç hafta içerisinde ikince kez bir Türk şirketinin büyük bir özelleştirmeyi kazandığına dikkat çekerken bunda sanayi sinerjisi kadar "sermaye milliyetçiliğin" de belirleyici bir faktör olduğu spekülasyonun yapıldığını yazdı. 
     Ekonomi gazetesi Financial Times, Erdemir ihalesini değerlendirdiği haberinde Türk Silahlı Kuvvetlerinin elindeki bir emeklilik fonunun OYAK , Türkiye’nin en büyük çelik üreticisinin satışına ilişkin ihalenin "beklenmeyen galibi" olduğunu yazdı. 
     Oyak’ın 2.77 milyar dolarlık teklifi ile Mittat Steel ve Arcelor’u devre dışı bıraktığını kaydeden gazete, böylece birkaç hafta içerisinde ikinci kez bir Türk şirketinin, büyük bir özelleştirmenin galibi olduğunu vurgulayarak şunları yazdı 
     "Birkaç hafta içerisinde ikince kez bir Türk şirketi, büyük bir özelleştirmeden galip çıkarak bazı önde gelen bankacıları, televizyonda canlı yayınlanan ihalelerin sonucunda sanayi sinerji kadar sermaye şyirket 
     milliyetçiliğinin de belirleyici bir faktör olduğu spekülasyonunu yapmaya itti." 
     
     EN İYİMSER BEKLENTİLERİ AŞTI 

     Financial Times, OYAK’ın Erdemir’in yüzde 46’lık hissesi için yaptığı teklifin "en iyimser" beklentileri aştığını belirterek şirketin piyasa değerinin ihale öncesi 3.3 milyar dolar düzeyinde olduğunu anımsattı. 
     OYAK’ın teklifinin Erdemir’in piyasa değerinin 6 milyar dolar olduğu anlamına geldiğine işaret eden gazete, ihalede Arcelor’a danışmanlık yapan Ata İnvest yetkililerinden Mehmet Sami’nin "Hiç kimse Erdemir’in o kadar değerli olduğuna inanmıyor" sözlerine de yer verdi. 
     İngiliz gazetesi, Arcelor ve Mittal’ın geri çekilmesinden hemen sonra diğer Türk katılımcılarının ihaleyi bıraktığını belirterek şu değerlendirmesini yaptı 
     "Erdemir’in özelleştirilmesine ilişkin tartışmalar sırasında ülkenin siyasi ve şirket arenalarındaki çok büyük ve etkin bir katılımcı olan Türk Silahlı Kuvvetlerinin, güvenlik ve stratejik büyüklükleri nedeniyle şirketin Türk ellerinde kalmasını arzuladığı spekülasyonu vardı." Financial Times, Erdemir’in Türkiye’nin canlı otomobil sektörüne çelik sağladığını, Çin ve Hindistan’daki yükselen talepten yararlanmak için iyi bir konumda bulunduğunu da yazdı. Gazete, OYAK’ın ise aralarında otomobil ve çimento olmak üzere, çeşitli sanayi sektörlerinde faaliyet gösterdiğine dikkat çekti. 

     
</TEXT>
</DOC>
