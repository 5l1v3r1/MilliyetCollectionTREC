<DOC>
<DOCNO> 398435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/son/sonspo02.html </URL>
<DATE> 2005/11/27/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Nuri Şahin Bundesliga’da siftah yaptı 
</HEADLINE>
<TEXT>

     17 yaşındaki milli yıldız, Dortmund’un deplasmanda Nürnberg’i 2-1 mağlup ettiği karşılaşmada ikinci golü atarak, Bundesliga’da siftah yaptı. 
     
     Marwijk’ten övgü 

     Nuri Şahin, Alman Ligi’ne damgasını vurmaya devam ediyor. Bundesliga’da forma giyen en genç futbolcu olma unvanını alan milli yıldız, Dortmund’un deplasmanda Nürnberg’i 2-1 yendiği maçta takımının ikinci golünü attı. Mücadele Sarı-Siyahlılar’ın 1-0 üstünlüğü ile devam ederken, 42. dakikada ilk golü atan Odonkor’un pasında Mnari’yi geçen Nuri, kaleci Schafer’i mağlup etti. Dortmund bu sonuçla ligde maç fazlasıyla 5. sıraya yükseldi. Teknik direktör Marwijk de maç sonrası Nuri’den övgüyle söz etti. 
     
     Halil darmadağın 

     Lider Bayern Münih oldukça zorlandığı maçta Mainz’i 2-1’lik skorla devirip, zirvedeki yerini korudu. Pizarro’nun iki golüne Auer cevap verdi. Haftanın en önemli maçında Schalke evinde Werder Bremen’i 2-1 mağlup etti. İki gol atan son haftaların formda ismi Kuranyi yıldızlaştı. Ev sahibinde Hamit 90 dakika forma giydi. Halil Altıntop’un takımı Kaiserslautern, Hannover deplasmanında 5-1’le dağıldı. Hamburg, Leverkusen’i deplasmanda tek golle yıkıp, ikinciliğe yükseldi. Wolfsburg’la A.Bielefeld ise 0-0 berabere kaldı. 
     
     Bundesliga’da bugün yapılan maçların sonuçları şöyle 

     TSV Bayer 04 Leverkusen-Hamburg SV 0-1. 
     MSV Duisburg-FC Köln Tatil edildi. 
     FC Schalke 04-SV Werder Bremen 2-1. 
     VFL Wolsburg-Arminia Bielefeld 0-0. 
     FC Nürnberg-BV Borussia Dortmund 1-2. 
     FC Bayern Münih-FSV Mainz 05 2-1. 
     Hannover 96-FC Kaiserslautern 5-1. 
     Ligde bugün ise Hertha BSC Berlin-Borussia Mönchengladbach ve Eintracht Frankfurt-VFB Stuttgart maçları yapılacak. 

     
</TEXT>
</DOC>
