<DOC>
<DOCNO> 374854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sontur33.html </URL>
<DATE> 2005/09/01/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Diyarbakır’da, Dünya Barış Günü’ etkinliğinde Apo sloganları 
</HEADLINE>
<TEXT>

     Ramazan YAVUZ DİYARBAKIR, DHA 

      DİYARBAKIR'da 1 Eylül Dünya Barış Günü nedeniyle İnsan Hakları Derneği İHD tarafından Silahlar sonsuza kadar susmalı, barış olanaklıdır’ sloganışyla düzenlenen imza kampanyasında teröristbaşı Abdullah Öcalan lehine sloganlar atıldı. 
     Ofis Kültür Sokağı'nda İHD tarafından başlatılan imza kampanyasına aralarında kadınların da bulunduğu yaklaşık 250 kişi katıldı. Kampanyaya katılarak imza atanlara barışla ilgili broşürler dağıtıldı. İmza kampanyası ve 1 Eylül Dünya Barış Günü nedeniyle konuşan İHD Diyarbakır Şube Başkanı Avukat Selahattin Demirtaş, 1 Eylül Dünya Barış Günü olmasına rağmen dünyada ve bölgede çatışmaların devam ettiğini belirterek, Kürt sorununun barışçıl ve demokratik çözümü için insanlar seslerini imza kampanyasıyla duyuracaktır. Toplanan imzalar 10 Aralık İnsan Hakları Haftası'nda TBMM’ye sunulacak'' dedi. 
     Diyarbakır Büyükşehir Belediye Başkanı DEHAP'lı Osman Baydemir’in eşi ve İHD Genel Başkan Yardımcısı Reyhan Yalçındağ ise, 1 Eylül Dünya Barış Günü'nü bir kez daha Mardin’den, Hakkari’den Şırnak’tan ve Batman’dan gelen ölüm haberleri arasında geçirdiklerini belirterek, şöyle konuştu 
     Yakın tarihimizin 15 yıllık çatışma ve şiddet ortamının ardında bıraktığı 40 bin insanımızın ölümü, milyonlarca insanımızın zorla yerinden edilmesi, binlerce faili meçhul cinayet ve kaybedilen insan, eğitim, sağlık, beslenme ve barınma hakkından yoksun bırakılmış, sokakların ve yoksulluğun teslim aldığı onbinlerce çocuk dahi, toplumsal sorunları savaş, şiddet ve militarist yöntemlerle çözmeye çalışanlar için anlam ifade etmiyor. Toplumu milliyetçi ve şoven yaklaşımlarla etnik kökenleri üzerinden birbirine düşman etmeye ve şiddet uygulamayı meşrulaştırmaya yönelik bu yönelim karşısında insan hakları savunucuları olarak bir kez daha hoşgörü, özgürlük, eşitlik ve halkların kardeşliğine vurgu yapıyoruz. Kürt sorunu başta olmak üzere bütün toplumsal sorunların çözümü için şiddet ve çatışma yerine, farklılıklarımızı eşitlik nedeni olarak gören demokratik ve barışçıl yöntemlerini gerekliliğini yineliyor ve herkesi kalıcı barış için çaba harcamaya çağırıyoruz.'' 
     
     ÖCALAN SLOGANLARI 
     Açıklamadan sonra imza kampanyasına katılanlar, Biji serok Apo’ Yaşasın başkan Apo , Disa, disa serhildan seroke me Öcalan’ Yine yine başkaldırı, liderimizdir Öcalan’, Biji aşiti’ Yaşasın Barış , Be serok jiyan nabe’ Başkansız yaşam olmaz , Barışın temsilcisi İmralı'dadır’, Kalıcı barışa bir ses çift taraflı ateşkes’ sloganları atıldı. Çevrede güvenlik önlemi alan polisin megafonla, Demokratik olan hakkınızı yasa dışı gösteriye dönüştürüyorsunuz. Aksi takdirde müdahale ederiz’ uyarısı üzerine, İHD yetkilerinin de uyarısıyla grup dağıldı. 
     
</TEXT>
</DOC>
