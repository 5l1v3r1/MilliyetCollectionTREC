<DOC>
<DOCNO> 377858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sontur20.html </URL>
<DATE> 2005/09/12/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Üniversitelere kayıt işlemleri bugün tamamlanacak 
</HEADLINE>
<TEXT>

     Üniversitelere 5 Eylül’de başlayan kayıt işlemleri bugün tamamlanacak. 
     ÖSS sonuçlarına göre 2005-2006 akademik yılında bir yükseköğretim programına kayıt yaptırmaya hak kazanan adaylardan kayıt günü bugün olarak belirlenenler, işlemlerini mesai saati bitirecek ve böylece tüm üniversitelerde kayıtlar tamamlanmış olacak. 
     Öğrenci Seçme ve Yerleştirme Merkezi ÖSYM üniversitelerde kayıtların tamamlanmasından sonra belirlenecek boş kontenjanlar ile merkezi yerleştirmeden sonra boş kalan kontenjanlar için ek yerleştirme yapacak. 
     
     YENİ AKADEMİK YIL 
     Bu arada, Akdeniz, Bilkent, Kocaeli, TOBB ETÜ ve Yeditepe üniversitelerinde yeni akademik yıl bugün başladı. 
     Üniversitelerin çoğunun akademik yıla başlama tarihi ile resmi tören düzenleme tarihi farklılık gösterdiği için öğrencilerin akademik yılın başlangıcını üniversitelerinden öğrenmeleri gerekiyor. 
     Bazı üniversitelerin yeni akademik yıla başlama tarihi şöyle 
     14 Eylül Gazi 
     15 Eylül ODTÜ 
     19 Eylül Ankara, Cumhuriyet, Çanakkale Onsekiz Mart, Dumlupınar, 
     Ege, Erciyes, Gaziosmanpaşa, İstanbul Teknik, Kafkas, Karadeniz Teknik, Mersin, Muğla, Sakarya, Zonguldak Karaelmas, Selçuk, Atılım ve Beykent üniversiteleri 26 Eylül Adnan Menderes, Anadolu, Atatürk, Balıkesir, Celal 
     Bayar, Çukurova, Harran, Kırıkkale, Mimar Sinan Güzel Sanatlar, Niğde, Eskişehir Osmangazi, Pamukkale, Trakya, Uludağ, Yıldız Teknik, Çankaya, Doğuş, Fatih, Haliç, İstanbul Kültür, Sabancı ve Koç üniversiteleri ile Gebze Yüksek Teknoloji Enstitüsü 27 Eylül Ufuk 
     28 Eylül Bahçeşehir, Boğaziçi 
     3 Ekim Abant İzzet Baysal, Hacettepe, İstanbul, Marmara, 
     Mustafa Kemal, Maltepe, İzmir Yüksek Teknoloji Enstitüsü 10 Ekim İzmir Ekonomi 
     18 Ekim Okan 
     31 Ekim Yaşar 
     
</TEXT>
</DOC>
