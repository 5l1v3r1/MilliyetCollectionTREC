<DOC>
<DOCNO> 388346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sontur11.html </URL>
<DATE> 2005/10/20/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Dolandırıcı gelin kaynana yakalandı 
</HEADLINE>
<TEXT>

     
     Ahmet SAYAR İZMİR, DHA 
     
İZMİR'in çeşitli semtlerinde kendilerini hayırsever olarak tanıtıp, yardım toplayan ve yardımda bulunmak istemeyen kişilere de, O zaman ver o kolundaki bilezikleri de okuyayım. Bereketi artsın'' diyerek, kolundaki bilezikleri alıp, sahteleriyle değiştirerek dolandırdıkları ileri sürülen M.A. ile gelini H.A., yakalanarak gözaltına alındı. 
     Olay, İzmir'in Eşrefpaşa Semti, 5743 Sokak'ta, dün saat 14.30 sıralarında meydana geldi. Çocuğunu okula götüren 45 yaşındaki A.T.'nin önüne çıkan 44 yaşındaki M.A ve 25 yaşındaki gelini H.A., Almanya'dan geliyoruz. İzmir'in çeşitli semtlerindeki fakirlere yardımda bulunuyoruz. Siz de yardımda bulunmak istemez misiniz '' diye sordu. A.T.'nin Param yok'' diyerek, yardımda bulunmayacağını söylemesi üzerine yanlarındaki çanta içinde bulunan sahte bilezikleri göstererek, Bak bunlar okunmuş altınlar. Kolundaki bilezikleri ver de, okuyalım. Bereketi artsın bari'' dediler. Bir çırpıda kolundan çıkardıkları 4 bileziği A.T.'nin başından aldıkları eşarba saran M.A. ve H.A., dua okumaya başladı. El çabukluğu ile A.T.'nin bileziklerini sahteleriyle değiştiren M.A. ve H.A., Bir saat açma ki, dua tutsun'' diyerek, eşarbı geri verdi. Dolandırıldığını anlayan A.T.'nin çığlıkları üzerine kaçmaya çalışan gelin kaynana, devriye gezen polis ekipleri tarafından yakalandı. 
     Kapkaç, hırsızlık, dolandırılık, yankesicilik gibi suçlardan 12 sabıkası bulunan M.A. ile 6 sabıkası bulunan gelini H.A.'nın üzerinde ve yanlarında bulunan çantalarda, polisin yaptığı arama neticesinde 10 sahte bilezik ele geçirildi. Polis, M.A. ve H.A. hakkında bugüne kadar 20 şikayetçi olduğunu belirtti. 
     M.A. ve H.A., polisteki ifadelerinin ardından adliye sevkedildi. M.A. ve H.A., suçlamaları kabul etmeyerek, Biz kimsenin bileziğini çalmadık. Bilezikleri kendimiz takıyorduk'' dedi. 
     
</TEXT>
</DOC>
