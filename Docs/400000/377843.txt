<DOC>
<DOCNO> 377843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sontur05.html </URL>
<DATE> 2005/09/12/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
AKP milletvekilinin ağabeyinin evine bomba 
</HEADLINE>
<TEXT>

     Behçet DALMAZ DHA 

      AKP Hakkari Milletvekili Fehmi Öztunç'un Jirki’ aşireti korubaşı olan Hasan Öztunç'un Hakkari'deki evine 2 el bombası atıldı. Büyük bir gürültüyle patlayan bombada ölen ya da yaralanan olmadı. Polis, Hakkari’de geniş çaplı bir operasyon başlattı. 
     AKP Hakkari Milletvekil Fehmi Öztunç'un ağabeyi ve Jirki aşireti korucubaşı olan Hasan Öztunç'un Hakkari'nin Kıran Mahallesi, Sümbül Sokak'taki evinin bahçesine bu gece saat 23.15 sıralarında kimliği belirsiz kişi ya da kişiler tarafından 2 adet el bombası atıldı. Bahçeye düşen bombalar ard arda patlayarak büyük heyecan yaratırken patlamada ölen ya da yaralanan olmadı. Hasan Öztunç ile evde bulunan korucular, kendilerini korumak için havaya, yaklaşık 20 el ateş etti. Olay yerine gelen polisler sıkı güvenlik önlemleri alırken, bomba uzmanları olası başka bir bomba olasılığına karşı evde araştırma yaptı. 
     DHA muhabiriyle telefonda göreşen Hasan Öztunç, olayda ölen ya da yaralanan kimsenin bulunmadığını belirterek, Atılan 2 el bombası evin bahçesinde patladı. Güvenlik güçlerimiz gerekli araştırmayı yapıyor'' dedi. 
     Hakkari polisi, milletvekilinin ağabeyinin evine yapılan bombalı saldırının ardından sokağın girişini ve çıkışını kapatarak kentte geniş çaplı bir operasyon başlattı.ö 
     
</TEXT>
</DOC>
