<DOC>
<DOCNO> 368270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sondun04.html </URL>
<DATE> 2005/08/09/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
Ereli'den Yunan gazeteciye tokat gibi cevaplar .. 
</HEADLINE>
<TEXT>

     ABD Dışişleri Bakanlığı sözcülerinden Adam Ereli, düzenlediği basın toplantısında bir Yunan gazetecinin sorularına tokat gibi cevaplar verdi. 
     Yunan gazetecinin, "ABD Kongresi’nden bir heyetin Kuzey Kıbrıs’ı ziyaret etmesinin uluslararası hukuka ve Amerikan yasalarına aykırı olduğu" yönündeki sorusuna ise Ereli, şöyle dedi 
     "Bu ziyaret yasalara aykırı değil. Ercan Havalimanı’nın kullanılmasında yasalara aykırı hiçbir şey yok. Ayrıca ABD Dışişleri Bakanlığı, Kongre heyetlerinin nereyi ziyaret edeceğine onay verip verilmeyeceğini belirleyen bir kurum değil. Bu özel, resmi olmayan bir heyet. Ziyaretlerinden ve kararlarından kendileri sorumlu. Sorularınız varsa onlara sormalısınız. Ama biz kesinlikle onlara bu ziyaret için ne izin veriyoruz ne de engelliyoruz." Adam Ereli, ABD’nin Kıbrıs konusundaki tutumunun iyi bilindiğini ve ABD’nin Kuzey Kıbrıs’ın üzerindeki ekonomik tecridin kalkmasını desteklediğini kaydetti. Ereli, "Amerikan hükümeti personeli olarak bizim Ercan Havalimanı’na uçmamız yasal olarak uygundur" diye konuştu. 
     Yunanlı gazetecinin ısrarla, "ama orası yasalara aykırı bir alan. 
     İşgal altında" sözlerine karşılık Ereli, "Kuzey Kıbrıs’ı ziyaret etmek için Ercan Havalimanı’nın kullanılmasında yasalara aykırı hiçbir şey yok. Yanlış olan hiçbir şey yok" yanıtını verdi. 

     
</TEXT>
</DOC>
