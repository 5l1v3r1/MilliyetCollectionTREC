<DOC>
<DOCNO> 353626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sondun30.html </URL>
<DATE> 2005/06/20/ </DATE>
<TIME> 14.44 </TIME>
<AUTHOR>  </AUTHOR>
<HEADLINE>
Brad Pitt ile Angelina Jolie'nin eski kocası aynı filmde oynayacaklar 
</HEADLINE>
<TEXT>

     Oscar ödüllü oyuncu Angelina Jolie'nin eski kocası Billy Bob Thornton ile Brad Pitt aynı filmde oynayacak. 
     İnternetteki ''hollywood.com'' sitesinin haberine göre, Thornton ile Pitt, Leif Enger'ın öyküsünden sinemaya uyarlanan ''Peace Like A River'' adlı film için bu yılın sonunda kamera karşısına geçecekler. Film, sıradan yaşam süren bir ailenin hayatının, bir çetenin üyeleriyle tesadüfen yaşadıkları anlaşmazlık sonucu alt üst olmasını anlatıyor. 
     Pitt ve Jolie halen vizyonda olan ''Bay ve Bayan Smith'' adlı filmde birlikte oynamışlar, ikilinin film çekimleri sırasında yakınlaşmasının Pitt ve eşi Jennifer Aniston'un arasının açılmasına neden olduğu yönünde dedikodular ortaya atılmıştı. 
     Jolie ile Thornton ise 2000 yılında evlenmişlerdi. Oyuncu çiftin evliliği üç yıl sürmüştü. 
     
</TEXT>
</DOC>
