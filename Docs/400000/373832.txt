<DOC>
<DOCNO> 373832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sonspo10.html </URL>
<DATE> 2005/08/29/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Nihat kötü başladı, Barça'dan ses yok, Real Raul'la güldü 
</HEADLINE>
<TEXT>

     İspanya La Liga'da perde Alaves-Barcelona maçıyla açıldı, son şampiyon lige 1 puanla başladı. Real Madrid ligin yeni ekibi Cadiz'i deplasmanda geçti, Nihat'lı Real Sociedad ise Athletic Bilbao deplasmanında fark yedi ve ilk hafta sonunda son sıraya düştü. 
     Geçtiğimiz sezonu Real Madrid'in önünde şampiyon olarak tamamlayan Barcelona, La Liga'ya yeniden dönüş yapan Alaves deplasmanında umduğunu bulamadı. La Liga'nın açılış maçında Ronaldinho, Eto'o, Deco, Giuly'li kadrosuyla sahne alan Barcelona, direkleri ve Alaves kalecisi Bonano'yu geçemedi. Son şampiyon, lige 0-0 beraberlikle başladı. 
     
     Sociedad kayıp, Bilbao lider 

     Bask derbisinde Athletic Bilbao ile oynayan Real Socieadad, sahadan 3-0 mağlubiyetle ayrıldı. Milli yıldızımız Nihat Kahveci'nin ikinci yarıda forma giydiği maçta Bilbao'nun golleri Yeste, Lorente ve Prieto'dan geldi. Bilbao, aldığı 3 farklı galibiyetle lider olurken, Sociedad son sırada yer aldı. 
     
     Raul kurtardı 

     Geçtiğimiz sezonu hem İspanya'da hem de Avrupa'da fiyaskoyla kapatan Real Madrid, yeni sezona Cadiz deplasmanında merhaba dedi. Ronaldo ile 4. dakikada öne geçen Beyaz-şimşekler, Cadiz'in 63'teki golüne engel olamadı. Son sözü yılların forveti Raul 85'te söyledi ve takımına 3 puanı getirdi. 
     La Liga'da bir diğer önemli karşılaşmada Avrupa kupalarından elenen Valencia, Şampiyonlar Ligi'ne katılan Real Betis'i 1-0'la geçti. Siyah-beyazlıların golünü Aimar attı. 
     Bugünün programı ise şöyle 
     

Atletico Madrid 0 0 Real Zaragoza Celta de Vigo 2 0 Malaga Espanyol 0 2 Getafe Mallorca 0 1 Deportivo La Coruna Osasuna 2 1 Villarreal Sevilla 1 0 Racing Santander      

     
</TEXT>
</DOC>
