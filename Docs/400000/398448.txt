<DOC>
<DOCNO> 398448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/son/sonspo15.html </URL>
<DATE> 2005/11/27/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Denizlispor 0 - Gençlerbirliği 2 Maç sonucu 
</HEADLINE>
<TEXT>

     Turkcell Süper Ligi'nde Gençlerbirliği, deplasmanda Denizlispor'u 2-0 yendi. 
     16. dakikada Yusuf'un korner direği yakınlarından ortaladığı topa iyi yükselen Ender, ön direk önünde zor pozisyonda uzanarak kafayla topu kaleye gönderdi. Meşin yuvarlak kalecide kaldı. 
     20. dakikada Uğur'un kaleyi çaprazdan gören ve yaklaşık 30 metreden kullndığı serbest vuruşta, kaleye gitmekte olan topu kaleci Souleymanou kontrol etti. 
     23. dakikada Uğur'un kaleyi karşıdan gören ve ceza alanının hemen dışından kullandığı serbest vuruşta, kaleci Souleymanou, çift yumrukla topa vurarak kalesindeki tehlikeyi uzaklaştırdı. 
     28. dakikada Uğur, Ayman'ın ceza alanı girişinde düşürülmesi sonucu hakemin verdiği serbest vuruşta topa sert vurdu. Top, kale direğinin hemen üzerinden autu boyladı. 
     39. dakikada Erhan, ceza alanında zor pozisyonda yatarak kafayla topu kaleye gönderdi. Top, az farkla kale direğinin yanından auta çıktı. 
     44. dakikada Musafa Keçeli'nin orta alandan ve yaklaşık 45 metreden kullandığı serbest vuruşta, kaleci son anda uzanarak topu kornere gönderdi. 
     45. dakikada gelişen Gençlerbirliği atağında Erkan, ceza alanı girişinden sağ ayağıyla sert vurdu ve top ağlarla buluştu. İlk yarı da konuk Gençlerbirliği'nin 1-0 üstünlüğüyle bitti. 
     
     İKİNCİ YARI 

     48. dakikada Mustafa Keçeli'nin ortaladığı topa, ceza alanındaki Serhat, zor pozisyonda yatarak kafayla vurdu. Top, kale direğinin yanından auta çıktı. 
     58. dakikada Isaac, rakiplerini geçerek ceza alanına dek girdi. Bomboş pozisyondaki Mehmet, Isaac'e adeta "al da at" biçiminde gönderdiği topa, sağ ayağıyla yerden düzgün vuruş yaptı ve kendisi ve takımının 2. golünü kaydetti 2-0. 
     65. dakikada Isaac, kendi alanında kaptığı topu yaklaşık 50 metre taşıyarak ceza alanına girdi ve sert vurdu. Top, kale direğinin üzerinden az farkla auta çıktı. 
     69. dakikada Isaac, rakipten kaptığı topla kaleciyle karşı karşıya kaldı. Isaac'ın vurduğu top, az farkla kale direğinin üzerinden autu boyladı. 
     79. dakikada Abraham'ın gönderdiği topu İbrahim, Fatih'in önüne indirdi. Fatih, ceza alanında sert vurdu. Top, kalenin üst direğinin hemen üzerinden auta gitti. 
     82. dakikada Taylan'ın kaleye gönderdiği topa kimse dokunamayınca, top kale çizgisine paralel bir biçimde ceza alanı dışına çıktı. 
     Maçta başka gol olmayınca, karşılaşma Gençlerbirliği'nin 2-0 galibiyetiyle bitti. 
     

Stat Atatürk. Hakemler Süleyman Abay xxx, Murat Şahin xxx, Erdem Bayık xxx. Denizlispor Souleymanou x, Burak x, Kratochvil x, Abraham xx, Bülent xx, Serhat xx Dk. 75 Fatih x , Mustafa Keçeli xx, Mikka x, Yusuf xx, Eyüp x Dk. 37 İbrahim x , Ender x Dk. 62 Taylan x . Gençlerbirliği Ömer xx, Ayhan xx, İsmail xx, Erkan xx, Baki xx, Ayman xx, Isaac xxx, Kerem xx, Erhan xx Dk. 75 Mehmet Nas x , Mehmet Çakır xxxx Dk. 85 Eyüp Hasan , Uğur xx Dk. 70 Sedat x . Goller Dk. 45 ve 58 Mehmet Çakır Gençlerbirliği . Sarı Kartlar Dk. 9 Uğur, Dk. 21 Erkan Gençlerbirliği , Dk. 29 Serhat, Dk. 36 Ender Denizlispor . Kırmızı Kart Dk. 73 Mikka Denizlispor .      
</TEXT>
</DOC>
