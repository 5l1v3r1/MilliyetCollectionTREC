<DOC>
<DOCNO> 370076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sontur47.html </URL>
<DATE> 2005/08/15/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Kızını kurtarmak isterken öldü 
</HEADLINE>
<TEXT>

     Düzce’nin Akçakoca İlçesi Melenağzı Halk Plajı’nda denizde boğulma tehlikesi geçiren kızını kurtarmak isteyen baba, hayatını kaybetti. 
     AA muhabirinin edindiği bilgiye göre, Ankara’dan tatil için Akçakoca’ya gelen Şirin ailesi, denize girmek için Melenağzı Köyü Halk Plajı’na geldi. 
     Bu sırada küçük kızının, girdiği denizde tehlike geçirdiğini fark eden 65 yaşındaki baba Ahmet Şirin, kızını kurtarmak için denize girdi. Kızı boğulmaktan kurtaran Ahmet Şirin, bu sırada su yutunca, denizde çırpınmaya başladı. Bu durumu gören vatandaşlar babayı denizden çıkardı, ancak yapılan müdahalelere rağmen kurtaramadı. 
     Olay yerine gelen jandarma ekipleri, denizde hayatını kaybeden Ahmet Şirin’i cesedini, otopsi yapılmak üzere Akçakoca Devlet Hastanesi’ne gönderdi. 
     Boğulmaktan son anda kurtulan kızı da Düzce Devlet Hastanesi’ne kaldırıldı. 
     
</TEXT>
</DOC>
