<DOC>
<DOCNO> 385186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/siyaset/axsiy01.html </URL>
<DATE> 2005/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Siirt meydanı yol haritam' 
</HEADLINE>
<TEXT>


Erdoğan, müzakere sürecinin başlamasından sonra ilk yurt gezisini yaptığı Siirt'te konuştu Doğu, Güneydoğu sorunu, Kürt vatandaşların sorunları var. Bunlar tabulaştırılmamalı 

ELÇİN ERGÜN Siirt 


Diyarbakır'da dile getirdiği "Kürt sorunu" ifadesiyle tartışma yaratan Başbakan Recep Tayyip Erdoğan, Siirt'te de "Ülkemde Doğu, Güneydoğu sorunu var. Kürt vatandaşların da kendine ait sorunları vardır. Ama unutmayın, diğer etnik unsurların da kendilerine ait sorunları var" dedi. 
Erdoğan, müzakere sürecinin başlamasının ardından ilk yurtiçi seyahatini Siirt'e yaptı. Bir özel hastanenin açılışında vatandaşlara seslenen Erdoğan, "Bundan sonra bir gözümüz Paris, Londra, Brüksel'de ise bir gözümüz de Tillo, Kurtalan, Pervari'de olacak. Bir ayağımız Washington, Pekin, Tokyo, Moskova'daysa bir ayağımız da Siirt, Van, Diyarbakır, Bitlis'te olacak" dedi. "Sürecin bir kısmı sancılı, tartışmalı olabilir. Badireleri bir bir atlatacağız" diyen Erdoğan, şöyle devam etti 

'Herkese aynıyım' 
"Buradan Türkiye, AB ve tüm dünyaya çok özel mesajlar vermek istiyorum. Türkiye 72 milyon evladı ile bütündür, et tırnak gibidir. Bu meydan siyasi hayatımın yol haritasıdır. Bu meydan demokrasi, özgürlük ve kalkınma meydanıdır. Doğu sorunu, Güneydoğu sorunu, Kürt vatandaşların kendine ait sorunları vardır. Bunlar tabu haline getirilmemeli. Bizim beraberliğimizi tehdit eder hale getirilmemeli. Hangi etnik unsurdan olursa olsun, Çerkez, Kürt, Türk, Laz, Arnavut, Boşnak, ki biz buna alt kimlik diyoruz, üst kimlik Türkiye Cumhuriyeti vatandaşlığıdır. Biz Yunus'un, Mevlana'nın dediği gibi 'yaratılanı severiz Yaratan'dan ötürü.' Güzel ülkemde hangi etnik gruptan olursa olsun, başbakan olarak hepsine aynı mesafedeyim. Gazi Mustafa Kemal Atatürk'ün söylediği gibi, 'Millete efendilik yoktur. Millete hizmet vardır." 

MHP'ye Çatlak ses 
Erdoğan, isim vermeden MHP'yi de, "Çatlak sesler bırakın bu karamsar plağı çalsın. H l oyunda oynaştalar. Bizi bu memleketin onuruna halel getirmekle suçlayanlar daha önce neyin avukatlığını yaptığını unutmasın. Koalisyon ortağı olarak iktidar olanlar, terörün önünü kesemeyenler, teröre çanak tutanlar bizi eleştiremez" dedi. 

Namaz kılmak suç mu 

BAŞBAKAN Erdoğan, İstanbul'da 5 milyon dolarlık yatırım anlaşması imzalanan Dubai Veliaht Prensi El Maktum'la ilgili haberlere sert tepki göstererek şunları söyledi "Çok üzücü, çirkin şeyler oldu. '5 milyar dolarlık teravih namazı' diye başlık attılar. Biz fellik fellik dünyayı dolaşıyoruz, yabancı sermaye Türkiye'ye gelsin diye. Bu sermaye getiren insan namaz kılıyorsa, teravih kılıyorsa suç mu işliyor Bu saygısızlık. Niye gelip 5 milyar dolarlık yatırım için namaz kılsın " 

Notlar 
Atilla Koç ağladı 

Erdoğan'ın bir süre önce Diyarbakır'da yaptığı mitinge katılımın az olması tartışma yaratırken, törene AKP Diyarbakır İl Teşkilatı 600 kişilik heyetle geldi."Diyarbakır seninle sonuna kadar ebediyen kardeştir" pankartının dikkat çektiği törende Diyarbakırlılar sık sık "Senin için ölürüz" sloganları atarak Erdoğan'ın sözünü kesti.Açılış yapılan yerlere "Avrupa'yı dize getiren Başbakan", "Viyana kapılarına dayandı" pankartları asıldı. Yerel ve genel seçimler öncesinde yapılan milletvekili adayları tanıtımı törende de yapıldı. Bölge milletvekilleri ile törene katılan bakanlar Atilla Koç, Mehdi Eker, Hüseyin Çelik vatandaşa tanıtıldı. Erdoğan, "Beraber yürüdük biz bu yollarda" şiirini okudu.Erdoğan, bir vatandaşın ev istemesi üzerine, "Geçmişle bugünü iyi mukayese edeceksiniz. 200 milyon taksitle ev sahibi olmak mümkün. Ama bazıları bedavacılığa alışmış. Hortumcunun büyüğü de küçüğü de aynı" dedi.Bakan Koç, Siirt valiliği döneminde temelini attığı kültür merkezinin açılışında konuşmasını ağlayarak yaptı. 

</TEXT>
</DOC>
