<DOC>
<DOCNO> 394333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/son/sondun13.html </URL>
<DATE> 2005/11/12/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Fransa'da şiddet olayları durmuyor... Dün gece 502 araç yakıldı 
</HEADLINE>
<TEXT>

     Fransa genelinde dün gece meydana gelen şiddet olaylarında, 502 araç yakıldı. 
     Emniyet Genel Müdürlüğü, Paris'te 86, diğer kentlerdeyse 416 araç yakıldığını açıkladı. 
     Fransa'da önceki gece, Paris'te 111, diğer kentlerdeyse 352 araç yakılmıştı. 
     Son gelişmeler, şiddet olaylarının Paris'te azalırken, diğer kentlerde arttığını gösteriyor. 
     Bu arada dün geceki olaylarda, üzerlerine molotofkokteyli atılan iki polisin yaraladığı bildirildi. Polis, dün geceki olaylarla ilgili toplam 206 kişinin sorgulandığını açıkladı. 
     Avignron kentinde de, kimliği belirlenemeyen saldırganların bir camiye iki molotofkokteyli attıkları belirtildi. 
     Yetkililer, güneydeki Vaucluse bölgesinin Carprentras kasabasında dün akşam düzenlenen saldırının, küçük çaplı zarara yol açtığını, ölen ya da yaralanan olmadığını, camidekilerin molotofkokteyllerini dışarı attığını söyledi. 
     Fransa, iki hafta önce başkent Paris'te iki göçmen gencin polisten kaçarken elektrik akımına kapılarak ölmesinin ardından çıkan olaylar, daha sonra ülkenin diğer kentlerine yayılmıştı. 
     Hükümet, salı günü, valilere sokağa çıkma yasağı ilan etme yetkisi verebilmek için Olağanüstü Hal Yasası'nın yürürlüğü sokulmasını kararlaştırmıştı. 
     
</TEXT>
</DOC>
