<DOC>
<DOCNO> 374847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sontur26.html </URL>
<DATE> 2005/09/01/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Eğitim seminerinde porno skandalı 
</HEADLINE>
<TEXT>

     Ferit ASLAN DİYARBAKIR, DHA 

      OKULLARIN açılmasına kısa süre kalırken Diyarbakır Milli Eğitim Müdürlüğü'nde düzenlenen Toplam Kalite Yönetimi’ konulu seminerde yapılan slayt gösterileri sırasında perdeye pornografik görüntüler yansıdı. Aralarında kadın okul yöneticilerininde bulunduğu yaklaşık 100 görevli büyük şaşkınlık yaşadı. 
     Diyarbakır Milli Eğitim Müdürlüğü, Halk Eğitim Merkezi Toplantı Salonu'nda dün öğle saetlerinde Toplam Kalite Yönetimi’ konulu seminer düzenledi. Seminere Milli Eğitim Müdürlüğü'nden 3 şube müdürü ve yaklaşık 100 okul yöneticisi katıldı. Şube müdürleri seminerle ilgili konuşmalar yaptı. 
     Milli Eğitim Şube Müdürü Faruk Aydın, slayt gösterimi eşliğinde konuşmasını sürdürdü. Konuşma ve slayt gösterimi devam ederken bir anda perdeye pornografik görüntüler yansıdı. Salonda bulunan kadın ve erkek yöneticileri şok eden görüntüler bir süre daha perdeye yansıdıktan sonra slayt gösterimi durduruldu. 
     Seminere katılan okul yöneticileri, slayt gösterimi sırasındaki bu olayı skandal olarak nitelendirirken, eğitim ile ilgili doküman ve CD'lerin arasında bu tür görüntülerin yer almasına tepki gösterdi. Milli Eğitim Müdürlüğü'nün olayla ilgili inceleme başlattı. 
     
</TEXT>
</DOC>
