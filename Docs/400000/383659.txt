<DOC>
<DOCNO> 383659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sontur05.html </URL>
<DATE> 2005/10/03/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Salıncaktan düşüp öldü 
</HEADLINE>
<TEXT>

     
     KONYA, DHA 
     
KONYA’da böbrek hastası lise ikinci sınıf öğrencisi 16 yaşındaki Fadime Dinnaz hava almak için gittiği parkta salıncaktan düşüp öldü. 
     Karatay İlçesi Köprübaşı Mahallesi'nde oturan ve böbrek yetmezliği nedeniyle 10 yıldır diyalize bağlı yaşayan Fadime Dinnaz, canı sıkılınca Hava almaya gidiyorum'' diyerek evlerinin yakınındaki Köprübaşı Spor Tesisleri'ne gitti. Bir süre buradaki salıncakta sallanan Dinnaz, dengesini kaybederek salıncaktan düştü. Beton zemine düşen ve başından yaralanan Dinnaz, çevredeki vatandaşların çağırdığı 112 Hızır Acil ambulansıyla Konya Numune Hastanesi'ne kaldırıldı. 
     Acil Servis'te tedavi altına alınan Dinnaz yapılan müdehaleye rağmen kurtarılamadı. Beyin kanaması sonucu öldüğü öğrenilen Fadime Dinnaz'ın yakınları hastanede sinir krizi geçirdi. 
     
</TEXT>
</DOC>
