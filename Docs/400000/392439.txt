<DOC>
<DOCNO> 392439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sontur26.html </URL>
<DATE> 2005/11/05/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Ümraniye'de bir evin mutfağında patlama oldu Genç bir kadın yaralandı 
</HEADLINE>
<TEXT>

     Ümraniye'de bir evin mutfağında meydana gelen patlamada bir kadın yaralandı. 
     AA muhabirinin aldığı bilgiye göre, Adem Yavuz Mahallesi Karanfil Sokak'taki 3 katlı binanın üst katında oturan Meral Bolat'ın 25 , 3 yaşındaki çocuğuna süt ısıtmak amacıyla mutfakta ocağı yaktığı sırada bir patlama meydana geldi. Patlama sonucu yıkılan mutfak duvarından bahçeye fırlayan Bolat, çevredeki vatandaşlarca Haydarpaşa Eğitim ve Araştırma Hastanesi'ne kaldırıldı. 
     Evin başka bir odasında uyumakta olan Melisa Bolat 3 ise olayı yara almadan atlattı. 
     Patlamanın şiddetiyle evin bazı duvar ve pencerelerinden kopan parçaların saçılmasıyla, çevredeki bazı bina ve otomobillerin de camları kırıldı. 
     Bu arada bazı vatandaşlar, olay yerinde inceleme yapan itfaiye ve İGDAŞ ekiplerine, son günlerde kanalizasyon tesisatından doğalgaz kokusu geldiğini söylediler. Bunun üzerine İGDAŞ ekipleri, ölçüm yaptı. 
     Binada doğalgaz bulunmadığını vurgulayan İGDAŞ yetkilileri, buna rağmen dışarıdan bir gaz sızması olup olmadığının araştırıldığını bildirdiler. 
     Yetkililer, patlamanın kesin nedeninin ve olaya sızan LPG ya da doğalgazın yol açıp açmadığının incelemelerin tamamlanmasının ardından belli olacağını kaydettiler. 
     
</TEXT>
</DOC>
