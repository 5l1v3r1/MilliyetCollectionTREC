<DOC>
<DOCNO> 396090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sonspo05.html </URL>
<DATE> 2005/11/18/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Futbol bitti, siyaset başladı... 
</HEADLINE>
<TEXT>

     İsviçre Dışişleri Bakanı Micheline Calmy-Rey’in Türkiye’ye bir şikayet mektubu gönderdiği belirtildi. Olaya Almanya İçişleri Bakanı Otto Schily de karıştı... 
     
     Kabul edilemez davranışlar’ 

     Reuters’ın haberine göre İsviçreli bakan, şikayet mektubu’nda, İsviçre Milli Takımı’na karşı Türk futbol seyircisinin davranışlarını kabul edilemez’ olarak niteledi. Almanya İçişleri Bakanı Otto Schily de Türkiye-İsviçre maçından sonra izlenen şiddet görüntülerini skandal olarak değerlendirdi. Schily yaptığı yazılı açıklamada, Türk futbolunun imajı büyük zarar gördü. Şiddet eylemlerini yapanlara sert ve kararlı bir biçimde davranılmalıdır'' ifadesini kullandı. 
     
     Bu Alman Bakan da nereden çıktı 

     Türkiye Futbol Federasyonu’na karşı sert bir tavır sergileyeceğini açıklayan FIFA Başkanı Blatter’in açıklamalarını da memnuniyetle karşıladığını belirten Schily, Barışcı futbol taraftarları adına Türkiye Futbol Federasyonu’na, polisin suçluları bulma çabalarına destek vermesi ve gelecekte şiddete başvuranlara karşı daha iyi mücadele etmesi konusunda acil çağrıda bulunuyorum'' dedi. Futbolla resmi açıdan yakından uzaktan ilgisi bulunmayan Schily’nin bu sözleri büyük tepki çekti. 

     
</TEXT>
</DOC>
