<DOC>
<DOCNO> 381394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/son/sonspo21.html </URL>
<DATE> 2005/09/25/ </DATE>
<TIME> 22.55 </TIME>
<AUTHOR>  </AUTHOR>
<HEADLINE>
Diyarbakır Ankaragücü maçı ardından... 
</HEADLINE>
<TEXT>

     Diyarbakırspor Teknik Direktörü Hüseyin Kalpar, Ankaragücü karşısında yenilmelerinin kendileri için büyük bir talihsizlik olduğunu belirterek, "Tanrı da kazanmamızı istemedi" dedi. 
     Kalpar, futbol adına herşeyi yaptıklarını, ancak kazanamadıklarını belirterek, "Ankaragücü maçını kaybettik. Bizim için çok büyük bir talihsizlikti. Tanrı da kazanmamızı istemedi" dedi. 
     Niçin kazanamadıklarını araştırdıklarını ve kendisinin, yönetimin ve futbolcuların çok üzgün olduğunu ifade eden Kalpar, şunları söyledi 
     "Ben de futbolcularım da yönetim de çok üzgünüz. İnanmıştık, ama bunu oyunumuzla perçinleştiremedik. Hak etmediğimiz bir mağlubiyet oldu. Taraftarların tepkisi doğrudur, ama bu tepki hiçbir şey kazandırmaz. Bundan sonraki maçlarımıza bakacağız." Ankaragücü Teknik Direktörü Saffet Susiç ise maç öncesi futbolcularından beraberlik istediğini, ancak galip geldiklerini belirterek, şöyle konuştu 
     "Bu maçta şanslıydık, çünkü erken gol bulduk. İlk yarıda bir iki gol yiyebilirdik, ama ikinci yarıda çok iyi oynadık. İkinci golü bulduktan sonra zaten oyun bitmişti. Sonuç benim için sürpriz oldu. 
     Sporcularımdan maç öncesi beraberlik istemiştim. Galip geldiğimiz için çok mutluyum. Diyarbakırspor’a başarılar dilerim." 
     
</TEXT>
</DOC>
