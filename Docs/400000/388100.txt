<DOC>
<DOCNO> 388100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/ekonomi/eko06.html </URL>
<DATE> 2005/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur alımı 48 binden 83 bine çıkarılabilecek 
</HEADLINE>
<TEXT>


ANKARA Milliyet 

Hükümet, açıktan ve nakil yoluyla ataması yapılabilecek memur sayısını 48 binden 83 bine çıkarmayı hedefliyor. 
2006 Bütçe Yasa Tasarısı, kadroların kullanımına ilişkin esaslara değişiklikler getiriyor. Nakli yapılabilecek memur sayısı 2005'te emeklilik, ölüm, istifa ve nakil sonucu ayrılan personel sayısının yüzde 80'ini aşmayacak. 
Emekli Sandığı'nın geçen yıl 84 bin kişiye emekli maaşı bağladığı, bunların 77 bininin bütçeli kuruluşlarda çalıştığı dikkate alındığında, yüzde 80 kuralı, kamuya açıktan atama ve nakil yoluyla yaklaşık 62 bin civarında yeni eleman alımına imk n tanınması anlamına geliyor. Emekli olanların yüzde 80'i kadar atamayla personel gereksinimini karşılayamayacak idarelerde de 21 bin açıktan atamaya izin veriliyor. Böylece nakil ve atama sayısı 2006'da 83 bine yükselebilecek. 

Üniversiteler sınırlandı 
Araştırma görevlisi kadrolarına yapılacak atama sayısı ise 2005'te ayrılan araştırma görevlilerinin tamamını geçemeyecek. Askeri personel, emniyet, hakim, savcı, öğretim üyesi, araştırma görevlisi ve tıpta uzmanlık tüzüğü uyarınca asistan kadrolarına yapılacak atama ve nakiller bu sınırlamaların dışında tutuldu. 


</TEXT>
</DOC>
