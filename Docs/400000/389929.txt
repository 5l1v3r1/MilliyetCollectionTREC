<DOC>
<DOCNO> 389929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sontur32.html </URL>
<DATE> 2005/10/26/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Dördüz bebekler doğdu... 
</HEADLINE>
<TEXT>

     Gaziantep'te, iki buçuk yıllık evli kadın dört erkek bebek dünyaya getirdi. 
     Gaziantep 75. Yıl Kadın Hastalıkları ve Doğum Hastanesi'nde sezaryenle dünyaya gelen dördüz bebekler kuvöze alındı. 
     Dördüzlerin babası Mustafa Karlıoğlu 29 , AA muhabirine yaptığı açıklamada, eşi Arzu Karlıoğlu'nun 25 yaklaşık 6 ay ilaç tedavisi gördükten sonra hamile kaldığını, tek çocuk beklerken dördüz bebeklerin dünyaya geldiğini söyledi. 
     Dördüz babası olmanın şaşkınlığını üzerinden atamadığını kaydeden Karlıoğlu, ''Baba olmanın heyecanını yaşıyorum ama dördüz babası olmanın heyecanı çok daha farklıymış. Mutlumuyum değilmiyim şu anda henüz anlayamadım. Heyecanlıyım ve şaşkınım'' dedi. 
     Antalya'da çalıştığını, ancak bir süre önce işinden ayrılarak, Gaziantep'e yerleştiğini ve şu anda işsiz olduğunu anlatan Karlıoğlu, en kısa süre içinde ailesinin geçimini sağlayabilmek için iş bulacağını ifade etti. 
     Dördüzlerin annesi Arzu Karlıoğlu ise ikiz ya da üçüz bebek beklediğini, ancak dördüz bebeklerin kendisini şaşırttığını söyledi. 
     Doktorların dördüz bebeğin tehlikeli olabileceğini belirterek 2 bebeğin alınmasını teklif ettiklerini, ancak kendisinin bu teklifi reddettiğini anlatan anne Karlıoğlu, şöyle konuştu 
     ''Anne olmayı çok istiyordum. Hep ikiz bebeklerim olsun isterdim. Hamile olduğumu öğrendiğimde de ikiz ya da üçüz olmasını bekliyordum. Dördüz olduğunu duyduğumda çok sevindim ve şaşırdım. Ancak, doktorlar dördüz bebek hamileliğinin tehlikeli olduğunu ve iki bebeğin alınmasını teklif etti. Ama ben bu teklifi kabul etmedim. Nasıl ayırabilirim ki çocuklarımı Hepsini doğurmak istediğimi söyledim. Şu anda da bebeklerim gayet iyi. Çok mutluyum.'' Dördüzlerin doğumunu gerçekleştiren Opt. Dr. Şahin Korkmaz ise dördüz bebeklerin dün sabah sezaryenle dünyaya geldiğini ve bebeklerin 36 haftalık doğduğunu söyledi. 
     Annenin sağlık durumunun gayet iyi olduğunu kaydeden Korkmaz, şöyle konuştu 
     ''Biz dördüz hamilelikte erken doğum riskinin bulunduğunu bu nedenle bir yada iki bebeğin alınması gerektiğini aksi takdirde bebeklerin ölebileceğini söyledik. Ancak anne bunu kabul etmedi ve bebekleri doğurmaya karar verdi. 30 ya da 32 haftalık iken doğumun gerçekleşmesini bekliyorduk, ancak anne iyi dayandı ve 36. haftada bebekler dünyaya geldi. Şu anda da herhangi bir problem yok. Sağlık durumları gayet iyi.'' Bebeklerin doktoru Kadir Yılmaz da bebeklerden ikisinin 1.5 kilo, bir tanesinin 1 kilo 300 gram, bir tanesinin de 1 kilo 450 gram olduğunu, iki bebeğin sarılık olduğunu, ancak tedavilerinin devam ettiğini belirtti. 
     
</TEXT>
</DOC>
