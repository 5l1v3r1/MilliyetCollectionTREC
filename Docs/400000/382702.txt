<DOC>
<DOCNO> 382702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/ekonomi/aeko.html </URL>
<DATE> 2005/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediyeler, 'dar gelirli'ye 20 yıl vadeli konut yapacak 
</HEADLINE>
<TEXT>


İçişleri ve Bayındırlık Bakanlığı'nın hazırladığı yönetmeliğe göre, asgari ücretin en fazla iki katı aylık geliri olan 'dar gelirli' sayılacak ve belediyeler bu kişiler için bedeli 20 yıl vade ile ödenecek sosyal konut yapacaklar 

EKONOMİ SERVİSİ 

Belediyeler öncelikle dar gelirliler için farklı büyüklükte sosyal konut üretilebilecek. Sosyal konutlar dışında, belediyelerce konut üretilip satılması halinde, elde edilecek gelirden sosyal konutların finansmanına katkı sağlanacak. 
İçişleri ile Bayındırlık ve İsk n Bakanlığı'nın birlikte hazırladığı Belediyelerin Arsa, Konut ve İşyeri Üretimi, Tahsisi, Kiralaması ve Satışına Dair Genel Yönetmelik, Resmi Gazete'nin bugünkü sayısında yayımlandı. Yönetmelik uyarınca, aylık toplam geliri asgari ücretin, büyükşehir belediyesi sınırları dahilinde 2 katını, diğer belediyelerde 1.5 katını geçmeyen aileler dar gelirli sayılacak. 

Takdir komisyonu olacak 
Üretilecek arsa, konut ve işyerlerinin maliyet bedelini belirlemek için takdir komisyonları oluşturulacak. Tahsis edilecek arsa miktarından fazla müracaat olması halinde uygulanacak puanlama kriterleri belediye tarafından çıkarılacak yönetmelikle belirlenecek. 
Aile nüfusu, dul, engelli, evde yatalak hasta bulunması, çocukların gelir getirici bir işte çalışıp çalışmaması, aile bireylerinin sahip olduğu araç ve diğer varlıklar, gazi, şehit eş ve çocukları ile diğer hususlar, puanlama kriterleri olarak dikkate alınacak. 

'Dar gelirli'nin tarifi yapıldı Belediyelerin üreteceği 'sosyal konutlar', yalnızca 'dar gelirlilere' satılabilecek.Aylık toplam geliri asgari ücretin, büyükşehir belediyesi sınırları dahilinde 2 katını, diğer belediyelerde 1.5 katını geçmeyen aileler dar gelirli sayılacak. Asgari ücret brüt 488, net 350 YTL. Sosyal konut tahsis edileceklerde, ayrıca 'kendisinin, eşinin veya 18 yaşından küçük çocuklarının o belediye sınırı içinde konutu veya konut yapmaya müsait arsası bulunmaması, en az bir yıldan beri o belediye sınırları içinde ik met ediyor olması' şartları aranacak.Brüt kullanım alanı 100 metrekareyi geçmeyen ve düşük maliyetli olarak üretilen konutlar 'sosyal konut' kabul edilebilecek.Arsa, konut ve işyerlerinin üretiminde ihtiyaç duyulacak arsa ve araziler, Kamulaştırma Kanunu hükümlerine göre temin edilecek. Satış ve tahsisinden önce imar planları tamamlanacak.Afete maruz kalanlara, sanayi bölgelerinden nakledileceklere, 775 sayılı Gecekondu Kanunu uygulamaları kapsamında hak sahibi olup, gecekondu ıslahı ve tasfiyesi sebebiyle açıkta kalacaklara da sosyal konut tahsisi yapılacak.Arsa bedelinin yüzde 20'si peşin alınacak. Bedelin toplam ödeme süresi 10 yıldan fazla olamayacak.Tapu devri peşinat alındıktan sonra yapılacak. Arsa bedelinin peşin ödenmesi halinde, yüzde 25'e kadar indirim uygulanabilecek. 

Konutun bedeli 20 yılda ödenecek Peşinat olarak alınacak tutar, konut bedelinin yüzde 10'undan az olmamak üzere, konut büyüklüklerine göre belirlenecek. Ancak toplam ödeme süresi 20 yılı geçemeyecek.Konut tahsis edilen kişi, konutu 5 yıl süreyle başkasına satamayacak ve devredemeyecek.Taksit ödemelerinin eksik yapılması veya hiç yapılmaması durumunda, gecikme faizi alınacak.Konut ve işyeri satışlarında alınacak peşinat tutarı, satış bedelinin yüzde 50'sinden az olmamak üzere belirlenecek. Kalan miktar en çok 2 yıl içerisinde ve belirlenecek plana göre ödenecek. 

Kooperatiflere süre sınırı getiriliyor Yönetmelik, yıllarca süren ödemelerle, birçok örnekte üyelerinin mağduriyetine yol açan kooperatifçiliğe de son veriyor. Başlama ve bitiş konusunda süre limiti getiriyor. Kooperatiflerle ilgili uygulama şöyle olacak 
Kooperatiflere de arsa tahsis edilebilecek. Ancak üyelerinin tamamının dar gelirli olduklarına dair belge istenecek. Konutlar için inşaata başlama ve yapım süreleri belediye meclisi tarafından belirlenecek. İnşaata başlama süresi 3 yıl, inşaatı tamamlama süresi 3 yıl olmak üzere, verilecek süre toplam 6 yılı geçemeyecek. Ancak, toplam 6 yılı geçmemek kaydıyla konut yapımına başlama ve bitirme süreleri belediye encümen kararı ile uzatılabilecek.Verilen süre içinde konut yapımına başlanılmaması veya süresinde konutun bitirilememesi halinde tahsis iptal edilerek arsa geri alınacak. 


</TEXT>
</DOC>
