<DOC>
<DOCNO> 373404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sonspo28.html </URL>
<DATE> 2005/08/27/ </DATE>
<TIME> 22.05 </TIME>
<AUTHOR>  </AUTHOR>
<HEADLINE>
Konyaspor 1 - Denizlispor 0 
</HEADLINE>
<TEXT>

     Turkcell Süper Ligi’ndeki Konyaspor- Denizlispor maçı, ev sahibi takımın 1-0 üstünlüğüyle tamamlandı. 
     Fenerbahçe’ye transfer olduğu için sahaya Zafer Biryol’dan yoksun çıkan Konyaspor, taraftarının desteğini arkasına alarak maçın ilk dakikasından itibaren rakibine oranla daha atak oynadı. Konuk ekip Denizlispor ise iyi oynayan rakibi karşısında fazla etkili olamadı. 
     2. dakikada Levent’in ara pasında ceza alanı içinde topla buluşan 
     Ceyhun’un şutunda, araya giren Burak meşin yuvarlağı kornere attı. 
     9. dakikada sol kanatta Güven’i geçen Murat Hacıoğlu, Denizlispor 
     kalesi önüne ortaladı. Burada oluşan karambolde, kaleci Souleymanou topu iki hamlede kontrol etti. 
     11. dakikada sağ kanatta kullanılan serbest vuruşta, topun 
     arkasına geçen Murat Hacıoğlu’nun ortasında, kalecinin elinden kaçırdığı topu önünde bulan Erhan’ın sert şutunda, meşin yuvarlak üstten az farkla auta çıktı. 
     36. dakikada serbest vuruşu Ceyhun kullandı. Bu futbolcunun 
     vuruşunda, kaleci Souleymanou topu kornere çıkardı. 
     37. dakikada Ceyhun’un köşe vuruşunda, ceza alanında topa iyi 
     yükselen El Saka’nın kafa vuruşunda, meşin yuvarlak ağlarla buluştu 
     1-0. 
     Bu dakikadan sonra başka gol olmayınca, Konyaspor maçın ilk yarısını 1-0 önde tamamlandı. 
     54. dakikada, sağ kanattan Yasin’in ortasında topa iyi yükselen 
     Tayfun meşin yuvarlağı ceza alanında uygun pozisyondaki Murat Hacıoğlu’na indirdi. Murat Hacıoğlu topu kontrol edemeden araya giren Krotchvil, tehlikeyi büyümeden uzaklaştırdı. 
     55. dakikada, Murat Hacıoğlu’nun sağdan kullandığı köşe vuruşunda, 
     ceza alanı dışında topla buluşan Ceyhun’un şutunda Denizlispor defansına çarptıktan sonra kaleye giden meşin yuvarlağı, kaleci Souleymanou güçlükle kornere çeldi. 
     75. dakikada, sağ kanattan Fatih’in ortasında ceza alanı içinde 
     uygun pozisyondaki Bilal, ayağın altından geçen topu kontrol edemeyince Denizlispor mutlak bir gol pozisyonundan oldu. 
     Konyaspor, kendi sahasında Denizlispor’u 1-0 yendi. 
     

     
</TEXT>
</DOC>
