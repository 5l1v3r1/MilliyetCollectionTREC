<DOC>
<DOCNO> 373176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sontur23.html </URL>
<DATE> 2005/08/26/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Yetiştirme yurdundaki 'tecavüz'e kınama cezası 
</HEADLINE>
<TEXT>

     Adapazarı'nda, Sosyal Hizmetler Çocuk Esirgeme Kurumu'na SHÇEK bağlı yetiştirme yurdunda kalan 16 yaşındaki bir kıza tecavüz edildiği iddiasıyla ilgili yürütülen idari soruşturmada, yurdun eski yöneticisine, olayda ihmali olduğu gerekçesiyle kınama cezası verildi. 
     Edinilen bilgiye göre, geçen haziran ayında ortaya çıkan, D.K. 16 isimli kıza tecavüz edildiği iddiasıyla ilgili SHÇK müfettişleri tarafından yapılan soruşturma tamamlandı. 
     Soruşturma kapsamında yurdun eski yöneticisine olayda ihmali bulunduğu gerekçesiyle kınama cezası verildi. Kınama cezası alan yönetici, Valilik emriyle başka bir birime atandı. 
     Yenikent'teki Bremen Mızıkacıları Yetiştirme Yurdu'nda kalırken, eve dönüş projesi kapsamında ailesine verilen ve 4 yıl önce yurtta kaldığı sırada tecavüze uğradığını söyleyen D.K'nın ifadesi üzerine soruşturma başlatılmıştı. 
     Tecavüz olayıyla ilgili adli soruşturma ise sürdürülüyor. 
     
</TEXT>
</DOC>
