<DOC>
<DOCNO> 385072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sonsiy16.html </URL>
<DATE> 2005/10/08/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Gül Kalıcı çözüme kadar Rum kesimini tanımamız mümkün değil 
</HEADLINE>
<TEXT>

     Oktay ENSARİ- Demet ÖZTÜRK KAYSERİ, DHA 

DIŞİŞLERİ Bakanı ve Başbakan Yardımcısı Abdullah Gül, Kalıcı bir çözüm olana kadar Rum kesimini tanımamız mümkün değil. Rum kesimini tanıyoruz dersek, adadaki Türkleri tanımıyoruz anlamı çıkar'' dedi. Pakistan’daki deprem nedeniyle başsağlığı dileklerini de ileten Gül, Türkiye Pakistan’ın her türlü yardımına hem devlet olarak, hem de sivil toplum örgütleri olarak koşmaya hazırdır'' diye konuştu. 
     Abdullah Gül, DHA’nın CNN Türk'te canlı yayını için geldiği Beştepeler Parkı Kayserievi önünde gazetecilerin sorularını yanıtladı. Türkiye’nin AB’ye girmek için Kıbrıs konusunda taviz verip vermediği sorusunu yanıtlayan Gül şunları söyledi 
     Kalıcı bir çözüm olana kadar Rum kesimini tanımamız mümkün değil. Rum kesimini tanıyoruz dersek, adadaki Türkleri tanımıyoruz anlamı çıkar, bu gayet açıktır. Yani, şimdi Papadopulos’un Türkleri temsil ettiğine kim inanır. Böyle bir iddiada kim bulunabilir. Buna dünya da inanmıyor. Avrupa’da buna inanmıyor. Rumlar da inanmıyor. Onun için AB’nin akisi dediğimiz müktesebat, Türk tarafında uygulanan BM’nin yeşil hattı 1963’ten bu yana BM’nin askerleri, 1974’den yana da yeşil hat var orda.'' Çözümün iki yolunun var olduğunu belirten Gül, Birincisi, BM önderliğinde kalıcı bir çözüm bulunur. Yani birleştirilir ada veya ikincisi KKTC giderek pekişerek yoluna devar eder. Türkiye’de sonuna kadar KKTC’nin, Türk kardeşlerinin arkasında olur. Gerek güvenlik, gerekse ekonomik ve manevi, her türlü açıdan destek verir.'' dedi. En iyisi çözüm bulmak'' diyen Gül şöyle devam etti 
     Çözüm bulunduktan sonra da Türkiye, Yunanistan birleşmiş bir Kıbrıs, AB izinde ayrı bir işbirliği bölgesi olur. Nasıl kuzeyde Avrupa ülkeleri kendi arasında Batı Avrupa ülkeleri İspanya, Portekiz gibi ayır ayrı bölge gibi görülüyorsa, Burada, AB içinde ayrı bir işbirliği bölgesi olabilir. Birbirnimizi çok iyi biliriz hepimiz, geçmişten gelen ortak yanlar vardır. Ortak yanlar ortaya çıkarılır. Ama hayır, ben gerçeklere aykırı davranacağım’ derseniz, bu adanın bölünmüşlüğünü giderek pekiştireceği gibi, KKTC daha güvenli şekilde yoluna devam eder.'' Gül, AB müzakerelerinin ne zaman başlayacağı yönündeki soruyu ise, ''Size her zaman bir meşgale lazım. Şimdi de bu meşgale çıktı. Bu konunu üzerinde bu kadar konuşmaya gerek yok. Hiçbir problem sözkonusu değil. Biz Türkiye Cumhuriyeti olarak neyin altına imza atarsak onun gereğini yaparız'' dedi. 
     Abdullah Gül, Nobel ödülü kazanan Muhammed El Baraday’ı tanıdığını ve geçen yıl Viyana’daki ofisinde ziyaret ettiğini anımsatarak, tebrik etti. 
     
</TEXT>
</DOC>
