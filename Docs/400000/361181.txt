<DOC>
<DOCNO> 361181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sonyas07.html </URL>
<DATE> 2005/07/14/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
''Geleceğin okulu'' açılıyor, ders kitapları tarih oluyor .. 
</HEADLINE>
<TEXT>

     ABD’nin Arizona eyaletindeki bir okula başlayacak yeni öğrenciler, dizüstü bilgisayar ve kablosuz iletişim teknolojili cihazlarla eğitim görecek. Uygulamanın yaygınlaşabilmesi durumunda ders kitapları tarih olacak. 
     Tuscon kentindeki Empire High School’a gelecek hafta başlayacak 350 öğrenci, eyaletin ilk teknolojik sınıfını oluşturacak. 
     Arizona Daily Star’da yer alana habere göre, yapımı kısa bir süre önce tamamlanan ve eyaletin ilk "birebir bilgisayarlı" okulu olan bina, tamamen dijital sınıflardan oluşuyor. 
     Apple iBook bilgisayarları ile dersleri takip edecek öğrenciler, hem okulda hem de evlerinde derse ve ödevlerini bilgisayarlardan yapacak. Ayrıca okul kafeteryasında oturan bir öğrenci, okul kütüphanesinden elektronik kitapları okuyabilecek. 
     Yeni sistem öğretmenlere de büyük kolaylık getirecek. Öğretmenler, öğrenciler ile ilgili her türlü bilgiyi online olarak takip edebilecek. 
     Özel bir tasarımla inşa edilen okul aynı zamanda çevre dostu teknolojilerle de donatıldı. Okul doğal ışık sistemleri, dönüşebilir ağaçtan sınıflar, fotoselli aydınlatma gibi özellikleri de kullanıyor. 
     
</TEXT>
</DOC>
