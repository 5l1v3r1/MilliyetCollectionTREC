<DOC>
<DOCNO> 369306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sonspo19.html </URL>
<DATE> 2005/08/12/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
UNIVERSIADE 2005... Oyunlarda 1274 hakem görev alıyor... 
</HEADLINE>
<TEXT>

     Resmi açılış töreni dün yapılan UNIVERSIADE 2005'de, 65 ülkeden 1274 hakemin görev aldığı bildirildi. 
     Oyunlar hakem koordinatörü Faruk Akman, AA muhabirine yaptığı açıklamada, oyunlarda 64 yabancı ülkeden 355 hakemin görev yapacağını bildirdi. 
     Akman, oyunlarda 919 da Türk hakeminin görev yapacağını söyledi. 
     Türkiye'nin tanınmış futbol hakemlerinden İsmet Arzuman, Kuddusi Müftüoğlu ve Bülent Demirlek'in, basketbol hakemlerinden Aytuğ Ekti ve Ercan Kartal'ın oyunlarda düdük çalacağını kaydeden Akman, ''Çeşitli üniversitelerde öğrenim gören 120 beden eğitimi ve spor yüksekokulu öğrencisi hakeme de oyunlarda görev verildi. Genç hakemlerin tecrübe kazanması için bu organizasyonun bir fırsat olduğunu düşünüyoruz'' dedi. 
     Akman, oyunlarda en çok hakemin görev alacağı spor branşının ise 288 hakemle atletizm olduğunu söyledi. 
     Hakemlere konaklama masraflarıyla günlük 40 Avro yemek parası ödendiğini belirten Akman, ayrıca bir hediye paketi hazırlattıklarını da sözlerine ekledi. 
     
</TEXT>
</DOC>
