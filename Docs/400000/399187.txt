<DOC>
<DOCNO> 399187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/yazar/cemal.html </URL>
<DATE> 2005/11/30/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Çin Seddi 
</HEADLINE>
<TEXT>


Dünkü yazımda, Kuzey Irak'taki Kürt gerçeğini anlatmaya çalışırken, Türkiye'yle ilgili bir tedirginliğe işaret etmiştim. Ve Ankara'da öteden beri geçerli olan bu tedirginliği, "Ya örnek olursa " diye özetlemiştim. 
Ya Irak'ta federasyon kurulur da, kuzeydeki Kürtler de federe bir devlete sahip olurlarsa... 
Ya Irak bölünür de, kuzeyinde bağımsız Kürt devleti kurulursa... 
Ne olur 
Bizim Kürtlere örnek olur 
Bizim Kürtlerimiz de federasyon ister bağımsız devlet ister hatta Irak Kürtleriyle günün birinde aynı devlet çatısı altında yaşamak isteyebilirler. 
Tedirginliğin özü budur. 
Devlette mevcut bu tedirginlik ister istemez bir soruyu akla getiriyor 
Korkulan başa nasıl gelir 
Bu soruyu sormak lazım. 
Çünkü örnek olur diye korkulan bazı şeyler Irak'ta gerçekleşiyor. 
1992'den bu yana Kuzey Irak'ta Kürtler bir devletleşme sürecini yaşıyorlar. Saddam'ın devrilmesinden sonraysa Irak'ta federasyon düzeni kuruluyor. Kürtleri iç işlerinde neredeyse tamamen bağımsız bırakan Kürt federe devleti, Irak'taki gelişmelere göre zamanla 'bağımsız devlet'e de gidebilir. 
Bir başka deyişle 
Korkulan başa geliyor 
Ne yapmalı 
1 Kuzey Irak'a müdahale mi 
Irak Kürtleriyle çatışmak... Amerika ve Avrupa'yla karşı karşıya gelmek, bozuşmak... Türkiye Cumhuriyeti vatandaşı Kürtlerin 'vücut kimyası'nı da bozmayı göze almak... Iraklı Kürt liderlerin, Amerika'nın 'PKK kartı'nı Türkiye'ye karşı apaçık oynamalarına zemin hazırlamak... 
Akıllı bir yol değil. 
Bir başka senaryo 
2 Kuzey Irak'la aramıza duvar çekmek, bir Çin Seddi inşa etmeye kalkışmak 
Mümkün mü bu çağda .. 
Sanmıyorum. 
Bir başka yol 
3 Kürtlerin Türkiye'de 'kimlik'lerini ink r etmeye devam etmek... Dillerini, kültürlerini öğrenmelerini türlü çeşitli yollarla engellemek... Gerekli yasal düzenlemelerin yapılmış olmasına rağmen Kürtçe televizyon, Kürtçe dil kursu alanlarındaki uygulama yollarını bürokrasiyle tıkamak... 
Neden 
Kürt kimliği ile, Kürtçe ile birlikte Kürt milliyetçiliği de gelişir, ayrılıkçılık güç kazanır gerekçesiyle... 
Ama unutmayın. Türkiye Cumhuriyeti devletinin kuruluşundan bu yana seksen küsur yıl geçti. Bütün bunlar yapıldı. Kürt yok sayıldı. Kürt demek yasaklandı, ceza gördü. Kürtçenin yalnız öğrenilmesi değil, bir ara konuşulması bile yasaklandı. 
Ne oldu 
Sonuç alınabildi mi Hayır. 
Bakın, geçenlerde Namık Durukan'ın Kuzey Irak'tan, Erbil'den gönderdiği ilginç bir haber yayımlandı Milliyet'te. 
Giriş bölümü şöyleydi 
"Saddam rejiminin devrilmesinden sonra dışa açılan Irak'ın Erbil kentindeki Selahaddin Üniversitesi, ÖSS'de başarılı olamayan Doğu ve Güneydoğu'daki öğrencilerin umudu oldu. Kuzey Irak'taki Bölgesel Kürt Yönetimi kontrolündeki üniversiteye Türkiye'den giden öğrenciler, KDP lideri Mesut Barzani'nin verdiği burslarla ekonomik sıkıntı yaşamadan eğitim şansı buluyor. Süleymaniye, Dohuk ve Koysancak üniversitelerinde de, yine Türkiye'den giden öğrenciler okuyor." Milliyet, 23 Kasım 05 
Evet, gerçek böyle. 
Kuzey Irak'ta Kürtlerin kendi üniversiteleri var. Okulları var. Televizyonları, gazeteleri var. Kürt dilini, tarihini, edebiyatını okuyorlar. Bizim Güneydoğu'dan da gençler gidip okuyorlar oralarda. 
Ne yapacaksınız 
Duvar mı .. Çin Seddi mi .. 
Geçiniz 
Böyle şeylerin, yasakçı zihniyetin olamayacağını aklını ekmek peynirle yememiş, geçen yüzyıldan kalma birtakım ezber ve klişelere aklını esir etmemiş, aklı başında herkes biliyor. 
Çare, demokrasidir. 
Çare, barıştır. 
Çare, Irak Kürtleriyle çatışmak değil, onlarla ilişkileri geliştirmektir, Tabii onların da PKK ve terör konusunda Türkiye'nin haklı kaygılarını kabul edip ona göre davranmalarıdır çare... 
Çare, AB yolunda yürümektir. 
Avrupa Birliği, Türkiye açısından en doğru şemsiyedir. Çünkü AB, belki de tarihin en büyük barış projesi olarak demokrasi, hukuk devleti ve insan hakları üzerine, kimliklere, düşüncelere, inançlara saygı üzerine kuruldu. Avrupa'da oluk gibi kan akmasına yol açan, iki dünya savaşıyla insanlığa olmadık trajedileri yaşatan milliyetçilikleri aşmak için kuruldu. 
Toplum olarak akıllanmak için bundan böyle ille de yüksek faturalar ödemek gerekmiyor. Yeterince acılar çektik. Daha fazlasına ihtiyaç yok. 
Doğru şemsiye AB'dir. 
Demokratik Toplum Partisi Başkanı Ahmet Türk'ün şu sözlerinin altını çizin 
"Güney'deki Kürtler, Kuzey Irak'taki demek istiyor - HC Avrupa Birliği adayı, demokratik, özgür bir Türkiye'yi kendileri için çıkış kapısı görüyorlar. Orada Federe Kürt Devleti kurulması da buradaki Kürtleri gururlandırıyor." Derya Sazak'ın Sohbet Odası, Milliyet, 28 Kasım 05, s. 21 
Çare siyasettir, demokratik siyaset 
Gerisi, denenmiş çıkmaz sokaklardır. 



</TEXT>
</DOC>
