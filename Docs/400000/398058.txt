<DOC>
<DOCNO> 398058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/sonyas05.html </URL>
<DATE> 2005/11/25/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Yumurta, en ucuz protein kaynağıö 
</HEADLINE>
<TEXT>

     
     Demet ÖZTÜRK KAYSERİ, DHA 
     
YUMURTANIN tek başına yenmesinin yanı sıra, sebze ve makarna gibi besinlerle birlikte tüketilmesinin besin değerini artırdığı ve insan sağlığına olumlu yönde katkı sağladığı bildirildi. 
     Erciyes Üniversitesi’nde görevli Diyetisyen Dr. Nurten Budak, yumurtanın anne sütünden sonra en kaliteli protein içeren, büyüme ve gelişmeye katkı sağladığı gibi göz sağlığı ve bağışıklık sistemi için gerekli olan A vitamini ile vücutta kan yapımında rol oynayan demir için iyi bir kaynak olduğunu söyledi. C vitamini yönünden zengin sebzeler ile makarna gibi tahılların, protein, demir ve A vitamini için iyi bir kaynak olan yumurta ile birlikte tüketilmesini isteyen Dr. Budak, Yumurta ile sebzeler ve tahıl grubu besinler birlikte tüketildiğinde, yemekler daha dengeli hale gelmektedir. Yumurtalı ıspanak, kabak yemeği, menemen ve patatesli mıhlama yumurtalı sebze yemeklerine en iyi örnektir. İnsan vücudunun ihtiyaç duyduğu vitamin ve minarellerin aynı anda alınması sağlık açısından son derece önemli. Ayrıca, damak tadına uygun lezzetli yemekler ortaya çıkıyor'' dedi. 
     
</TEXT>
</DOC>
