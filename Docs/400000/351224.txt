<DOC>
<DOCNO> 351224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/spor/spo17.html </URL>
<DATE> 2005/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu zafer peşinde 
</HEADLINE>
<TEXT>


Luce'nin çalıştırdığı Shakthar bugün kazanırsa Ukrayna Ligi'nde şampiyonluğunu ilan edecek 


Beşiktaş ve Galatasaray'ın eski hocası Mircea Lucescu son başarısını Ukrayna Ligi'nde yaşamaya hazırlanıyor. Türkiye'den ayrıldıktan sonra devraldığı Shakthar Donetsk ile çok başarılı bir sezon geçiren Lucescu eğer şampiyonluğa ulaşırsa son dört sezon içinde üç farklı takım başında üçüncü zaferine uzanacak. Ligde Dinamo Kiev'in 4 puan önünde bulunan Shakthar bugün Chernomorets ile deplasmanda önemli bir maça çıkacak. Eğer Turuncu - Siyahlılar kazanırsa tarihinde ikinci şampiyonluğunu ilan edecek. Ama puan kaybı halinde düğüm ligin son haftasında S.Donetsk ile Dinamo Kiev arasında oynanacak karşılaşma ile çözülecek. Bu arada Ukrayna ekibinin resmi internet sitesine konuşan Rumen teknik adam, Türk Milli Takımı'nın başına geçeceği yolundaki haberlerle ilgili "4 yıl çalıştığım Türkiye'de benim h l unutulmamış olmam gerçekten memnuniyet verici. Ancak Shakthar ile kontratım sürüyor ve burada olmaktan çok mutluyum" ifadesini kullandı. 


</TEXT>
</DOC>
