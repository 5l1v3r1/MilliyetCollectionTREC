<DOC>
<DOCNO> 373461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sonyas06.html </URL>
<DATE> 2005/08/27/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Bunun adı mucize 
</HEADLINE>
<TEXT>

     Peru'ya tatile giden ABD'li Vivas ailesinin altı ferdi de düşen uçaktan yara bile almadan çıkmış. ABD basınına göre olay 'mucize'. 
     Peru'da perşembe günü Tans Havayolları'na ait Boeing tipi uçağın düşmesiyle meydana gelen uçak kazasında, aynı aileden altı kişinin yara almadan kurtulması 'mucize' olarak değerlendiriliyor. 
     
     Bir de bebek çıkardılar 

     Fırtınada iniş yapmaya çalışırken düşen uçakta 37 kişi ölmüş, 58 kişi de kurtulmuştu. Kurtulanlardan altı kişi, Amerikalı Vivas ailesinden. Kilisede aktif olarak çalışan Diana Vivas, mahalledeki çocukların gidebilmesi için açık havuz yapan Gabriel Vivas, Brooklyn'de kurduğu dostluklarla ünlü Jose ile onların üç kızı için ABD basını 'mucizeyi hak eden aile' başlıkları atıyor. Gabriel Vivas'ın yanan uçaktan kaçarken bir bebeği kurtarması, aileye duyulan hayranlığı artırdı. 
     
     Onlar da şaşırdı 

     Kazadan sonra olay yerinin fotoğraflarını gören Vivas'lar, düşen uçaktan hiç yaralanmadan ve yürüyerek çıkmalarını şaşkınlıkla karşılıyor. Vivas'lar, kazaya rağmen Peru tatillerini ertelemezken, kendileriyle ilgili 'mucize' iddialarına gülüyor. 
     
</TEXT>
</DOC>
