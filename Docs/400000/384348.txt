<DOC>
<DOCNO> 384348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/ekonomi/eko07.html </URL>
<DATE> 2005/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişecam, Bulgaristan'ın en kaliteli yatırımı 
</HEADLINE>
<TEXT>



Bulgaristan'da Tırgovişte kentinde kurduğu fabrika ile en büyük Türk yatırımı olan Şişecam, Bulgaristan Yatırım Ajansı tarafından ülkenin en kaliteli yatırımı seçilerek, sertifika alan ilk şirket oldu. 
Şişecam Yönetim Kurulu Başkanı Doğan Arıkan, 'En Kaliteli Yatırım Sertifikası'nı, Ekonomi Bakanlığı'nda düzenlenen bir törenle, Bulgaristan Ekonomi ve Enerji Bakanı Rumen Ovçarov'un elinden aldı. Ovçarov, Şişecam'ın büyük bir iş başardığını belirterek, "Ülkemize yaptıkları yatırım, sosyal ve ekonomik açıdan ekonomimize büyük katkılar sağlamıştır" dedi. 
Şişecam Yönetim Kurulu Başkanı Doğan Arıkan da fabrika kuruluşu sırasında Bulgar devlet yetkililerinin olumlu yaklaşımları sonucu 160 milyon dolarlık yatırımı 220 milyon dolara çıkardıklarını belirtti. 
Bulgaristan Yatırım Ajansı Başkanı Pavel Ezikiev ise Şişecam'ın Bulgaristan'a son 10 yılda yapılan en büyük yatırım olduğunu söyledi. 


</TEXT>
</DOC>
