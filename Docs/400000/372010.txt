<DOC>
<DOCNO> 372010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/ekonomi/eko01.html </URL>
<DATE> 2005/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar, kredi kartında harcama limitini düşürdü 
</HEADLINE>
<TEXT>


Bankalar, kredi kartlarına tanıdıkları harcama limitlerini ilk altı ayda 2.7 milyar YTL düşürdü. Buna rağmen kredi kartı sayısı 28.4 milyona, kredi harcaması ise 39.8 milyar YTL'ye çıktı 

EKONOMİ SERVİSİ 

Bankalar, bir dönem sokakta tezgah açarak dağıttıkları kredi kartlarına tanıdıkları harcama limitlerini, ilk altı ayda 2.7 milyar YTL kısarak 34.4 milyar YTL'ye indirdi. Kredi kartı limitlerinde Yapı Kredi 6.9 milyar YTL'yle başı çekti. Kart limitlerindeki düşüşe rağmen kredi kartı sayısı haziran sonunda 28.4 milyona, kartlı harcamalar da 39.8 milyar YTL'ye ulaştı. 
22 bankanın kredi kartlarının toplam harcama limitleri haziran ayı sonu itibariyle 34 milyar 448.4 milyon YTL olurken, harcama limitlerinde, yılın ikinci çeyreğinde 1 milyar 26.9 milyon YTL'lik gerileme gözlendi. Mart sonunda harcama limitleri 35 milyar 475.3 milyon YTL olmuştu. 

Altı ayda 2.7 YTL azaldı 
Kredi kartlarının toplam harcama limitleri, yılın ilk altı aylık döneminde yüzde 7.2 oranında 2 milyar 660.3 milyon YTL düştü. 2004 yılı sonunda bankaların kredi kartlarının harcama limitleri 37 milyar 108.7 milyon YTL'ye kadar ulaşmıştı. 

Yapı Kredi ilk sırada 
Türkiye'de kredi kartı veren bankalar içinde toplam harcama limiti açısından ilk sırayı Yapı ve Kredi Bankası alıyor. Kredi kartı piyasasında Worldcard'la faaliyet gösteren Yapı Kredi'nin, müşterilerine verdiği tüm kredi kartlarının toplam harcama limiti, haziran sonu itibariyle 6 milyar 915.7 milyon YTL düzeyinde oluştu. Yapı Kredi, altı ayda kredi kartı limitlerini 1 milyar 126.4 milyon YTL'yle en fazla artıran banka oldu. Banka, toplamda yüzde 20.1'lik pay aldı. Yapı Kredi'yi 4 milyar 700.9 milyon YTL'lik harcama limitiyle Akbank, 4 milyar 109.8 milyon YTL'lik harcama limitiyle Garanti Bankası izledi. 
Kredi kartı piyasasında Axess'le önemli bir paya sahip olan Akbank'ın toplam harcama limitleri, altı ayda 2 milyar 132.2 milyon YTL azaldı. Akbank, kart limitini en fazla azaltan banka oldu. Bonus Card'la faaliyet gösteren Garanti Bankası ise kart limitlerini 1 milyar 268.2 milyon YTL azalttı. 

Akbank ve Garanti düşürdü 
Akbank'ın toplamdaki payı yüzde 13.6, Garanti'nin payı yüzde 11.9 düzeyinde oluştu. Pazarda Maximum kartla önemli bir potansiyeli bulunan İş Bankası'nın kart limitleri, ilk yarıda 855.5 milyon YTL azalarak 3 milyar 749.1 milyon YTL'ye indi. İş Bankası kredi kartı pazarında yüzde 10.9'luk paya sahip bulunuyor. 
Advantage kartla faaliyet gösteren HSBC Bank'ın kartlarının harcama limitleri ise 365.2 milyon YTL artarak 3 milyar 345.1 milyon YTL'ye ulaştı ve toplamda yüzde 9.7'lik pay aldı. 
Vakıfbank'ın harcama limitleri 330.8 milyon YTL artarak 1 milyar 987.3 milyon YTL'ye yükselirken, Finansbank'ın kart limitleri 120.3 milyon YTL azalarak 1 milyar 812.3 milyon YTL'ye indi. 

Bankaların kredi kartı harcama limitleri Bin YTL 31 Haz. 2005 31 Aralık 2004 Değişim Yapı Kredi 6.915.685 5.789.312 19.5 Akbank 4.700.893 6.833.068 -31.2 Garanti B. 4.109.751 5.377.917 -23.6 Üş Bankası 3.749.121 4.604.581 -18.6 HSBC Bank 3.345.089 2.979.925 12.3 Vakıfbank 1.987.294 1.656.487 20.0 Finansbank 1.812.257 1.932.596 -6.2 Dışbank 1.781.304 2.214.632 -19.6 Denizbank 1.478.577 1.250.397 18.2 Halk Bankası 886.860 901.496 -1.6 Koçbank 864.704 855.454 1.1 Citibank 800.515 740.830 8.1 Ziraat B. 729.019 757.098 -3.7 Oyakbank 650.258 646.019 0.7 Şekerbank 259.392 235.973 9.9 TEB 142.034 123.660 14.9 Tekstilbank 116.808 102.410 14.1 Anadolubank 96.790 74.423 30.1 Tekfenbank 14.890 15.971 -6.8 Bank Europa 4.356 3.625 20.2 MNG Bank 2.823 3.452 -18.2 Turkish Bank 0 9.357 - Toplam 34.448.420 37.108.683 -7.2 


</TEXT>
</DOC>
