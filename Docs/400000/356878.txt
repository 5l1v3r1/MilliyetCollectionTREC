<DOC>
<DOCNO> 356878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/spor/spo20.html </URL>
<DATE> 2005/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan sevgisi başka 
</HEADLINE>
<TEXT>


YAKAN TOP Nilay YILMAZ 


Telegol'den ayrı geçen günlerin derdine düşmemizin üzerinden çok geçmedi ki, Ulueren Star televizyonundaki Objektif programına katılarak, bizleri mutlu etti. Tesadüf ki Ersun Yanal'ın görevine son verildiği günün ertesinde yayınlanan Objektif programının esas konuğu Hakan Şükür'dü. Bir "Yasemin'in Penceresinden" formatında yapılan programda birçok isim de Hakan'ı anlatmak için programa renk kattı. Bu program sayesinde Ulueren-Şükür dostluğunun taaa ne zamandan ve nerelerden geldiğini de öğrendik. Bilenler bilir, bilmeyenlere de biz anlatalım. Ya da kısaca Serhat Ulueren anlatsın 
Serhat Ulueren 93-94 sezonu. Ben Kanal 6 televizyonunda çalışıyordum. O dönemde iddiayla saçları kestirme furyası oldu. Önce Can Tanrıyar'la Gürel Yurttaş girdi, Beşiktaş-Fenerbahçe maçına. Ardından da Galatasaray-Fenerbahçe maçı. Ali Sami Yen Stadı'nda Galatasaray 1-0 mağlup. Saçlar gidecek. Hava soğuk. Kış. Dışarda belki de kar atıştırırken, orda sıfır numara kafayla kalacaktık. Sonuçta Tugay penaltıdan attı. Ardından da 87'de Hakan golü attı. Ondan sonra benim saçlar kurtuldu. 
Hakan Şükür O gün kurtardık ama bugün gitmiş -gülüşmeler-. 
S.U. Maç bitti. Hakan birisini arıyor. Saçlarıma bir asıldı. "Senin için" dedi. "Hak ettin sen" dedi. Hakan öyle bir asıldı ki saçlara zaten, ondan sonra saçları tutamadık. 
Hakan'la dostluğumuz 92 yılından beri, yaklaşık 13 yıldır. Hakan'ın Bursaspor'dan geldiği günden beri, muhabirlik yaptığımız dönemlerde, evinde kahvaltılar yapardık. Annesi çok güzel börekler yapardı. Hakan'ın annesi inanılmaz marifetli, terazisi çok iyi olan, el ayarı çok iyi olan yemekler yapardı. Özellikle bir börek vardı, ne böreği 
H.Ş Arnavut böreği. 
S. U Arnavut böreğini çok güzel yapardı. 
Şimdi soruyoruz size Ulueren, gençlik çağında saçlarını kurtaran Hakan Şükür'ü sonuna kadar savunmayıp da ne yapsın Bir de ucunda güzel mi güzel Arnavut börekleri varsa... 

Felsefem sahada iyi oynuyorsam, işlerin de yolunda gideceğidir. 
Alberto Gilardino 




Ümit Aktan'la 
TC seri no 16 
Beni ırgalayan esas konu, Fatih Terim'in bir cümlesinde pusu kurmuş yatıyor. "Doğru anladıysam" ihtimali bile içime akşam üstü serinliği gibi düşüyor ve gölge serpiyor temmuz sıcağıma. Türkiye 

Söyle söyle 
Hakan Şükür Ne söylesem yanlış olur şimdi. Onun için bir şey söylemiyeyim. 
Kadir Çelik Sen doğrusunu söyle. Bekliyor muydun Ersun Yanal'ın görevden alınacağını 
Objektif, Star 

Sonunda rahatladık 
Oh bee.. Fatih Terim 
İlker Ateş - Pas Fotomaç 

Özlü söz 8 
Devrimcin varsa devrimin olur 
Ali Sami Alkış - Star 

Yönetime kocaman bir alkış 
Hiç kimse Carew'in gidişini kafasına takmasın, dert etmesin. İyi, çok iyi oldu. Aferin yönetime. 
Sanlı Sarıalioğlu - Vatan 

Tabi tabi 4 
Tatile çıktığımdan dolayı yaklaşık dört hafta sizlerle beraber olamayacağım için inanın çok üzgünüm. 
Ahmet Çakar - Sabah 

Tabir-i Caizse 



Zaman tüneli 

Sahada ya da tribünde ilginç bir anı, bir karşılaşma, şık bir hareket, unutulmazlar arasına yazılacak bir görüntü... Zaman Tüneli'nde tribünler değil, saha sizin... Aklınıza, elinize, dilinize ne geliyorsa... Yazın yayınlayalım... 
2001-2002 Şampiyonlar Ligi 2. tur grup maçlarıydı. Galatasaray, belki de tarihinin en zor gruplarından birine düşmüş, Milan, Paris Saint Germain ve Deportivo'nun arasından sıyrılma mücadelesi veriyordu. 
Ali Sami Yen Stadı'ndaki Deportivo La Coruna maçı da bu mücadelenin belki de en önemli halkasıydı ve maç öncesi yaşananlar hayret vericiydi. Maddi sıkıntı içindeki Galatasaray'da futbolcular paralarını alamamaları halinde kampa girmeyeceklerini söylüyor, yöneticiler son dakikaya kadar oyuncuları kampa sokacak parayı bulamıyorlardı. 
Olan oldu, futbolcular kampa girmedi, gazeteler manşetlerini skandal haberleriyle süslemeye hazırlanıyorlardı ki, kor olmaya yüz tutmuş ateşi köze çeviren adam Mircea Lucescu oldu "Oyuncuları kampa ben almadım. Gerek yok. Zaten lig ve kupa maçları temposu içinde form durumlarından memnunum" 
Bazen "teknik adam" olmak yetmez, "insan" da olmak gerekir. İşte Lucescu oydu. 
Anıl Zenginer 


</TEXT>
</DOC>
