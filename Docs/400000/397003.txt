<DOC>
<DOCNO> 397003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/soneko17.html </URL>
<DATE> 2005/11/22/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Konut kredilerinde faiz yüzde 1.17'ye indi 
</HEADLINE>
<TEXT>

     EMLAK MARKET 

Bankalar konut kredilerinde faizleri aşağı çekmeye devam ediyor. Merkez Bankası'nın son olarak 25 baz puanlık faiz indirimi de bu süreci destekledi. Geçen ay birçok banka, konut kredilerinde vadeleri uzatırken faizlerde indirime gitti. Halen sektörde uygulanan en düşük faiz oranı yüzde 1.17 seviyesinde. Bir önceki seviye olan 1.19 oranını uygulayan banka sayısı, geçen ay itibariyle dörde yükseldi. Bankalar arasında en uzun vadeye en düşük faizi ise 300 aya kadar yüzde 1.19 ile Finansbank veriyor. Uygulanan en yüksek oran ise yüzde 1.29 seviyesinde. Geçen ay içinde hem faiz hem de vadelerde değişiklik yapan bankalardan biri de BankEuropa oldu. Banka vadeyi 180 aya yükseltirken, faizi yüzde 1.20 seviyesine çekti. En yüksek indirimi yapan banka ise HSBC oldu. HSBC, 24 ay vadeye uyguladığı yüzde 1.35 seviyedeki faizi ise yüzde 1.19'a indirdi. Faizlerdeki son noktayı ise geçen haftanın son iş gününde Vakıfbank koydu ve faizleri yüzde 1.17'ye indirdi. Konut kredilerinde faizler hızla düşmeye devam ederken, oranların yüzde 1 seviyesinin altına ineceği konuşulmaya başladı. Bankaların konut kredilerinde uyguladıkları vade ve faizlerde son durum şöyle 

AKBANK 
Akbank geçen ay içinde YTL kd-redilerde 240 aya kadar uyguladığı yüzde 1.25 oranındaki faizi, yüzde 1.20 seviyesine çekti. Dolar ve Euro cinsi kredilerde değişiklik yapmayan banka 36 aya kadar yüzde 0.60, 120 aya kadar yüzde 0.65 oranında faiz uyguluyor. 

ANADOLUBANK 
Banka YTL cinsi kredilerde hem faiz hem de vadelerde değişiklik yaptı. Daha önce 60 ay vadeye yüzde 1.33, 84 ay vadeye yüzde 1.39 faiz uygulayan anadolubank, sekiz ay vadeye yüzde 1.75, 120 ay vadeye ise yüzde 1.19 faiz uygulamaya başladı. Dolar ve Euro cinsi kredilerde 36 aya kadar yüzde 0.60, 120 aya kadar yüzde 0.65 faiz oranları değişmeyerek sabit kaldı. 

BANKEUROPA 
BankEuropa'da vadeyi yükseltip faizleri geri çeken bankalardan biri oldu. 120 ay vadeye yüzde 1.20 olan faiz oranı, 180 aya kadar 1.20 olarak değiştirildi. Euro cinsi krediler sabit kalırken, dolar cinsi kredilerin vadeleri değişti. 36 aya kadar vadelerde yüzde 0.61, 180 aya kadar vadelerde ise yüzde 0.69 oranında faiz uygulanıyor. 

DENİZBANK 
Banka YTL kredilerde 240 aya kadar yüzde 1.29 oranında faiz uygulamasını sürdürüyor. Euro cinsi kredilerde 36 ay vadeye yüzde 0.49, 120 aya yüzde 0.55, 240 aya yüzde 0.70 oranında faiz uyguluyor. Dolar cinsi krediler ise 240 aya kadar yüzde 0.70 faiz oranı ile kullandırılıyor. 

DIŞBANK 
Halen en uzun vadeyi uygulayan bankalardan biri olan Dışbank, 300 aya kadar uyguladığı faizi yüzde 1.27 seviyesine çekti. 

FİNANSBANK 
Finansbank sektörde en uzun vadeye en düşük faizi uygulayan banka. Buna göre banka, 300 ay vadeye yüzde 1.19 faizle kredi kullandırıyor. Finansbank, 60 aya kadar yüzde 0.70, 108 aya kadar yüzde 0.80 olan dolar cinsi kredilerinin faiz ve vadelerini sabit tutarken, Euro cinsi kredilerde faizleri düşürdü. Bu kredilerde 60 aya kadar yüzde 0.69, 108 aya kadar yüzde 0.74 oranında faiz uygulanıyor. 

GARANTİ BANKASI 
Garanti Bankası da geçen ay faizlerini indiren bankalar arasında yer aldı. Banka 240 ay vadeye uyguladığı yüzde 1.24 faiz oranını, 1.20 seviyesine çekti. Dolar ve Euro cinsi krediler 36 aya yüzde 0.70, 240 aya yüzde 0.75 olarak sabit kaldı. 

HALK BANKASI 
Vade ve faiz oranını değiştirmeyen banka halen 120 aya kadar vadelerde yüzde 1.24 faiz oranı ile YTL cinsi kredi kullandırıyor. 

HSBC 
Geçen ay yaptığı değişiklik ile faizlerini en çok indiren banka HSBC oldu. Banka 24 aya kadar vadelerde uyguladığı yüzde 1.45 olan faiz oranını yüzde 1.24'e, 240 ay vadelere uyguladığı yüzde 1.35 oranındaki faizi yüzde 1.19'a çekti. 

İŞ BANKASI 
Vade ve faizlerinde değişiklik olmadı. YTL cinsi kredilerde 240 ay vadeli kredileri yüzde 1.20 faiz oranı ile kullandıran banka, döviz kredilerinde 36 aya kadar yüzde 0.70, 120 aya kadar yüzde 0.75'lik faiz oranı uyguluyor. 

KOÇBANK 
YTL cinsi 240 ay vadeli kredileri yüzde 1.22 oranında faiz ile kullandırıyor. Döviz cinsi kredilerde uyguladığı 60 ay vadeye yüzde 0.69, 240 ay vadeye yüzde 0.75 olan faizleri değiştirmedi. 

OYAKBANK 
Faiz oranlarında indirime giden bir diğer banka ise Oyakbank oldu. YTL cinsi kredilerde 144 aya kadar yüzde 1.25 olan faiz oranını, yüzde 1.20 seviyesine çekti. Döviz cinsi kredilerde ise bir değişikliğe gitmeyerek 60 aya yüzde 0.69, 144 aya yüzde 0.75'lik faiz oranlarını sabit tuttu. 

ŞEKERBANK 
Geçen ay vade ve faiz yapısını değiştiren Şekerbank, 12 ay vadeli kredileri yüzde 1.35, 35 ay vadeyi yüzde 1.30, 120 ay vadeyi yüzde 1.24 oranında faiz ile kullandırıyor. Döviz cinsi kredilerde ise vade ve faiz aynı kaldı. 

TEB 
Geçen ay içinde yaptığı değişiklik ile 24 ay vadeye yüzde 1.27, 120 ay vadeye yüzde 1.19 oranında faiz uygulamaya başladı. Döviz cinsi kredilerde 120 ay vadeye uygulanan yüzde 0.69'luk faiz değişmedi. 

VAKIFBANK 
240 ay vadeye uyguladığı yüzde 1.35 olan faiz oranını geçtiğimiz haftanın son günü yüzde 1.17'ye indirdi. 


     YAPI KREDİ BANKASI 
Geçen ay vadeyi uzatırken faizi aşağı çekti. 240 ay vadeli YTL cinsi kredilerde faiz oranını yüzde 1.22 olarak belirledi. 

ZİRAAT BANKASI 
En düşük faizi uygulayan bankalardan biri olan Ziraat Bankası, 120 aya kadar vadelerde yüzde 1.19 oranında faiz uyguluyor. 
     
</TEXT>
</DOC>
