<DOC>
<DOCNO> 378832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/siyaset/siy01.html </URL>
<DATE> 2005/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'ABD, Irak'tan çekilmemeli' 
</HEADLINE>
<TEXT>


PBS televizyonunda yayımlanan bir programa konuk olan Erdoğan, Irak güvenlik güçleri yeteri kadar güçlenmeden ABD kuvvetlerinin ülkeden çekilmemesi gerektiğini söyledi 

SEMA EMİROĞLU, YASEMİN ÇONGAR New York 


New York'taki BM zirvesine katılan Başbakan Recep Tayyip Erdoğan, PBS televizyonunda yayımlanan ve Charlie Rose'un sunduğu talk-show programına 1 saat süreyle konuk oldu. Erdoğan'ın çeşitli konularda verdiği mesajlar özetle şöyle 
AB Kıbrıs Müzakerelerin 3 Ekim'de başlayacağına dair hiçbir kuşkum yok. Kopenhag siyasi kriterlerinde Kıbrıs şartı yok. Biz bu konudaki deklarasyonumuzu yayımladık, protokolü imzaladık. Şu anda Güney Kıbrıs'la Kuzey Kıbrıs arasında bir hat var. Nasıl olur da içinde sınır sorununu çözememiş olan bir ülkeyi, kalkar AB'ye alırlar Yanlış yaptılar. Bunun bedelini Türkiye'ye ödetme hakkı yok. 

Siyasi kahraman 
AB sürecini Atatürk başlattı AB üyeliği için bir takvim yok. Bu projemiz yeni bir proje değil, Gazi Mustafa Kemal Atatürk tarafından başlatılmış bir proje. Biz bu süreci hızlandırarak ileri götürmek ve sonuçlandırmak için çaba harcıyoruz. Atatürk, Cumhuriyet tarihine bakıldığında, gerek kurucusu olması itibarıyla, gerekse attığı önemli adımlar nedeniyle bir siyasi kahramandır.Merkel istedi diye olmaz AB müktesebatı içinde imtiyazlı ortaklık diye bir tanımlama mevcut değil. Sadece Angela Merkel söyledi diye, mevcut olmayan bir seçeneği kabul etmemiz mümkün değil. Böyle bir seçenek müktesebatın içinde bulunsaydı, o zaman tartışılabilirdi. Ama maç başlamış, 90 dakika artı uzatmalar ve maç oynanırken penaltının kurallarını değiştiriyorsunuz. Yok böyle bir şey. 

Kerkük hassasiyeti 
ABD, Kerkük'te hassas davranmalı Kerkük önemli bir konu, geçmişte bu konuda hata yapıldı. Aynı yanlışı tekrar yapmamalıyız. Bir etnik grubun, diğerlerini kendi egemenliği altına almaya çalıştığını görüyoruz. Şu anda Kerkük'e egemen olmaya çalışan etnik grubun Kerkük'le tarih itibarıyla hiçbir bağı yok. Burada ABD'nin de hassas davranması gerekiyor.PKK için somut adım atılmadı K. Irak'taki en büyük sıkıntımız, PKK'nın yerleşmiş olması. Biz bunu Başkan Bush'la, dışişleri bakanı Rice'la ve geçmişte Powell'la görüştük. Bizimle aynı fikirde olduklarını söylediler ama bu konuda atılmış somut bir adım yok. Biz Afganistan'da dayanışma gösterirken, dostlarımızın terörle mücadelemize aynı desteği vermemesi bizi zaman zaman halkımız karşısında zora sokuyor. ABD, Irak güçleri yetişmeden çekilmemeli Ben komşu bir ülkenin başbakanı olarak, Irak'taki güvenlik güçleri, asker ve polis güçleri yetiştirilmeden, onlar duruma h kim olmadan koalisyon güçlerinin çekilmesinin yanlış olduğunu düşünüyorum. Ancak kendi kendilerine yetecek duruma geldikleri an çekilme söz konusu olabilir. 


</TEXT>
</DOC>
