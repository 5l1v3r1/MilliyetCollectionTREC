<DOC>
<DOCNO> 353462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/son/soneko08.html </URL>
<DATE> 2005/06/19/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
İkinci el otomobilde fiyatlar, 2 yıl öncesine döndü... 
</HEADLINE>
<TEXT>

     Bankaların kredi faiz oranlarını düşürmesi ve tüketicinin elindeki nakdi yatırım amacıyla ev alarak değerlendirmesi, ikinci ele talebi azaltınca piyasada 2 yıl öncesinin fiyatlarına dönüldü. 
     AA muhabirinin Konya'da ikinci el otomobil satan galerilerden edindiği bilgiye göre, ikinci el otomobilde son 1 aydır yaprak bile kımıldamıyor. 
     Son birkaç yıl öncesine kadar en iyi yatırım araçları arasında gösterilen ikinci el otomobiller, hareketsiz geçen kış ve bahar aylarından sonra okulların tatile girdiği Haziran ayında da fazla talep görmedi. 
     Piyasanın son yılların en hareketsiz günlerini yaşadığını vurgulayan Konya'da ikinci el otomobil alım-satımı yapan bir firmanın sahibi Mehmet Yiler, umutla bekledikleri Haziran ayında da hayal kırıklığına uğradıklarını söyledi. 
     Ekonomideki istikrara paralel olarak bankaların, taşıt ve konut kredisinde faiz oranlarını aşağıya çekmesinin ikinci el otomobil piyasasını olumsuz etkilediğini ifade eden Yiler, şunları kaydetti 
     ''Yeni otomobil alacaklar için faiz oranları 1.39'a kadar düşürüldü. Bankalar faiz oranlarını düşürmede adeta birbirleriyle yarışırken, ikinci ele olan talep giderek azalıyor. Birçok kişi elindeki eski otomobili çıkarıp, yenisini almayı istiyor ancak satamıyor. Cumartesi, pazar günlerinde de dükkanın önünden bile geçen olmuyor. Ayrıca, çok sayıda vatandaş cazip kredi imkanları nedeniyle biriktirdiği parasını önceden olduğu gibi otomobile değil artık, konuta yatırıyor.'' Bu etkenlerin biraraya gelmesinden sonra ikinci ele olan talebin azalmasının normal karşılanması gerektiğini vurgulayan Yiler, ''İkinci el otomobilde 2 yıl öncesinin fiyatlarına dönüldü. Mercedes ve BMW gibi otomobillerde fiyatlar, bırakın sabit kalmayı geriledi. Geçen yılın bu dönemlerinde fiyatlar biraz artmıştı ancak bu yıl düştü'' dedi. 
     Konya'da modellerine göre bazı otomobillerin en düşük ve en yüksek fiyatları, karşılaştırmalı olarak şöyle 
     

OTOMOBİL EN DÜŞÜK YTL EN YÜKSEK YTL Şahin 1995 7 Bin 8 Bin Şahin 1993 6.5 Bin 7 Bin Tipo 1996 8 Bin 9 Bin Kartal 1989 - 5 Bin Skoda Forman LX 1993 - 6.5 Bin Doğan SL 1993 7 Bin 8 Bin Mercedes 200E 1992 - 16 Bin Kartal SLX 1991 5.5 Bin 6 Bin Serçe 1991 - 3.6 Bin Uno 70S 1998 8.5 Bin 9 Bin BMW 5.28 1997 35 Bin 37 Bin BMW 5.20 1993 - 12 Bin Toyota XEİ 1996 13.5 Bin 13.75 Bin Opel Vectra 1.6 1998 - 14 Bin Opel Frontera 1994 16 Bin 16.5 Bin Renault Brodway 1993 7.5 Bin 7.75 Bin Skoda Felicia 1996 8.75 Bin 9 Bin Volkswagen Golf 1998 18 Bin 19 Bin      
</TEXT>
</DOC>
