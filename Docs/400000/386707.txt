<DOC>
<DOCNO> 386707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sonspo04.html </URL>
<DATE> 2005/10/14/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Fenerbahçe'li taraftarlar 'pankart'a karşılık vermeye hazırlanıyor 
</HEADLINE>
<TEXT>

     Taraftarlar, el değmemiş bir lig istiyoruz yazılı pankartla çıkan diğer üç büyük kulübe aynı şekilde karşılık vermeye hazırlanıyor. 
     
     İlginç protesto 

     Fenerbahçe ile diğer üç büyük kulüp arasındaki gerginlik sürerken, Sarı-Lacivertli taraftarlar yarınki Ankaragücü maçında ilginç bir protestoya hazırlanıyor. Konyaspor karşısında 2-0 yenik götürdüğü maçın son bölümlerinde Nicolas Anelka’nın el - faul karışımı’ attığı golle önce farkı bire indiren, ardından ise peşpeşe bulduğu gollerle 4-2’lik üstünlüğü yakalayan Kanarya’ya karşı birleşen üç büyükler, bu durumu El değmemiş bir lig istiyoruz’ pankartıyla protesto etmişti. 
     
     Başkan’ın tavrı önemli 

     İşte, Galatasaray, Beşiktaş ve Trabzonspor’un bu ortak girişimini haklı bulmayan Sarı-Lacivertli taraftarlar, Ankaragücü maçında misilleme yapacak. Üç kulüp başkanının başörtülü fotoğraflarının’ kullanıldığı Temizligçiler’ yazılı pankart tribünlere asılacak. Ayrıca benzer içerikli farklı döviz ve pankartlar da stadı süsleyecek. Saracoğlu’ndan küfürü silmek için yoğun çaba harcayan Aziz Yıldırım’ın bu protesto karşısındaki tavrı ise merak ediliyor. 

     
</TEXT>
</DOC>
