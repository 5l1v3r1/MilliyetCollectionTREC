<DOC>
<DOCNO> 388765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sondun03.html </URL>
<DATE> 2005/10/22/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
İngiltere'de de kuş gribi vakasına rastlandı... 
</HEADLINE>
<TEXT>

     İngiltere’de de kuş gribi vakasına rastlandığı bildirildi. 
     Tarım Bakanlığı veterinerlik danışmanı Debby Reynolds, Güney Amerika’dan İngiltere’ye getirilen ve karantina altında ölen bir papağanda H5 virüsünün tespit edildiğini açıkladı. 
     İngiltere’den önce Hırvatistan’ın doğusundaki Zdenci bölgesinde telef olan 12 kuğuda kuş gribi saptandığı bildirilmişti. 
     AB, İngiltere’de karantinadaki papağanın kuş gribinden ölmesinin, bu ülkenin hastalığın görülmediği ülke statüsünü etkilemediğini bildirdi. 
     AB tarafından yapılan açıklamada, İngiltere’nin karantinada tuttuğu kuşları itlaf ettiği, Güney Amerika’dan ithal edilen papağanın Tayvan’dan getirilen kuşlarla karantinada tutulduğu belirtildi. 
     Tarım Bakanlığı veterinerlik danışmanı Debby Reynolds, Güney Amerika’dan İngiltere’ye getirilen ve karantina altında ölen bir papağanda H5 virüsünün tespit edildiğini açıklamıştı. 
     Bu vakanın, hastalığın ithal edilen kuşta karantinada teşhis edilmesi nedeniyle İngiltere’nin resmen hastalığın görülmediği ülke statüsüne etkilemediğini teyit ettiğini söyleyen Reynolds, bunun, kuşun resmen İngiltere’de öldüğü gibi düşünülmediğini, çünkü papağının karantinadan çıkmadığını ve bu yüzden hiçbir zaman resmen ülkeye girmediği anlamına geldiğini belirtmişti. 
     Bu arada Hırvatistan Tarım Bakanlığı, ölü bulunan kuğularda yapılan testlerde kuş gribi H5 virüsü tespit edilmesi nedeniyle ülkede ilk kez kuş gribi vakasına rastlandığını doğruladı. 
     Dün başkent Zagreb’in 200 kilometre doğusunda bulunan Zdenci köyü yakınlarındaki balık çiftliğinde 12 kuğu ölü bulunmuş, 6 kuğudan alınan örneklerde yapılan testlerde kuş gribi H5 virüsü tespit edildiği açıklanmıştı. 
     Diğer altı kuğuya test yapılıp yapılmadığı konusunda bilgi verilmedi. 
     
</TEXT>
</DOC>
