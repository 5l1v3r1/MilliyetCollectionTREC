<DOC>
<DOCNO> 373328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sondun06.html </URL>
<DATE> 2005/08/27/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
ABD ve Kanada'da anne sütünde "PBDE" toksini... 
</HEADLINE>
<TEXT>

     ABD'nin kuzeybatısı ve komşu Kanada'nın İngiliz Kolombiyası bölgesinde, anne sütünde kısaca ''PBDE'' olarak adlandırılan kimyasal madde toksinleri bulundu. 
     ''Kuzeybatı Çevre Örgütü'' NEW tarafından dün gece yapılan açıklamada, anne sütünde ''PBDE'' toksinlerine raslanmasının kaygı verici olduğu ve bu duruma derhal çare bulunması gerektiği belirtildi. 
     Alev almayı geciktirici özelliği bulunan ''PBDE'' mobilya, tekstil ve özellikle elektronik sektöründe kullanılıyor. ''PBDE''nin molekül yapısının, kanserojen olduğu için 20-30 yıl önce sanayi memleketlerinde yasaklanan ''PCB'' molükülüne benzediği kaydedildi. 
     NEW yetkilisi, ''Bu malzemeyi yasaklama vakti gelmiştir, çünkü daha güvenilir ürünler var'' dedi. 
     NEW ve Kaliforniya Çevre Koruma Kurumu'nca ortaklaşa yapılan araştırma çerçevesinde, 40 gönüllü annenin sütünde ''PBDE'' ve ''PCB'' kalıntıları bulundu. 
     Klinik araştırmaları, ''PBDE'' toksinlerinin hafıza ve davranış bozukluğuna ve cinsel gelişim sorunlarına yol açabileceğini gösteriyor. 
     NEW yetkilisi, İsveç'in ''PBDE''yi 10 yıl kadar önce yasakladığını, AB'nin de 2006'da yasaklama kararı aldığını hatırlattı. 
     
</TEXT>
</DOC>
