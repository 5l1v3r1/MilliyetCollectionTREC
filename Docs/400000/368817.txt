<DOC>
<DOCNO> 368817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/siyaset/axsiy01.html </URL>
<DATE> 2005/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
AB ilgisini yitirirse görev ABD'ye düşer 
</HEADLINE>
<TEXT>


Grossman, "Türkiye, laik, demokratik ve aynı zamanda Müslüman olabilme deneyini başaracak. 'Bu imk nsız' denilemeyecek. Bu, Türkiye'nin tarihi, kozmik görevi" diyor 

Marc Grossman anlatıyor - FIRTINALI GÜNLER 4 YASEMİN ÇONGAR 


Avrupa Birliği ile tam üyelik müzakerelerinin zamanında başlamasını ve ciddiyetle sürmesini bekliyor musunuz 
Türkiye'nin AB'ye tam üye olması kesinlikle Amerikan çıkarları gereğidir. Ve eğer AB, Türkiye ile müzakereleri 3 Ekim'de başlatma sözünü yerine getirmez ya da bu müzakerelere gereken ciddiyeti vermezse, devasa bir stratejik hata yapar. Bunu bu açıklıkla söyleyebiliyorum, çünkü son üç başkanın yönetiminde, Baba Bush, oğul Bush ve Clinton dönemlerinde, Türkiye'nin AB üyeliği için gerçekten çok çalıştık. 

Neden çalıştınız ABD, Türkiye'nin AB üyeliğini neden bu kadar istiyor 
Çünkü, Türkiye'nin AB üyeliğinin mümkün olduğuna inanması, daha fazla demokrasi ve özgürlük yönünde ilerlemesini sağladı. Türkler, AB ya da ABD istedi diye değişmediler, ama bence AB üyeliği perspektifi, Türkiye'de değişim yanlısı güçlerin elini kuvvetlendirdi. Bu çok önemli. Türkiye'nin AB yolunda ilerlemesi, ABD için öncelikle siyasi açıdan elzem. 
İkincisi, benzer bir teori ekonomi için de geçerli. Türkiye 15 yıl önce h l çok merkeziyetçi, devletçi bir ekonomiye sahipti. AB ilişkisi, Gümrük Birliği ve globalleşmeye eklemlenme yoluyla Türkiye'yi iyi yönde değiştirdi. Denizli'ye, Kahramanmaraş'a, Gaziantep'e gittiğinizde, buralarda başarılı bir toplum kurulduğuna, Türk usulü bir iş hayatı başarısına tanık oluyorsunuz. 
Üçüncüsü, AB ile ilişki Türkiye'nin stratejik bakışını genişletti. Bence, Türkiye bu sayede kendisine daha fazla güveniyor. Türki devletlerde açılım başladığında, AB yolundaki bir Türkiye'nin bu halklara, değişimin gelecek vaat ettiğini göstermesi kolaylaştı. Aynı şey Ortadoğu için de geçerli. Türkiye'nin, demokratik, laik ve nüfusunun çoğunluğu Müslüman bir ülke olarak, AB gibi bugün dünyanın en ilginç ve üretken kurumlarından birine katılma şansına sahip olması, bölgede değişim umudunu doğuruyor. 

AB'nin övünülecek noktası 
AB'nin de çıkarı yok mu bu işte 
Tabii, AB'nin kalıcı başarısı ancak "Hıristiyan kulübü" imajını silkip atmasıyla mümkün. Bunu yapmasının bir yolu da, Türkiye'yi üye kabul etmesi. Burada AB'yi övmek istediğim nokta, Türkiye konusundaki standartlarını hiç aşağı çekmemesi. Türkiye'ye hiçbir zaman, "Kriterlerin yüzde 60'ını, 70'ini karşılasanız da olur" demediler. Eğer bu anlaşmanın tarafı olacaksanız, standartlara uyacaksınız. 3 Ekim'de Türkiye'nin önüne 80 bin sayfalık "acquis communataire" AB müktesebatı konduğunda, beklenti Türkiye'nin ödevini baştan sona yapması. Dolayısıyla da 10-15 yıl sonra Türkiye AB'ye girdiğinde, farklı bir Türkiye olacak. 

AB başaramazsa, ABD yapar 
Eğer tam üyelik hedefi gerçekleşmez, AB sizin deyişinizle "devasa bir stratejik hata" yaparsa, ABD'nin tavrı ne olur 
Bence eğer AB bu tarihi fırsatı kullanmasını bilmezse, bunun asla olmamasını umduğumu tekrar vurguluyorum, ama eğer AB, Türkiye'ye ilgisini yitirirse, ABD bu konuda çok iyi düşünüp birşeyler yapmak zorundadır. Çünkü Türkiye hedefsiz kalıp yalpalamaması gereken bir ülke. Türkiye demokrasi yolunda devam etmesi ve ekonomik açıdan başarılı olması gereken bir ülke. AB, bunu başaramazsa, görev ABD'ye düşer. 

Nasıl bir görev bu Serbest ticaret anlaşmasından mı söz ediyoruz 
Evet, buna benzer seçeneklerden. 

İşkenceye karşı çıktık 
Son olarak, Türkiye'deki yıllarınız ve Washington'da Türkiye ile yakından ilgilendiğiniz döneme bakınca, ikili ittifak adına en önemli saydığınız kazanımlar neler 
ABD hükümetine hizmet etme fırsatı bulduğum 30 yılda, Türkiye'ye destek olabilmek, özellikle de Gümrük Birliği anlaşmasına ve sonra da AB üyeliği yolunda ilerlemesine katkıda bulunmak, kendi adıma yaptığım en iyi işlerdendir. Ayrıca Ocak 1995'te, ABD'nin Bakü-Ceyhan projesine desteğini Ankara'da açıklama şerefine sahip oldum ki, hatırlarsınız o zaman pek çok kişi "Bu iş asla olmaz" diyordu, oysa Mayıs 2005'te petrol pompalamaya başladık. Bu süreçte rol almak harikaydı. 
Şunu söyleyeyim Ankara'daki ABD büyükelçilerinin, ki burada sıralamayı büyükelçi Morton Abramowitz'den başlatıyorum, demokrasi ve insan haklarından yana ve işkenceye karşı seslerini yükseltmesi bence yapıcı sonuç vermiştir. Türkler, bu alandaki reformları, ABD büyükelçisini memnun etmek için yaptılar demiyorum, ama bizim bu konularda konuşmaya başlamamız, Türkiye'deki tartışma ortamını açtı. Bütün bu gözlemler, Türk-Amerikan ilişkisinin büyük bir geleceği olduğuna inanmamı sağlıyor askeri, siyasi ve iktisadi bir gelecek bu. 


AB, değişim yanlılarını güçlendirdi 


Grossman, "AB perspektifi, Türkiye'de değişim yanlısı güçlerin elini kuvvetlendirdi. Eğer AB, bu tarihi fırsatı kullanmasını bilmezse, Türkiye'ye ilgisini yitirirse, ABD bir şeyler yapmak zorundadır. Çünkü Türkiye hedefsiz kalıp yalpalamaması gereken bir ülke. AB, bunu başaramazsa, görev ABD'ye düşer" diyor. 





'Suriye politikanız en azından ironik' 


Grossman, AKP'nin dış politikasının AB'ye dönük yüzünü överken, ABD ile yaşanan birçok sıkıntının kaynağını da hep Irak'ta gördüğünü gizlemiyor. Suriye meselesine de böyle bakıyor ABD'nin Şam'ı yalnızlaştırma politikasının Türkiye'de benimsenmemesini Irak'taki duruma bağlıyor. Ama Ankara'nın politikasına şaşırdığı da açık "Öcalan'ın Şam'ı terk etmesinden birkaç hafta önce, Türkiye'nin izlediği Suriye politikasını hatırlamadan edemiyorum. 
Güney sınırına inen zırhlı birlikler, sert açıklamalar ve Türk liderlerin 'Öcalan Şam'dan çıksın' mesajı vermeleri O zaman Türkiye, Şam'a bir tercih sunmuştu. Şimdi de, ABD ve uluslararası topluluk Şam'a bir tercih sunuyor. Öcalan konusunda Suriye'ye tercih sunma politikasını başarıyla izleyen Türklerin, bugün aynı rejime niye böyle bir tercih sunulduğunu anlamadığını söylemesi en azından ironik " 

Holbrooke'la 'önemimiz'i tanımladılar 

Richard Holbrooke, 1995'te dışişleri bakan yardımcısı iken, Marc Grossman da Ankara büyükelçisiydi. Sonradan Holbrooke'un bana anlattığına göre, o yıl Grossman'la kafa kafaya verip Türkiye'nin stratejik önemini yeniden tanımladılar. Vardıkları sonucu Holbrooke, "Türkiye, Soğuk Savaş sonrasının yeni cephe ülkesi. Soğuk Savaş'ta Almanya ne kadar önemli olduysa, Türkiye de bugün aynı konumda" diye aktarmıştı. 
Bu kez, Grossman'a, "On yıl sonra, 11 Eylül sonrasında Türkiye'ye bakınca, bu stratejik tanımı nasıl değiştirirsiniz " diye sordum. Yanıtı, Bush yönetiminin Türkiye'ye bakışını anlamak için anahtar nitelikteydi 
"11 Eylül sonrasında anlaşılması gereken şeylerden biri, artık herkesin cephe ülkesi olduğudur. Coğrafya şimdi daha az önemli. Coğrafya, eskisinden farklı olarak, artık ne bir savunma aracı, ne de kader tayin edici. Türkiye de 11 Eylül sonrası bakışını coğrafyanın ötesine taşıyabilmeli. 
İnsanların uçakları Dünya Ticaret Merkezi'ne saplayabildiği ve bu operasyonun Afganistan'da düşünülüp Hamburg'da planlandığı hatırlanırsa, coğrafyanın öneminin çok azaldığı anlaşılır. Ama Türkiye h l çok önemli, çünkü laik, demokratik ve aynı zamanda Müslüman olabilme yönündeki tarihi deneyin gerçekleştiği yer. Türkiye'nin bu deneyi başaracağına inanıyorum ve başaracağı için de, dünyada artık kimse "Bu imk nsız" diyemeyecek. 
Bence bu, Türkiye'nin tarihi, kozmik görevi. Türkiye, belki biraz Endonezya gibi, İslam, demokrasi ve laiklik temelindeki bir insan ilişkisinin her gün yaşandığı yer. Eğer Iraklı, Lübnanlı ya da Suriyeliyseniz ve birisi size, 'Asla demokratik olamazsınız' derse, artık bunun doğru olmadığını biliyorsunuz, çünkü ortada Türkiye var." 

'Antisemitizme sıfır tolerans gösterilmeli' 

Türk toplumundaki Amerikan karşıtı hissiyatın, sizin büyükelçilik döneminize kıyasla çok daha yaygınlaşmasını neye bağlıyorsunuz 
Bunun en büyük nedeni Irak. Amerikalıların önemli bir bölümü, Türklerin Irak'ta olup bitenler konusunda ne kadar güçlü duygular taşıdığını anlayamıyor. Anti-Amerikanizm ile mücadele için, Türk hükümet liderlerinin ve kanaat önderlerinin Türk-Amerikan ilişkisine sahip çıkan konuşmalar yapması gerekli. Türkiye ile ABD arasında önemli bir stratejik ilişki var. Ama bu öyle birkaç hafta kendi haline bırakılıp sonra sanki hiçbir şey değişmemiş gibi yeniden dönülebilecek bir ilişki değil. Bu öyle bir ilişki ki, iki taraftan da birileri her gün bu ilişkiye emek harcamak zorunda. Liderlerinizin çıkıp halka, "Irak konusunda kaygılarınız olduğunu anlıyoruz, ama ülkemizin stratejik çıkarlarını gözden kaçırmayın" diyebilmesi gerekli. 

Görevde din kriteri olmaz 
Ankara'dan haziranda ayrılan eski ABD büyükelçisi Eric Edelman'a karşı Musevi kökeni nedeniyle bazı yayınlar yapıldı. Sizin de benzer bir deneyiminiz olmuştu... 
Evet, Türkiye'ye ilk atandığımda toplumun küçük bir kesimi buna itiraz etti ve basında bazı olumsuz yayınlar oldu. Ama aradaki önemli fark şu Bana karşı kampanyanın çok marjinal kesimlerden geldiği şikardı ve görüşleri önem taşıyan Türkler, bu kampanya karşısında, bana çok daha açık biçimde hemen destek vermişlerdi. Türkiye'de anti-semitizm konusunda tolerans sıfır olmalı. Bu, asla kabul edilemez. 

Edelman'ın halefinin belirlenmesinde "Musevi bir diplomatın seçilmemesi" kriteri gözetildi mi 
Hayır, gözetildiğine inanmıyorum. Kimseyi dini nedeniyle bir ülkeye göndermemiz de, bir ülkeden uzak tutmamız da söz konusu olamaz. 

- BİTTİ - 

</TEXT>
</DOC>
