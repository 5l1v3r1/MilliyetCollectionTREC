<DOC>
<DOCNO> 392638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/ekonomi/eko01.html </URL>
<DATE> 2005/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergide memur, zenginle yarışıyor 
</HEADLINE>
<TEXT>


Vergi gelirlerinin yüzde 40'ının toplandığı İstanbul'da kişi başına 2.632 YTL, memur şehri Ankara'da ise 2.442 YTL vergi alındı 


Ankara'nın memuru vergide İstanbul'un işadamları ve diğer zenginleriyle yarışıyor. 
İstanbul'da kişi başına ödenen ortalama vergi 2 bin 632 YTL oldu. Bu rakam, vergi gelirlerinin yüzde 14'üne sahip olan memur şehri Ankara'da ise 2 bin 442 YTL olarak gerçekleşti. 
Dokuz ayda İstanbul'da 35 milyar 390.3 milyon YTL vergi tahakkuk etti, bunun 31 milyar 35 milyon YTL'si tahsil edildi. İstanbul, Türkiye toplam vergi gelirinin yüzde 39.88'ini karşıladı. 
Bu dönemde Ankara'da 12 milyar 179.3 milyon YTL vergi tahakkuk etti, 10 milyar 878 milyon YTL'lik tahsilat yapıldı. Vergi gelirlerinin yüzde 13.98'i başkentte toplandı. Türkiye'deki vergi gelirlerinin yüzde 9.32'sini sağlayan İzmir'de tahakkuk eden vergi 8 milyar 148.2 milyon YTL, tahsilat 7 milyar 252.4 milyon YTL oldu. 
Kocaeli de başta Tüpraş olmak üzere büyük sanayi kuruluşları nedeniyle vergi gelirlerinin yüzde 17.62'sini 13.7 milyar YTL'lik tahsilat yapıldı karşıladı. Kocaeli'de kişi başına vergi miktarı 9 bin 946 YTL oldu. 

Kişi başına ortalama vergi İl Tutar YTL Kocaeli 9,949.0 Ankara 2,441.9 İstanbul 2,632.4 İzmir 1,926.1 Zonguldak 1,064.1 Bursa 762 Antalya 429 


</TEXT>
</DOC>
