<DOC>
<DOCNO> 399314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sonsiy04.html </URL>
<DATE> 2005/11/30/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Roj TV’nin kadim müşterileri 
</HEADLINE>
<TEXT>

     
     Şeyhmus ÇAKAN DİYARBAKIR, DHA 
     
TÜRKİYE ile Danimarka arasında krize neden olan Roj TV’ye en çok çıkanlar arasında Güneydoğu’daki Belediye Başkanları geliyor. Diyarbakır Büyükşehir Belediye Başkanı Osman Bayremir rekoru elinde bulundururken, kendisini alt kademe Belediye Başkanları izliyor. Gerek seçim öncesi ve gerekse seçim sonrası sık sık Roj TV’ye çıkan başkanlar, hem kendini propaganlarını, hem de Türkiye gündemiyle ilgili yorumlar yaptı. 
     Diyarbakır Büyükşehir Belediye Başkanı Osman Baydemir’in, telefonla ve stüdyo konuğu olarak en az 11 kez Roj TV’ye çıktığı belirlendi. Baydemir, seçim öncesi yapılan Belediye Başkan adaylarının seçim bildirgeleri’ konulu açık oturuma da katıldı. Diyarbakır’daki alt kademe Belediye Başkanları da, söz konusu TV’de Türkiye gündemi ile Kürt sorunu ve çözüm önerileri konularında birkaç kez yorumlarda bulunduğu belirtildi. 
     Uydu anten aracılığıyla izlenen Roj TV’ye çıkan Doğu ve Güneydoğu’daki belediye başkanlarının yaptıkları açıklamaların, güvenlik birimleri tarafında da izlenerek kayıt altına alındığı belirtildi. 
     
</TEXT>
</DOC>
