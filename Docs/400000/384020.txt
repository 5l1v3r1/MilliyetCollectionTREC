<DOC>
<DOCNO> 384020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/dunya/axdun01.html </URL>
<DATE> 2005/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
AB standartları ile yeni bir hayat 
</HEADLINE>
<TEXT>


Müzakere sürecinde ilerlendikçe gerek kurallar, gerekse standartlar adım adım ve dozu giderek artan bir şekilde günlük hayatı etkilemeye başlayacak. Denizlere, göllere atık atmak yasaklanacak, trafikteki dolmuşlar bile standart olacak 

GÖKÇER TAHİNCİOĞLU, YILDIZ YAZICIOĞLU Ankara 


Avrupa Birliği ile tam üyelik müzakerelerine başlayan Türkiye, müzakere süreci ilerledikçe birliğin günlük yaşamı yakından etkileyen standartlarıyla tanışacak. 
Müzakere sürecinde ilerlendikçe gerek kurallar, gerekse standartlar adım adım ve dozu giderek artan bir şekilde günlük yaşamı etkilemeye başlayacak. Bu etkinin alanının genişliği, 35 müzakere başlığının kapsama alanına paralel olacak. 
AB müzakere sürecinde, aldığı kararlara ve mevzuatına geçirdiği gıda, çevre, çalışma hayatına ilişkin tebliğlere uyumluluk sağlamasını isteyecek. Bu çerçevede müzakere sürecine paralel olarak hayatımıza artan düzeyde yansıyacak bazı yenilikler şöyle olacak 

Temiz hava, sakin çevre 
ÇÖP DAĞLARINA SON Katı atıklar, mutlaka k ğıt, cam ve plastik olarak ayrıştırılacak. Boş araziye yığma şeklindeki "vahşi çöp depolama" kalkacak. Her ilde şırınga, serum, laboratuvar tüpü, kirli pamuk gibi atıklar için tıbbi atık bertaraf tesisi kurulacak. Yatak çarşafı, şampuan, ampul, tişört, kedi kumu gibi pek çok üründe üretim aşamasından son kullanımına kadar "çevreye zararlı olmama" kriteri aranacak. DENİZLER, GÖLLER, DERELERE ATIK YOK Denizlerde kirletici nitelikte mallar taşıyan gemilere yasaklar getirilecek. Arıtma tesisi olmaksızın denizlere, göllere, akarsulara hiçbir şekilde atık su boşaltılamayacak.KİRLETEN ÖDEYECEK AB ülkelerinin tamamında uygulanan "kirleten öder" felsefesi Türkiye'de de geçerli olacak. Tüm tedbirleri almış olsa bile kişilerden kurumlara kadar herkes çevreye verdiği zararı caydırıcı düzeylerdeki rakamlarla tazmin etmeye çalışacak. SES SINIRLARI GELECEK Sadece eğlence mek nlarında değil, şehiriçi inşaatlarda, işyerlerinde, trafikte gürültü ölçümleri yapılacak. Ev aletlerinin bile gürültü standartları denetlenecek.HAVA KİRLİLİĞİ AZALACAK AB'nin belirlediği standartlara uygun geliştirilecek denetim sistemleri ile havayı kirleten gazların kullanımı belli oranların altına çekilecek.KURŞUNSUZ BENZİN Tüm AB ülkeleri 2011'de tamamen kurşunsuz, kükürtsüz ve dizel benzine geçiş yapacak. Türkiye de bu alanda önlem alacak.DOLMUŞLARA AB MAKYAJI Taksi, dolmuş gibi toplu taşım araçları için standartlar belirlenecek. Bu araçlarda, koltuk kılıflarından aynalara, kapılardan bagaja kadar standart malzemeler kullanılacak. EHLİYET ALMAK ZORLAŞACAK Sürücü eğitimleri yeniden gözden geçirilecek ve ehliyet almak zorlaştırılacak. GIDA MADDELERİNİN TAMAMI PAKETLENECEK Gıda ürünlerinin tamamı paketlenerek satılacak. Ürünlerin üzerinde üretim tarihi, son kullanma tarihi, fiyat, içinde kullanılan tüm madde ve malzemelerin listesi belirtilmek zorunda olacak. SULAR ÇEŞMEDEN İÇİLECEK AB standartlarında laboratuvarların ve analiz sistemlerinin kurulması zorunlu olacak. Böylece kentsel içme sularının kalitesi yükseltilecek. SİGARA ÖLDÜRÜR Sigara paketlerinin yüzde 40'ını uyarı yazıları oluşturacak. Kapalı alanlarda sigara içme yasağının uygulanıp uygulanmadığı etkin biçimde denetlenecek. 
HIZLI GIDA ALARMI Kurulacak hızlı alarm sistemiyle, ülkenin herhangi bir yerinde sağlıksız ürünlerin satıldığı saptanırsa bu ülke genelindeki birimlere bildirilecek. KAHVALTIYA AB STANDARDI Bal, işlenmiş süt, yemeklik zeytinyağı, tereyağı gibi gıda ve tüketim maddeleri AB tebliğlerine uydurulacak. SEBZELER FAZLA BÜYÜK OLAMAYACAK Sebze ve meyvelerin büyüklüklerinin belirlenmiş tebliğlere uygun olup olmadığı denetlenecek. 

A'dan Z'ye standart 
CE STANDARDI Sadece iç piyasaya sunulacak olsa dahi oyuncaklar, tartı aletleri, tıbbi cihazlar gibi pek çok üründe Türk Standartları Enstitüsü'nün TSE ibaresi yeterli olmayacak. Bu ürünlerde CE Conformite Europeenne işareti aranacak. DÜDÜKLÜ STANDARDI AB düdüklü tencereden televizyona kadar birçok alete AB standartlarının getirilmesi için proje kaynakları yaratacak. 

Hayvanlara geniş mek n 
HAYVANLAR RAHAT EDECEK Hayvanat bahçelerinde hangi hayvanın hangi ortamda barındırılması gerektiğine yönelik standartlar bildirilecek. HAYVAN-ÜRÜN KAYIT SİSTEMİ Merkezi bilgisayarlarda hangi bölgede hangi hayvan veya ürün cinsinden ne kadar yetiştiği, o yılki sayılar kayıt altına alınacak. 

İşçilerin de sözü olacak 
ÇALIŞMA KONSEYLERİ KURULACAK En az bin çalışanı veya en az iki üye ülkenin her birinde 150 çalışanı bulunan şirketler işyerlerinde, işçilerin yer aldığı çalışma konseyleri kuracak. İşçilerin yönetime katılımı sağlanacak. ÇİFTÇİ KADINA SİGORTA Tarım alanında çalışan kadınların sosyal güvenliğe sahip olabilmelerine yönelik önlemler geliştirilecek. SERTİFİKALI USTA Ustalık sertifikaları AB standartlarına göre verilecek. Ustaların bu nedenle yeniden sınava girmesi gerekecek. Belgeyi alan ustanın AB üyesi ülkelerde de mesleğini yapma şansı olacak. 
DOĞUM SONRASI ÖNLEM İşyerleri hamile kadınlarla, doğum sonrası işe dönen kadınların karşılaşabilecekleri risklere göre tedbirler alacak. Çalışan anne ve babalara, yeni doğan veya evlat edinilen çocuğa bakmak için, çocuk 8 yaşına gelinceye kadar her yıl 3 ay ebeveyn izni verilecek. 


</TEXT>
</DOC>
