<DOC>
<DOCNO> 364818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sontur35.html </URL>
<DATE> 2005/07/27/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Maaş artı pirimle fuhuş 
</HEADLINE>
<TEXT>

     Soner KOCAER DHA 

ANTALYA'da kadın tacirlerinin elinden kaçarak polise sığınan Moldovalı iki kadın, Bizi iş bulma vaadiyle kandırarak Antalya'ya getirdiler. 6 aydır erkeklere pazarlıyorlar, N'olur bize yardım edin'' dedi. Aylık 800 YTL ve yüzde 5 primle fuhuş yaptırılan kadınların şikayeti üzerine operasyon başlatan polis, aynı durumdaki 5 kadını kurtardı, 3 kişiyi gözaltına aldı. 
     Antalya Emniyet Müdürlüğü Kaçakçılık ve Organize Suçlarla Mücadele Şube Müdürlüğü Mali Büro ekipleri, ülkelerinde hukuk fakültesi öğrencisi olan E.B 20 ve I.R.'nin 20 ihbarı üzerine harekete geçti. 
     Düzenlenen operasyonda bir eve baskın yapan polis, aylık 800 YTL ve girdikleri her ilişki karşılığı yüzde 5 pirimle çalıştıklarını söyleyen Moldova uyruklu 5 kadını buldu. Ülkesinde hemşirelik okuyan I.B 19 , tezgahtar olan K.G 20 , bilgisayar mühendisi L.B 27 , aşçı O.I 23 ve çocuk bakıcısı O.B 27 gözaltına alındı. Moldova'dan iş bulma vaadiyle getirdikleri 7 kadını Antalya'ya getirip fuhuş yaptırdıkları iddia edilen Mustafa Akın 23 , Anna Tricka Akın 23 ve Murat Duyan 27 ikinci bir eve düzenlenen baskında yakalandı. 
     Kadın ticareti yapmakla suçlanan Anna Tricka Akın'ın ülkesi Ukrayna'da da aynı suçtan arandığı, bir süre önce Mustafa Akın ile evlenip Türk vatandaşlığına geçtiği bildirildi. 
     Polis 800 YTL aylık ve yüzde 5 primle çalışan yabancı uyruklu hayat kadınlarının vizelerinin dolduğunu tespit etti. Hayat kadınları sınırdışı edilmek üzere İstanbul'a gönderildi. Bu kadınları erkeklere pazarladıkları iddia edilen 3 zanlı ise insan ticareti yapmak, fuhuş ve fuhuşa aracılık yapmak suçlarından adliyeye sevk edildi. 
     Bu arada hayat kadınlarından birinin Şanlıurfa'da 6 köyün ağası olan S.E.'ye 4 günlüğüne 2 bin 500 YTL karşılığı pazarlandığı belirlendi. Gözaltına alınıp Şanlıurfa'dan Antalya'ya getirilen S.E.'nin ifadesinin ardından serbest bırakıldığı belirtildi. 
     

     
</TEXT>
</DOC>
