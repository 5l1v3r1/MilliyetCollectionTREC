<DOC>
<DOCNO> 375109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sonspo03.html </URL>
<DATE> 2005/09/02/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
İşte Fenerbahçe'nin rakibi PSV’nin şifresi... 
</HEADLINE>
<TEXT>

     Fenerbahçe’nin eski futbolcularından İsmail Kartal, 1 ay yanında çalıştığı Hiddink’in takımı PSV hakkında detaylı bilgiler verdi. Genç hoca, Sarı-Lacivertliler’in rakibini küçümsememesi gerektiğini söyledi. 
     
     PSV küçümsenmemeli 
     Tam bir ay boyunca Guus Hiddink’in yanında görev alan İsmail Kartal, Hollanda ekibi hakkında önemli bilgiler aktardı PSV, yıldızlarını kaybetmesine rağmen hafife alınmayacak bir takım. Orta sahası ağır, ama genç forvet Farfan tam bir bela'' Sivasspor'u Süper Lig’e taşıdıktan sonra tecrübesini artırmak için 1 ay PSV Teknik Direktörü Hiddink’in yanında çalışan İsmail Kartal, Fenerbahçe’nin Devler Ligi’ndeki rakibini değerlendirdi. Hollanda temsilcisinin ekonomik sıkıntılarına çözüm bulmak amacıyla yıldızlarını sattığının altını çizen genç çalıştırıcı, Lee ve Van Bommel gönderildi. Onların yerlerine gençler monte ediliyor. PSV’de en çok göze çarpan olay, kulüp bünyesindeki profesyonel anlayış'' dedi. 
     
     Sistem 4-1-2-3 
     PSV’nin oyun disiplini açısından da önemli artıları olduğunu vurgulayan Kartal, Sabırlılar, asla panik yapmıyorlar. 4-1-2-3 sistemiyle mücadele ederken, top rakipteyken orta sahayı beşliyorlar. Tüm bu avantajlarına rağmen yenilmeyecek bir takım değiller. PSV’nin dünya futbolunda önemli isim olduğu doğru. Ancak eski güçlerinde değiller. Fenerbahçe, çekinmeden ve baskı altına girmeden mücadele ederse hem Hollanda’da hem de Türkiye’de galip gelebilir'' görüşünü belirtti. 
     
     Taraftar avantajı 
     Özellikle PSV’nin orta alandaki ağırlık zaafını değerlendirebilirse, Fenerbahçe’nin işi çok daha kolay olabilir'' diyen genç teknik adam, şöyle devam etti Farfan, en etkili futbolcuları. Forvette çabukluğu ile çok iyi işler çıkardı. Daum’un mutlaka ona özel tedbir alması gerekir. Temsilcimizin de kaliteli kadrosu var. Ayrıca Hollanda ve Almanya’da yaşayan Türk taraftarlar da Fenerbahçe’yi destekleyecek. En az iki deplasman fazla sıkıntı yaşamadan atlatılacaktır.'' 
     
</TEXT>
</DOC>
