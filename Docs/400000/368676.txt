<DOC>
<DOCNO> 368676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sonspo03.html </URL>
<DATE> 2005/08/10/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Gerets Oyun kurucuya gerek yok, ihtiyaç solda... 
</HEADLINE>
<TEXT>

     Alacakları oyuncunun en az Altan düzeyinde olması gerektiğinin altını çizen Gerets, aksi takdirde eldeki kadroyla devam mesajını verdi. 
     Gerets, oyun kurucuya gerek yok’ diyerek, takviye istediği bölgeyi işaret etti. 
     
     Heyecan için geldim’ 
     Teknik Direktör Eric Gerets, Sarı-Kırmızılı kulübün teklifini kabul ederken bir an olsun bile tereddüt yaşamadığını belirterek, Buraya bir anlamda heyecan ihtiyacımı gidermek için de geldim. Çünkü Galatasaray’ı ve ateşli taraftarını tanıyordum. Futbolculuk dönemimde de Türkiye’ye maç yapmaya gelirken korkardım. Seyircimizin ateşli halini görünce, ne kadar doğru karar verdiğimi bir kez daha anladım'' diye konuştu. 
     
     Listebaşı Insua’ydı’ 
     Önceki gece TRT1’de yayımlanan Futbol Vizyon programına konuk olan Belçikalı, yılan hikayesine dönen orta sahaya transfer’ konusuna da açıklık getirdi. Listesindeki ilk ismin Arjantinli Insua olduğunu söyleyen genç teknik adam, İstediğimiz oyuncuların hepsi çok kaliteliydi ve doğal olarak epey istekleri vardı. Sonuçta bizi değil, başka takımları tercih ettiler. Pires için çok çalıştım ama o da olmadı'' açıklamasını yaptı. 
     
     Altan ayarında olmalı’ 
     Transfer çalışmaları hakkında bilgi veren Gerets, Oyun kurucu bir orta saha kesinlikle gerekmiyor. Zaten bir tane var, ikincisi fazla olur. Bize sol kanat oyuncusu lazım ve o oyuncu da kaliteli olmak zorunda. Mevkiinde tehlikeli pozisyonlar yaratabilecek kapasitede, en az Altan seviyesinde olmalı ki, rekabete girebilsinler. Çünkü o da çok kaliteli. Ben hala o umudu taşıyorum. Belki bir transfer daha gerçekleşecektir'' dedi. 
     
     Hedeflerimiz yüksek’ 
     Arayışları durdurmak gibi bir düşünceleri olmadığını da vurgulayan genç çalıştırıcı, şöyle devam etti Eğer istediğimiz niteliklere sahip bir futbolcu transfer edemezsek, yolumuza bu kadroyla devam edeceğiz. Çünkü kadromuzda son derece yetenekli ve kaliteli futbolcular bulunuyor. Ama şu da bir gerçek ki, hedeflerimiz de yüksek. Ne kadar kaliteli futbolcu kadromuza katılırsa, her alanda şansımız o kadar artar.'' Hasan Şaş’a övgüler Iliç’ten beklentimiz yüksek. Konya maçında önemli goller attı. Ama daha iyi şeyler yapmalı. Forveti pozisyonlara sokmalı, çünkü kapasitesi olan biri. Hasan Şaş’a gelince Onu geçmişten iyi futbolcu olarak hatırlıyorum. Sonra ne oldu bilmiyorum ama şimdiki durumundan memnunum. Sevilecek oyuncu karakterine sahip. Onunla çalışmak bir zevk. Disipline ve oyun felsefemize uyduğunda bize katkısını gösterdi.'' 
     
     Hagi ile görüşmedim’ 
     Galatasaray’ın başına geldiğinde Hagi’yle görüşmedim, ama bana böyle bir teklifi oldu. Sormak istediğim bir şeyler olursa arayabileceğimi iletti. Eski takım arkadaşım Popescu’yla dostça fikir alışverişi yaptık. Galatasaray geçen sezon da çok disiplinliydi ve kaliteli bir takımdı. Benden, daha önceki meslektaşımı eleştirmemi beklemeyin. Bana kötü bir takım devrettiği imajını vermem kesinlikle mümkün değil.'' 
     
</TEXT>
</DOC>
