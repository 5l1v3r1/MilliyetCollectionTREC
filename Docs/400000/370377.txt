<DOC>
<DOCNO> 370377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sontur35.html </URL>
<DATE> 2005/08/16/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Van'da "dur" ikazına uymadığı iddia edilen genç, açılan ateş sonucu öldü 
</HEADLINE>
<TEXT>

     Van’ın Özalp İlçesi’nde, "dur" ikazına uymadığı iddia edilen kişi, açılan ateş sonucu öldü. 
     Alınan bilgiye göre, ilçenin İran sınırı yakınlarındaki Yukarı Tulgalı Köyü’nde devriye görevini sürdüren 2. Hudut Tabur Komutanlığı askerleri, karanlıkta durumundan şüphelendikleri Ersin Karabulut’a 17 "dur" ikazında bulundu. 
     İkaza uymayarak kaçtığı belirtilen Karabulut, askerler tarafından ateş açılması sonucu olay yerinde hayatını kaybetti. 
     Karabulut’un cesedi, otopsi yapılmak üzere Özalp Devlet Hastanesi’nin morguna kaldırıldı. 
     İlçe Kaymakamı Ömer Özcan ve 2. Hudut Tabur Komutanı Yüzbaşı Sezai Yıldırım, hastaneye gelerek konuyla ilgili bilgi aldı. 
     Karabulut’un İran sınırı yakınlarında öldürülmediğini iddia eden yakınları, Kaymakam Özcan ve Tabur Komutanı Yıldırım’la görüştü. 
     Kaymakam Özcan, konuyla ilgili soruşturma başlatıldığını bildirdi. 
     
</TEXT>
</DOC>
