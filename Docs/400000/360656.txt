<DOC>
<DOCNO> 360656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sondun14.html </URL>
<DATE> 2005/07/13/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Le Figaro müzakerelerin başlamasına 3 ay kala saldırılar çoğalıyor 
</HEADLINE>
<TEXT>

     AB ile üyelik müzakerelerinin başlamasına üç ay kala Türkiye’de saldırıların yoğunlaştığına dikkat çekildi. 
     Fransız Le Figaro gazetesi, İstanbul kaynaklı Marie- Michele Martinet imzalı haberinde Türkiye’de son dönemde saldırıların çoğaldığını belirtti. Türkiye’nin saldırılardan kaygı duyduğunu kaydeden gazete, "Kürt ayrılıkçılar ile Türk devleti arasındaki savaş yeniden mi ilan edildi " ifadesini kullandı. 
     Türkiye’nin çeşitli yerlerinde gerçekleştirilen saldırılar anlatan gazete, PKK’nın Türkiye’de "1984 ile 1999 yılları arasında 37 binden fazla kişinin ölümüne neden olan kanlı iç savaşın başlıca sorumlusu" olarak değerlendirildiğini kaydetti. 
     Le Figaro, Türk ordusunun özellikle Irak’taki düzensizliğin Kürtler arasında eski "Büyük Kürdistan" hayalinin canlandırmasını cesaretlendirdiğini düşündüğünü belirtti. 
     AB reformlarının sadece birkaç ay önce detant yolunu açtığı gibi göründüğünü kaydeden gazete, Kürt dili konusunda alınan önlemlerin Brüksel’de reel bir ilerleme olarak algılandığını kaydetti. Ancak reformlar konusunda bazı soru işaretlerinin çıktığını yazan gazete, bunun bir örneği olarak Aynur Doğan’ın "Kürt Kızı" şarkısının yasaklanmasını gösterdi. 
     Diyarbakır İnsan Hakları Derneği yetkilisinin Türkiye’nin AB’den üyelik müzakereleri için resmen bir tarih almasından sonra insan hakları ihallerinin arttığı savına yer veren gazete, Türk yetkililerinin önceliği kamu düzeninin korunmasına verdiğini de yazdı. 
     
</TEXT>
</DOC>
