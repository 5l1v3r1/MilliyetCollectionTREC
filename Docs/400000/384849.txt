<DOC>
<DOCNO> 384849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sonspo03.html </URL>
<DATE> 2005/10/07/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
'Tromso'yu yenemezsek, gideriz' diyen Kıran'ın yönetimle arası açıldı 
</HEADLINE>
<TEXT>

     Tromso’yu eleyemezsek, ülkeyi terkederiz şeklinde bir açıklama yapan Turgay Kıran’ın, turun geçilememesi nedeniyle yönetimle arası açıldı Sarı-Kırmızılı yöneticiler ile İdari İşlerden Sorumlu Başkan Yardımcısı Turgay Kıran arasında büyük bir gerginlik yaşandığı ortaya çıktı. Norveç ekibi Tromso ile oynanacak rövanş maçı öncesi, Tromso’yu eleyemezsek, Türkiye’yi terkederiz'' şeklinde bir açıklama yapan Kıran’ın, yönetim adına böyle bir demeç vermesi ve daha sonra turun geçilememesi nedeniyle idarecilerle arasının açıldığı öğrenildi. 100. yıl organizasyonlarının da beklendiği gibi parlak geçmemesi nedeniyle Kıran’ın oy kaybettiği ifade edildi. Başkan yardımcısının, yaşanan gerginlikler sonrası, eski başkan Faruk Süren yönetiminde yer alan muhaliflerle yakın temasa geçtiği ileri sürüldü. Kıran, 2004 Mart seçimlerinde başkan adayı olmuş ancak daha sonra Özhan Canaydın’ın listesine girmeyi kabul etmişti. 

     
</TEXT>
</DOC>
