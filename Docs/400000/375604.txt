<DOC>
<DOCNO> 375604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/son/sonyas01.html </URL>
<DATE> 2005/09/04/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Bu fotoğraflar satış rekoru kırdı .. 
</HEADLINE>
<TEXT>

     
Eylül sayısına Jennifer Aniston'ı kapak yapan Vanity Fair dergisi, şimdiye kadar ki en büyük satış rakamına ulaştı. Sadece ABD'de 650 bin satan dergide Jennifer Aniston, eski eşi Brad Pitt'i hala sevdiğini söylemiş ve seksi pozlar vermişti. 
Güzel oyuncu, Angelina Jolie'ye kaptırdığı Brad Pitt'ti unutmak için mart ayında spora başlamış ve istediği vücuda sahip olunca da Vanity Fair'e kapak olmuştu. 
Aniston, eski eşinin 'Jennifer çocuk istemiyor, evliliğimiz bu yüzden bitti' açıklamasını da çocuk istediğini söyleyerek yalanlamıştı. 
     

Günlerce konuşulan ayrılık 

Giritli güzel Jennifer Aniston'un Brad Pitt ile evliliği birçok kadını kıskançlıktan çatlatırken, güzel günler Mr. and Mrs. Smith'in setinde Angelina Jolie ve yakışıklı aktörün yakınlaşmasıyla sona ermişti. Ardından tüm dünyanın yoğun ilgi gösterdiği ayrılma, boşanma, tatil ve yeni aşk haberleri günlerce konuşuldu. 
Film setinde samimi görüntüler veren dünyanın en güzel kadını Angelina Jolie ve en yakışıklı erkeği Brad Pitt, yeni bir aşka başlamış ve birlikte görüntülenmişlerdi. Tüm bunlar olurken Pitt'in eski eşinin depresyona girdiği, evden hiç dışarı çıkmadığı ve ilaç kullandığı haberleri yayıldı. 
Ve haziran ayında Jennifer Aniston, yeni filmi için kamera karşısına geçerken tıpkı Pitt ve Jolie ikilisi gibi rol arkadaşı Vince Vaughan ile samimi görüntüler verdi. 
'The Breakup' Ayrılış adlı filmde birlikte rol alan Aniston ve Vaughan ikilisi setteki samimiyetlerini set dışında da sürdürdü, tıpkı Angelina Jolie ve Brad Pitt gibi... 


En seksi filmini çekmişti 

Girit asıllı ünlü güzel, oynadığı son film olan 'Friends With Money' şimdiye kadar ki en seksi görüntülerini vermişti. İngiliz gazeteleri, Aniston'un seksapelliğiyle Ocak ayında ayrıldığı Brad Pitt'e neler kaybettiğini de gösterdiğini yazmıştı. 
'Friends With Money' adlı bir dramada rol alan Aniston için sinema çevreleri kariyerinde bir atlama taşı olacağı yorumunu yapmıştı. 
Şimdiye kadar sinemada böyle bir rolde hiç oynamayan Aniston, en seksi filmine imza atmış oldu. 
İngiliz basını sanatçı için "Filmdeki seksiliğiyle Brad Pitt'e h l dünyanın en güzel kadını olduğunu gösterdi" diye yazmıştı. 
'Friends'te oynarken diziyi izleyen her 8 kişiden biri Aniston için ekran karşısına geçmiş, ünlü yıldız dizi boyunca 2 yıl dışında bütün Emmy ödüllerini toplamıştı. 

     
</TEXT>
</DOC>
