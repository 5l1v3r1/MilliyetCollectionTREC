<DOC>
<DOCNO> 399417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sontur38.html </URL>
<DATE> 2005/11/30/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Öğrenciler, zührevi hastalık şüphesiyle hastaneye başvurdu ve... 
</HEADLINE>
<TEXT>

     Ordu’nun Ünye İlçesi’nde hastalık şüphesi ile sağlık ocaklarına başvuran lise öğrencilerinin ifadesi sonrası başlatılan çalışmalarda, fuhuş olayına karıştıkları iddia edilen 2’si yabancı uyruklu 3 kadın gözaltına alındı. 
     Edinilen bilgiye göre, lise öğrencileri H.A, B.Y, O.M, S.K ve B.C’nin zührevi hastalık şüphesi ile sağlık ocağına başvurması üzerine, durum güvenlik güçlerine bildirildi. Öğrencilerin ifadesine başvuran güvenlik güçleri, söz konusu öğrencilerin Saraçlı Mahallesi’ndeki bir evde, para karşılığı yabancı uyruklu kadınlarla birlikte olduğunu belirledi. 
     Bunun üzerine çalışma başlatan güvenlik güçleri, fuhuş olayına aracılık ettiği iddia edilen Ş.O. 56 ile müşteri gibi temas kurdu. 
     Daha sonra söz konusu eve giden ekipler, burada bulunan yabancı uyruklu M.Ç 46 ve E.Z. 36 ile Ş.O’yu gözaltına aldı. 
     
</TEXT>
</DOC>
