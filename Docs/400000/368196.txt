<DOC>
<DOCNO> 368196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/guncel/gun04.html </URL>
<DATE> 2005/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Geceyarısı arbedesi 'seyyar kavgası'ndan 
</HEADLINE>
<TEXT>


Sultançiftliği'nde 3 kişinin yaralanmasıyla sonuçlanan olayları midyeci ve CD'ciden haraç isteyen grubun başlattığı anlaşıldı 

ELVAN EZBER İstanbul 

Gaziosmanpaşa MHP İlçe Teşkilatı'nın önceki gece basıldığı gerekçesiyle çıkan ve 3 kişinin yaralanmasıyla sonuçlanan olayın arkasında seyyar satıcıların karıştığı kavga çıktı. 
Polis yetkililerinin verdiği bilgiye göre olay şöyle gelişti CD satan Ş.Y. 17 ile arkadaşı midyeci O.K.'nin 17 yanına gelen İlhami Doğan, Murat Keskin ve Y.O. 17 bolca midye yiyip para vermeden gittiler. Ertesi gün yine gelen bu 3 kişi, midyeci ve CD'ciden haraç istedi. İki genç, haraç isteyenlerle kavgaya tutuştu. Kavgada, Doğan ve Keskin yaralandı. Midyeci ve CD satıcısı MHP binasına kaçınca grup da buraya yürüdü. 
Göstericilere müdahale eden çevik kuvvet, taş ve molotofkokteylleri ile saldıran grubu, panzer ve göz yaşartıcı gazla dağıtmaya çalıştı. 
Cebeci Mahallesi'nin ara sokaklarına yayılan arbedede, çevredeki otomobil ve işyerlerinin camları kırıldı. 




</TEXT>
</DOC>
