<DOC>
<DOCNO> 368565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sondun01.html </URL>
<DATE> 2005/08/10/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Mars'a gidecek insansız uzay aracına 24 saat erteleme... 
</HEADLINE>
<TEXT>

     Amerikan Ulusal Uzay ve Havacılık Dairesi NASA , Mars’a gidecek insansız uzay aracının fırlatılmasını teknik nedenlerle 24 saat erteledi. 
     NASA sözcüsü George Diller, Atlas 5 roketiyle Cape Canaveral Üssü’nden yarın fırlatılması beklenen 2 tonluk Mars Keşif Uydusu’nun fırlatılmasının, en az 24 saat gecikeceğini söyledi. 
     Sözcü, mühendislerin benzer bir Atlas 5 fırlatma roketinin uçuş kontrollerinde bir hata tespit ettiklerini belirterek, mühendislerin bu hatanın Mars’a gönderilecek aracın fırlatılmasında kullanılacak roketi etkilemeyeceğinden emin olmak istediklerini kaydetti. 
     Bu durumda uydunun, en erken perşembe günü TSİ 14.50 ile 16.35 arasında fırlatılabileceği belirtildi. 
     Mars’ta geçmişte canlı hayatın ortaya çıkmasına yetecek kadar uzun süre su bulunup bulunmadığını araştıracak olan 6,5 metrelik uydunun, Mart 2006’da Mars’a ulaşması planlanıyor. 
     
</TEXT>
</DOC>
