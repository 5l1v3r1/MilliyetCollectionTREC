<DOC>
<DOCNO> 399713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sonspo20.html </URL>
<DATE> 2005/12/01/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Galatasaray, Ankaraspor maçının taktiği için çalıştı 
</HEADLINE>
<TEXT>

     Galatasaray, 3 Ekim Cumartesi günü Ankaraspor ile deplasmanda yapacağı maçın hazırlıklarını, bugünkü antrenmanla sürdürdü. 
     Teknik direktör Eric Gerets yönetiminde Florya Metin Oktay Tesisleri'nde yapılan yaklaşık 1.5 saat süren antrenmanda sarı-kırmızılı futbolcular, koşunun ardından taktik ağırlıklı çalışma yaptı. 
     As ve yedekler arasında gerçekleştirilen çalışmada, futbolcuların oldukça hırslı oldukları gözlenirken, Belçikalı çalıştırıcı, hata yapan oyuncuları sert bir biçimde uyardı. 
     Şut çalışmasıyla sona eren antrenmana, kırmızı kart cezalısı Orhan ile sakatlıkları süren Hasas Şaş ve Ergün katılmadı. 
     Bu arada kulüp doktoru Murat Çevik, Ergün'ün tedavisini sürdürdüklerini ve bu futbolcunun büyük bir olasılıkla Ankaraspor'a karşı forma giyebileceğini bildirdi. 
     Galatasaray, Ankaraspor maçının hazırlıklarını yarın öğle saatinde yapacağı antrenmanla tamamlayarak, Ankara'ya gidecek. 
     
</TEXT>
</DOC>
