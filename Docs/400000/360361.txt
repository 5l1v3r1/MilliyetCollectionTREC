<DOC>
<DOCNO> 360361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sondun39.html </URL>
<DATE> 2005/07/12/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
İngiliz polisi 5 eve baskın düzenledi 
</HEADLINE>
<TEXT>

     İngiliz polisi, Londra’daki terör eylemleriyle ilgisi olabileceğinden şüphelendiği 5 eve baskın düzenledi. 
     İngiliz Daily Mirror gazetesine göre, polis yetkilisi Sir Ian Blair, polis baskınlarının Londra’daki patlamalarla doğrudan ilişkili olduğunu söyledi. 
     Yorkshire’da meydana gelen baskınlarda herhangi bir tutuklama yapılmadı. 
     Londra'da 3 metro istasyonu ve bir otobüse düzenlenen bombalı saldırılarda 52 kişi ölmüş, 700'den fazla kişi yaralanmıştı. 
     
     GÜVENLİK GÜÇLERİ BİR EVE GİREBİLMEK İÇİN PATLAYICI KULLANDI 

     İngiltere'nin kuzeyindeki Leeds kentinde düzenlenen bir operasyonda, güvenlik güçlerinin bir eve girebilmek izin patlayıcı kullandığı bildirildi. 
     Polisten yapılan açıklamada, askerlerin evde patlayıcı aradıkları belirtildi. 
     Açıklamada, patlamadan önce kordon altına alınan bölgeden 500 kişinin tahliye edildiği kaydedildi. 
     Arama sırasında patlayıcı bulunup bulunmadığı belirtilmedi. 
     
     ÖLENLERDEN İKİSİNİN DAHA KİMLİĞİ BELİRLENDİ 

     Londra’da geçen hafta düzenlenen bombalı saldırılarda ölenlerden ikisinin daha kimliği belirlendi. 
     Polis tarafından yapılan açıklamada, Jamie Gordon ve Philip Russell’ın ailelerinin bu iki kişinin cesedini teşhis ettiği belirtildi. 
     Londra’da 3 metro istasyonu ve bir otobüse düzenlenen saldırılarda 52 kişi ölmüş, 700’den fazla kişi yaralanmıştı. 

     
</TEXT>
</DOC>
