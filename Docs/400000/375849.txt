<DOC>
<DOCNO> 375849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sontur38.html </URL>
<DATE> 2005/09/05/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Bolu'da zincirleme trafik kazası 2 ölü, 7 yaralı 
</HEADLINE>
<TEXT>

     Bolu’da meydana gelen zincirleme trafik kazasında 2 kişi öldü, ikisi ağır 7 kişi yaralandı. 
     Bolu Valiliği tarafından yapılan açıklamaya göre, S.A’nın kullandığı 34 YGB plakalı otomobil, Gerede İlçesi Aytur Dinlenme tesisleri mevkiinde, S.Ç’nin kullandığı 34 RG plakalı otomobille çarpıştı. 
     Çarpışmanın etkisiyle geriye doğru giden S.A’nın kullandığı otomobil, Kastamonu’dan Gerede yönüne giden O.Z. idaresindeki 37 PD plakalı otomobile çarptı. O.Z. idaresindeki otomobil, D-100 Karayolu’ndan dışarı çıktı. Bu sırada 34 AY plakalı otomobil de kazaya karıştı. 
     Kazada, 34 YGB plakalı otomobilde bulunan S.A. olay yerinde, sürücü S.A. ise kaldırıldığı Gerede Devlet Hastanesi’nde hayatını kaybetti. 
     Kazada yaralanan S.Ç, S.A, T.D, O.Z, A.Y, E.B. ve S.A, ambulanslarla Gerede Devlet Hastanesi’ne kaldırıldı. Yaralılardan T.D. 
     ve O.Z’nin hayati tehlikelerinin bulunduğu bildirildi. 
     
</TEXT>
</DOC>
