<DOC>
<DOCNO> 376029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sondun38.html </URL>
<DATE> 2005/09/06/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Uçak kazasında öldü sanılan 5 yaşındaki çocuk, hastanede çıktı 
</HEADLINE>
<TEXT>

     Endonezya'nın Sumatra adasında dün, Boeing 737-200 tipi uçağın düştüğü kazada öldü sanılan 5 yaşında bir erkek çocuğu sağ bulundu. 
     Yetkililer, babasıyla birlikte düşen uçakta bulunan Pento Panjaitan adlı çocuğun Medan'daki bir hastanede sağ bulunduğunu söylediler. 
     Uçak kazasında yaralanan Pento ve babasının farklı hastanelere kaldırıldığını söyleyen yetkililer, Pento'nun ailesinin çocuğun öldüğünü düşündüklerini, ancak doktorların çocuğun uçakta yolcu olduğunu belirlediklerini, bunun üzerine Santa Elizabeth Hastanesi'nde hemşire olarak çalışan annesine Pento'nun sağ olduğunun bildirildiğini belirttiler. 
     Özel Mandala Havayolları'na ait uçağın, Medan-Cakarta seferini yapmak üzere havalanışından hemen sonra yerleşim bölgesine düştüğü kazada, 47'si yerde olmak üzere, 149 kişi ölmüştü Kazada, aralarında 20 aylık bir kız bebek olmak üzere 15 kişi kurtulmuştu. 
     
</TEXT>
</DOC>
