<DOC>
<DOCNO> 382829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/soneko15.html </URL>
<DATE> 2005/09/30/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
İngiltere'de saat başına asgari ücret 5.05 sterlin... 
</HEADLINE>
<TEXT>

     İngiltere'de saat başına 4.85 sterlin olan asgari ücret, 1 Ekim'den itibaren geçerli olmak üzere 5.05 sterline 11,87 YTL yükseltildi. 
     Asgari Ücret Komisyonu'nun önerisiyle 18-21 yaş arası için 4.10 sterlin olan asgari ücret ise 4.25 sterline çıkarıldı. 
     Komisyon ayrıca, Ekim 2006'da asgari ücretin yetişkinler için 5.35 sterline, 18-21 yaş grubu için de 4.45 sterline çıkarılmasını istiyor. 
     Hükümet bu öneriyi esas alacağını bildirdi. Fakat Asgari Ücret Komisyonu, İngiltere ekonomisinin bu artışı kaldırabilecek düzeyde olup olmadığı konusunda rapor hazırlayacağını bildirdi. 
     İşadamlarından gelen ''asgari ücretin çok yükseldiği'' şeklindeki eleştiriler karşısında hükümetin, komisyonca hazırlanacak raporu da dikkate alarak gelecek yıl için asgari ücret konusundaki nihai kararını daha sonra açıklaması bekleniyor. 
     İngiltere'de asgari ücretin, daha çok geçici ya da yarı zamanlı çalışan 1 milyondan fazla işçiyi ilgilendirdiği ifade ediliyor. 
     
</TEXT>
</DOC>
