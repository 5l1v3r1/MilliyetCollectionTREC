<DOC>
<DOCNO> 385843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sonspo15.html </URL>
<DATE> 2005/10/11/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Fisichella ''Raikkonen uçuyordu'' 
</HEADLINE>
<TEXT>

     Renault pilotu Giancarlo Fisichella, Japonya'da son turda geçildiği McLaren Mercedes pilotu Raikkonen karşısında 'çaresiz' kaldığını söyledi. 
     Japonya Grand Prix'sine üçüncü sırada başlayan Fisichella, 17'nci sırdan başlayan Raikkonen'e son turda geçilerek Suzuka'da ikincilikle yetindi. 
     "Birinciliği kaybetmek tabi çok kötü, ama Kimi gerçekten uçuyordu" diyen Fisichella, duygularını, "her zamanki gibi bizden hızlıydı. Biraz hayal kırıklığına uğradım, ama elimden geleni de yaptım" sözleriyle ifade etti. 
     
     Raikkonen "En iyi yarışım" 

     Yarışın galibi Raikkonen ise son turun ilk virajında Fisichella'yı yaklaşık 320 km s hıza çıkarak geçtiği Suzuka zaferini şimdiye kadarki en iyi yarışlarından biri olarak değerlendirdi. 
     Raikkonen, Japonya'da bu sezon yedinci zaferini kazanmasına rağmen, Renault yarışta iki ve üçüncü sıraları alarak markalar klasmanında iki puan önde liderliğe yükseldi. 
     
     Montoya-Villenuve kapışması 

     McLaren'dan Juan Pablo Montoya'nın henüz ilk turda Jacques Villeneuve'le çarpışarak yarış dışı kalması da McLaren'da büyük hayal kırıklığına uğrattı. 
     "Ne şanssızlık Bu heyecanlı yarışı pitten izlemek yerine orada yarışmayı isterdim" diyen Kolombiyalı, kaza anını, "Villeneuve'ün tam yanındaydım. Beni sürekli kenara itiyordu. En sonunda çimlere çıkmak zorunda kaldım" sözleriyle anlattı. 
     Villenuve ise, "sağa baktım, sola baktım, yanımda değildi. Sıralamada yükselmemeye karar verdi herhalde. Ne olduğu konusunda hiçbir fikrim yok" açıklamasında bulundu. 
     
</TEXT>
</DOC>
