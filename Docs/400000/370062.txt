<DOC>
<DOCNO> 370062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sontur32.html </URL>
<DATE> 2005/08/15/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Düğünde takılan altınları çaldılar 
</HEADLINE>
<TEXT>

     Denizli’de, düğünde takılan altınların konulduğu çantayı alan 3 kişi, polisin çevrede başlattığı geniş çaplı aramaya karşın bulunamadı. 
     Alınan bilgiye göre, Serkan Tepeli 25 ve Mediha Özbudak 22 
     nikahlarının kıyıldığı düğün töreni sonrası takılan altınları üzerlerinden çıkararak, bir çantaya koyup damadın annesi Suna Tepeli’ye teslim ettiler. Tepeli içinde 2 bilezik, 2 Cumhuriyet altını, 1 küpe, 12 yarım altın ve çok sayıda çeyrek altın olan çantayı, gelin ve damadın oturduğu masaya bıraktı. Bu sırada, kimlikleri tespit edilemeyen 3 kişi çantayı alarak kaçtı. Düğün sahiplerinin ihbarı üzerine harekete geçen polis ekipleri, düğün salonunun bulunduğu Bayramyeri ve çevresinde geniş çaplı arama başlattı. Denizli Emniyet Müdürü Muzaffer Erkan’ın telsiz anonsuyla da trafik ekipleri, şehirlerarası karayollarında araçları durdurarak arama yaptı, ancak sonuç alınamadı. Gelin Mediha Tepeli, çantada yaklaşık 4 bin YTL tutarında takı olduğunu belirterek, "Her şey çok güzel başlamıştı. Bir ömür sürecek mutluluğumuzu evlilikle taçlandırdık. Ancak düğünde üzücü bir olay yaşadık. Takılarımız düğün sırasında çalındı. Bir hayalimiz vardı, Bodrum’da balayına gidecektik. Şimdi bunu yapamayacağız" dedi. 
     
</TEXT>
</DOC>
