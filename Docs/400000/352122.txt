<DOC>
<DOCNO> 352122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sondun12.html </URL>
<DATE> 2005/06/15/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
KKTC'nin 'first lady'si Oya Talat bir TV programcısı... 
</HEADLINE>
<TEXT>

     Oshan SABIRLI LEFKOŞA, DHA 

      KKTC Cumhurbaşkanı Mehmet Ali Talat’ın eşi Oya Talat, KKTC özel televizyonlarından Kıbrıs Genç TV’de hazırladığı TV programıyla sıradışı bir ’first lady’ portresi çiziyor. 
     Oya Talat’ın hazırlayıp, sunuculuğunu yaptığı Kıbrıs Genç TV’deki ’Gökkuşağı’ isimli program yaklaşık 1 yıldır devam ediyor. Cumhuriyetçi Türk Partisi kadın kollarında ve Türk ve Rumlardan oluşan sivil toplum örgütlerinde üstlendiği görevlerden sonra TV programlarıyla vitrinde’ olmayı sürdüren Oya Talat, programlarda mikrofon karşısındaki rahatlığı ve profesyonelliği ile dikkat çekiyor. Gökkuşağı’nda kültür ve sanat başta olmak üzere, politika ve siyasetten, magazin dünyasına kadar birbirinden farklı konukları görebilmek mümkün. 
     Asıl mesleği kimyagerlik olan yaşındaki Oya Talat, iki toplumlu kadın örgütlerinde de aktif rol üstleniyor. Politik çevreler, Oya Talat’ın hırslı ve ne istediğini bilen yapısı sayesinde eşinin cumhurbaşkanlığına kadar yükselmesinde büyük pay sahibi olduğunu söylüyor. 
     Oya Talat’ın ’Gökkuşağı’, Türksat 2A uydusu üzerinden çarşamba geceleri 20.30’da izlenebiliyor. 
     
</TEXT>
</DOC>
