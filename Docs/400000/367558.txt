<DOC>
<DOCNO> 367558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/yasam/yas06.html </URL>
<DATE> 2005/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İstiklal'de güpegündüz gasp dehşeti 
</HEADLINE>
<TEXT>


İSTANBUL Milliyet 

Atatürk Üniversitesi öğretim üyesi Doç. Dr. Varol Çanakçı, ABD vizesi almak için geldiği İstanbul'da gaspa uğradı. Ohio Üniversitesi'nde 3 aylık burs yapacak olan Atatürk Üniversitesi Diş Hekimliği Fakültesi Öğretim Üyesi Doç. Dr. Varol Çanakçı biletini almak için dün İstanbul'a geldi. İşlemlerini tamamlayan Çanakçı, İstikl l Caddesi'nde eşi Ebru Çanakçı'yla buluştu. 

Bıçakla saldırdılar 
Caddede yürüyen Çanakçı'nın önüne çıkan 2 kişi 'tantanacılık' diye tabir edilen yöntemle kavga ediyormuş gibi davrandı. Başkalarının da gelmesiyle ortada kalan Çanakçı'nın, içinde 3 bin YTL bulunan cüzdanı ve saati alındı. Durumu fark eden Çanakçı, cüzdanını alan kişiyi yakalamayı başardı, ancak diğerleri yakaladığı kişiyi bırakması için Çanakçı'ya bıçakla saldırdı. Çanakçı bıçakla yaralanınca gaspçılar aldıkları cüzdanla kaçtı. 


</TEXT>
</DOC>
