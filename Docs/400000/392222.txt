<DOC>
<DOCNO> 392222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sontur09.html </URL>
<DATE> 2005/11/04/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Belediyelerin vergi gelirleri haczedilemecek... 
</HEADLINE>
<TEXT>

     Danıştay, belediyelerin vergi ve vergi benzeri gelirleri üzerine haciz konulamayacağına karar verdi. 
     Canik Belediye Başkanlığı'nın, Samsun Büyükşehir Belediye Başkanlığı'na ödenmesi gereken emlak ve çevre temizlik vergisi paylarının tahsili için Halk Bankası Samsun Şubesi nezdindeki tüm alacak ve haklarına haciz koyuldu. 
     Samsun Vergi Mahkemesi, Canik Belediye Başkanlığı'nın haciz koyulmasına ilişkin işlemin iptali istemiyle açtığı davayı reddetti. 
     Canik Belediye Başkanlığı kararı temyiz ederek, bozulmasını istedi. Temyiz isteminde, ''Hacizler nedeniyle personel maaşlarını ödeyemez duruma gelindiği, borçlara karşılık gösterdikleri taşınmazın Büyükşehir Belediyesi'nce kabul edilmediği'' ileri sürüldü. 
     Temyiz istemine görüşen Danıştay 9. Dairesi'nin kararında, ilgili yasa hükümlerine göre, belediyelerin vergi ve benzeri gelirleri üzerine haciz konulamayacağına işaret edildi. 
     Dava konusu olayda hacze konu hesapta vergi ve benzeri gelirler bulunduğu kaydedilen kararda, söz konusu vergi ve benzeri gelirlerin yasal düzenlemeler uyarınca hacze konu edilemeyeceği belirtilerek, yerel mahkemenin kararı bozuldu. 
     
</TEXT>
</DOC>
