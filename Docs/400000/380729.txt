<DOC>
<DOCNO> 380729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/guncel/gun02.html </URL>
<DATE> 2005/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Van'da çatışma 3 terörist öldü 
</HEADLINE>
<TEXT>


Çatışma sonrasında 6 PKK'lı gözaltına alındı. 1 terörist de aranıyor. Polis, 2 kilo C-4 ele geçirdi 

Van DHA 

Van'da, eylem hazırlığında oldukları belirtilen 10 kişilik PKK'lı grup çökertildi. 3 terörist öldürüldü, 6'sı gözaltına alındı. Bir teröristin de arandığı kaydedildi. 
Emniyet Müdürlüğü ekipleri, teröristlerin bulunduğu Hacıbekir Mahallesi'ndeki bir evi önceki akşam 22.30 sıralarında çembere aldı. Polislerin geldiğini fark eden teröristlerden 4'ü bir taksiye binerek kaçmaya çalıştı. Ancak polisler taksideki teröristlere ateş açtı. Çatışmada bir terörist öldürülürken, 3'ü sağ yakalandı. Operasyonu sürdüren polis, evdeki diğer teröristlerle çatışmaya girdi. 2 saat süren operasyonda 2 terörist öldürüldü, biri yaralı 3 terörist de gözaltına alındı. Teröristlerden biri ise kaçmayı başardı. 
Evde yapılan aramada 2 kilo C - 4 patlayıcı, 2 kalıp TNT, 3 tabanca, 2 el bombası bulundu. 
İsimlerinin Üzeyir Taşar 40 , İkbal Altındal 18 ve Selçuk İnci 20 olduğu belirlenen teröristlerin cesetleri otopsi için hastaneye götürüldü. Önlem alan polis, terörist yakınlarının toplanmalarına izin vermedi. Cenazelerin, otopsinin ardından ailelerine teslim edileceği belirtildi. 

Anneden çağrı Sılaya dön artık 

TOKAT DHA 
TİKKO üyesi Yurdal Yıldırım'ın annesi, Tokat Yöre FM'den ağlayarak oğluna seslendi "Yurdalım, ne olur yavrum dön. Bu kara lekeyi sürme bize. Evimize dön. Gece gündüz ağlıyoruz. Yavrum sen gelirsen alnımız ak, yüzümüz açık olur. Yavrum senle gidenler sılaya döndü, sen neden gelmiyorsun Diktiğim çalılar büyüdü kuzum, gel." 

2 kadın terörist C-4'le yakalandı 

Diyarbakır DHA 
Diyarbakır Çınar ilçesinde 2'si kadın 3 PKK'lı, üzerlerinde C - 4 patlayıcılarla yakalandı. Örgüt elemanlarının, başta resmi kurumlar olmak üzere birçok yerde eylem yapacakları yönünde planlar bulundu. "Susma" hakkını kullanan sanıkların sorguları devam ediyor. Savcılığın ek süre talebinde bulunulacağı bildirildi. 


</TEXT>
</DOC>
