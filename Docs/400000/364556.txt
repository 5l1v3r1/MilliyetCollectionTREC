<DOC>
<DOCNO> 364556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/guncel/gun10.html </URL>
<DATE> 2005/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğuz Aral'ın heykeli dikildi 
</HEADLINE>
<TEXT>


BURCUM DEVREZ İstanbul 

"Penguen" dergisi çizerleri, geçtiğimiz yıl hayatını kaybeden karikatürist Oğuz Aral'ın anısına Cihangir Parkı'na sanatçının heykelini diktiler. Heykelin tasarımını yapan karikatürist Bahadır Baruter, "Aral yukarıdan bizi izliyor. Umarım beğenir. Beğenmez diye çok korkuyoruz" dedi. Yazar Yaşar Kemal de, Aral'ın, heykelinin dikilmesini isteyen biri olmadığını belirterek, "Ancak kendisi için bir şeyler yapan ve çok seven arkadaşları olduğu için çok sevinirdi" diye konuştu. Aral'ın eşi Tolga Aral ise, eşini çok özlediğini, dikilen heykelin ona olan özlemini daha çok artıracağını söyledi. Aral'ın birinci ölüm yıldönümünde açılan heykel, 3.5 metre boyunda. Eser, Şekil Heykel Atölyesi'nde 1 aylık bir çalışma sonucunda hazırlandı. 


</TEXT>
</DOC>
