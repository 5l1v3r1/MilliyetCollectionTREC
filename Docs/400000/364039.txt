<DOC>
<DOCNO> 364039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sondun33.html </URL>
<DATE> 2005/07/25/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Mısır'da 10 İngiliz hala kayıp... 
</HEADLINE>
<TEXT>

     Mısır'ın ünlü turistik beldesi Şarm El Şeyh'te düzenlenen bombalı saldırılardan sonra ülkede 10 İngiliz'in hala kayıp olduğu bildirildi. 
     Saldırılardan sonra Mısır'a giden İngiltere Dışişleri Bakanlığı sözcüsü, 10 İngiliz'den hala haber alınamadığını belirterek, şu ana kadarki gelişmeler göz önüne alındığında bu kişilerin saldırıların kurbanları olması ihtimalinin çok yüksek olduğunu söyledi. 
     Bu arada Mısır polisi, Şarm El Şeyh'teki saldırılarla bağlantısı olduğu sanılan yaklaşık 50 yabancının fotoğraflarını dağıttı ve bunların arasındaki 5 Pakistanlının kimliklerini açıkladı. 
     Sorgulanmak üzere aranan bu kişilerden bazılarının ''uluslararası teröristler'' olarak anıldığını belirten güvenlik kaynakları, aranan 5 Pakistanlının Muhammed Enver 30 , Raşid Ali 26 , Muhammed Aktar 30 , Tasadduk Hüseyin 18 ve Muhammed Arif 36 olduğunu bildirdi. 
     Polis, 5 Pakistanlının saldırılar sırasında Şarm El Şeyh'te olup olmadıklarının henüz bilinmediğini kaydetti. 
     
</TEXT>
</DOC>
