<DOC>
<DOCNO> 374605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/spor/axspo05.html </URL>
<DATE> 2005/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Devler'e soğuk duş 74-83 
</HEADLINE>
<TEXT>


Basketbol Milli Takımımız, Efes Pilsen Mini Dünya Kupası'nda Rusya duvarına çarptı. Fransa karşısında alkış alan Ay - Yıldızlılar, gruptaki ikinci maçında düşük şut yüzdesi ve pota altı zaaflarının faturasını ağır ödedi 


Efes Pilsen Mini Dünya Kupası'nda A Grubu'nda mücadele veren A Milli Basketbol Takımımız, ikinci maçında Rusya önünde tutunamadı. 
İlk yarıda özellikle pota altında rakibine kolay sayı izni veren, hücumda ise dış atışlarda arzuladığı yüzdeyi tutturamayan millilerimiz, devreyi 43 - 39 geride kapadı. 
Üçüncü çeyreğe iyi başlayan, 25. dakikada Hidayet'in üçlüğüyle 50 - 49 öne geçen Ay - Yıldızlı ekibimiz, savunmada yine rakip uzunlara pota altında kolay sayı verince son çeyreğe 55 - 59 geride girdi. Dördüncü periyotta Mirsad'ın üst üste basketleriyle ateşlediği millilerimiz, Kirilenko ve Holden'ı durdurmakta zorlanınca skora ortak olamadı. Farkı azalttığı anlarda boş atışları sayıya çeviremeyen 12 Dev Adam, karşılaşmayı 83 - 74 kaybederek ilk yenilgisini aldı. 
Milli Takımımız'ın grup maçlarını tamamladığı turnuvada bugün saat 18.30'da Sırbistan Karadağ - Slovenya, 20.45'te ise Rusya ile Fransa karşı karşıya gelecek. Ay - Yıldızlı ekibimiz, Rusya'nın galibiyeti halinde grubu ikinci sırada kapayacak. Fransa'nın kazanması durumunda ise sıralamayı averaj belirleyecek. 

Bergeaud Gözü kapalı oynarlar 

Efes Pilsen Mini Dünya Kupası'nda mücadele veren Fransa Milli Basketbol Takımı'nın coachu Claude Bergeaud, Türkiye'ye övgüler yağdırdı. Avrupa Şampiyonası finallerinde Türkiye'nin şansını değerlendiren Bergeaud, 12 Dev Adam'ın, favori 8 - 9 takımdan birisi olduğunu söyledi. Bergeaud, bu favori takımların tümünün Avrupa Şampiyonası'nda aynı şansa sahip olduğunu belirterek, "Eskiden yalnızca 2 - 3 takım Avrupa şampiyonluğu için mücadele ederdi. Şimdi ise bu sayı 9'a kadar çıktı. Türkiye de bu favori takımlardan birisi. Türkiye'nin deneyimli bir kadrosu var, birlikte oynama anlayışına sahipler. Maçlarda gözleri kapalı bile oynayacak durumdalar ve genç oyuncular çok büyük enerji katıyorlar" dedi. 

İstatistik 

TÜRKİYE OYUNCU TS 2S 3S SA R K.Tunçeri 7 3 5 0 2 1 2 1 Ermal 6 3 8 - - 5 Mirsad 18 5 11 2 4 2 3 12 Ender 7 2 2 1 2 - 1 Cenk - 0 1 0 1 - 1 Serkan 2 0 2 0 1 2 4 2 İbrahim 2 1 1 0 4 - - Fatih - 0 1 - 0 4 - K.Gönlüm - 0 1 - 0 4 3 Mehmet 13 4 10 1 3 2 2 6 Kaya 9 3 5 - 3 7 7 Hidayet 10 1 7 2 4 2 5 6 TOPLAM 74 22 54 6 21 12 31 44 

RUSYA OYUNCU TS 2S 3S SA R Ponkrashov - - - - 1 Holden 22 7 12 1 7 5 6 5 Likholitov 6 3 4 - 0 2 4 Morgunov - 0 2 0 1 - 1 Samoilenko 4 1 1 0 1 2 2 1 Khryapa 4 2 3 0 1 - 7 Pachoutine 2 1 3 - - 6 Monya 10 2 2 2 5 - 2 Kirilenko 27 9 13 0 2 9 12 5 Dyachok - - - - - Savrasenko 8 3 5 - 2 6 4 TOPLAM 83 28 45 3 17 18 28 36 

1.PERİYOT 23 - 25 Rusya , 2.PERİYOT 16 - 18 Rusya , DEVRE 39 - 43 Rusya , 3.PERİYOT 16 - 16, 4.PERİYOT 19 - 24 Rusya , MAÇ SKORU 74 - 83 Rusya , BEŞ FAUL Khryapa 37.09 , Monya 38.15 , HAKEMLER Zoran Sutrovic Rusya , Recep Ankaralı, Tolga Şahin 

İtalya fena patladı 79-69 

B Grubu'nda oynanan karşılaşmada İtalya, Avrupa Şampiyonası'nın favorisi Sırbistan Karadağ'ı 79 - 69'luk skorla farkı yenerek gruptaki ilk galibiyetini aldı. İlk iki çeyreğinde Sırbistan Karadağ'ın üstün olduğu karşılaşmada üçüncü periyottan itibaren oyuna ağırlığını koyan, pota altında Chiacig ve Mancinelli ile rakibine üstünlük kuran İtalya, son periyotta iyi savunmasıyla rakibini 12 sayıda tutarak galibiyete ulaştı 79 - 69. 

Maçın karnesi 
HAKEMLER Julien Chantal Fransa , Mehmet Keseratar, Rüştü Nuran 
İTALYA Calabria 5 5, Basile 7 10, Galanda 4 3, Soragna 3 2, Marconato 5 6, Pozzeco 6 9, Righetti 4 2, Gigli 3 , Bulleri 5 5, Chiacig 8 19, Mancinelli 8 18 
SIRBİSTAN KARADAĞ Bodiroga 6 8, Pavlovic 3 , Avdalovic 3 , Radmanovic 
4 6, Rakocevic 6 7, Scepanovic 3 , Jaric 6 10, Rebraca 8 20, Krstic 
6 8, Popovic 3 , Milicic 5 7, Gurovic 5 3 
1.PERİYOT 17-19 S.Karadağ , 2.PERİYOT 18 - 20 S.Karadağ , DEVRE 35 - 39 S.Karadağ , 3.PERİYOT 23 - 18 İtalya , 4.PERİYOT 21 - 12 İtalya , 
MAÇ SKORU 79 - 69 İtalya 


</TEXT>
</DOC>
