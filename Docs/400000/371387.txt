<DOC>
<DOCNO> 371387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/spor/spo08.html </URL>
<DATE> 2005/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilmece çözüldü 
</HEADLINE>
<TEXT>


Vestel Manisaspor'un, kesin anlaşma sağlamadan "Transfer ettik" diye açıkladığı Denilson'un işi zora girdi 

MEHMET ÇİFTÇİ 


Vestel Manisa'nın önceki gün yaptığı "Denilson'u transfer ettik" resmi açıklamasının ardında ilginç gelişmeler yattığı ortaya çıktı. 
Galatasaray'a İliç'i getiren menajer Edu'nun geçtiğimiz günlerde Vestelli yöneticilere "İsterseniz, Denilson'u size getiririm" dediği ve "Tamam" yanıtı alınca, İspanya'da Real Betis ile masaya oturduğu öğrenildi. Betis'in, "Denilson'a yıllık 1 milyon 800 Euro ödüyoruz. 1 milyonunu siz verin, geriye kalanı biz ödeyelim" teklifinin Manisa tarafından kabul edildiği bildirildi. Ancak İspanyol kulübünün, bu öneriden kısa süre sonra Brezilyalı yıldıza olan 3 milyon Euro'luk borcunun da Vestel tarafından karşılanması yolundaki isteğinin geri çevrildiği ve transferin çıkmaza girdiği ifade edildi. Buna rağmen görüşmelerin sürdüğü, ancak hiç haber verilmeyen Denilson'u kesinlikle Betis'ten ayrılmayı düşünmediği bildirildi. 
Bu arada anlaşma sağlanamamasına rağmen, Vestel'in "Transfer ettik" demecini yayınlaması, Manisalı bir yönetici tarafından "Büyükler hep gündemde. Biraz da biz gündeme gelelim istedik" diye açıklandı. 




</TEXT>
</DOC>
