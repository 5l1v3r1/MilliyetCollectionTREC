<DOC>
<DOCNO> 395566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sontur35.html </URL>
<DATE> 2005/11/16/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Basın Konseyi Ekşi'nin istifasını kabul etmedi 
</HEADLINE>
<TEXT>

     Basın Konseyi Yüksek Kurulu’nun, Konsey Başkanı Oktay Ekşi’nin başkanlıktan istifasını kabul etmediği bildirildi. 
     Basın Konseyi’nden konuya ilişkin yapılan açıklamada, şöyle denildi 
     "Basın Konseyi Yüksek Kurulu, Başkan Ekşi’nin 7 Aralık tarihinden geçerli olmak üzere başkanlıktan istifa kararı üzerinde yaptığı görüşme sonunda, Ekşi’nin bu isteğini kabul etmeyerek, yapılacak ilk Üyeler Kurulu’na kadar göreve devam etmesine karar verdi. 
     Oktay Ekşi, Yüksek Kurul’a sunduğu istifa mektubunda, ’3 yıl önce yeniden başkan seçildiği zaman bunun kendisi için son dönem olacağını açıkladığını’ anımsatarak, ’Basın Konseyi’nin yeni bir başkan döneminde başarılarını daha da ileri noktalara götürdüğünü görmek amaç ve umuduyla başkanlıktan ayrılmak istediğini’ belirtmişti. Ancak Yüksek Kurul, oybirliği ile aldığı kararla Ekşi’nin göreve devam etmesini uygun gördü." 
     
</TEXT>
</DOC>
