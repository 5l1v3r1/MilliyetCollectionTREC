<DOC>
<DOCNO> 389073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/sontur19.html </URL>
<DATE> 2005/10/23/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Çakmakla oynayan çocuk canından oldu... 
</HEADLINE>
<TEXT>

     Zonguldak'ın Ereğli İlçesi'nde 4 yaşındaki bir çocuk, evde çakmakla oynarken yangın çıkardı. Alevlerin arasında kalan küçük çocuk, yanarak öldü. 
     Alınan bilgiye göre, 4 yaşındaki Ahmet Can Boz, Uzunmehmet Mahallesi'ndeki evlerinde annesi banyodayken çakmakla oynamaya başladı. Küçük Can, çakmağı çaktıktan sonra eşyaların tutuşması üzerine kısa sürede büyüyen alevlerin arasında kaldı. 
     Dumanları fark ederek banyodan çıkan Can'ın annesi Zuhal Boz, çocuğunu yangından kurtarmak isterken dumandan etkilenerek baygınlık geçirdi. Alevlerden kurtulamayan Ahmet Can, hayatını kaybetti. 
     Anne Boz, bir süre sonra eve gelen komşuları tarafından Ereğli Devlet Hastanesi'ne kaldırıldı. 
     Yangın, Ereğli Belediyesi itfaiye ekiplerince söndürüldü. Olayla ilgili soruşturma sürdürülüyor. 
     
</TEXT>
</DOC>
