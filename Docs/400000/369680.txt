<DOC>
<DOCNO> 369680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/yasam/axyas02.html </URL>
<DATE> 2005/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremleri buluttan okuyor 
</HEADLINE>
<TEXT>


Bulutlara bakarak bildiği depremleri tasdik ettiren Karel'e dünya bilim çevrelerinden de destek yağıyor 

ÖNAY YILMAZ İstanbul 

Bundan 31 yıl önce askerliğini yaptığı sırada bulutlarla deprem arasında ilişki olduğunu belirleyen Ronald Karel, İngiltere'de kurduğu 'Meteodeprem Araştırma Merkezi' ve 'www.meteoquake.org' adlı web sitesiyle, deprem tahmincilerinin en çok ilgisini çeken isimler arasında yer alıyor. Karel'in kurduğu merkeze, İngiltere Meteoroloji Müdürlüğü ile Eumetsat, Meteosat uyduları da, bütün bulut çeşitlerinin yakından izlenebilmesi için ücretsiz veri ve görüntü desteği sağlayacak. 

Merkezi İngiltere'de 
Karel, hedefini, 'Depremleri kısa süre önceden tahmin edebilmek ve yerini saptayıp yetkililere haber vererek şehir ve kasabaların zamanında boşaltılmasını sağlamak' olarak özetliyor. Karel, bulutlarla ilgili gözlemlerini ise şöyle anlatıyor 
"Deprem bulutları alçak, uzun ve gri renkte iyonize bulutlar. Bulutlar görüldüğü anda uçak kaldırılarak incelenecek ve deprem bulutları olup olmadığı anlaşılacak. Deprem bulutları diğer bulutlara göre ters yönde ilerliyor. Hızları depremin büyüklüğüyle de ilgili. Yapılan çalışmalar özellikle Türkiye ve Avrupa'da deprem beklentisi olan ülkelere yönelik olacak. En büyük arzum İstanbul depremini önceden bilebilmek." 
Karel, bulutlarla deprem arasındaki ilk ilişkiyi 27 Mart 1970'te yaşadığı bir olayla anlamış. Karel, o olayı şöyle anlatıyor "Karaköy'de 3 arkadaşla vapura gidiyorduk. Bulutlar kuzeye doğru ilerliyordu. Rüzg r ise ters yönde esiyordu. Bir gün sonra Gediz yerle bir oldu. O gece depremlerle hava arasındaki bağı anladım. 1971 Burdur ve Bingöl depremlerini yine böyle tahmin ettim." 

İşte destek verenler 
Türkiye'den Prof. Dr. Uğur Kaynak, Prof. Dr. Mahmut Celal Barla, Volkan Diler, yurdışından da Prof. Dr. J. L. van Genderen Hollanda , Prof. Ashok Kumar Gwal Hindistan , Prof. Viara Georgieva Bulgaristan , Prof. M. V. Matova'nın Bulgaristan desteklediği Karel, 1975'te Aşkale'de askerliğini çavuş olarak yaptığı sırada bulutlara bakarak, Elazığ, Antalya ve Çanakkale'deki 3 depremi bilmiş. Bunu da, eski Kara Kuvvetleri 
Komutanı emekli Orgeneral Kemal Yamak'ın komutanı olduğu 41. Mekanize Piyade Taburu'nun imzasıyla Beyoğlu 11. Noterliği'nde onaylatmış. Karel, 1985'te Fransa'da yazdığı 'Sarı Gözler' adlı kitabında bu ilişkiyi yazıp TSK'nın onay belgesine yer vermiş. 


</TEXT>
</DOC>
