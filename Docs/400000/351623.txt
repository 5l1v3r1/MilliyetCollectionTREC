<DOC>
<DOCNO> 351623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sontur44.html </URL>
<DATE> 2005/06/13/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
TTK Başkanı Halaçoğlu "İnterpol hakkımda arama kararı çıkarttı" 
</HEADLINE>
<TEXT>

     Türk Tarih Kurumu TTK Başkanı Yusuf Halaçoğlu, "İnterpol benim hakkımda arama kararı çıkarttı. Ben bundan gurur duyuyorum. Çünkü Neden Etkili oluyorum ki bunu çıkartmak ihtiyacı hissettiler" dedi. 
     Halaçoğlu, Tokat Sanayici ve İşadamları Derneği’nin 26 Haziran Atatürk Kültür Sarayı’nda düzenlediği, "Birinci Dünya Savaşı’nda Avrupa Devletleri’nin Türkiye Politikası ve Ermeniler" konulu konferansında konuştu. 
     Kendisi için İsviçre’de İnterpol tarafından çıkarılan kırmızı bültenle arama kararına değinen Halaçoğlu, şunları söyledi 
     "Ben bütün Avrupa ülkelerine gidip çalışmalar yapıyordum. 
     İsviçre’de de konuşma yaptım. Tehlikeli buldular ki soruşturma açtılar. İnterpol’le, benim hakkımda arama kararı çıkardılar. Ben bundan gurur duyuyorum. Çünkü Neden Etkili oluyorum ki bunu çıkartmak ihtiyacı hissettiler. Burada Türk milleti aynı şekilde suçlanmak isteniyor. Benim nazarımda Türk milleti mahkum edilmeye çalışılıyor. 
     İsviçre mahkemesi benim hakkımda soruşturma açtı, güzel. Ama bu soruşturmayı normal yollardan yürütmesi gerekirken, İnterpol kırmızı bülten çıkarıyor. Bu ne demektir Kırmızı bülten kime çıkar 
     Uluslararası örgütler, kaçakçılar ve caniler, bunlara çıkar bu bülten. 
     Bu şekilde arama yapmak suretiyle benim diğer ülkelere gitmem de yasaklanmıştır." 
     
     "MİLLİ MÜCADELE VERİLMELİ" 
     Türkiye üzerinde oynanan oyunlar karşısında Türkiye’de bir milli mücadelenin verilmesi gerektiğine işaret eden Halaçoğlu, şunları kaydetti 
     "Batı emparyalizminin, Osmanlı İmparatorluğu ve Türkiye üzerindeki plan ve projeleri 1970’li yıllarda sona ermiş gibi gözükmesine rağmen, gizli düşmanlar tarafından sinsice devam ettiğini biliyoruz. Etrafımıza baktığımız zaman, Türkiye üzerinde oynanan oyunların veya Türkiye’den istenenlerin bu cümleyi teyit edici, doğrulayıcı pek çok yönünü görebilirsiniz. Özellikle Avrupa Birliği’ne giriş süreci içerisinde Türkiye’deki vatandaşlarımızın bir kısmı dini, bir kısmı da etnik olarak azınlık statüsüne sokulmaya çalışılıyor. 
     Avrupa’da var olduğu Türkiye’de olmadığı söylenen demokrasinin, insan hakları özgürlüğünün bize dayatılması, fakat kendilerinin bunun aksine davranması ve Türkiye içinde bir takım vakıflar veya bir takım kuruluşlar aracılığı ile kendi seslerini duyurmaya çalışmalarını göz önüne alacak olursak, bugün Türkiye’de gizli bir milli mücadelenin verilmesi gerektiğini de ortaya koyuyor." Konferansa, Tokat Valisi Ayhan Nasuhbeyoğlu, Belediye Başkanı Adnan Çiçek, Gaziosmanpaşa Üniversitesi Rektörü Prof. Dr. Zehra Seyfikli ve İl Emniyet Müdürü Yusuf Altınpınar da katıldı. 
     
</TEXT>
</DOC>
