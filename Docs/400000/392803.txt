<DOC>
<DOCNO> 392803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sonsiy08.html </URL>
<DATE> 2005/11/07/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Savaş uçağı projesinde düğmeye basıldı 
</HEADLINE>
<TEXT>

     ANKARA Milliyet 

Savunma sanayinde son yılların en büyük boyutlu yatırımı olarak bilinen, Yeni Nesil Savaş Uçağı Tedarik Projesi'nde düğmeye basıldı. 
     Savunma Sanayii Müsteşarlığı SSM , Yeni Nesil Savaş Uçağı İçin Bilgi İstek Dokümanını RFI yayımladı. Dünyanın önde gelen havacılık şirketlerinden talep edilen bilgiler, en geç 20 Ocak 2006'ya kadar SSM'ye iletilecek. Dokuz ülkenin yer aldığı müşterek savaş uçağı - JSF ile ilgili üretim programına Türkiye'nin de katılıp katılmayacağı bu süreç sonunda belirlenecek. 
     SSM yetkilileri, dünyanın en gelişmiş uçağı ile ilgili olarak arayışların sürdürüldüğünü, F - 16 uçakları olmak üzere en son teknolojiye sahip olan uçak üreticisi şirketlerden bilgi alış verişinde bulunmayı amaçladıklarını belirtti. 
     Yetkililer bu süreç sonunda, Türkiye'nin de yanı sıra 8 Avrupa Birliği AB ülkesinin Yeni Nesil Savaş Uçağı Projesi'ne katılıp katılmayacağı konusunun önümüzdeki yıl içinde netleşeceğini ifade etti. SSM'nin yeni nesil savaş uçağı için belirlediği kriterlerin başında yerli üretim katkı oranı ve maliyet gibi seçenekler öncelik teşkil ediyor. 
     
</TEXT>
</DOC>
