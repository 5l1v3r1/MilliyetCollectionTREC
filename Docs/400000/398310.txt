<DOC>
<DOCNO> 398310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/siyaset/axsiy02.html </URL>
<DATE> 2005/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'ABD vatandaşlığı da zencilerin üst kimliğidir' 
</HEADLINE>
<TEXT>


Baykal'a cevap veren Başbakan Erdoğan, CHP'nin internet sitesinde 'Türk milleti' ifadesinin hiç geçmediğini söyledi 

ELÇİN ERGÜN Samsun 


"TC vatandaşlığı üst kimliktir" ifadesi ile muhalefetin eleştirisine hedef olan Başbakan Recep Tayyip Erdoğan'ın yanıtı Samsun'dan geldi. CHP Genel Başkanı Deniz Baykal'a "Türk milleti demenin dersini sen al" dedi. 
AKP'nin Samsun'da düzenlediği mitingde Baykal'a yüklenen Erdoğan, Hakk ri ziyaretindeki konuşmasından rahatsızlık duyulduğunu belirterek, şunları kaydetti 
"Arlanmadan, sıkılmadan, Türk milleti ifadesini kullanmadığımı, kullanmaktan çekindiğimi ifade ediyorlar. Baykal'ın şunu bilmesini istiyorum Bana bir defa 'Türk milleti' demenin dersini vermesin, önce onun dersini alsın. CHP'nin internet sitesinde bir yerde bile 'Türk milleti' ifadesi geçmiyor." 
Parti programlarında, alt ve üst kimlik tartışmaları ile ilgili tanımların yer aldığını, programlarının onaydan geçtiğini anımsatan Erdoğan, şöyle devam etti 
"Baykal yine şecaat arz ederken sirkatin söylüyor. 'Laz, Kürt, Çerkez, Abhaza, Türk, buradaki Türklük etnik kimliktir' diyor. Dünyada Türk ırkı yok mu Var. Etnik unsur olarak Türk yok mu Anayasa'da ifade edilen, 'TC vatandaşı olan herkesin Türk olduğu' ifadesi anayasal anlamda tanımdır." 

ABD'den örnek verdi 
Üst kimliğin Türkiye Cumhuriyeti vatandaşlığı olduğunu vurgulayan Erdoğan, şu örneği verdi "ABD'de zenciler, beyazlar vardır. ABD vatandaşlığı üst kimlik kabul edilmiştir. Farklı etnik kimlikler bulunmaktadır. Uluslararası yarışmalara baktığımızda, zenci yüz metrede birinci olur, bayrağını sırtına alır, kürsüsüne çıkar. Zencinin gözlerindeki yaşları görürüz. Asıl mesele budur. Bizim bu bilinci bütün vatandaşlara verebilmemiz asıl olandır. Kaldı ki bizi bağlayan kültürel, dini bağlar var. Bu mozaik güçlü bir mozaiktir. Kimse ayrımcılık tohumları atmasın. Biz tek vatan, tek bayrak, tek milletiz." 


</TEXT>
</DOC>
