<DOC>
<DOCNO> 376791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonspo20.html </URL>
<DATE> 2005/09/08/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Beşiktaş ve Galatasaray'ın UEFA maçlarını yönetecek hakemler belli oldu 
</HEADLINE>
<TEXT>

     UEFA Hakem Komitesi, Beşiktaş ile Galatasaray'ın UEFA Kupası 1. turunda İsveç'in Malmö FF ve Norveç'in Tromso IL takımlarıyla yapacakları maçları yönetecek hakemleri belirledi. 
     Futbol Federasyonu'ndan yapılan açıklamaya göre, 15 Eylül Perşembe günü saat 20.00'de BJK İnönü Stadı'nda başlayacak Beşiktaş-Malmö FF karşılaşmasını Belçikalı Paul Allaerts yönetecek. Allaerts'in yardımcılıklarını Rombout Hennissen ve Danny Vanderhoven yapacak. Maçın 4. hakemi ise Claude Bourdouxhe. 
     Aynı gün TSİ 21.30'da, Tromso kentindeki Alfheim Stadı'nda Tromso IL -Galatasaray arasındaki karşılaşmayı ise Avusturyalı Gerald Lehner yönetecek. Lehner'in yardımcılıklarını Bernhard Zauner ve Christian Hadum yapacak. Maçın 4. hakemi Louis Hoffman. 
     Türk takımlarının 29 Eylül Perşembe günü yapacakları rövanş karşılaşmalarında ise Alman ve Portekizli hakemler düdük çalacak. 
     TSİ 21.30'da Malmö Stadı'nda yapılacak Malmö FF-Beşiktaş karşılaşmasında Alman hakemler Peter Sippel, Heiner Müller ve Walter Hofmann görev yapacak. Karşılaşmanın 4. hakemi Markus Schmidt. 
     İstanbul Ali Sami Yen Stadı'nda saat 19.45'te başlayacak Galatasaray-Tromso IL karşılaşmasında ise Portekizli Antonio M.Almedia Costa düdük çalacak. Costa'nın yardımcıları ve maçın 4. hakemi ilerleyen günlerde açıklanacak. 
     
</TEXT>
</DOC>
