<DOC>
<DOCNO> 376966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/yazar/akyol.html </URL>
<DATE> 2005/09/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Fransa ve Rumlar 
</HEADLINE>
<TEXT>


İSTANBUL çok önemli bir uluslararası toplantıya ev sahipliği yapıyor 28-29 Haziran 2004'teyiz. NATO liderleri İstanbul'da toplanıyor. 
Fransa Cumhurbaşkanı Chirac İstanbul'a geldiğinde Cumhurbaşkanı Sezer kendisiyle görüşüyor, görüşme sonunda "Chirac Türkiye ile tam üyelik müzakerelerinin başlamasını destekliyor" haberi yerli, yabancı basında yer alıyor. 
Dahası, Chirac, Türkiye'den ayrılırken, kendisi bizzat açıklama yapıyor 
"Türkiye ile tam üyelik süreci, dönüşü olmayan bir süreçtir... Tam üyelik süreci, kapsayıcı, sürekli ve dönüşü olmayan bir yoldur..." 
Başbakan Erdoğan 22 Temmuz 2004'te Paris'e gidiyor, Chirac'la konuşuyor, Türkiye ile müzakerelerin başlaması için verdiği destek konusunda memnuniyetini bildiriyor. 
Bütün Fransız basını da "Chirac Türkiye'yi destekliyor, Sarkozy karşı, Gaullist ailede kavga var" diye yazıyordu. 
Bu arada THY'nin 33 Airbus alımı için, törenle, Chirac, Schröder ve Erdoğan imza atıyordu... 
Türk basınında konuya değinen bütün kalemler, ben dahil, Chirac'ın "devlet adamlığını" övüyorduk. Çünkü Fransa'da ahalide Türkiye karşıtlığı rüzg rı eserken Chirac günün değil, geleceğin siyasetini izliyordu 
Fakat o "dün" imiş, şimdi "bugün"dür ve Mösyö Chirac "dönmüş" durumdadır 

"BUGÜN" Chirac Türkiye karşıtlığının başını çekiyor 3 Ekim'i engelleme konusunda Rumların en büyük destekçisi Atina değil, Paris 
Fransa h l resmen "3 Ekim'i engellemiyoruz, müzakereler başlasın" diyor ama Türkiye'nin asla kabul edemeyeceği yeni şartları önümüze koyarak TBMM'den asla geçmeyecek Rum-ağızlı bir "çerçeve belgesi" oluşturarak 
Dünyada kim biliyordu Chirac'ın bu kadar "Rum-sever" olduğunu 
Hayır, Chirac'ın derdi Rumlar ve Kıbrıs sorunu değil Chirac'ın derdi Avrupa Birliği de değil. İşte Avrupa Birliği'ni "karar alamaz" duruma düşürerek krize sürükleyen kendisi... 
Chirac'ın bir tek derdi var Popülizm... 
The Economist tarafından "dinozor" olarak nitelenmiş olan Chirac, "Türkiye'nin Avrupa Birliği yolunu kesen adam" rolü oynayarak, Fransız kamuoyunda, genç rakibi Sarkozy karşısında "sükse" yapmak istiyor 

ÖBÜR tarafta bir Blair'e, bir Schröder'e bakın 
Blair, ülkesine sağladığı ekonomik dinamizmle, "sosyal liberal" reformlarla başarıyı temsil ediyor... 
Schröder, Chirac gibi "dönüş" yapmıyor, Avrupa'nın ve Almanya'nın geleceği için Türkiye'nin üyeliğinin gerekliği olduğunu söylemeye aynen devam ediyor 
Hem de Türkiye karşıtlığının şampiyonluğunu yapan "Hıristiyan" Merkel seçim anketlerinde başta giderken... Schröder "geleceği"nin sözcülüğünü bırakmıyor 
Ben Merkel'e fazla kızmıyorum. Komünist Almanya'dan, 'kapalı' bir toplumdan geliyor, vizyonu da tecrübesi de yok. Baştan beri de Türkiye'ye karşı olduğunu söyleyip duruyor zaten başka ilginç bir laf da etmiyor. 
Ama Chirac "Dün" öyle, "bugün" böyle 
Üstelik hepimizi aldattı bizlerin saflığından değil, kendisinin tutarsızlığından Kendi halkını da aldattı dün Türkiye'nin gerekliğini Fransızlara anlatan kimdi, şimdi Türkiye'nin yolunu kesen kim Avrupa'yı da aldattı aynı şekilde... 
Bir de Fransızların AB Anayasası'nı reddetmesini düşünün Bundan sonra Paris'in çalacağı kavala kim inanır 
Bakın, 25 AB üyesinden kaçı Paris'in yanında 



</TEXT>
</DOC>
