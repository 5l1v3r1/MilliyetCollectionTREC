<DOC>
<DOCNO> 366806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sontur35.html </URL>
<DATE> 2005/08/03/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
"Yıkım var" diye evleri ucuza satın alıyorlar... 
</HEADLINE>
<TEXT>

     "Kentsel dönüşüm" projesi çerçevesinde İstanbul Büyükşehir Belediye Başkanlığı tarafından başlatılan yıkımlar, bazı kesimlerin işine yaradı. 
     Büyükşehir, evlerinin belediye tarafından yıkılacağı söylentisi yayan meçhul kişilerin vatandaşların gayrimenkullerini çok ucuza almaya çalıştığı uyarısında bulundu. 
     Büyükşehir Belediyesi’nden yapılan açıklamada, İstanbul’da gerçekleştirilen yıkımların belirli bir plan çerçevesinde yapıldığı kaydedildi. Öncelikle deprem rismi taşıyan binaler ile pilot bölgede yeni yerleşim yerleri oluşturmak amacıyla yıkımların yapıldığına dikkat çekilen açıklamada, imar planlarında okul, yeşil alan olarak görülen ama zamanla gecekondu ile dolan bölgelerde de yıkım çalışmaları yürütüldüğü ifade edildi. 
     Açıklamada, yıkım olacak bölgede vatandaşlara aylar öncesinden haber verilerek anlaşma yoluna gidildiğini ve uygun ödeme koşulları olan sosyal konutlar verildiği bildirildi. Bazı kişilerin, yıkımın gündemde olmadığı bölgelere vatandaşların korkutulduğunu, "Sizin de binanız kaçak Belediye kısa süre sonra burayı yıkacak ve hiçbir hakkınız olmayacak" söylemleriyle, gayrimenkullerini ucuz fiyattan almaya çalıştığı uyarısında bulunuldu. 
     Bu tarz olayların son zamanlarda arttığına işaret edilen açıklamada, "İstanbul Büyükşehir Belediyesi olarak vatandaşlarımızı yanıltmayı amaçlayan bu tür söylentilere itibar edilmemesini ve doğru bilgilendirme için Beyaz Masa birimine başvurulmasını hatırlatırız" denildi. 

ANKA 
     
</TEXT>
</DOC>
