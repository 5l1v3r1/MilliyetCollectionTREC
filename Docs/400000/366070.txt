<DOC>
<DOCNO> 366070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/soneko22.html </URL>
<DATE> 2005/08/01/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Hazine Piyasa yapıcılığı sistemi 31 Ağustos'ta sona erecek... 
</HEADLINE>
<TEXT>

     Hazine, Eylül 2004-Ağustos 2005 dönemini kapsayan piyasa yapıcılığı uygulamasının, 31 Ağustos tarihinde sona ereceğini bildirerek, 1 Eylül tarihinden itibaren yeni dönem piyasa yapıcılığı sistemine geçilmesinin öngörüldüğünü bildirdi. 
     Hazine Müsteşarlığı'ndan yapılan açıklamada, bu kapsamda Eylül 2005-Ağustos 2006 dönemini kapsayacak yeni dönem piyasa yapıcılığı sisteminin uygulama usul ve esaslarını belirleyecek, ''Piyasa Yapıcılığı Sözleşmesine'' ilişkin taslağın bir örneğinin Hazine'nin internet sayfasına konulduğu belirtildi. 
     Açıklamada, şöyle denildi 
     ''Yeni dönemde en fazla 12 bankanın piyasa yapıcı olarak seçilmesi öngörülmekte olup piyasa yapıcı olmak isteyen bankaların söz konusu taleplerini en geç 10 Ağustos 2005 günü mesai bitimine kadar Müsteşarlığımız Kamu Finansmanı Genel Müdürlüğü'ne yazılı olarak bildirmeleri gerekmektedir.'' 
     
</TEXT>
</DOC>
