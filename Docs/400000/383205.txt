<DOC>
<DOCNO> 383205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sonyas05.html </URL>
<DATE> 2005/10/01/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
İngiltere'de bir kozmetik ürünü 1.500 sterlinden satışa sunuldu 
</HEADLINE>
<TEXT>

     İngiltere'de bir firma, geliştirdiği bir kozmetik ürününü 1.500 sterlinden yaklaşık 3.600 YTL satışa çıkardı. 
     Creme De La Mer firması tarafından satışa sunulan ''The Essence'' adındaki cilt serumunun dünyanın en pahalı kozmetik ürünlerinden biri olduğu kaydedildi. 
     Ünlü Harrods mağazasında satılmaya başlanan serumun, sadece üç hafta kullanıldığı ve yüzdeki derin kırışıklıkların giderilmesini hedef aldığı belirtildi. 
     5 yıl önce aynı isimle bir nemlendirici kremi piyasaya süren ve bu kremi 115 sterlinden satarak dikkatleri üzerine çeken şirketin, yeni ürünü için şimdiden 100'ü aşkın sipariş aldığı ifade ediliyor. 
     Güzellik uzmanları ise serumun pek çok estetik müdahaleden daha pahalı olduğuna işaret ederek, kadınların bu kremi kullanmak yerine aynı fiyata 6 kez botoks yaptırabileceklerine ya da ikinci el bir otomobil satın alabileceklerine dikkat çektiler. 
     
</TEXT>
</DOC>
