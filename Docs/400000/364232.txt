<DOC>
<DOCNO> 364232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/ekonomi/eko07.html </URL>
<DATE> 2005/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz geçişi için 8 firmadan teklif 
</HEADLINE>
<TEXT>


EKONOMİ SERVİSİ 

Türkiye - Yunanistan doğalgaz boru hattı deniz geçişi için 8 teklif verildi. Hazar Bölgesi'ndeki kaynaklardan sağlanacak doğalgazın Avrupa'ya taşınması amacıyla inşa edilecek Türkiye - Yunanistan doğalgaz boru hattının deniz geçişi için biri yabancı 8 yatırımcı teklif verdi. Botaş'ın daha önce açtığı ihalede enerji yolsuzlukları nedeniyle başlatılan soruşturma kapsamında Türkiye - Yunanistan doğalgaz boru hattı ihlalesi iptal edilmiş ve yeni açılan ihalede deniz ve kara geçişi ayrı ayrı ihale edilmişti. Hattın deniz geçişişi için Limak, Fernas, Öztaş İnşaat, Atilla Doğan İnşaat, Bayındır - Sutek, Günsayıl İnşaat, Peker İnşaat ve Rus Stroytrangaz teklifleriyle ihaleye katılacaklarını açıkladılar. Uzunluğu 300 km olan hattın 17 km'lik bölümü deniz altından geçecek. 


</TEXT>
</DOC>
