<DOC>
<DOCNO> 364290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/yasam/yas03.html </URL>
<DATE> 2005/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört çocuğu öksüz bıraktılar 
</HEADLINE>
<TEXT>


Adana'da, sokaktaki çatışmada yaralanan bir kişiye yardım ederken serseri bir kurşunla ölen Şükran Şu'dan geriye, biri 15 günlük 4 çocuk kaldı 

ALİ GÜLERYÜZ Adana DHA 

Magandalar, Adana'da biri 15 günlük 4 çocuğu annelerinden sonsuza dek ayırdı. 
Döşeme Mahallesi'nde, uyuşturucu madde kullandıkları iddia edilen Cumali ve Selçuk Andiç ile arkadaşları, Erkan Akkuş ve arkadaşları ile telefonda küfürleşti. 
Tartışma sonrası olay yerine gelen Akkuş ve arkadaşları, Andiç kardeşlerin arkadaşı Hakan Ünlükaş'ı silah kabzasıyla dövmeye başladı. Saldırganların elinden kaçan Ünlükaş, 22. Sokak'ta Şu ailesinin evlerinin önünde yere düştü. 

Kocası lanet yağdırdı 
Yerde yatan yaralıyı görünce dışarı çıkan Şu 30 , Ünlükaş'ın kanayan kafasına tampon yaparken iki grubun açtığı ateşin hedefi oldu. 
Kafasına isabet eden bir kurşunla ağır yaralanan Şükran Şu, kaldırıldığı Özel Üniversal Hastanesi'nde yaşamını yitirdi. Saldırganlar ise kayıplara karıştı. Asri Mezarlık'ta gözyaşları arasında toprağa verilen Şu'nun, 12 yıllık eşi Murat Şu 33 , 15 gün önce 3. kızları Havin'i dünyaya getiren karısını öldüren magandalara lanet yağdırdı. 




</TEXT>
</DOC>
