<DOC>
<DOCNO> 378614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sondun39.html </URL>
<DATE> 2005/09/15/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Talabani'den BM'de "umutsuzca" destek çağrısı... 
</HEADLINE>
<TEXT>

     Irak Devlet Başkanı Celal Talabani, BM’de yaptığı konuşmada, "uluslararası toplumun terörizmle mücadelede yardımına umutsuzca ihtiyaçları olduğunu söylemekte tereddüt etmediklerini" söyledi. 
     Talabani, bu yıl iktidara gelişinden sonra ilk kez hitap ettiği BM Genel Kurulu’nda, "Irak, bugün karanlık güçlerce girişilen en gaddar terörist kampanyayla karşı karşıya" dedi. 
     Celal Talabani, bu "cehennemi güçlerin", yüzlerce Iraklıyı öldürdüğünü, zenginliklerini tahrip ettiklerini ve ülkelerinin yeniden imarı, anayasanın ve halkına hesap verecek dürüst bir rejimin oluşturulması hedeflerine ulaşmayı engellemek için ellerinden geleni yaptıklarını söyledi. 
     Irak’ın gereksinimi bulunan uluslararası yardımın sadece Irak’ın iyiliği için değil, tüm dünyanın iyiliği için olduğunu kaydeden Talabani, "Size açıkça ve samimice, terörizmle mücadele için deneyiminize, yatırımlarınıza ve moral desteğinize umutsuzca ihtiyacımız olduğunu söylemekte tereddüt etmiyoruz" diye konuştu. 
     
</TEXT>
</DOC>
