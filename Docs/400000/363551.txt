<DOC>
<DOCNO> 363551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/guncel/gun10.html </URL>
<DATE> 2005/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Siz sorun, biz cevaplayalım 
</HEADLINE>
<TEXT>


DOĞRU SEÇİM HAFTASI 4 

1. Anadolu Liselerine dönüştürülmüş olan ve daha önceki yıllarda diploma notu ile alan Yabancı Dil Ağırlıklı Liseleri Süper Liseleri tercih ederken nelere dikkat etmeliyiz 
- Bu okulların kontenjanını, 
- ÖSS başarılarını 
- Evinize olan uzaklıklarını göz önünde bulundurarak tercih yapmalısınız. 

2. Benim oğlum OKS'de 376 puan aldı ve bu puan eski puana göre 870 puan civarında oluyor. Ancak TM il sıralamasına baktığımızda 14.500 civarında bir sıralamaya girdiğini görüyoruz. Oğlumun İstanbul Kağıthane Anadolu Lisesine girmesi mümkün müdür İstanbul 
İstanbul'da bulunan Anadolu Liselerinin toplam kontenjanı 12.280 civarında. Bu kontenjanlara Fen Liseleri ve sınavla öğrenci alan Özel Okulları da eklediğimizde İstanbul'da yaklaşık 15.000 16.000 civarında öğrencinin yerleştirilme şansı olduğunu görüyoruz. Bu durumda tabi ki İstanbul Kağıthane Anadolu Liselerinin İngilizce ve Almanca bölümleri için oğlunuzun şansı var. Ancak oğlunuzu biraz daha garantiye almak adına yeni Anadolu Lisesi olmuş olan okullardan evinize yakın olanları tercih listenize eklemenizde yarar var. 

3. İstanbul'da Anadolu Liselerinin kontenjanın yaklaşık 12.300 civarında olduğunu belirtmişsiniz. Bu rakama Anadolu Lisesine dönüştürülmüş Yabancı Dil Ağırlıklı Liseler Süper Liseler de dahil midir 
Evet, 12.280 kontenjan yeni Anadolu Liselerinin kontenjanları da dahil olmak üzere şu an İstanbulda bulunan tüm Anadolu Liselerinin toplam kontenjanıdır. Bu kontenjanlardan bu yıl Anadolu Liselerine dönüştürülmüş Süper Liselerin kontenjanlarını çıkarttığımızda karşımıza 6000 civarında bir sayı çıkar. 

4. Yeğenimin bu yıl Çorum'da OKS'ye girdi. Sınav sonucu aşağıdaki gibidir 
TM Ağırlıklı Standart Puan 420.633, TM Genel Başarı S 20.902, İl Başarı S 124 
MF Ağırlıklı Standart Puan 423.432, TM Genel Başarı S. 20.432, İl Başarı S 127. 
Tercih sıralamasını. 
1- Çorum Fen Lisesi 
2- Kadıköy Anadolu Lisesi 
3- Cağaloğlu Anadolu Lisesi olarak yapmayı düşünüyoruz. Sizce uygun mudur 
Çorum Fen Lisesi ve Kadıköy Anadolu Lisesi için şansınız çok fazla görünmemekle birlikte tercih sıralamasında olmasının bir mahsuru yok. Ancak tercih sayınızı üçle sınırlandırmayıp, yeğeninizin puanını ve sıralamasını da göz önünde bulundurarak daha düşük puanlı okullardan da tercih listenize eklemenizi tavsiye ederim. 

5. Kızım bu yıl İzmir'den OKS'ye girdi. Sınav sonucu aşağıdaki gibidir 
TM Ağırlıklı Standart Puan 389.654 TM Genel Başarı S. 55.860, İl Başarı S 3505 
Tercih sıralamasını, 
Bornova Anadolu Lisesi İngilizce 
Atatürk Lisesi 
Kız Lisesi 
60. Yıl Lisesi olarak yapmayı düşünüyoruz. Sizce uygun mudur 
Puanınız ve sıralamanız ile ve bu okulların puanlarını ve sıralamalarını karşılaştırdığımızda, tercihlerinizin sonucunuza göre oldukça yüksek olduğunu söyleyebiliriz. Size önerim, tercih listenizi hazırlarken bu okullardan ikisi ilk sıralara yazıp diğer tercihlerinize puanınıza ve sıralamalarınıza daha uygun olan liseleri koymanızdır. Bugün sizlere İzmir'deki Anadolu Liselerinin Genel Başarı Sıralarını da vermekteyiz. Bu bilgilerden de yararlanabilirsiniz. 

6. Bu yıl Ankara'dan OKS'ye girdim. Sınav sonucum aşağıdaki gibidir 
TM Ağırlıklı Standart Puan 376.140 TM Genel Başarı S. 76.742, İl Başarı S 8027 
Tercih sıralamasını, 
Gölbaşı Anadolu Lisesi 
Kalaba Anadolu Lisesi 
Yıldırım Beyazıt Anadolu Lisesi 
İncesu Anadolu Lisesi 
Mamak Çağrıbey Anadolu Lisesi 
Mamak Cumhuriyet Anadolu Lisesi 
Ankara Ayrancı Anadolu Lisesi 
Bahçelievler Anadolu Lisesi olarak yapmayı düşünüyoruz. Sizce uygun mudur 
Aldığınız puan ve sıralamanızı göz önünde bulundurduğumuzda tercih listenizde ilk birkaç okul dışında girme olasılığınız olan okullar bulunmakta. Ancak bu yılki puan artışını ve yüksek puanlı olan öğrencilerin çok olması sebebiyle listenizdeki ilk iki okulu liste dışı bırakmanızı ve kalan tercihlerinize yeni Anadolu Lisesi olmuş olan okulları ilave etmenizi öneririz. Tercih listenizi tekrar gözden geçirirken bugün Milliyet gazetesinde yayınlanmış olan Ankara'daki Anadolu Liselerin Genel Başarı sıralarını da göz önünde bulundurun. 

7. TM Ağırlıklı Standart Puanım 377.807, Genel başarı Sıram ise 73.831. Hedeflediğim okullar İstanbul'da Kadıköy Anadolu Lisesi ve Burak Bora Anadolu Lisesi. İlk yerleştirmede bu okullara girebilme şansımın az olduğunun farkındayım. Ancak ikinci yerleştirmede bu okullar için şansım olur mu 
Belirttiğin gibi ilk yerleştirmede bu okullara girme şansın oldukça az görünüyor. İkinci yerleştirmede de durum çok farklı olmayabilir. İkinci yerleştirme döneminde okulların kontenjan açıklarının ne kadar olacağını kesin olarak bilmiyoruz ancak önceki yıllara benzer bir kontenjan açığı olsa dahi yine de tercih etmeyi düşündüğün okullar oldukça rağbet gören okullar. Bundan dolayı, bu iki okulun aldığın puana inme ihtimali oldukça zayıf. Önerimiz, tercih listene puan ve sıralama olarak daha uygun okulları yazmandır. Bu yıl yeni Anadolu Lisesi olan okullardan da tercih listene eklemeni öneririz. 

8. Mesela kardeşimin 1. tercih ettiği okulu başka bir aday 2. okul olarak tercih ettiğinde kardeşim o okula yerleştirilme konusunda daha öncelikli mi olacak 
Eğer kardeşinizin ve diğer adayın puanları ve her ders için ayrı ayrı yaptıkları net sayıları birebir aynı ise tercih sıralamasına bakılmaktadır. Yukarıda belirttiğiniz duruma göre ise kardeşiniz o okula yerleştirilme konusunda diğer adaya göre önceliklidir. 

9. TM Ağırlıklı Standart Puanı 398 olan bir öğrenci Kadıköy Anadolu Lisesini 1. sıraya TM Ağırlıklı Standart Puanı 422 olan öğrenci ise bu okulu 2. sıraya yazdığında 398 puan alan öğrenci mi öncelikli olarak Kadıköy Anadolu Lisesine yerleştirilir 
Hayır. Tercih sıralamalarının değerlendirilebilmesi için her iki öğrencinin de eşit puana ve aynı net sayılarına sahip olması gerekir. Yukarıda verdiğiniz örneğe göre puanı 422 olan öğrenci öncelikli olarak Kadıköy Anadolu Lisesine yerleştirilir. 

10. Ben bu yıl İstanbul'dan OKS'ye girdim. Sınav sonucum aşağıdaki gibidir 
TM Ağırlıklı Standart Puan 448.056 TM Genel Başarı S. 9691, İl Başarı S 2176 
Bu sonuç ile Hüseyin Avni Sözen Anadolu Lisesine girebilir miyim 
Hüseyin Avni Sözen Anadolu Lisesine girme şansın var ama çok yüksek değil. İlk tercihine bu okulu yazıp diğer tercihlerini puanı daha düşük olan Anadolu Liseleri ile değerlendirmelisin. 

11. Ben bu yıl İstanbul'dan OKS'ye girdim. Sınav sonucum aşağıdaki gibidir 
TM Ağırlıklı Standart Puan 403.500 TM Genel Başarı S. 39500, İl Başarı S 7880 
Bu durumda aşağıdaki okulları tercih etmek istiyorum. Şansım var mısır 
Kabataş Lisesi 
Kadıköy Anadolu Lisesi 
Beşiktaş Atatürk Anadolu Lisesi 
Beyoğlu Anadolu Lisesi 
Cağaloğlu Anadolu Lisesi 
Nişantaşı Anadolu Lisesi 
Burak Bora Anadolu Lisesi 
Tercih etmeyi düşündüğün okullar puanına göre oldukça yukarıda bulunan okullar. Bu okullar arasından üç tanesini seçerek ilk üç-dört tercihini bu şekilde yapabilirsin. Ancak kalan tercihlerini puanına ve sıralamana daha uygun olan Anadolu Liselerinden kullanmalısın. Bu tercih listesiyle açıkta kalma ihtimalin çok yüksek. 

12. Ben Antalya'dan OKS'ye girmiş bir öğrenciyim. Diyelim ki bir okula yerleştirildim ancak daha fazla tercih ettiğim bir okulda kontenjan açık kaldı. Ben bu okulu tercih edebilir miyim Riskim var mı 
Bir Anadolu Lisesine yerleştirildikten sonra o okula kayıt yaptırmadığın taktirde ikinci yerleştirme için tekrar bir başvuru yapma ve 8 okulu yeniden tercih etme hakkına sahipsiniz. Ancak yerleştirilme hakkı kazandığın okula kayıt yaptırmama kararını verirken henüz diğer okullardaki kontenjan açığı bilmiyor olacaksınız. Okullardaki kontenjan açıkları, birinci yerleştirme kayıt dönemi bittikten sonra açıklanacaktır. Tabi bu durumda riskiniz var. Eğer puanınız yerleştirildiğiniz okulun taban puanının oldukça üstündeyse yani o okula ilk sıralardan yerleştirildiyseniz bu risk azalır. 




</TEXT>
</DOC>
