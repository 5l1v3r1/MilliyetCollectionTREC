<DOC>
<DOCNO> 364030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sondun24.html </URL>
<DATE> 2005/07/25/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Murat'ı öldüren Alman'a ömür boyu hapis... 
</HEADLINE>
<TEXT>

     Almanya'nın Augsburg kenti yakınlarındaki Donauwörth kasabasında bir asker arkadaşıyla birlikte 15 yaşındaki Murat'ı süngüyle öldüren Alman, ömür boyu hapis cezasına çarptırıldı. 
     Augsburg Eyalet Mahkemesi, 42 yaşındaki sanığın İsviçre'de yaşayan asker arkadaşıyla birlikte Donauwörth kasabası yakınlarında bir ormanlık arazide Murat'a tecavüz ettiğinin ve işkenceyle öldürdüğünün ispatlandığını bildirdi. 
     Murat ile internet yoluyla tanışan kişilerin, kendisiyle ormanlık arazide para karşılığı cinsel ilişkiye girmek amacıyla buluştukları, ancak Murat'ın bu kişiler tarafından bayılıncaya kadar iple boğulduğu, daha sonra da 30 süngü darbesiyle öldürüldüğü belirtildi. 
     Cinayetin işlenmesine yardımcı olan askerin, Almanya'da yargılanmayı reddettiği ve memleketi İsviçre'de yargılanacağı kaydedildi. 
     
</TEXT>
</DOC>
