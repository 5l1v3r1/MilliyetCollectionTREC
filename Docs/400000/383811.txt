<DOC>
<DOCNO> 383811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sondun25.html </URL>
<DATE> 2005/10/04/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Fethullah Gülen Washington Post'ta 
</HEADLINE>
<TEXT>

     Amerikan Washington Post gazetesi, Fethullah Gülen ve Amerika’ya onun izinden giden Türkleri anlattı. 
     Washington Post gazetesinde Ramazan’ın gelişi ile ilgili verdiği haberde, Fethullah Gülen ve Amerika’daki yandaşlarını anlattı. Haberde Gülen için "İslamiyet’in ılımlı, dışa açık yönünü gösteren bir mistik ve eğitmen" nitelendirilmesi yapılması dikkat çekti. 
     64 yaşındaki Gülen’in 6 yıldır ABD’de yaşadığını dikkat 
     çekilen haberde, Fethullah Gülen’in kendi halinde yaşadığı ve röportaj ya da televizyonda yer almaktan sakındığı belirtildi. 
     Haberde, "Bütün bunlara rağmen Gülen’in modern yaşam ve İslami spiritüalizm söylemlerinin Türkiye ve Washington’da yaşayan yaklaşık 20 bin Türk arasında artan bir destek gördüğü" ifade edildi. 
     Caryle Murphy imzalı haberde, Georgetown Üniversitesi Matematik Bölümü araştırma görevlisi Hasan Ali Yurtsever’in, "Gülen, İslam’ın bilim, demokrasi ve özgürlüklerle bütünleşen yönünü temsil ettiği" sözleri aktarıldı. 
     Washington merkezli bir düşün ve kuruluşu olan Nixon Uluslararası Güvenlik ve Enerji Programları yöneticisi Zeyno Baran da gazeteye yaptığı açıklamada, "11 Eylül’den sonra pek çok grup retoriklerini değiştirdi ve ılımlı bir yapıya büründü. 
     Ancak Gülen hareketi, son 30-40 yıldır zaten bunu söylüyorlardı" dedi. 
     Gülen’in görüşlerinin Sufi inancından etkilendiği belirtilen haberde, Fethullah Gülen’in Washington merkezli "Rumi Forumu’nun" da onursal başkanı olduğu ifade edildi. 
     Türkiye’de Gülen hareketinin yüzlerce okulu olduğunu dikkat çekilen haberde, "Türkiye’deki Gülen yandaşları, Zaman gazetesini, İslami merkezli bir televizyon kanalını, radyo istasyonun ve bir İslami Bankayı kontrol ediyor" ifadeleri yer aldı. 
     Haberde, Radikal İslamcı kesimlerin de "Batı görüşlerine ve inançlarına fazla açık olduğu için" Gülen hareketine karşı çıktığı ifade edildi. 
     
</TEXT>
</DOC>
