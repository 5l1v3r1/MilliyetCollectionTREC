<DOC>
<DOCNO> 351004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sondun28.html </URL>
<DATE> 2005/06/11/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Alman "dedeler çetesi"ne hapis cezası... 
</HEADLINE>
<TEXT>

     Almanya'da ''dedeler çetesi'' olarak tanınan silahlı banka soyguncusu 3 kişi, 9 ila 12 yıl arasında hapis cezasına çarptırıldı. 
     Hagen kentinde görülen davada, Almanya'da 1988'den 2004'e kadar 14 bankayı soyarak 1 milyon avrodan fazla para çalan Rudolf Richter 74 9 yıl, Wilfried Ackermann 73 10 yıl ve Lothar Ackermann 64 12 yıl ağır hapis cezasına mahkum edildi. 
     ''Dedeler'' içinde adaletle en çok işbirliği yapan Ackermann, mahkemede tanıklık ederken, soygunlar sırasında bazıları 2. Dünya Savaşı'ndan kalma tabanca ve otomatik tüfekler ile bazen sahte el bombaları kullandıklarını, bankalara daha az müşteri kaldığı için kapanma saatinden hemen önce girdiklerini anlattı. 
     ''1-2 sefer yaptıktan sonra banka soymak inanılmaz kolay'' diyen Ackermann, parasız kalmaktan ve yaşlılığını huzurevinde geçirme korkusunun kendisini soygun yapmaya yönelttiğini söyledi. 
     9 yıl hapis cezasına çarptırılan 74'lük Richter de daha önce yapmadığı bir banka soygunundan dolayı suçsuz yere hapis yatması yüzünden banka soymaya karar verdiğini söyledi. 
     12 yıl cezaya çarptırılan Lothar Ackermann ise mahkemeyle işbirliğine yanaşmadı. 
     
</TEXT>
</DOC>
