<DOC>
<DOCNO> 378288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sondun02.html </URL>
<DATE> 2005/09/14/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
İngiltere'de ünlü bir mağazada 2 kişi vurularak öldürüldü... 
</HEADLINE>
<TEXT>

     İngiltere’nin lüks tüketim malları satan ünlü firması Harvey Nichols’un Londra’daki mağazasında bu akşam saatlerinde iki kişi vurularak öldürüldü. 
     Londra polisi, 30 yaşlarında biri kadın iki kişinin Londra’nın Knightsbridge bölgesindeki mağazanın zemin katında vurularak öldürüldüğünü, ilk olarak kadının vurulduğunu açıkladı. 
     Olayla bağlantılı olarak kimsenin aranmadığını söyleyen polis, ölenlerin kimliğinin tespit edilmeye çalışıldığını belirtti. 
     Polisin mağazada bir silahın ateşlendiği ihbarını aldıktan sonra mağazaya gittiği belirtilirken, olayla ilgili ayrıntı verilmedi. 
     Polisin, İngiltere’de varlıklı ve ünlü kimselerin alışveriş mekanı olmakla ünlenen Harvey Nichols mağazasını kordon altına aldığı da kaydedildi. 
     
</TEXT>
</DOC>
