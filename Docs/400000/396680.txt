<DOC>
<DOCNO> 396680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sondun31.html </URL>
<DATE> 2005/11/21/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Almanya'da tarihi gün... Merkel yarın başbakan oluyor 
</HEADLINE>
<TEXT>

     Alman Hıristiyan Demokrat Birlik Partisi CDU Genel Başkanı Angela Merkel, yarın Federal Meclis'te Bundestag yapılacak oylamayla Federal Almanya Cumhuriyeti'nin ilk kadın Başbakanı olacak. 
     Merkel'in, yarın mecliste yapılacak gizli oylamada Birlik partili CDU CSU milletvekilleri ile koalisyon ortağı Sosyal Demokrat Partili SPD milletvekillerinin oylarıyla büyük bir çoğunlukla Başbakanlık görevine seçilmesi bekleniyor. 
     Alman meclisinde yeni dönemde görev yapacak 614 milletvekilinden 226'sı Birlik partili CDU CSU , 222'si de SPD'li milletvekillerinden oluşuyor. Muhalefetteki Hür Demokrat Parti'nin FDP 61, Sol Parti'nin 54, Birlik 90 Yeşiller Partisi'nin de 51 milletvekili bulunuyor. 
     Merkel'in, Başbakan olarak seçilebilmesi için 614 milletvekilinden en az 308'inin oyuna ihtiyacı var. 
     Merkel, daha sonra Cumhurbaşkanlığı konutuna giderek, Cumhurbaşkanı Horst Köhler'den göreve atanma belgesini alacak. Merkel daha sonra meclise dönecek ve yemin ederek göreve başlayacak. 
     Angela Merkel, daha sonra kabinenin yeni üyeleriyle birlikte bir kez daha Cumhurbaşkanlığı konutuna gidecek. Kabine üyeleri, Cumhurbaşkanı Köhler'den atanma belgelerini aldıktan sonra yeniden meclise dönecek ve yemin ederek görevlerine başlayacaklar. 
     Görevinden ayrılan Başbakan Gerhard Schröder de daha sonra Başbakanlık'ta düzenlenecek törenle görevi Merkel'e devredecek. 
     Merkel, bakanlar kurulu salonunda hükümetin ilk oturumunu açarak Başbakanlık görevini de fiilen başlatacak. 
     Merkel'in ilk yurtdışı gezisini de Paris ve Brüksel'e yapacağı bildirildi. Merkel, 23 Kasım Çarşamba günü Paris'e gidecek. 
     
</TEXT>
</DOC>
