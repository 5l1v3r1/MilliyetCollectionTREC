<DOC>
<DOCNO> 382537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sondun41.html </URL>
<DATE> 2005/09/29/ </DATE>
<TIME> 22.25 </TIME>
<AUTHOR>  </AUTHOR>
<HEADLINE>
Ebu Garib fotoğraflarının yayınlanmasına ABD mahkemesinden izin 
</HEADLINE>
<TEXT>

     ABD'de federal bir yargıç, Washington'un ülkenin imajını olumsuz etkileyeceği düşüncesine rağmen, Ebu Garib'deki mahpuslara yapılan işkence ve kötü muamele ile ilgili onlarca fotoğrafın yayınlanmasına karar verdi. 
     ABD Bölge Yargıcı Alvin K. Hellerstein, kararını açıklarken, Irak ve Afganistan'daki teröristlerin barbarlıklarına bahane bulmaya ihtiyaçları olmadığını kanıtladıklarını söyledi. 
     Amerikan İnsan Hakları Birliği ACLU , ABD'nin gözaltında tuttuğu kişilere nasıl davranıldığı, işkence yapıldığı bilinen ülkelere mahkum transferi gibi konularda bilgi istenen ve Ekim 2003'te açılan dava kapsamında, 87 fotoğraf ile 4 video kasetin yayınlanmasını talep etmişti. 
     ACLU, işkence yapıldığını ve bunun sistematik olduğunu iddia ediyor. Ebu Garib'teki mahpuslara yapılan işkence ve kötü muamele görüntülerinin daha önce yayınlanmasına karşın, bu dava daha önce kamuoyunda hiç görülmemiş başka fotoğrafları kapsıyor. 
     
</TEXT>
</DOC>
