<DOC>
<DOCNO> 350196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/siyaset/siy06.html </URL>
<DATE> 2005/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP 'yetki krizi'ni çözdü 
</HEADLINE>
<TEXT>


ANKARA Milliyet 


Çankaya Belediye Meclisi'nde, Başkan CHP'li Muzaffer Eryılmaz'a nisanda devredilmiş imar düzenlemeleriyle ilgili bazı yetkilerin geri alınmasına ilişkin olarak önceki gün verilen önerge, CHP'nin kendi içinde uzlaşmaya varmasıyla gündemden düştü. 
CHP'nin başkentte elinde tutabildiği tek merkez ilçe olan Çankaya'da gergin günler yaşandı. Eryılmaz'a, nisanda Çankaya Belediye Meclisi'ne ait imar düzenlemesi, arsa alım-satımı gibi bazı yetkiler devredildi. Ancak AKP'li meclis üyeleri, bunun hukuka aykırı olduğunu savunarak, yetki devrini iptal ettirmek üzere önceki günkü toplantıda yeni bir önergeyi gündeme verdi. 

'Bu nasıl demokrasi ' 
Görüşmeler sırasında bazı CHP'liler de, AKP'li üyelere destek verince, CHP içinde kavga çıktı. Yaşanan kavga üzerine ertelenen meclis toplantısı dün gerçekleşti. Eryılmaz, dünkü toplantıda, AKP'nin önergesini okutmadan oylamaya sununca yine tartışma çıktı. Tartışmanın ardından oylamaya geçilince Ölmez, bunun demokrasiye aykırı olduğunu ifade etti. Eryılmaz, "Burayı ben yönetiyorum" deyince Ölmez, "Bu nasıl demokrasi anlayışı " diye tepki gösterdi. CHP'liler, grup halinde ret oyu verince önerge reddedildi. 




</TEXT>
</DOC>
