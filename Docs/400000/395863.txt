<DOC>
<DOCNO> 395863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sontur19.html </URL>
<DATE> 2005/11/17/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Özgür Gündem gazetesinin sitesine saldırı 
</HEADLINE>
<TEXT>

     Ülkede Özgür Gündem Gazetesi Genel Yayın Yönetmeni İrfan Uçar, Şemdinli’de yaşanan olayların ardından gazetelerinin internet sitesine saldırılar olduğunu söyledi. 
     Uçar, yaptığı yazılı açıklamada, günde 12 bin kişinin ziyaret ettiği gazetenin internet sitesisinin, dün internet korsanları tarafından saldırıya uğradığını bildirdi. 
     Şemdinli olaylarının ardından Kürt internet sitelerine yönelik saldırıların yoğunlaştığını öne süren Uçar, sanal saldırıların Şemdinli’deki gerçekleri gizlemeye çalışanların çabası olduğunu belirtti. 
     
     SALDIRILAR, ERDOĞAN’IN TOPLANTIYI TERK ETMESİYLE BAĞLANTILI 
     Gazetelerinde, gerçekleri yazmaktan ve halka duyurmaktan vazgeçmeyeceklerine dikkat çeken Uçar, "Şemdinli’de kontrolden çıkıp pervasızlaşan güçler, sanal ortamda binlerce kişinin ziyaret ettiği gazetemizin web sayfasına saldırdılar. Burada hedeflenen yaşanan hukusuzluk ve pervasızlığın halka ulaştırılmasını engellemektir. Bu saldırı Başbakan Erdoğan’ın, ’Roj TV muhabiri vardır’ diyerek Danimarka’daki toplantıyı terketmesiyle ve Adalet Bakan Cemil Çiçek’in Şemdinli olayları için otosansür istemesiyle bağlantılı olduğunu düşünüyoruz" dedi. 
     Uçar, saldırı nedeniyle gazetelerini internet üzerinden takip eden okurların gerçeğe ulaşmasının "derin güçlerce" engellendiğini ileri sürdü. 
     Gazetenin teknik servisi ise saldırının kontrol altına alındığını ve yayının aynı şekilde "www.gundemimiz.com" adresinden sürdürüleceğini açıkladı. 
     
</TEXT>
</DOC>
