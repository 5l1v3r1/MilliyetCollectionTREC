<DOC>
<DOCNO> 390699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sonsiy05.html </URL>
<DATE> 2005/10/29/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Bakan Çubukçu sessiz... 
</HEADLINE>
<TEXT>

     Malatya Çocuk Yuvası’ndaki işkence olayından sonra Londra’dan dönmediği için eleştirilere hedef olan Devlet Bakanı Nimet Çubukçu sessizliğini koruyor. 
     Cumhurbaşkanı Ahmet Necdet Sezer’in TBMM’de kutlamaları kabulünün ardından Başbakan Recep Tayyip Erdoğan, kutlamalara katılan bakan ve parti yöneticileriyle TBMM’deki makamında bir araya geldi. Bir saate yakın bir süre TBMM’de kalan Başbakan Erdoğan ve bakanlar daha sonra Atatürk Kültür Merkezi’nde düzenlenecek törenlere katılmak üzere TBMM’den ayrıldı. 
     Erdoğan’dan hemen önce TBMM’den ayrılan Bakan Nimet Çubukçu gazetecilerin sorularına yanıt vermedi. Londra’dan dönerken Başbakan Erdoğan’ın uçakta yaptığı "Yeni Sosyal Hizmetler Tasarısı hazır. Kız ve erkek çocukların bir evde kalması asla mümkün değil. Kız yurtlarında erkek öğretmen ve müdür olmayacak" şeklindeki açıklamaları anımsatan basın mensuplarının bu yöndeki soruları karşısında Niemet Çubukçu sessiz kalmayı tercih etti. 
     
</TEXT>
</DOC>
