<DOC>
<DOCNO> 392615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sontur18.html </URL>
<DATE> 2005/11/06/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Bayramlaşmak için gittiği Suriye'de kalp krizi geçirdi... 
</HEADLINE>
<TEXT>

     Kilis'te yaşayan ve yakınlarıyla bayramlaşmak için gittiği Suriye'de kalp krizi geçiren kişi, tedavi altına alındı. 
     Edinilen bilgiye göre, 41 yaşındaki Mustafa Demirel, ailesiyle birlikte Remziye Demirel ve diğer akrabalarıyla bayramlaşmak için Öncüpınar Gümrük Kapısı'ndan Suriye'ye geçti. 
     Gün boyunca akrabalarıyla hasret gideren Mustafa Demirel, gece rahatsızlanarak Azez Devlet Hastanesi'ne kaldırıldı. Yapılan kontrol sonrasında kalp krizi geçirdiği belirlenen Demirel, ambulansla yeniden Öncüpınar Gümrük Kapısı'na getirildi. 
     Burada Kilis İl Sağlık Müdürlüğü'ne ait bir ambulansa konulan Demirel, Kilis Devlet Hastanesi'ne kaldırıldı. 
     Yoğun Bakım Servisi'nde tedavisine devam edilen Demirel'in sağlık durumunun iyi olduğu bildirildi. 
     
</TEXT>
</DOC>
