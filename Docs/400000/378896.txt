<DOC>
<DOCNO> 378896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sondun18.html </URL>
<DATE> 2005/09/16/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Belarus lideri, Saddam Hüseyin'i savundu 
</HEADLINE>
<TEXT>

     Belarus Devlet Başkanı Aleksandır Lukaşenko, devrik Irak lideri Saddam Hüseyin'i savunurken, ABD'nin tüm dünyada kargaşaya yol açtığını ve SSCB'nin dağılmasından üzüntü duyduğunu söyledi. 
     New York'taki BM zirvesinde konuşan Lukaşenko, Saddam Hüseyin'in ''barbarlık dönemlerinde olduğu gibi kazananların merhametine bırakıldığını'' belirtti. 
     Irak'ta kitle imha silahı bulunmadığını ifade eden Lukaşenko, ancak asıl kitle imha silahının halkın içine düştüğü sefalet olduğunu kaydetti. 
     SSCB'nin, liderlerinin tüm hatalarına rağmen pek çok ulus ve halkları için umut ve destek kaynağı olduğunu söyleyen Lukaşenko, dağılan SSCB'nin, tek taraflı davranan, krizleri sadece ''siyah ve beyaz'' olarak değerlendiren ABD'nin egemenliğindeki küresel sistemde bir denge sağladığını savundu. 
     ABD'nin El Kaide lideri Usame Bin Ladin'i bulmak için Afganistan'ı ''mahvettiğini'' öne süren Lukaşenko, ''Bin Ladin şimdi nerede. Hala kaçak, ancak Afganistan ve Irak toprakları yüzlerce ve binlerce uluslararası teröristi doğurmaya başladı'' dedi. 
     
</TEXT>
</DOC>
