<DOC>
<DOCNO> 371936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sontur04.html </URL>
<DATE> 2005/08/22/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Teknede cinayet 
</HEADLINE>
<TEXT>

     MUTLU BOZDAĞ OSMAN KARA İstanbul 

      Kadıköy'de yelkenli bir tekneden denize atlayan amcaoğulları Metin ve Cesim Kalkan'ın üzerine, teknedeki silahlı kişilerce ateş açıldı. Yüzerek kaçmaya çalıştığı belirtilen Metin Kalkan balıkçılar tarafından ağır yaralı karaya çıkarılırken, Cesim Kalkan'a ise ulaşılamadı. 
     Fenerbahçe Burnu'ndaki D G İstasyon Komutanlığı açıklarında, dün 20.00 sıralarında seyir halindeki 15 metrelik yelkenli bir tekneden Metin ve Cesim Kalkan adlı amcaoğulları denize atladı. Yüzerek kaçmaya çalıştığı belirtilen iki kişinin üzerine teknedeki silahlı kişilerce defalarca ateş açıldı. 
     Balıkçılar tarafından karaya çıkarılan Metin Kalkan 37 ağır yaralı Haydarpaşa Numune Eğitim ve Araştırma Hastanesi'ne kaldırıldı. Dekorasyon işiyle uğraştığı öğrenilen Kalkan'ın vücudunda dört kurşun yarası bulunduğu kaydedildi. Kalkan'ın yanında olduğu belirtilen Cesim Kalkan ise bulunamadı. 
     Denizde kaybolan Cesim Kaplan ise deniz polisinin Fenerbahçe Burnu'nda yaptığı aramaya rağmen bulunamadı. Polis yetkilileri, saldırının çete hesaplaşması yüzünden gerçekleşmiş olabileceği üzerinde durulduğunu belirttiler. Polis, saldırganları ve kaçtıkları tekneyi bulmak için geniş çaplı araştırma başlattı. 
     
</TEXT>
</DOC>
