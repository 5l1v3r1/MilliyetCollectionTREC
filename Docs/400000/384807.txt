<DOC>
<DOCNO> 384807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/soneko42.html </URL>
<DATE> 2005/10/07/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
2005 yıl sonu enflasyon beklentisi yüzde 7.17'e yükseldi... 
</HEADLINE>
<TEXT>

     Merkez Bankası tarafından düzenlenen beklenti anketine göre, yıl sonu enflasyon beklentisi yüzde 7.17'ye çıktı. 
     Merkez Bankası, Ekim ayının birinci dönemine ilişkin beklenti anketi sonuçlarını açıkladı. 
     Yıl sonu enflasyon beklentisi, tüketici fiyatları endeksi TÜFE bazında Eylül ayının ikinci anketine göre 0.06 puan artarak yüzde 7.11'den yüzde 7.17'ye yükseldi. 
     
     CARİ AÇIK BEKLENTİSİ, 21 MİLYAR 358.2 MİLYON DOLARA ÇIKTI 

     Merkez Bankası'nın Beklenti Anketi'ne göre cari açık beklentisi, yıl sonu itibarıyla 21 milyar 358.2 milyon dolara çıktı. 
     Merkez Bankası tarafından her ay iki kez düzenlenen Beklenti Anketi'nin, Ekim ayına ilişkin birinci dönem sonuçları açıklandı. 
     Eylül ayının ikinci anketinde, yıl sonu cari açık beklentisi 20 milyar 761.9 milyon dolar olmuştu. 
     Eylül'ün ikinci anketinde yıl sonu TÜFE'de yüzde 7.11, cari ay TÜFE'de yüzde 0.93, iki ay sonrası TÜFE'de yüzde 0.94, gelecek 12 aylık dönem TÜFE'de yüzde 6.41 olan beklentiler, Ekim ayının ilk anketinde, TÜFE bazında cari ayda 1.17'ye, yıl sonunda yüzde 7.17'ye çıkarken, iki ay sonrasının TÜFE beklentisi yüzde 0.74'e, 12 aylık dönemde yüzde 6.25'e indi. 
     Cari ay sonu bileşik faiz oranı beklentisi yüzde 14.15'den yüzde 13.94'e, yıl sonu bileşik faiz oranı beklentisi de uygun ortalamada yüzde 13.53'den yüzde 13.42'ye indi. 
     Ekim ayının ilk anketinde, cari ay sonu uygun ortalama dolar kuru beklentisi 1.3458 YTL'den 1.3519 YTL'ye çıktı. Aynı dönemde, yıl sonu dolar kuru beklentisi 1.4051 YTL'den 1.3925 YTL'ye geriledi. 
     Eylül ayının ikinci anketinde yüzde 5.1 olan cari yıl sonu GSMH büyüme beklentisi ise Ekim ayının ilk anketinde yüzde 5.0'e indi. 
     
</TEXT>
</DOC>
