<DOC>
<DOCNO> 365394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/soneko45.html </URL>
<DATE> 2005/07/29/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
İş kazalarının pazartesi sendromuyla ilişkisi kanıtlandı... 
</HEADLINE>
<TEXT>

     Türkiye Metal Sanayicileri Sendikası MESS üyesi işyerlerinde yapılan bir araştırma, iş kazalarının en fazla pazartesi günleri yaşandığını ortaya koydu. 
     MESS Üyelerinde İş Kazaları ve Meslek Hastalıkları İstatistikleri'nin 2004 verileri açıklandı. MESS tarafından her yıl düzenli olarak yapılan araştırmanın 2004 verilerinde, 105 MESS üyesi işyerinde toplam 105 bin çalışana ilişkin sonuçlar yer aldı. 
     Araştırma bulguları, kaza ve kayıp işgünü sayılarına bağlı olarak kaza sıklık oranı ve kaza ağırlık oranının gerilediğini gösteriyor. 
     2003 yılı verileri ile karşılaştırıldığında, dikkatsiz çalışma ile olan iş kazalarında yüzde 5 oranında bir azalma kaydedildi. 
     Buna rağmen, 2004 yılında güvensiz hareketler nedeniyle olan iş kazalarının yüzde 64'ü dikkatsiz çalışma, yüzde 15'i kişisel koruyucunun kullanılmaması nedeniyle meydana geldi. Ankete katılan üye işyerlerinde meslek hastalığına rastlanmadı. 
     En fazla iş kazası, 26-35 yaş grubu arasında görüldü. İş kazaları en fazla pazartesi günleri yaşandı. 
     En fazla iş kazası, yüzde 50'lik oranla mesleki teknik lise mezunları arasında, en az iş kazası da yüzde 1'in altında bir onanla üniversite mezunları arasında gerçekleşti. 
     
</TEXT>
</DOC>
