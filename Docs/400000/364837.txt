<DOC>
<DOCNO> 364837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sontur54.html </URL>
<DATE> 2005/07/27/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Para yüzünden babasını bıçakladı, olayı duyan anne kalp krizinden öldü 
</HEADLINE>
<TEXT>

     Şanlıurfa’nın Hilvan İlçesi’nde bir kişi, "düğün parası vermediği" iddiasıyla tartıştığı babasını bıçakla yaraladı. Olayı duyan annesi ise kalp krizi sonucu öldü. 
     AA muhabirinin aldığı bilgiye göre, ilçeye bağlı Karacurun Mahallesi’nde Kadir İhsan K, babası Abdülkadir K’ya 78 evlenmek istediğini söyleyerek emeklilik ikramiyesini istedi. 
     Olumsuz yanıt alan Kadir İhsan K. ile babası arasında tartışma çıktı. Tartışmanın büyümesi üzerine mutfaktan getirdiği ekmek bıçağıyla babasını yaralayan Kadir İhsan K, olay yerine çağrılan polis ekipleri tarafından gözaltına alındı. 
     Yakınları tarafından Hilvan Devlet Hastanesi’ne kaldırılan Abdülkadir K’nın sağlık durumunun iyi olduğu bildirildi. 
     Bu arada, Siverek’te bir yakının evinde bulunan ve eşinin oğlu tarafından bıçaklandığını öğrenen Zeliha K 74 ise fenalaşarak kalp krizi geçirdi. 
     Siverek Devlet Hastanesi’ne kaldırılan yaşlı kadın, kurtarılamadı. 
     Kadir İhsan K’nın, Mersin’in Tarsus İlçesi’nde yaşayan ve bir süredir birlikte olduğu akrabalarının kızı Kevser K. ile evlenmek istediği öğrenildi. 
     Gözaltında bulunan Kadir İhsan K’nın sorgusu sürüyor. 
     
</TEXT>
</DOC>
