<DOC>
<DOCNO> 362530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sontur34.html </URL>
<DATE> 2005/07/19/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Diyarbakır Adliyesi'nde cinayet 
</HEADLINE>
<TEXT>

     Diyarbakır’da bir kişiyi tinerle yaktığı iddiasıyla gözaltına alınan kişi, mahkemeye çıkarılmayı beklerken uğradığı silahlı saldırıda hayatını kaybetti. 
     AA muhabirinin aldığı bilgiye göre, dün gece Bağlar Beldesi’nde borç meselesi nedeniyle kavga ettiği M.O’yu tinerle yaktığı iddiasıyla gözaltına alınan Ali Taş 35 , sorgulamasının ardından Diyarbakır Adliyesi’ne getirildi. 
     Adliyenin 2. katında mahkemeye çıkarılmayı bekleyen Taş, bu sırada M.S.Y’nin silahlı saldırısına uğradı. Taş, olay yerinde hayatını kaybederken, M.S.Y. polis tarafından gözaltına alındı. 
     Görgü tanıkları, Taş’ın olaydan birkaç dakika önce polislere Beni öldürecekler. Beni koruyun dediğini duyduklarını ileri sürdüler. 
     Olayla ilgili soruşturma sürdürüldüğü, M.S.Y’nin silahı adliye binasına nasıl soktuğunun araştırıldığı bildirildi. 
     
</TEXT>
</DOC>
