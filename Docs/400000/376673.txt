<DOC>
<DOCNO> 376673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sondun33.html </URL>
<DATE> 2005/09/08/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Güney Kıbrıs ile Mısır, petrol araşıtramalarında işbirliğine gidiyor 
</HEADLINE>
<TEXT>

     Güney Kıbrıs Rum yönetimi Ticaret, Sanayi ve Turizm Bakanı Yorgos Lillikas ve Mısır Petrol Bakanı Sami Fehmi, Akdeniz'de petrol yataklarının aranmasını da öngören petrol araştırmaları işbirliği protokolü imzaladı. 
     Rum haber ajansına göre, Lillikas, Mısır'ı ziyareti kapsamında Mısır Petrol Bakanı Sami Fehmi ile bir araya geldi. Görüşmede, doğalgaz, enerji ve Akdeniz'de petrol araştırmaları alanında ikili işbirliğinin daha fazla geliştirilmesi konularında fikir alışverişinde bulunuldu. 
     Görüşmede, Güney Kıbrıs ile Mısır arasında temmuz ayında imzalanan ve işbirliğini öngören memorandumun uygulanmasını hedefleyen protokol da imzalandı. 
     Mısır Petrol Bakanı Sami Fehmi'nin temmuz ayında Rum kesimini ziyareti sırasında, Güney Kıbrıs ile Mısır arasında doğalgaz ve enerji konularında işbirliğini ve Akdeniz'de petrol yataklarının aranması gibi konuları öngören memorandum imzalamıştı. 
     
</TEXT>
</DOC>
