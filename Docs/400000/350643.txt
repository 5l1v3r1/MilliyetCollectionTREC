<DOC>
<DOCNO> 350643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sondun37.html </URL>
<DATE> 2005/06/10/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Iraklı sünniler, Talabani'nin anayasada uzlaşma teklifini kabul etmediler 
</HEADLINE>
<TEXT>

     Iraklı Sünni liderler, Devlet Başkanı Celal Talabani’nin, yeni anayasada uzlaşmak izin sunduğu "komitedeki üyelik sayısının 25’e çıkarılması" teklifini kabul etmedi. 
     Sünni Halk Birlikteliği’nin sözcüsü Adnan El Dalaymi, anayasayı hazırlayacak komisyonla ilgili sorunun, Sünni yetkili, parlamento temsilcisi ve BM temsilcisinin katılımıyla yapılacak panelde çözülmemesi halinde, müzakereleri boykot edeceklerini söyledi. 
     "Taleplerimizi kabul etmemeleri halinde, sorunu üçlü panelde çözme yoluna gideceğiz" diyen Dalaymi, ısrarcı olunması halinde anayasaya destek vermeyeceklerini belirtti. 
     Talabani, 15 Ağustos’a kadar sunulması planlanan anayasayı hazırlayacak komitedeki temsilci sayısını az bulan Sünnilere, 25 temsilcilik verileceğini açıklamıştı. 
     Talabani’nin açıklaması, kendilerine daha fazla temsilcilik verilmemesi halinde siyasi süreci desteklemekten vazgeçecekleri tehdidinde bulunan Sünnilerin zaferi olarak yorumlanmıştı. 
     
</TEXT>
</DOC>
