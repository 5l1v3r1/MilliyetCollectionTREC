<DOC>
<DOCNO> 351044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sonsiy12.html </URL>
<DATE> 2005/06/11/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
AKP'li Başoğlu Mahkumlar eşleriyle özel odada görüştürülsün 
</HEADLINE>
<TEXT>

     Murat KİBRİTOĞLU ADANA, DHA 

      EVLİ mahkumların eşleriyle ayda bir kez özel odalarda görüşmesi için TBMM'ye kanun teklifi veren AKP Adana Milletvekili Atilla Başoğlu, Adana Kürkçüler E Tipi Kapalı Cezaevi’nde bu konuda mahkumlardan görüş aldı. 
     Kürkçüler Beldesi'ndeki F Tipi Kapalı Cezaevi'ne giden AKP Milletvekili Atilla Başoğlu, mahkumlarla görüşmeden önce kanun teklifi hakkında basın mensuplarına bilgi verdi. Başoğlu, teklifte, hürriyeti bağlayıcı cezaların infazı sırasında, evli hükümlülerin, Cumhuriyet Savcılarınca verilecek özel izinle, resmi nikahlı eşleriyle buluşmalarını öngördüğünü söyledi. Başoğlu, bu yasanın yürürlüğe girmesi için Ceza İnfaz Yasası'ndaki değişikliğin yapılması gerektiğini de kaydetti. 
     Latin Amerika ve Avrupa ülkelerinde benzer uygulamaların yapıldığını belirten Başoğlu, Bu ülkelerdeki yasalardan esinlenerek, bir çalışma yaptık. Bu büyük bir yara. Bunun için böyle bir çalışma yaptık. Adana'dan başlayarak mahkumların bu konudaki görüşünü alarak bir rapor hazırlayacağım'' dedi. Başoğlu, daha sonra cezaevindeki mahkumlarla görüş alışverişinde bulundu. 
     
     MAHKUMLARIN EŞLERİNİ DE DÜŞÜNMEK GEREK 
     Kürkçüler F ve E tipi Cezaevleri'nde yaptığı inceleme sonrası gazetecilere açıklama yapan AKP Adana Milletvekili Atilla Başoğlu, görüştüğü bir çok mahkumun eşleri ile görüşmeye mahcup’ baktığını söyledi. Ankara Cezaevi'nde bir çalışma yaptıklarını anlatan Başoğlu, yasa teklifini verdiklerini, ancak bunun kanunlaşıp kanunlaşmayacağını bilmediğini ifade etti. Başoğlu, Hizbullah, siyasi ve diğer suçlardan yatan mahkumlar ile görüştüm. Birçoğu olaya mahcup bakmasına rağmen sıcaklar. Bunca sene yatan insanların dışarıda kalan eşinin de düşünülmesi gerekiyor'' dedi. 
     
</TEXT>
</DOC>
