<DOC>
<DOCNO> 378789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sonyas16.html </URL>
<DATE> 2005/09/15/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Böbreğini satıp ev almak istedi ancak... 
</HEADLINE>
<TEXT>

     Avusturya'nın başkenti Viyana'da böbreğini satarak ev almak isteyen bir kişiye, organ ticaretini yasaklayan Avusturya yasaları izin vermedi. 
     Heute gazetesinin haberinde, Josef V. adlı 38 yaşındaki işsizin, metroya ''Özel teklif. Kim böbreğimi ister Sağlıklıyım ve sigara kullanmıyorum. Fiyatı, 150 bin avro'' yazılı ilan yapıştırdığı belirtildi. 
     Satacağı böbreğiyle Viyana'da bir ev satın alıp, bu evi kiraya vererek çalışmak zorunda kalmadan geçimini sağlamak isteyen Josef V'nin, bu fikri, böbrek bağışlarının konu alındığı bir televizyon programından edindiği ifade edildi. 
     Temmuz ayında da benzer bir olay Almanya'da yaşanmıştı. İşsiz bir Alman, böbreğini internetteki açık artırma şirketi Ebay aracılığıyla 400 bin avroya satışa sunmuş, ancak bu kişi hakkında soruşturma açılmıştı. 
     
</TEXT>
</DOC>
