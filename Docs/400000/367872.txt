<DOC>
<DOCNO> 367872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sontur17.html </URL>
<DATE> 2005/08/07/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Gürcü gelin resmi nikah istedi, kapının önüne kondu 
</HEADLINE>
<TEXT>

     Atilla MEMİŞ DHA 

      AFYONKARAHİSAR'ın Sultandağı İlçesi'nde, bir çocuk annesi 23 yaşındaki Gürcistan uyruklu Kety Cici, 2 yıldır birlikte yaşadığı 25 yaşındaki Özgür Vörpıl'dan resmi nikah isteyince kapı dışarı edildiğini öne sürerek savcılığa başvurdu. 
     Bir arkadaşı aracılığıyla ile tanıştığı Vörpıl Ailesi'nin yanına gelen ve oğulları Özgür Vörpıl'la dini nikahla yaşamaya başlayan Kety Cici'nin bu birliktelikten bir bebeği oldu. Doğumdan sonra çocuğunun geleceği için resmi nikah isteyen Kety Cici, Aldığım 3'er aylık vizelerle böyle bir birlikteliği sürdüremem'' dedi. Özgür Vörpıl da resmi nikah istemesine kızarak Kety Cici'yi kapının önüne koydu. Birlikte yaşadığı Özgür Vörpil hakkında savcılığa suç duyurusunda bulunan Kety Cici, 1 yaşındaki oğlunu Türkiye'de bırakıp altın künyesi ve kolyesini satarak Gürcistan'a döneceğini söyledi. 
     Savcılık, şikayetle ilgili olarak soruşturma başlatırken, Sultandağı Kaymakamlığı da Kety Cici'nin Gürcistan'a gitmesi için gereken yol masrafını karşılayacağını açıkladı. 
     
</TEXT>
</DOC>
