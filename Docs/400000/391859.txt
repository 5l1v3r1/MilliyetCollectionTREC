<DOC>
<DOCNO> 391859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/magazin/amag.html </URL>
<DATE> 2005/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler prense kızdı 
</HEADLINE>
<TEXT>


İngiltere Veliaht Prensi Charles ve eşi Camilla'nın ABD'ye yaptıkları 'görkemli' resmi ziyaretin İngiliz vergi mükelleflerine 'yarım milyon dolara' mal olacağı haberi halkı kızdırdı. İngiliz basını işin peşinde 

DIŞ HABERLER SERVİSİ 

İngiltere Veliaht Prensi Charles ve eşi Camilla'nın önceki gün başlayan şatafatlı ABD ziyaretinin İngiliz vergi mükelleflerine yarım milyon dolara mal olacağı bildirildi. Camilla 50 kıyafetten oluşan bir gardırop, 20 hizmetçi, makyöz uzmanı ve moda danışmanlarından oluşan 40 kişilik ekibiyle seyahate çıkarken, Charles da sayısız takım elbise, kravat ve smokin götürdü. 

Diana protestosu 
İngiliz gazeteleri, Camilla'nın ABD'de protestocuların aleyhinde gösteri yapmayı planladığını yazdı. Bu arada 1997'de Paris'te trafik kazasında ölen Prenses Diana hayranlarının kurduğu Camilla karşıtı 'Diana Circle' derneği üyeleri, dün Washington'da gösteri yaparak 'Diana'yı unutmadık' mesajı verdi. 

Parti üzerine parti 
Kraliyet çifti, önceki gün New York Modern Sanatlar Müzesi'nde verilen ve aralarında Joan Collins, Sting, Yoko Ono ve Donald Trump gibi ünlü isimlerin katıldığı bir resepsiyondaydı. 
Çift, dün de ABD Başkanı George Bush ve eşinin onurlarına Beyaz Saray'da verdiği öğle yemeğine, ardından da aralarında Steven Spielberg gibi ünlü isimlerin bulunduğu akşam yemeğine katıldı. 


</TEXT>
</DOC>
