<DOC>
<DOCNO> 369158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/spor/spo04.html </URL>
<DATE> 2005/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Taraftar için kaldım' 
</HEADLINE>
<TEXT>



Trabzonspor'un yıldız ismi Yattara, 2009 yılına kadar sözleşmesini uzatmasını taraftar sevgisini bağladı. Yeni Gineli futbolcu, Anorthosis maçındaki kırmızı kart olayı nedeniyle kendini kötü hissettiğini belirtip, "Beni affetmelerini istiyorum. Çünkü sözleşmemi onlar için uzattım. Kayserispor maçında attığım gol sonrası onlara kendimi affettirmek için koştum. Trabzon'da çok mutluyum. Büyük paralar alıp mutsuz olmaktansa, az parayla mutlu olmak anlamlı" dedi. 
Yattara, kendisini eleştiren Başkan Atay Aktuğ ile bu konuda hiç görüşmediğini de kaydetti. 
Trabzonspor'da üçüncü sezonunu geçirdiğini belirten yıldız futbolcu, daha iyi olacağının sözünü verirken, Fenerbahçe ile oynayacakları iki maçı da kazanacaklarını iddia etti. 

Güneş savunması 

Konya sınavı hazırlıklarını sürdüren Trabzonspor'da Teknik Direktör Şenol Güneş, Kayserispor maçında Yattara'yı oyundan aldığı için yapılan eleştirileri yanıtladı. Güneş, "Fatih veya Gökdeniz'i neden çıkarmadığım tartışılıyor. Fatih ve Gökdeniz, boğuşan, top kaybettiği zaman peşinden giden oyuncular. Yattara'ya dikkat edin, topun peşinden bile bakmaz. O anda boğuşan oyuncuya ihtiyacım vardı" dedi. Güneş, savunma kurgusunu tam olarak oturtamadıklarını da itiraf etti. 


</TEXT>
</DOC>
