<DOC>
<DOCNO> 357466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sontur44.html </URL>
<DATE> 2005/07/01/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
İstanbul'da kaçak operasyonu... 
</HEADLINE>
<TEXT>

     Pendik, Ümraniye ve Fatih’te, yurda kaçak yollardan girdikleri belirlenen yabancı uyruklu 167 kişi yakalandı. 
     AA muhabirinin aldığı bilgiye göre, jandarma ekiplerinin Pendik Kurtköy Harmandere Mahallesi’ndeki bir inşaata düzenledikleri operasyonda, 51’i Moritanya, 13’ü de Pakistan uyruklu 64 kişi gözaltına alındı. 
     Bu arada, Ümraniye Dudullu’da bir kamyonu durduran polisler, araçta pasaportsuz oldukları belirlenen Pakistan uyruklu 65 kişi ile bu kişileri taşıyan kamyon şöförü Ş.H’yi yakaladı. 
     Öte yandan, Fatih Cerrahpaşa’da bir binanın bodrum katına gerçekleştirilen operasyonda, Pakistan uyruklu 38 kişi gözaltına alındı. 
     Yabancılar Şube Müdürlüğü’ne teslim edilen 167 kişinin yasadışı yollarla Türkiye’ye giriş yaptıkları ve aynı yollarla Avrupa ülkelerine gitmek istedikleri ifade edildi. 
     Bu kişilerin, emniyetteki işlemlerinin ardından sınırdışı edilecekleri öğrenildi. 
     
</TEXT>
</DOC>
