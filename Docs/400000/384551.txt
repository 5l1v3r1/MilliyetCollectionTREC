<DOC>
<DOCNO> 384551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sonspo14.html </URL>
<DATE> 2005/10/06/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Ersun Yanal KAybedecek bir dakika bile yok 
</HEADLINE>
<TEXT>

     Turkcell Süper Ligi’nin yeni ekibi Vestel Manisaspor’da Kayseri Erciyesspor yenilgisinden sonra Levent Eriş’in istifası ile boşalan teknik direktörlüğe getirilen Ersun Yanal, "Yapacak çok işimiz var, kaybedecek bir dakika yok" dedi. 
     Bu sabahki antrenmanı yardımcılarına yaptıran Ersun Yanal, basın mensuplarına teknik kadrosu ile resim çektirdikten sonra, "Yapacak çok işimiz var. Kaybedecek bir dakika bile yok. Biz başarıyı hedeflemeye geldik" dedi. 
     Daha sonra çalışmayı kulüp binasından Yanal, kendisinin de akşam antrenmanına katılacağını ifade etti. 
     Tüm futbolcuların eksiksiz olarak katıldığı antrenman, Yanal’ın yardımcıları Kemal Özdeş, Özcan Bizati, Sercan Görgülü, Metin Bayındır, Serdar Bayat, Nadir Arıkan ve Volkan Kazak tarafından yaptırıldı. 
     Sakat olan Duarte, kültür-fizik çalışmaları yaptı. 
     
</TEXT>
</DOC>
