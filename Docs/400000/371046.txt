<DOC>
<DOCNO> 371046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/ekonomi/eko10.html </URL>
<DATE> 2005/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
S P Cari açık kredi notunu sınırlıyor 
</HEADLINE>
<TEXT>


REUTERS 

Kredi derecelendirme kuruluşu Standard and Poor's S P Türkiye analisti Farouk Soussa, cari işlemler açığındaki hızlı artışın bir kırılganlık kaynağı ve kredi notu artışı önündeki önemli engellerden biri olduğunu söyledi. 
Soussa, Türkiye'nin cari işlemler açığının yıl sonunda gayri safi milli hasılanın yüzde 5'i civarında olacağını düşündüklerini söyledi. Türkiye'nin AB'ye üyelik müzakerelerinin 3 Ekim'de başlayacağını öngördüklerini ancak bundan sonraki sürecin zor geçeceğini ve sorunlar çıkabileceğini belirten Soussa, "AB ile müzakerelerin başlaması tek başına kredi notuna etki eden bir faktör değil. Yatırımcı güveni ve IMF ile yürütülmekte olan stand - by anlaşmasına bağlı yapısal reformlar da önemli" dedi. 




</TEXT>
</DOC>
