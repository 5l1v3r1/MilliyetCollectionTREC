<DOC>
<DOCNO> 372428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sondun23.html </URL>
<DATE> 2005/08/24/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Afganistan'da 6 Taliban militanı öldürüldü... 
</HEADLINE>
<TEXT>

     Afganistan'da Amerikalı ve Afgan askerleri, 6 Taliban militanını öldürdü. 
     Güneydeki Zebul Eyalet Valiliği sözcüsü Gulab Şah Alihil, Amerikalı ve Afgan askerlerinin eyalette Taliban'a ait bir depoya düzenlediği baskında 6 militanı öldürdüğünü ve patlayıcı malzeme ele geçirdiğini söyledi. 
     Alihil, militanların uzaktan kumandalı patlayıcılarla terörist saldırılar düzenlemeyi amaçladığını belirtti. 
     Afganistan'da 30 bin kadar Amerikalı ve NATO üyesi ülkelere mensup asker, gelecek ay yapılacak meclis ve eyalet seçimlerinin güvenliğini sağlamaya ve Taliban'ı yenilgiye uğratmaya çalışıyor. 
     Bu yıl meydana gelen çatışmalarda, patlamalarda ve kurulan pusularda çoğu Taliban militanı 1000 kadar kişi öldürüldü. 
     Amerikan ordusu ise Taliban yönetimini devirmek için 2001 yılının sonunda geldiği Afganistan'da bu yıl 47 kayıpla şimdiye kadarki en ağır kayıbını verdi. 
     
</TEXT>
</DOC>
