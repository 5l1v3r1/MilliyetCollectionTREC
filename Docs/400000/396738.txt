<DOC>
<DOCNO> 396738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sonsiy05.html </URL>
<DATE> 2005/11/21/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Ağar'ın göbek kordonu Çankaya'ya mı gömüldü 
</HEADLINE>
<TEXT>

     
     Sezer KÜÇÜKKURT AFYONKARAHİSAR, DHA 

     
DOĞRU Yol Partisi DYP Genel Başkanı Mehmet Ağar, göbek kordonu ve cumhurbaşkanlığı konusunda değerlendirmede sbulundu. Ağar, göbek kordonunun nerede olduğunu bilmediğini belirtirken cumhurbaşkanlığı konusunda ise Görelim Allah ne yazdıysa, millet ne derse göreceğiz'' dedi. 
     DYP Genel Başkanı Mehmet Ağar, yarın Denizli'de yapılacak DYP Bölge Toplantısı'na katılacak. Geceyi Afyonkarahisar'da geçirecek olan Ağar, akşam saatlerinde kente geldi. DYP İl ve Merkez İlçe Teşkilatı'nı ziyaret eden Mehmet Ağar'a gazeteciler, partinin Kars İl Kongresi'ne katılan DYP Genel Başkan Yardımcısı Orhan Keçeli'nin, Mehmet Ağar bir dönem başbakan olacağını söylüyor. Neden Çünkü Ağar'ın babası Celal Bayar'ın koruması idi. Ağar, Çankaya Köşkü'nde doğdu. Annesi de göbek bağını Çankaya’ya gömdü. Bir dönem başbakanlıktan sonra cumhurbaşkanı olacak'' sözlerini hatırlattı. Bunun üzerine bir süre şaşkınlıkla gülümseyen ve Yok canım'' diyen Ağar, Çankaya Köşkü'nde mütevazı bir lojmanda doğduğunu doğruladı. Ağar, Bunların hepsi kısmet tabii. Hepimiz, Allah ne yazdıysa, millet ne söylerse göreceğiz'' dedi. Annesinin sağlığında Orhan Keçeli ile tanıştığını ve böyle bir hatıra anlatmış olabileceğini de belirten Ağar, göbek kordonunun nereye gömülüp gömülmediği hakkında bilgi sahibi olmadığını söyledi. 
     KEÇELİ NE DEMİŞTİ 
     
     Mukadder YARDIMCIEL KARS, DHA 

     DOĞRU Yol Partisi DYP Genel Başkan Yardımcısı Orhan Keçeli, Genel Başkanı Mehmet Ağar’ın göbeğinin Çankaya Köşkü’nün bahçesine gömüldüğünü açıkladı. Keçeli, Ağar cumhurbaşkanı olacak. Çünkü bu arkadaş şanslı doğdu'' dedi. 
     Cumhurbaşkanlığı için en şanslı kişinin Mehmet Ağar olduğunu savunan Keçeli şöyle devam etti Sayın Mehmet Ağar'ın babası Zülfü Ağar, rahmetli Üçüncü Cumhurbaşkanımızın Celal Bayar , koruma müdürüydü. Mehmet Ağar Çankaya Köşkü’nde doğdu. Onun göbek bağını anası, Çankaya Köşkü’nün bahçesine gömdü. Sayın Mehmet Ağar bir şey söylüyor Ben, bir dönem Başbakanlık yapacam’ diyor. Niye bir dönem diyor, hiç düşündünüz mü Çünkü sonra Cumhurbaşkanlığı adayı olacak. Evet Cumhurbaşkanı olacak. Çünkü bu arkadaş bana göre de şanslı doğdu. Ben elli yıldır bu papazın eşeğini sürüyorum, bir mebus olamadım. Adam bak hem kaymakamlık, valilik, milletvekilliği, bakanlık, herşeye yükseldi, partinin genel başkanı, biz bir şey olamadık. Demek ki, bir de şans lazım, dişlerinin arası ayrık ve burda da hemşehrimiz. Mehmet Ağar’ın esas baba memleketi Ardanuç. Size komşu ilden hemşehriniz.'' 
     
</TEXT>
</DOC>
