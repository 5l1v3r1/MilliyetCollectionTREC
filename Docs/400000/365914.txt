<DOC>
<DOCNO> 365914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/sontur21.html </URL>
<DATE> 2005/07/31/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Erenköy Ruh ve Sinir Hastalıkları Hastanesi'nde yangın korkuttu... 
</HEADLINE>
<TEXT>

     Erenköy Ruh ve Sinir Hastalıkları Hastanesi'nde çıkan yangın, itfaiyenin müdahalesiyle söndürüldü. 
     Alınan bilgiye göre, Erenköy Ruh ve Sinir Hastalıkları Hastanesi'nde hastaların bulunduğu servisin bodrum katında yangın çıktı. Kısa sürede büyüyen yangının söndürülmesi için itfaiyeden yardım istendi. 
     Bu sırada, yoğun dumanın hastaneyi sarması nedeniyle binada bulunan hastalar da görevlilerin yardımıyla dışarı çıkartıldı. 
     Olay yerine gelen itfaiye ekipleri, gaz maskesi takarak yürüttükleri çalışmalar sonucu yangını diğer katlara sıçramadan söndürdü. 
     Maddi hasara neden olan yangının, söndürülmeden atılan bir sigara izmaritinden çıkmış olabileceği belirtildi. 
     
</TEXT>
</DOC>
