<DOC>
<DOCNO> 378607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sondun32.html </URL>
<DATE> 2005/09/15/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Bush yıpranmaya devam ediyor 
</HEADLINE>
<TEXT>

     ABD Başkanı George Bush, kamuoyunun gözünde puan kaybetmeye devam ediyor. 
     New York Times ve CBS tarafından yapılan kamuoyu araştırması, Amerikalıların sadece yüzde 38'inin Bush'un dış politikasına destek verdiğini gösterdi. Dış politikada Bush'u beğenmeyenlerin oranı yüzde 52 oldu. 
     Bush'un terörizm sorununu çözebileceğine inananların oranı ise yüzde 50 çıktı. Halkın yüzde 43'ü bu konuda başkana güvenmiyor. Oysa Bush'a güvenenlerin oranı, 11 Eylül 2001 saldırılarından hemen sonra yüzde 90'a kadar çıkmıştı. 
     Amerikalıların yüzde 59'unun da Bush'un ekonomi politikalarını beğenmediği aynı araştırmayla ortaya çıktı. 
     Araştırmanın, 9-13 Eylül arasında 1167 kişiyle görüşülerek hazırlandığı, hata payının yüzde 3 civarında olduğu kaydedildi. 
     Wall Street Journal ve NBC tarafından ortaklaşa yapılan araştırma da halkın yüzde 55'inin Bush'un genel politikasını onaylamadığını gösterdi. Onaylayanların oranı yüzde 40'da kaldı. 
     Bu araştırma, Amerikalıların yüzde 49'unun, ekonominin 12 ay içinde kötüleşeceğini düşündüğü, ekonominin iyileşeceğine inananların oranının ise yüzde 16 olduğu anlaşıldı. 
     Araştırma, Irak konusunda, halkın yüzde 55'inin asker sayısının azaltılmasını isterken, halkın yüzde 36'sının aynı kalmasını istediğini gösterdi. 
     Wall Street Journal ve NBC'nin araştırmasının, 9-12 Eylül arasında 1013 yetişkinle yapıldığı, hata payınının yine yüzde 3 kadar olduğu belirtildi. 
     
</TEXT>
</DOC>
