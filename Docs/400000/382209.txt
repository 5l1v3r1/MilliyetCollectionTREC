<DOC>
<DOCNO> 382209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sondun38.html </URL>
<DATE> 2005/09/28/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Nasa Başkanı "Uzay mekiği ve UUİ bir hataydı" 
</HEADLINE>
<TEXT>

     Amerikan Havacılık ve Uzay Dairesi NASA Başkanı Michael Griffin, uzay mekiği ve Uluslararası Uzay İstasyonu’nun UUİ büyük stratejik hatalar olduğunu savundu. 
     Griffin USA Today gazetesine yaptığı açıklamada, NASA’nın 70’li yıllarda Apollo programının yerine uzay mekiği inşası kararının bir hata olduğunu söyleyerek, "Uzay mekiği programı fazla ileri gitmişti ve mümkün olanın sınırındaydı" diye konuştu. 
     NASA Başkanı, kararı kendi verecek olsaydı, yörüngedeki uzay istasyonunun inşasına da karşı çıkacağını söyledi. 
     Uzay mekiğinin Mayıs 2006’dan itibaren 2010’a kadar UUİ’ye 17 ve Hubble teleskobu için bir sefer yapması planının şu anda yürürlükte olduğunu belirten Griffin, buna karşın mekikte başka sorunlar çıkması durumunda, bunu değerlendireceklerini kaydetti. 
     Michael Griffin geçen haftaki açıklamasında, UUİ’nin inşasını mekikle bitirememeleri durumunda, yeni bir sistem kullanılacağını, ancak bunların büyük masraf gerektiren işler olduğunu söylemişti. 
     
</TEXT>
</DOC>
