<DOC>
<DOCNO> 398681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sonsiy12.html </URL>
<DATE> 2005/11/28/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
15 yeni üniversite tasarısı 1 Aralık'ta görüşülecek 
</HEADLINE>
<TEXT>

     TBMM Milli Eğitim Komisyonu, 15 ilde üniversite kurulmasını öngören kanun tasarısını, 1 Aralık Perşembe günü görüşecek. 
     Yükseköğretim Kurumları Teşkilatı Kanunu ile 78 ve 190 Sayılı Kanun Hükmünde Kararnamelerde Değişiklik Yapılması Hakkındaki Kanun Tasarısı’nda, Kırşehir, Kastamonu, Düzce, Burdur, Uşak, Rize, Tekirdağ, Erzincan, Aksaray, Giresun, Çorum, Yozgat, Adıyaman, Ordu ve Amasya’da üniversite kurulması öngörülüyor. 
     Tasarının, Perşembe günü toplanacak Milli Eğitim Komisyonu’nda ele alınacağı bildirildi. 
     Tasarıya göre, kurulması öngörülen üniversitelerin bünyelerinde şu fakülte ve yüksekokullar bulunacak 
     KIRŞEHİR ÜNİVERSİTESİ 
     Fen-Edebiyat, Ziraat, Eğitim, İktisadi ve İdari Bilimler fakülteleri Sağlık, Beden Eğitimi ve Spor, Fizik Tedavi ve Rehabilitasyon yüksekokulları, 3 meslek yüksekokulu, Sosyal Bilimler ve Fen Bilimleri Enstitüleri. 
     KASTAMONU ÜNİVERSİTESİ 
     Fen-Edebiyat, Eğitim, Orman ve İnebolu Su Ürünleri fakülteleri Sağlık, Beden Eğitimi ve Spor, Sivil Havacılık yüksekokulları, Meslek Yüksekokulu, Sosyal Bilimler ile Fen Bilimleri enstitüleri. 
     DÜZCE ÜNİVERSİTESİ 
     Fen-Edebiyat, Orman Fakültesi, Teknik Eğitim fakülteleri ve Tıp Fakültesi Sağlık Yüksekokulu ile 2 meslek yüksekokulu, Sosyal Bilimler ve Fen Bilimleri enstitüleri, Sağlık Bilimleri Enstitüsü. 
     BURDUR ÜNİVERSİTESİ 
     Fen-Edebiyat, Veteriner ve Eğitim fakülteleri Sağlık Yüksekokulu, 5 meslek yüksekokulu, Sosyal Bilimler ile Fen Bilimleri enstitüleri. 
     UŞAK ÜNİVERSİTESİ 
     Fen-Edebiyat, Eğitim, Mühendislik ile İktisadi ve İdari Bilimler fakülteleri, Sağlık Yüksekokulu, 6 meslek yüksekokulu, Sosyal Bilimler ve Fen Bilimleri enstitüleri. 
     RİZE ÜNİVERSİTESİ 
     Fen-Edebiyat, Eğitim, İlahiyat ve Su Ürünleri fakülteleri Sağlık Yüksekokulu, 2 meslek yüksekokulu, Sosyal Bilimler ve Fen Bilimleri enstitüleri. 
     TEKİRDAĞ ÜNİVERSİTESİ 
     Fen-Edebiyat, Tıp, Ziraat, Mühendislik fakülteleri 9 meslek yüksekokulu, Sosyal Bilimler ve Fen Bilimleri, Sağlık Bilimleri enstitüleri. 
     ERZİNCAN ÜNİVERSİTESİ 
     Fen-Edebiyat, Eğitim ve Hukuk fakülteleri, Sağlık Yüksekokulu, 4 meslek yüksekokulu, Sosyal Bilimler ve Fen Bilimleri enstitüleri. 
     AKSARAY ÜNİVERSİTESİ 
     Fen-Edebiyat, İktisadi ve İdari Bilimler, Mühendislik ve Eğitim fakülteleri Sağlık Yüksekokulu ile Beden Eğitimi ve Spor Yüksekokulu, 4 meslek yüksekokulu, Sosyal Bilimler ve Fen Bilimleri enstitüleri. 
     GİRESUN ÜNİVERSİTESİ 
     Fen-Edebiyat, İktisadi ve İdari Bilimler, Eğitim fakülteleri Sağlık Yüksekokulu, 4 meslek yüksekokulu, Sosyal Bilimler ve Fen Bilimleri enstitüleri. 
     ÇORUM ÜNİVERSİTESİ 
     Fen-Edebiyat Fakültesi, İktisadi ve İdari Bilimler, Mühendislik, Veteriner ve İlahiyat fakülteleri Sağlık Yüksekokulu, 2 meslek yüksekokulu, Sosyal ve Fen Bilimleri enstitüleri. 
     YOZGAT ÜNİVERSİTESİ 
     Fen-Edebiyat, İktisadi ve İdari Bilimler, Mühendislik-Mimarlık ve Ziraat fakülteleri, Sağlık Yüksekokulu, Meslek Yüksekokulu, Sosyal Bilimler Enstitüsü ile Fen Bilimleri Enstitüsü. 
     ADIYAMAN ÜNİVERSİTESİ 
     Mesleki ve Teknik Eğitim, Eğitim, Fen-Edebiyat fakülteleri Sağlık Yüksekokulu, 6 meslek yüksekokulu, Sosyal Bilimler ile Fen Bilimleri enstitüleri. 
     ORDU ÜNİVERSİTESİ 
     Ziraat, Fen-Edebiyat Fakültesi, İktisadi ve İdari Bilimler, Deniz Bilimleri Fakülteleri, Sağlık Yüksekokulu, 2 meslek yüksekokulu, Sosyal ve Fen Bilimleri enstitüleri. 
     AMASYA ÜNİVERSİTESİ 
     Mesleki ve Teknik Eğitim, Mimarlık, Fen-Edebiyat ve Eğitim fakülteleri Sağlık Yüksekokulu, 2 meslek yüksekokulu, Sosyal Bilimler ve Fen Bilimleri enstitüleri. 
     
     REKTÖRLERİ BAKAN VE BAŞBAKAN ÖNERECEK 
     Tasarıda, yeni üniversitelere 2 bin yeni kadro verilmesi de öngörülüyor. 
     Tasarıya göre, daha önce başka üniversiteler bünyesinde eğitim veren fakülte ve yüksekokulların bütçe, teşkilat, kadro, demirbaş ve her türlü mallarının yeni kurulan üniversitelere devredilecek. 
     Kurulan üniversitelerin kurucu rektörleri de 2 yıl için Milli Eğitim Bakanı ve Başbakan’ın önereceği 3 isim arasından Cumhurbaşkanınca atanacak. 
     
</TEXT>
</DOC>
