<DOC>
<DOCNO> 368158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sonyas06.html </URL>
<DATE> 2005/08/08/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Trafiğe yoğun caddede "egzersiz" yapmayın... 
</HEADLINE>
<TEXT>

     Trafiğin yoğun olduğu caddelerde "egzersiz yapılmaması" uyarısı geldi. 
     Bu uyarı Çevre ve Orman Bakanlığı Müsteşar Yardımcısı Prof. Dr. Mustafa Öztürk’ün, "Şehir İçi Bölgelerde Hava Kirliliği’nin Sağlık Üzerine Etkileri" konulu raporunda yer aldı. 
     Solunan havanın saf olmadığına dikkat çeken Öztürk, havanın doğal kaynaklar veya insan aktiviteleri ile atmosfere bırakılan kimyasal ve biyolojik binlerce maddelerle kirlendiğini anımsattı. 
     
     BİR İNSAN 400 MİLYON LİTRE HAVA SOLUYOR 
     Öztürk, "İnsan günde ortalama 13000-16000 litre veya ömrü boyunca 400-450 milyon litre hava solumaktadır" diyerek, temiz veya kirli havanın insan sağlığı için önemine vurgu yaptı. 
     Hava kirliliğinin sağlık üzerindeki olumsuz etkileri sonucu akciğer kanseri vakalarında artış, kronik astım krizi sıklığında artış yaşandığını belirten Öztürk, diğer olumsuz etkileri şöyle sıraladı 
     
     HER YIL 3 MİLYON KİŞİ ÖLÜYOR 
     "Göğüs daralması sıklığında artış, öksürük balgam sıklığında artış, üst solunum sistemi akut bozukluğunda artış, göz, burun ve boğaz tahribatında artış, soluk alma kapasitesinde düşüş, iş veriminde ve üretimde düşüş ile sağlık tedavi mesrafında artış." "Dünyada her yıl hava kirliliğinden 3 milyon insan ölmektedir" diyen öztürk, şu öneride bulundu 
     "Özellikle hava kirliliğinin yoğun olduğu illerde ve trafiğin yoğun olduğu cadde, yol ve meydanlarda dışarıda egzersiz koşu ve yürüyüş gibi yapılmamalıdır. Çünkü egzersiz esnasında daha derinden ve daha sık aralıklarla soluk alındığından vücuda daha fazla kirletici girer. Bu kirleticiler kolayca akciğere kadar ulaşır." 
     
</TEXT>
</DOC>
