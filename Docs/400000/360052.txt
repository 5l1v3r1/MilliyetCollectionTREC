<DOC>
<DOCNO> 360052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sondun60.html </URL>
<DATE> 2005/07/11/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Yeni rapor "Doğrudan çatışmada 39 bin Iraklı sivil öldü" 
</HEADLINE>
<TEXT>

     BM’nin New York’taki genel karargahında, İsviçre’nin "Uluslararası Çalışma Kurumu-GIIS", 20 Mart 2003’te başlayan ABD’nin Irak saldırısı için öncekilere göre çok daha yüksek sivil ölü sayısı verdi. 
     "Iraqi Body Count" adlı sivil toplum kuruluşu veri tabanının kaydettiği eski sayı 22,787 ile 25,814 sivil ölüyü çok aşan İsviçre kurumunun bugünkü pazartesi basın toplantısından kaydını veren İngiliz Reuters ajansı, 39 bin sivil ölünün "ABD’nin doğrudan ateş açması ve meydana gelen çatışmalara bağlı ölümler" olduğunu bildirdi. 
     İntihar saldırıları ve diğer kazalarla birlikte ABD’nin giriştiği Irak savaşında sivil kayıp sayısı, savaşın sürdürüldüğü 28 ay içinde korkunç düzeye, 100 bin ölüye çıktı. 28 ay içinde 100 bin sivil ölü sayısını saygın İngiliz tıp dergisi Lancet Neşter ilk kaydedenlerden. 
     Reuters, İngiltere’de İşçi Partili Başbakan Tony Blair’in hükümetinin, Lancet dergisinin Irak zayiat kaydını kabul etmediğini hatırlatıyor. ABD’nin ve ona Irak’ta yardımcı ülkelerin 28 ayda verdiği ölü sayısı 1937. 
     
     "TABANCA" 
     Uzmanlar, "Irak’taki gibi hiçbir zaman kanıtlanmayan" nükleer, kimyasal, biyolojik kitle imha silahlarından çok, küçük çaplı silahların çok daha büyük sayıda ölümlere neden olduğunu belirtiyor. 
     Dünya genelinde küçük silahların kötülüğünün doğurduğu toplusal bozulmayla az beslenme, açlık ve önlenebilir hastalıklardan on binler hayatını kaybediyor. 
     
     FİN BÜYÜKELÇİ-ESAS KİTLE İMHA SİLAHI 
     Finlandiyalı Büyükelçi Pasi Patokallio, "Dünyada, aslında tek kişinin taşıdığı tabanca kitle imha silahlarının en büyüğüdür" diyor. 
     BM, 2001’deki anlaşmayla "dünya genelinde ülkeleri belalara sürükleyen küçük çaplı silahların denetimi ve yasaklanmasına çalışsa da", Irak savaşı gibi her savaşta bu küçük silahlar en büyük ölümlere neden oluyor. 
     Uzmanlar, küçük çaplı silahların savaşta ölümlerin yüzde 90’ına neden olabildiğini belirtiyor. 
     On dört yıl önce ABD nüfus dairesi başkanı, Washington yönetiminin Irak’ı Kuveyt’ten çıkarmak için giriştiği "I. Körfez Savaşı"nda 16 Ocak-28 Şubat 1991 60 bin sivilin öldüğünü açıklamıştı. Irak’a 13 yıl uygulanan BM ambargosundan da çok insan öldü. 
     
</TEXT>
</DOC>
