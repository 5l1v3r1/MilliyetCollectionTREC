<DOC>
<DOCNO> 360425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/soneko35.html </URL>
<DATE> 2005/07/12/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Reel kesim güvensizlik sınırıda... 
</HEADLINE>
<TEXT>

     Tüketicilerden sonra reel kesim de güvensizlik sınırına geldi. 
     Merkez Bankası, özel sektör imalat sanayi işylerlerinde yaptığı iktisadi yönelim anketi ve bu anketin bazı sorularına verilen yanıtlardan oluşturduğu Reel Kesim Güven Endeksi’nin haziran ayı sonuçlarını açıkladı. 
     Buna göre reel kesim güven endeksi haziran ayında bir önceki aya göre 1.7 puan azalarak 101.1 seviyesinde geriledi. Bir önceki yılın aynı dönemine göre ise reel kesim güveninde 6.3 puanlık yüzde 5.9 azalma yaşandı. Reel kesim güven endeksi bu yıl başında 106.3 düzeyinde bulunuyordu. 
     Ocakta 104.5’e, şubatta 103.6’ya gerileyen endeks, martta 104 oldu. Nisanda 103.5’e, mayısta ise 102.8’e indi. 
     Endeksi oluşturan, yayılma endeksleri içerisinde reel kesim güven endeksini olumsuz yönde etkileyen en belirgin kalem ihracat imkanları beklentisi oldu. Bunu sırasıyla, üretim hacmi beklentisi ile genel gidişat konusundaki görüşler izledi. Mamul mal stok miktarı ve iç pazara satılan mal hacmi eğilimleri ise endeksi pozitif yönde etkiledi. 
     Mayısta 115.1 olan genel gidişatla ilgili endeks değeri 110.6’ya inerken, ihracat imkanları endeksi ise 116.6’dan 
     108’e, yatırım harcamalarıyla ilgili endeks 91.2’den 90.3’e 
     geriledi. 
     
     ENFLASYON KESİNTİSİ YÜZDE 9.3’E İNDİ 
     Bu arada reel kesimin bu yıl sonuna ilişkin enflasyon ÜFE beklentisi ise yüzde 9.4’ten yüzde 9.3’e kadar geriledi. Gelecek 12 aylık döneme ilişkin enflasyon beklentisi ise yüzde 9.1’den yüzde 9’a indi. 
     Gelecek üç aylık dönemde enflasyonun aşağı doğru gideceğine inananların oranı yüzde 41.4’ten yüzde 43.87e çıkarken, yükseleceğini ileri sürenlerin oranı ise yüzde 6.3’ten yüzde 5.5’e geriledi. 
     Genel gidişat konusunda bir ay öncesine göre daha işimser olanların oranı yüzde 26.3’ten yüzde 23.1’e inerken, daha kötümserlerin oranı ise yüzde 11,.2’den yüzde 12.5’e çıktı. 
     
</TEXT>
</DOC>
