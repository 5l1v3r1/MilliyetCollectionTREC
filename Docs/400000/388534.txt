<DOC>
<DOCNO> 388534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/soneko12.html </URL>
<DATE> 2005/10/21/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Gümrük kapısındaki arıza, geçişleri aksatıyor... 
</HEADLINE>
<TEXT>

     Hatay'ın Reyhanlı İlçesi'ndeki Cilvegözü Gümrük Kapısı'ndaki ana bilgisayarda meydana gelen arıza nedeniyle 2 günden beri giriş ve çıkışlarda aksamalar yaşanıyor. 
     Bilgisayarlardaki arıza sonrasında giriş ve çıkış yapanların işlemlerinin elle yapılması, uzun araç kuyruklarının oluşmasına ve yolcuların saatlerce beklemesine neden oluyor. 
     Reyhanlı Kaymakamı Ünal Çakıcı, AA muhabirine yaptığı açıklamada, ana bilgisayardaki arızanın giderilmesi için çalışmaların sürdüğünü ifade etti. 
     Arızanın 2 günden beri devam ettiğini anlatan Çakıcı, ''günübirlik giden yolcu ve araçların çıkışları yapılamıyor. TIR'ların çıkışları ise işlemleri elle yapılarak sağlanmaya çalışılıyor. En kısa zamanda sorun çözülerek, yoğunluk normale dönecek'' dedi. 
     
</TEXT>
</DOC>
