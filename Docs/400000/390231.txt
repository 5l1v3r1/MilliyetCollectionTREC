<DOC>
<DOCNO> 390231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sontur12.html </URL>
<DATE> 2005/10/27/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
ABD'nin aradığı Iraklı'yı Türkiye yakaladı 
</HEADLINE>
<TEXT>

     ABD’de geçen hafta hafta kayınbiraderi ve kayınvalidesini öldürmekle, kendisinden ayrı yaşayan eşini vurmakla suçlanan Fraydun Ahmed Kordian adlı Iraklı Türkiye’de yakalandı. 
     49 yaşındaki Irak vatandaşı Fraydun Ahmed Kordian, 
     geçen hafta ABD’de Los Angeles kentinde kayınbiraderinin ve kayınvalidesinin öldürülmesi, kendisinden ayrı yaşayan eşinin de vurulması olayı ile ilgili olarak ABD’de aranıyordu. Los Angeles Polisi yetkilisi Mike Lopez, Los Angeles polisinin Kordian hakkındaki arama emri ile ilgili olarak bilgi vermesinin ardından Türk makamlarının Kordian’ı göz altına aldığını belirtti. Lopez, Kordian’ın eşinin kaldığı kayınvalidesinin evine giderek eşine, kayınvalidesine ve kayınbiraderine ateş açtığını, eşinin çok ağır durumda olduğunu anlattı. Lopez, Los Angeles savcılığının Kordian’ın iadesini sağlamak için çaba gösterdiğini de söyledi. Los Angeles Times gazetesi de, Kordian’ın Mexico City’den kalkan ve Madrid üzerinden İstanbul’a giden bir uçağa kendi ismi ile bindiğine dikkat çekti. 
     
</TEXT>
</DOC>
