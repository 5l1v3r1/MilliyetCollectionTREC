<DOC>
<DOCNO> 376308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/yazar/asik.html </URL>
<DATE> 2005/09/07/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Sağduyu çağrısı 
</HEADLINE>
<TEXT>


Olaylar Diyarbakır'dan sonra Van ve Siirt'e sıçradı... Ellerinde taş ve molotofkokteylleri ile Filistin manzarası yaratan eylemcilerden medya "PKK yandaşları" diye söz ediyor. PKK yandaşları araçlara, vitrinlere, banka ATM'lerine saldırıyor. Polisle çatışıyor. Türkiye'de bu tür olaylar ilk kez bu kadar yoğunlaşıyor. 
Kimilerine göre bunlar 3 Ekim'e dönük saldırılardır. 3 Ekim'e kadar sağduyu çağrısı yapanlar var. Peki sonra Kimilerine göre esas olaylar 20 Eylül'de, KONGRA GEL'in silah bırakma süresinin bitiminde başlayacaktır. 
Olaylar ileriye dönük endişe doğuran cinsten. Ne var ki büyük kentlerdeki sük net havası umut veriyor. 
Öte yandan dinsel gösterilerde de yeni aşamalar var. 
Ülkeyi yönetenler sağduyu çağrısı yapıyor. Ülkeyi yönetenlerin de sağduyulu olması lazım şu sırada... 
Kendi fantezilerini ertelemeleri gerekiyor... Nedir hükümetten beklenen 
"Laik ve üniter devlet tarafında yerini alarak, gerici ve bölücü örgütler karşısında var olan yasaları işletmesi..." 
Başkaldıran topluluklar bir ölçüde de hükümet ile devletin bölünmüşlüğünden güç alıyor. AKP'nin de artık kendi tarafını iyi belirlemesi ve kesinleştirmesi gerekiyor. 

Adli yıl dün başladı. 
İşlerin kesat gitmesi dileğiyle... 
Haldun Ertem 

New Orleans ve... New Orleans'ı Katrina kasırgası değil, Irak ve Bush vurdu... Son yıllarda afet fonları ve askeri birliklerin Irak'a kaydırılmasının zararı ve kayıpları çok artırdığı yadsınmayan bir gerçek. Ayrıca kasırganın geleceği bilindiği halde yeterli önlem alınmadı. Zenginler kaçtı. Fakirler ölüme terk edildi. 
Olaydan bize de ders var... Katrina'nın ne zaman geleceği biliniyordu... Koskoca Amerika bile bile gafil avlandı. Onca kayıp verdi. Bizim İstanbul depreminin ne zaman geleceği bilinmiyor. Kimsenin kaçacak vakti de olmayacak. Biz ne yapacağız Bilen var mı 

Karı kocanın canı aynı anda kavga etmek istiyorsa o evlilik iyi yürüyor demektir. 
Jean Rostand 

Activia reklamları Danone firması, Activia marka yoğurt reklamlarıyla ilgili bir açıklama gönderdi. Reklamlarda görünen kişiler Activia ile sindirim sorununun önlendiğini söylüyor, alt yazıdaki "Noter huzurunda gerçekleştirilmiştir" ibaresi yanlış izlenim veriyordu. Danone firması açıklamada, "noter huzurunda" gerçekleştirilenin bilimsel çalışmalar değil, kişilerin anlatımları olduğunu belirtiyor. Reklamın yanlış izlenim verdiğini kabul ediyor... Ve alt yazının daha açıklayıcı olması için çalıştıklarını bildiriyor. Teşekkürler... 

Nargile tüttü Envai çeşit dert ve sorunumuza bir yenisinin eklendiğini dün öğrendik 
"Meyve aromalı nargile tütünü sorunu..." 
Sigara zararlıdır. Tütün zararlıdır. Nargile zararlıdır. Ama bu alanda bir adaletsizlik varsa elbet o da yazılmalıdır. 
Sadede gelirsek... Son yıllarda özellikle gençlerin nargile kahvelerine rağbet etmeye başlamasıyla ülkemizde nargile tütünü üreten firmaların sayısı arttı, 4'e çıktı... Bu firmalar nargile tütününün 200 gramlık paketini 5 milyon TL'ye satıyordu. Derken hükümet nargile tütününde maktu vergiye yüzde 1200 zam yaptı. 5 milyon liralık paketin fiyatı birden 15 milyon liraya çıktı. Kaçakçılar ise aynı paketi 1 milyon 600 bin liraya satıyordu. Öyle olunca paketi 15 milyon liradan nargile tütünü satmanın imk nı kalmadı. 4 firma mecburen hep birlikte üretimi durdurdular. Kaçakçılar yaşadı. 

Talabani'den Yalçın Doğan, geçtiğimiz pazar günü Hürriyet'te yayımlanan röportajında, Irak Cumhurbaşkanı Talabani'ye, Apo'nun cezaevinden PKK'yı yönetmeye devam ettiğini hatırlatıp düşüncesini soruyor. Talabani, aynı soruyu kendisinin de bir görüşme sırasında Tayyip Erdoğan'a yönelttiğini söylüyor. Kürt lider, Erdoğan'a sormuş 
"Nasıl oluyor da hapishanedeki biri hükümete karşı savaş emri verebiliyor " Erdoğan'ın yanıtı şu olmuş 
- Bu demokrasidir... 
3 gün geçti. Başbakan'ın bu sözü h l yalanlanmış değil. 



</TEXT>
</DOC>
