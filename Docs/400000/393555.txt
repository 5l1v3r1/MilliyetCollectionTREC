<DOC>
<DOCNO> 393555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonyas07.html </URL>
<DATE> 2005/11/09/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
13 yaşındaki kız öğrenci, öğretmenini zehirledi 
</HEADLINE>
<TEXT>

     ABD’nin Virginia eyaletine bağlı Hampton kentinde 13 yaşında bir kız öğrenci, öğretmenini zehirlemek suçuyla mahkemeye sevkedildi. 
     Polis yetkilileri, Syms Ortaokulu 8. sınıf öğrencisi olduğu belirtilen ancak adı gizli tutulan öğrencinin, öğretmeninin kahve fincanına tahta silmek amacıyla kullanılan bir kimyasal madde koyarak zehirlemeye çalıştığını bildirdiler. 
     Okul sözcüsü Ann Stephens, durumun, başka bir öğrencinin kahveyi içmek üzere olan öğretmenini uyarması üzerine anlaşıldığını kaydetti. 
     Polis yetkilileri, 3 hafta içinde en az 3 defa öğretmeninin kahvesine söz konusu kimyasal maddeyi kattığı sanılan öğrencinin zehirlemeye teşebbüs suçuyla mahkemeye sevkedildiğini ifade ettiler. 
     Öğrencinin, öğretmenini zehirlemek amacıyla kullandıığı Expo adlı spreyin üzerinde söz konusu kimyasal maddenin yutulmasının zararlı olduğu uyarısının bulunduğunu belirten polis yetkilileri, ismi açıklanmayan öğretmenin sağlık durumunda herhangi bir bozukluk olmadığın kaydettiler. 
     
</TEXT>
</DOC>
