<DOC>
<DOCNO> 381193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sonspo13.html </URL>
<DATE> 2005/09/24/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Daum Köln'de oynayan Podolski'yi istedim... 
</HEADLINE>
<TEXT>

     Fenerbahçe Teknik Direktörü Christoph Daum, ''Almanya'ya dönmeyi asla dönmeyi düşünmüyorum'' dedi. 
     Daum, Köln'de yayınlanan Express gazetesine verdiği röportajda, İstanbul'da ailesiyle birlikte yaşamaktan mutlu olduğunu belirterek, üç veya dört yıl sonra sürekli olarak ikamet edeceği bir kente taşınacağını, bunun da Zürih veya Barcelona olabileceğini ifade etti. Daum, üç veya dört yıl daha kulüp takımı çalıştıracağını sonra ise milli takım çalıştırmak istediğini kaydetti. 
     Alman Milli Takımı ile ilgili açıklamalarda da bulunan Daum, Teknik Direktör Jürgen Klinsmann'ın 2006 Dünya Kupası'ndan sonra misyonunu tamamlayarak görevi bırakacağına dikkat çekti. Türkiye'de, Alman Birinci Ligi'nin Bundesliga takip edilme oranının İngiltere ve İspanya liglerine göre daha az olduğunu söyleyen Daum, buna sebep olarak Alman Milli Takımı ile kulüp takımlarının son yıllarda uluslararası arenada başarısız sonuçlar almalarını gösterdi. 
     Alman Milli Takımı ve FC Köln takımının başarılı forveti Lucas Podolski'nin Fenerbahçe'ye alınması için başkan Aziz Yıldırım'a tavsiyede bulunduğunu hatırlatan Daum, başkanın kendisine, ''Podolski mi o da kim '' diye cevap verdiğini belirterek böylece bu transferin gerçekleşmediğini ifade etti. 
     Daum, ''Siz de ilerde Alman Milli Takımı'nı çalıştırabilirsiniz'' sözleri üzerine, bunun nasıl olacağını sordu. 
     Almanya Futbol Federasyonu eşbaşkanı Mayer Vorfelder'in kendisini gelecekte Alman Milli Takımı teknik direktörü adayı olarak göstermek istemesi için de Daum, ''Buna sevinirim. Ama kulüpler birliği buna engel olacaktır. Siz benim gerçekten oradaki güçlerin baskısına dayanacağımı mı düşünüyorsunuz Beni gerçekten istiyorlarsa ilk adımı federasyon atmalı'' dedi. 
     Almanya'da düzenlenecek 2006 Dünya futbol şampiyonasında Alman Milli Takımı'nın şansını da değerlendiren Daum, milli takımın şampiyonluk şansının az olduğunu düşünmenin yanlış olacağını kaydederek, ''Hiç bir şey imkansız değildir'' dedi. 

     
</TEXT>
</DOC>
