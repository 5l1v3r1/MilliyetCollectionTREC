<DOC>
<DOCNO> 391310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/yasam/yas02.html </URL>
<DATE> 2005/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Azılı suçluların dergisi 
</HEADLINE>
<TEXT>


Hedef kitlesi çeteciler, mafya üyeleri ve mahk mlar olan, 'Uyuşturucu en iyi nerede saklanır ' gibi faydalı bilgilerle dolu Amerikan dergisi Don Diva, 165 bin gibi yüksek bir satış rakamı yakaladı 

DIŞ HABERLER SERVİSİ 

ABD'de hedef kitlesi çeteciler, mafya üyeleri ve özellikle mahk mlar olan 3 aylık bir dergi büyük satış rakamları yakaladı. 'Don Diva' isimli dergi, ortalama 165 bin satıyor. 6 yıldır yayımlanan 'Don Diva'nın gördüğü bu ilgi üzerine yayıncılar, derginin büyük mağazalarda da satılabilmesi için girişimlerde bulunuyor. 'Don Diva'nın, çoğu abone olan okuyucularının büyük kısmı cezaevi mahk mları. 

Suça özendirme eleştirisi 
Okurlarına, içinde "Uyuşturucu en iyi nerede saklanır ", "Elmas işlemeli altın diş nerede yaptırılabilir ", "En iyi para sayma makineleri nerede bulunur " gibi soruların cevaplarının da bulunduğu 'faydalı bilgiler' veren dergi, insanları suça özendirdiği gerekçesiyle beğenildiği kadar da, eleştirilere hedef oluyor. 
İngiliz Daily Telegraph'a konuşan Don Diva'nın kurucusu ve Genel Yayın Yönetmeni Tiffany Childs 34 , uyuşturucu ticareti suçundan 10 yıl cezaevinde kalan eşi Kevin'in kendisine dergiyi çıkarma konusunda ilham verdiğini belirtti. Tiffany, dergiyi ilk yayımladığı 6 yıl önce okuyucuların tamamına yakınının abone mahk mlar olduğunu söylerken, şimdi bu oranın yalnızca yüzde 10 olduğunu gururla vurguluyor. 

Şok et, tiraj al 
Tiffany Childs, derginin satışını artırmanın formülünü de gayet iyi biliyor. Son sayının kapağına elindeki tabancaya şarjör yerleştiren 12 yaşındaki bir çocuğun fotoğrafını basan Childs, "Skandal bir kapaktı. Ama ben olsaydım, ne hakkında olduğunu bilmek isterdim" diyerek derginin 'şok ederek tiraj artırma' politikasını anlatıyor. 
Dergide "Para aklama suçlamalarından nasıl kurtulursunuz ", "Kurşun geçirmez otomobil lastiğini nerede bulabilirsiniz " gibi 'yol gösterici' konu başlıkları da yer alıyor. Derginin 3 sayısı geçen yıl İngiltere'de de yayımlandı. 




</TEXT>
</DOC>
