<DOC>
<DOCNO> 398864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/yasam/yas04.html </URL>
<DATE> 2005/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Magandalardan 'Hızır Acil' dayağı 
</HEADLINE>
<TEXT>


Ümraniye'de yol vermedi diye Hızır Acil ambulansını durduran 2 kişi, ambulanstaki şoför ve doktoru dövdü 

M. AKİF ERDEM İstanbul 

Ümraniye'de 'Hızır Acil' ambulansında görevli doktor Fikret Demir, 'yol vermeme' yüzünden çıkan tartışma sırasında 2 şehir zorbası tarafından sopayla dövüldü. 
Beylerbeyi 'Hızır Acil' noktasından çıkış yapan Nezir Yeşil'in kullandığı ambulans, bir hastayı bıraktıktan sonra gelen ihbarlar başka bir bölgeye yönlendirildi. Ambulans dönüş yaparken, önüne çıkan bir otomobilden siren çalarak yol istedi. 

Kaçarak kurtuldu 
Ambulanstaki sağlık ekibi ile otomobildeki kişiler arasında 'yol vermeme' yüzünden tartışma çıktı. Sürücü ile yanındaki arkadaşı, sağlık ekibine küfr edip, otomobili ambulansın önünde durdurdu. Saldırganlardan biri, doktor Fikret Demir'i ambulanstan indirip kafasına vururken, şoför Nezir Yeşil ise saldırganların elinden kaçarak kurtuldu. 
Doktor Demir, baygınlık geçirince paniğe kapılan iki saldırgan otomobile binerek kaçtı. Demir, hastaneye kaldırıldı. Polis, kaçan saldırganların yakalanması için çalışma başlattı. 



</TEXT>
</DOC>
