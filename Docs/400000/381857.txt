<DOC>
<DOCNO> 381857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sondun31.html </URL>
<DATE> 2005/09/27/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Washington Times’tan sert çıkış İslamcı Türkiye'ye 'Hayır' 
</HEADLINE>
<TEXT>

     Washington DHA 

AVRUPA Birliği ile müzakerelerin başlayıp başlamayacağının görüşüleceği 3 Ekim tarihi yaklaşırken, Amerikan The Washington Times gazetesi, çeşitli iddia ve suçlamalarla Türkiye’ye karşı sert bir çıkış yaparak, "İslamcı Türkiye’ye Hayır" başlıklı bir makale yayımladı. 
     Gazetenin köşe yazarlarından olan ve aynı zamanda ABD’de faaliyet gösteren Güvenlik Politikası Merkezi’nin başkanlığını yürüten Frank J. Gaffney Jr. imzalı makalede, Başbakan Recep Tayyip Erdoğan’ın, "laik Müslüman bir demokrasi olan Türkiye’yi sistematik bir biçimde, Avrupa değer ve özgürlüklerini lanetleyen bir ideolojiye sahip, ’İslamofaşist’ bir devlete dönüştürmekte olduğu" iddia edildi. 
     
     ’LAİK EĞİTİMİN YERİNİ DİNİ EĞİTİM ALIYOR’ 

     Gazetedeki makalede Türkiye’nin, ’yeşil para’ olarak bilinen ve 11 Eylül saldırılarının ardından Suudi Arabistan ile Körfez ülkelerince ABD’den geri çekilen milyarlarca dolar parayla dolu öne sürüldü. Frank J. Gaffney Jr’a göre, Amerikalı politika belirleyiciler, bu paranın Türkiye’de aklanarak, şirketlerin finanse edilmesi ve ’İslamofaşist’ terörizm için yeni gelir kaynakları yaratılmasında kullanıldığını düşünüyor. 
     ’Medrese tarzı’ imam hatip okullarının ve Kur’an kurslarının giderek laik eğitim sisteminin yerini almaya başladığı iddiasına yer verilen makalede , bu tarz eğitim alan kişilerle hükümet içinde kadrolaşmaya gidildiği öne sürüldü. 
     Makalede, "Her yerde olduğu gibi, dini hoşgörüsüzlük, Erdoğan’ın giderek büyüyen İslamofaşist ayaklanmasının ayırt edici bir özelliğidir" iddiasına yer verilirken, Alevilere karşı ayrımcılık yapıldığı ileri sürüldü. Makalede "Yahudiler başta olmak üzere, diğer azınlıklar da sıranın muhtemelen kendilerine gelmekte olduğunu biliyorlar" ifadeleri kullanıldı. 
     
     ’BANKALARA EL KONMASI İSLAMİ BANKALARIN İŞİNE YARIYOR’ 

     "Bankacılık sisteminde ’reform’ yapmak adına, siyasi muhalefetle ilişki içindeki işadamlarınca yönetilen bankaların mal varlığı ve faaliyetlerine devlet tarafından el konulduğu" ifadelerine yer verilen makalede, bunun da en çok, ’bazı üst düzey yetkilileri Erdoğan hükümetinde üst düzey görevlerde bulunan’ Suudi Arabistan bağlantılı İslami bankaların işine yaradığı yorumu yapıldı. 
     Başbakan Erdoğan’ın ’basın üzerinde hakimiyet kurması’ sonucu Türk kamuoyunda özelde Bush, genelde ise ABD karşıtlığının arttığını iddia eden makale, Orhan Pamuk’a karşı dava açıldığı da hatırlatıldı. 
     Makalenin sonuç bölümüne doğru, "Erdoğan’ın, orduyu Türk politikasındaki kontrol edici güç olmaktan uzak tutabilmek için, halkın ilgisini başarılı bir biçimde Avrupa Birliği’ne yönlendirdiği" iddia edildi. 
     
     ’AKP PROGRAMI TÜRK EKONOMİSİNİ ÇÖKERTECEK’ 

     
</TEXT>
</DOC>
