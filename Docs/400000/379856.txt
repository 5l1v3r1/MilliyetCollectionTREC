<DOC>
<DOCNO> 379856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/yazar/asik.html </URL>
<DATE> 2005/09/20/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Galataport... 
</HEADLINE>
<TEXT>


Sami Ofer'in gazetelerdeki resimleri bizim eski karikatürlerdeki "harp zengini karaborsacı" tipini andırıyor. Sami Bey, hayatımıza yeni bir "karanlıklar prensi" olarak girmiş bulunuyor. 
Global Menkul Değerler ile kuşkulu alımlara imza atan Sami Ofer'in, Tüpraş'ın yüzde 15 hissesini nasıl olup da kimseyle rekabete girmeden 446 milyon dolara kapattığı hala sır. Kuşadası Limanı'nı aldıktan sonra kıyı kanuna aykırı 56 dükk n inşa edip Meclis'den özel af yasası çıkartması da esrarını koruyor. 4,5 milyar dolara aldığı Galataport ihalesinde ödemeyi nasıl yapacağı, ihelenin üzerinden bir hafta geçmesine rağmen bilinmiyor. En yaygın söylenti ihale bedelinin 49 yılda ödeneceği. Yani Galataport'un da bedavaya gittiği... 
Sami Bey sırlarını sadece kimi bakanlar ve Özelleştirme İdaresi Başkanı ile paylaşıyor... 
Hiçbir demokraside halkın malı bu kadar gizli kapaklı ve alengirli satışlara konu olmaz... 
Eğer iktidardakiler, "Bu millet onca hortuma dayandı, sustu oturdu, bu satışlar karşısında da susar oturur" diye düşünüyorlarsa... Yanılıyor olabilirler... 

AP Milletvekili Duff, "Atatürk resimleri devlet dairelerinden kaldırılmalı" demiş. 
İlkelerini kaldırdık, bıraksınlar da resimleri kalsın bari... 
Haldun Ertem 

Terörü konuşmak Muhalefet terör olaylarını konuşmak için Meclis'i olağanüstü toplantıya çağırıyor. İktidar partisi reddediyor. Malumunuz... Başbakan Erdoğan bu zor konuyu, roman, hik ye, gazete yazarı kimi aydınlarla görüştü, aldığı fikir ve ilhamla politika oluşturdu. Olayla ilgisiz kişilerle konuyu görüşen Erdoğan, milletin birebir vekili olan milletvekilleriyle konuşmaktan ve tartışmaktan kaçınıyor. Acaba neden İzlediği politikayı savunması bu kadar mı zor 

Bir mankenin tecavüz filmlerinin yayımlanmasından sonra herkes, bu işin kim tarafından, nerede, nasıl, ne zaman yapıldığını soruşturup araştırma peşinde. 
Memlekette onlarca faili meçhul, aydın, profesör, gazeteci cinayeti işlendi, kimse faili bulmak için bu kadar ilgi göstermemişti. 
Arif Ayhan 

AKM'yi yenilerken Taksim'deki Atatürk Kültür Merkezi'ni yıkıp yenisini yapmaktan söz eden Kültür Bakanı Atilla Koç'un bu niyetinde ne kadar samimi olduğu bilinmezken... Devlet Tiyatrosu sanatçıları kendisine pratik bir soru soruyor 
- AKM'nin yıkılıp yerine yenisinin yapılması sürecinde, İstanbul Devlet Tiyatrosu, İstanbul Opera ve Balesi dahil 7 sanat kurumunun faaliyeti askıya alınmış olacak... 7 ayrı sanat kurumundan yüzlerce sanatçının bu sürede iş yapmadan para aldıkları suçlamasına muhatap olmamaları için planlama yapılmış mıdır 

Almanya'daki seçimlerde Türkiye karşıtlığı oy getirmemiş. 
Anlaşılan Türkiye karşıtlığı içerde olduğu kadar dışarıda prim yapmıyor 
Akif Kökçe 

Tiyatro konuştu... Tiyatrocular sağlam duruyor... Tiyatroyu iktidara bağlamak hevesindeki Kültür Bakanı ve onun adına tehditler üreten yardakçıları önünde hiç gerileyecek gibi görünmüyorlar. The Marmara Oteli'nde dün yapılan toplantıda tiyatronun heyecan verici dayanışmasını ve sağlam duruşunu bir kez daha gözledik... 
Kültür Bakanı Atilla Koç, Lemi Bilgin'i görevden alıp Mine Acar'ı müdürlüğe getirerek tiyatroya h kim olma arzusunu gerçekleştiremeyince bu defa o çevrelerde bir dedikodu ve tehdit üretimi başlatıldı. Falanca balet 110 kilo, filanca sanatçılar tiyatroya uğramadan maaş alıyor, feşmekan dizilerden geçiniyor gibi dedikodular sürüldü piyasaya... 
Tiyatrocular da dün bu dedikodulara yanıtlarını verdiler... 
İstanbul Şehir Tiyatrosu Sanatçıları Derneği adına Orhan Alkaya... Tiyatro Oyuncuları Derneği TODER adına Göksel Kortay... Tiyatro Opera Bale çalışanları Vakfı Başkanı Tamer Levent... Devlet Tiyatroları çalışanları inisiyatifi DETİS... Sırayla Kültür Bakanı Atilla Koç'u Devlet Tiyatrosu sanatçılarından özür dilemeye davet ettiler... Yıldız Kenter, Mehmet Ali Erbil, Nur Sürer, Özerk Sanat Konseyi Başkanı Vecdi Sayar sanatçılara desteklerini bildirdiler. 
Yapılan basın açıklamasında, bir devlet tiyatrosu sanatçısının çok çok 2 milyar 100 milyon lira kazanabileceği belirtildi... 4 kişilik aile için yoksulluk sınırının 1.8 milyar TL olduğu anımsatıldı. 
Mine Acar'ın ne kadın, ne dramaturg oluşunun eleştirildiği, sadece Genel Müdür olarak görev yapacak mesleki yeterliğe sahip olmadığı vurgulandı. Kültür Bakanı'na tiyatro çalışanlarının eğilim yoklamasıyla belirleyeceği üç aday arasında seçim yaparak birini genel müdürlüğe getirmesi önerildi... Kültür Bakanı'nın önünde iki yol kalıyor. Ya tiyatroyu dağıtacak... Ya bu kurumu ayakta tutan sanatçılara kulak verecek... İkinci yolu izlemesini salık veririz... 



</TEXT>
</DOC>
