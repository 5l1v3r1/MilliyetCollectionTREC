<DOC>
<DOCNO> 373263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/guncel/gun13.html </URL>
<DATE> 2005/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Agos'a göre İHD maksadını aşıyor 
</HEADLINE>
<TEXT>


Agos gazetesi, gayrimüslimlere sistematik taciz yapıldığına ilişkin İHD açıklamasını, "bir bardak suda fırtına" olarak değerlendirdi 

İSTANBUL Milliyet 

İstanbul'da Ermenice ve Türkçe yayımlanan Agos gazetesi, İnsan Hakları Derneği'nin İHD Kınalıada'da gayrimüslimlere yönelik sistematik taciz yapıldığına ilişkin basın açıklamasını, "bir bardak suda fırtına" olarak değerlendirdi. 

'Hakarete maruz kaldık' 
İHD İstanbul Şubesi, 23 Ağustos'ta bir basın bildirisi yayınlayarak Kınalıada'da gayrimüslim sakinlerinin bir süredir dışarıdan gelen kişiler tarafından taciz edildiğini, plajlarda sözlü tacizlere, hakaretlere maruz kaldıklarını iddia ederek yetkilileri göreve çağırmıştı. 
Agos Gazetesi, 26 Ağustos tarihli sayısında bu gelişmeleri "Bir bardak suda fırtına" başlığı ile manşetine taşıdı. Gazete, haberinde bu bildiri üzerine Adalar Kaymakamı'nın yerine vek let eden Maltepe Kaymakamı Nuri Ziya Gökdoğan'ın başkanlığında bir toplantı gerçekleştiğini, toplantıya Adalar Emniyet Müdürü ile Adalar Belediye Başkanı'nın da katıldığını bildirdi. 
Toplantıda, Emniyet Müdürlüğü'ne intikal eden bir iki küçük olayın dışında vahim bir olaya rastlanmadığına karar verildiğini de yazan Agos, bu gelişmeleri talihsiz olarak değerlendirdi ve İHD'yi bu konuda, maksadını aştığını belirterek eleştirdi. 



</TEXT>
</DOC>
