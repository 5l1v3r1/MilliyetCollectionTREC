<DOC>
<DOCNO> 356016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sonyas06.html </URL>
<DATE> 2005/06/27/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Ay neden büyüdü 
</HEADLINE>
<TEXT>

     The Guardian 

'Ay niye bu kadar büyük görünüyor' sorusundan bıkan astronomlar, "Ay'ın büyüdüğü falan yok. Bu sadece bir göz yanılması" diye yanıt veriyor. 
     Ay, hafta boyunca yıllardır hiç olmadığı kadar büyük görünecek. Sebebi, Ay'ın Dünya yörüngesindeki seyahatinde, 1987 Haziran'ından bu yana geldiği 'en alçak' konumda bulunması. Ay benzer bir konuma ancak 21 Haziran 2016'da gelecek. 
     Dünya'nın her yerinde 'Ay büyüdü mü ' sorusuna sebep olan bu görüntüye karşılık Britanya'nın önde gelen astronomlarından Patrick Moore bu görüntünün bir göz yanılması olduğunu söyledi. 
     Ay'ın gökyüzünde alçak konuma geldiğini belirten Moore, "Alçalan ve ufuk çizgisine yakın görünen Ay, yüksek Ay'dan büyük görünür. Ancak her ikisi arasında fark olmadığını küçük bir deneyle ispatlayabilirsiniz. Bir bozuk parayı her iki durumunda da Ay'ı kapatacak şekilde bir kol mesafesinde gözünüzün önünde tutun. Ay'ın kapladığı yerin iki durumda da değişmediğini göreceksiniz" dedi. 
     Bu ilüzyonun birden fazla açıklaması konuşuluyor Ay dolunay konumuna geçtiğinde gökyüzünde Güneş'le zıt yönde konumlanıyor. Güneş ufuk çizgisinden yüksek konumda dururken, Ay buna karşılık daha yakın bir pozisyonda kalıyor. 
     Açıklamalardan ilkine Ponzo ilüzyonu adı veriliyor. Buna göre insan gözü yaklaşan Ay'ı yakın durduğu yer cisimleriyle ağaçlar, binalar kıyaslıyor. Diğer açıklamaya göre ise insan gözü gökyüzünü yassı bir kubbe olarak görmesi. Bu yüzden uçan kuş gibi, başın üzerinde kalan nesneler, ufuktaki nesnelerden daha yakın görünüyor. Gökbilimciler bu gökyüzü fenomenini antik Çin ve Yunan metinlerinden beri konuşuyor. 

     
</TEXT>
</DOC>
