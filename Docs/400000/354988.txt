<DOC>
<DOCNO> 354988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/spor/spo12.html </URL>
<DATE> 2005/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Botafogo evinde farklı 
</HEADLINE>
<TEXT>


Campeonato Brasileiro'da sürpriz bir biçimde liderlik koltuğuna oturan Botafogo, kendi evinde kayıpsız gidiyor. Siyah-Beyazlılar, Sao Paulo deplasmanında kaybettiği puanları telafi edecektir 


Figuirense, çok kötü başladığı sezonda son 3 haftada 5 puan alarak toparlandı. Renktaşları karşısında deplasmanda bir puanı hedefleyecekler ama işleri zor. 

Juventude-Ponte Preta 
Sezona çok iyi bir başlangıç yapan Juventude, iki haftada kaybettiği 5 puanla havasını yitirdi. Ponte Preta ise 3 haftada 9 puanla gözünü zirveye dikti. Misafir ekip yenilmeyecektir. 

Corinthians-Fluminense 
Konfederasyon Kupası'na giden Carlos Tevez'den yoksun olmasına rağmen Corinthians müthiş bir form grafiği yakaladı. Abramovich'in gizli hissedarı olduğu söylenen Siyah-Beyazlı ekip, şampiyonluğun en güçlü adayı ve güçlü Fluminense'yi de geçecektir. 

Sao Caetano-Santos 
Santos, Robinho ve Leo gibi yıldızlarından yoksun ve son 3 haftada yalnızca 2 puan alabildi. Sao Caetano, iki haftada 6 puanla yüksek formunu sürdürmek istiyor. Ev sahibi Sao Caetano galibiyete yakın. 

Goias-Coritiba 
İki takım da istikrarsız ve orta sıralarda yer edinme savaşı içinde. Son iki iç saha maçını kazanan Goias, bir adım önde. 

Sao Paulo-Internacional 
Sao Paulo da önemli oyuncularının Almanya'da olmasının sıkıntısını yaşıyor, ama önceki hafta lider Botafogo'yu devirdiler. Internacional karşısında da galibiyete yakınlar. 



</TEXT>
</DOC>
