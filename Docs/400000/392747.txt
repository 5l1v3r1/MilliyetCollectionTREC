<DOC>
<DOCNO> 392747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sondun39.html </URL>
<DATE> 2005/11/07/ </DATE>
<TIME> 23.45 </TIME>
<AUTHOR>  </AUTHOR>
<HEADLINE>
İspanya'da Viyadük inşaatında ölenlerin sayısının 6 olduğu bildirildi 
</HEADLINE>
<TEXT>

     İspanya'nın başkenti Madrid'i güneydeki Endülüs bölgesine bağlayan Akdeniz Otoyolu'nda viyadük inşaatı sırasında meydana gelen kazada ölen işçilerin sayısı 6 olarak açıklandı. 
     Endülüs bölgesinin güneyinde Granada kentinin Almunecar ilçesi yakınlarında meydana gelen kazayla ilgili yapılan 20 ölü bulunduğu şeklindeki ilk açıklamaları yalanlayan resmi yetkililer, 5'i Portekizli 1'i İspanyol olmak üzere toplam 6 işçinin öldüğünü bildirdi. Polis, ayrıca 3 işçinin de ağır yaralı olarak hastaneye kaldırıldığını duyurdu. 
     Viyadükün inşaatındaki 60 metre uzunluğunda, 12 metre genişliğindeki 20 ton ağırlığındaki destekleyici 3 metal platform iskelesinde 20 işçinin çalıştığı ancak çoğunun kaçmayı başardığı bildirildi. 
     İspanya'nın en fazla işçi kazalarının meydana geldiği kentlerinin başında Granada'nın bulunduğu, bu yıl 48 işçinin kazada hayatını kaybettiği belirtildi. 
     
</TEXT>
</DOC>
