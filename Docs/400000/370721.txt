<DOC>
<DOCNO> 370721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonyas02.html </URL>
<DATE> 2005/08/17/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Microsoft'un işletim sistemi Windows yeni bir virüs tehdidi altında 
</HEADLINE>
<TEXT>

     
     CNNTURK.com 

     
16 ağustos gece yarısı internetten yayılmaya başlayan bir virüs sistemin bazı platformlarında etkili oluyor. 
     Amerika Birleşik Devletleri'nde pek çok şirket virüsten etkilendiğini açıkladı. 
     
     Büyük şirketleri etkiledi 

     Virüs öncelikli olarak Windows 2000 platformunu etkiliyor. XP platformunun ilk versiyonlarını da etkileyebileceği belirtilen virüs girdiği bilgisyarın kapanıp açılmasına neden oluyor. 
     ABD'de aralarında CNN International, The New York Times ve ABC gibi basın kuruluşlarının da bulunduğu pek çok şirket virüsten etkilendi. 
     
     Zotob'a benziyor 

     Virüs henüz belirlenemedi, ancak hafta sonunda internette yayılmaya başlayan Zotob virüsünün benzer etkiler yapabileceği ifade edildi. 
     Zotob virüsünün farklı versiyonlarının da dün gece itibariyle internette dolaşmaya başladığı belirtiliyor. Microsoft, Zotob için bir yama hazırlayarak internet sitesinde sunmaya başladı. 
     
</TEXT>
</DOC>
