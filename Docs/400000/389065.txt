<DOC>
<DOCNO> 389065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/sontur11.html </URL>
<DATE> 2005/10/23/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Başkent'te bazı yollar trafiğe kapatılacak... 
</HEADLINE>
<TEXT>

     29 Ekim Cumhuriyet Bayramı provaları dolayısıyla 25 ve 27 Ekim günleri ile 29 Ekim'de, Ankara'da bazı yolların araç trafiğine kapatılacağı bildirildi. 
     Ankara Valiliği'nden yapılan yazılı açıklamaya göre, 25 ve 27 Ekim günleri saat 09.00'dan provaların sonuna kadar, 29 Ekim günü ise 09.00'dan geçit töreni sonuna kadar olmak üzere trafiğe kapatılacak yerler şöyle 
     Atatürk Kültür Merkezi'nde yapılacak genel provalarda ve geçit töreninde Çiftlik Kavşağı, Migros Akköprü Kavşağı, Kazım Karabekir, Konya Devlet Yolu Balgat köprüsünden Emniyet Müdürlüğü önüne kadar olan kısım Ulaştırma Kavşağı, İstanbul Caddesi, Kazım Karabekir Caddesi, Turgut Özal Bulvarı, Hipodrom Caddesi, Yenimahalle köprüsüne kadar olan yol güzergahları. 
     Cumhuriyet Bayramı'nın kutlanacağı 29 Ekim'de ayrıca Anıtkabir'de yapılacak tören dolayısıyla 07.30'dan itibaren Akdeniz ve Gençlik caddelerinin sağ şeritleri, etkinliklerin sonuna kadar trafiğe kapatılacak. 
     
</TEXT>
</DOC>
