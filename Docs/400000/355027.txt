<DOC>
<DOCNO> 355027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sondun05.html </URL>
<DATE> 2005/06/24/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
İlk kez bir Rum KKTC'ye iltica etti 
</HEADLINE>
<TEXT>

     Kıbrıs Rum yönetimini protesto eden Temistoklis Yorgiu adlı bir Rum, Kuzey Kıbrıs Türk Cumhuriyeti'ne geçerek siyasi sığınma hakkı istedi. 
     Kuzey Kıbrıslı yetkililer, ilk kez bir Rum'dan siyasi sığınma talebi aldıklarını açıkladı. 
     52 yaşındaki Yorgiu, sağlık sorunları sebebiyle yürüyemediğini ve bu yüzden otomobilinde yaşamak zorunda kaldığını anlattı. 
     Yorgiu, hükümetin ailesiyle birlikte kendisine yaşaması için küçücük bir baraka verdiğini söyledi. 
     
     Bakanlar Kurulu karar verecek 

     "1974'te de Türklere karşı savaşmadım" diyen Yorgiu, KKTC Cumhurbaşkanı Mehmet Ali Talat'a seslenerek, kendisine bir ev verilmesini ve sığınma hakkı tanınmasını istedi. 
     Rum vatandaşına siyasi sığınma hakkı verilip verilmeyeceğine, KKTC Bakanlar Kurulu karar verecek. 
     
</TEXT>
</DOC>
