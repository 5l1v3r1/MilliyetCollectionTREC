<DOC>
<DOCNO> 390949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/guncel/gun05.html </URL>
<DATE> 2005/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Mustafa Kemal'di İsmail Barış oldu 
</HEADLINE>
<TEXT>


SALİHA ÇOLAK Ankara 

SOSYAL Hizmetler ve Çocuk Esirgeme Kurumu'nda SHÇEK ilahiyatçı kadrolaşmaya örnek gösterilen Genel Müdürü İsmail Barış'ın, "Mustafa Kemal" olan ismini 1984'te mahkeme kararıyla değiştirdiği belirlendi. Barış, aile içinde yaşanan karışıklığı önlemek için böyle bir değişiklik yapmak zorunda kaldığını açıkladı. 

'Karşılıklı değiştik' 
Barış da isim değişikliğinin öyküsünü Milliyet'e şöyle anlattı 
"Büyük amcamın adı İsmail Hakkı'ydı. Öldüğü günlerde ağabeyim doğmuş. Ona amcamın adını vermişler. Ama yengem, 'Ben yeğenime ölen eşimin adını veremem' diyerek karşı çıkmış. Bu arada nüfusa isim 'İsmail Hakkı' diye geçmiş. 5 yıl sonra ben doğduğumda, bana da 'Mustafa Kemal' demişler, bu da kayıtlara böyle girmiş. Ancak amcamın eşi benim için, 'İşte bu İsmail Hakkı olsun' demiş. Ailede de herkes bana 'İsmail Hakkı', ağabeyime 'Mustafa Kemal' diye seslenmiş. Bu isimlerle büyüdük. Ben memuriyete 'Mustafa Kemal' ismiyle başladım. Çocukların okulunda sorun çıkınca 1984'te mahkemeye başvurduk, ağabeyimle birlikte karşılıklı isimleri değiştirdik." 



</TEXT>
</DOC>
