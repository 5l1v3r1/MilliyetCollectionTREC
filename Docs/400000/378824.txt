<DOC>
<DOCNO> 378824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/magazin/amag.html </URL>
<DATE> 2005/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Gamze'nin olayı arapsaçına döndü 
</HEADLINE>
<TEXT>


Bir bilgisayar uzmanı, görüntülerin 1 Temmuz 2004'te kaydedildiğini iddia etti. Oysa Özçelik, eski sevgilisi Demirkol'dan 1 Ocak 2004'te ayrıldığını söylemişti 

YAŞAR ÇAKMAK 

Eski sevgilisi basketbolcu Gökhan Demirkol hakkında, içkisine ilaç katıp uyuttuktan sonra kendisine tecavüz ettiği iddiasıyla suç duyurusunda bulunan Gamze Özçelik'in avukatı Ali Aydın'ın basın toplantısını ertelediği gün, ortaya ilginç iddialar atıldı. 

'Otel odası' iddiası 
atv'de son günlerin olay görüntüleri hakkında açıklama yapan bir bilgisayar uzmanı, görüntülerin 1 Temmuz 2004'te kaydedildiğini iddia etti. Adının açıklanmasını istemeyen uzman, şunları söyledi "Video dosyası, datalardan oluşuyor. Bu dosyaları incelemek için açtığımız zaman iki şeye ulaştık. Biri video, diğeri ses kaydı. Telefon bu kaydı yaparken onu ne zaman yazdığını gösteren bir imza koyuyor aslında. Bunu çözdüğümüz zaman anlıyoruz ki, cep telefonu bu kaydı 1 Temmuz 2004 tarihinde sabah 06.11'de yapmış." 

'1 Ocak'ta ayrıldık' 
Bu açıklamanın ardından Demirkol'un avukatı Ömer Yeşilyurt da, "Gamze Özçelik şik yet dilekçesinde 'Biz Gökhan'la 1 Ocak 2004'te ayrıldık' diyor. Oysa görüntüler Demirkol'la ilişkilerinin bitmesinden 7 ay sonra çekilmiş" dedi. 

'Otel odası' iddiası 
Soruşturmayı yürüten savcıya teslim ettiği görüntülerin incelemesi tamamlanınca olayın seyrinin değişeceğini iddia eden Yeşilyurt, "Gamze Özçelik'in iddiasına göre söz konusu görüntülerin çekildiği yer Gökhan'ın babasının yatak odası. Ancak bu olaydan sonra ismi bizde saklı biri bize başvurdu. 'O yer burası' deyip bir tatil beldesindeki otel odasının video görüntülerini getirdi. Görüntüler yargıda, bilirkişi inceliyor" açıklamasını yaptı. Kadıköy 2. Asliye Mahkemesi de, Özçelik'in avukatı Ali Aydın'ın, Demirkol'un tutuksuz yargılanma kararına ilişkin itirazını reddetti. 



</TEXT>
</DOC>
