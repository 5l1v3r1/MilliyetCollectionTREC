<DOC>
<DOCNO> 352335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sontur29.html </URL>
<DATE> 2005/06/15/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
Girdikleri evin sahibini ve eşini bağlayarak hırsızlık yaptılar... 
</HEADLINE>
<TEXT>

     Adana’nın Ceyhan İlçesi’nde, maskeli 4 kişi girdikleri evde emekli doktor ve eşinin, elleri ile ayaklarını bağlayıp, darp ettikten sonra ziynet eşyaları ile paralarını alarak kaçtılar. 
     Alınan bilgiye göre, Burhaniye Mahallesi 4. Sokak’ta oturan emekli kadın doğum doktoru Behçet 70 ve eşi Nemciye Peker 69 , evlerine giren maskeli 4 kişi tarafından el ve ayakları bağlanarak, dövüldü. 
     Daha sonra Necmiye Peker’in üzerindeki ziynet eşyalarını alan kişiler, ardından evdeki 500 YTL ile arabalarının anahtarı, kimlik ve ehliyetlerini de alarak kaçtılar. 
     Kendi çabalarıyla el ve ayaklarını çözmeyi başaran çift, polise başvurdu. Peker çiftinin ifadesinde, hırsızların eve sabaha karşı, bir çocuğu tuvaletin penceresinden içeri sokarak açtırdıkları kapıdan girdiklerini ve kendilerini etkisiz hale getirdiklerini söylediği öğrenildi. 
     Evlerine geçen yıl da hırsız girdiği bildirilen Peker çifti, Ceyhan Devlet Hastanesi’nde tedavi altına alındı. 
     Olayla ilgili soruşturma sürdürülüyor. 
     
</TEXT>
</DOC>
