<DOC>
<DOCNO> 352257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sonsiy31.html </URL>
<DATE> 2005/06/15/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Anayasa değişikliği... Bakan Atalay İade gerekçelerine katılmıyoruz 
</HEADLINE>
<TEXT>

     Devlet Bakanı Beşir Atalay, TBMM’nin RTÜK üyelerinin seçiminde büyük titizlik göstereceğine inandıklarını, bu nedenle düzenlemeyi desteklediklerini ve iade gerekçelerine katılmadıklarını bildirerek, "Toplumun geniş yelpazesini temsil eden TBMM’nin bu kurulun üyelerini seçmesinden daha tabi birşey görmüyoruz" dedi. 
     Atalay, Cumhurbaşkanı Ahmet Necdet Sezer tarafından bir kez daha görüşülmek üzere TBMM’ye iade edilen, RTÜK üyelerinin seçimine ilişkin Anayasa değişikliğine ilişkin yasanın görüşmeleri sırasında Genel Kurul’da bir konuşma yaptı. Atalay konuşmasında, üç yıldan bu yana kurulun, üyelerin değiştirilmesi ve yenilerin göreve gelmesi konusunda tıkanıklık içinde bulunulduğunu kaydetti. Bu sorunu çözmek istediklerini bildiren Atalay, şunları söyledi 
     "Bu sorunun çözümünün birkaç yolu var. Birisi, bir kanunda Anayasa Mahkemesi kararını da gözönüne alarak şöyle bir düzenleme yapmak Bakanlar Kurulu’na RTÜK üyelerinin atanması görevini vermek. 
     Plan ve Bütçe Komisyonu’nda üst kurullarla ilgili bir tasarı var, kurul üyelerinin atanmasını Bakanlar Kurulu’na veriyor. Uygulamada da RTÜK dışında bütün üst kurulların üyelerini Bakanlar Kurulu atıyor. 
     Bu, Meclis’e geldiğinde önce ana muhalefetten olmak üzere ’RTÜK farklı bir kuruldur, uygun olmaz’ diye itirazlar geldi. O zaman bir teklif hazırlandı, ’Meclis seçsin’ diye, bu kanun bu şekilde geldi. Ana muhalefetin desteği oldu, yasa çıktı, Cumhurbaşkanı’na gönderildi. 
     Oradan da iade geldi. 
     Anayasa Mahkemesi’ne Cumhurbaşkanı’nın götürmesinin nedeni ’Meclis seçemez, çünkü Anayasa böyle bir görev vermemiş.’ Meclis bunun için bir Anayasa değişikliği yaptı. Şimdi gerekçe ne ’Siyasi partiler aday göstermesin...’ Meclis nasıl seçsin Aday olmak isteyenler bağımsız olarak Meclis’e başvursun, içinden Meclis seçsin. O zaman ne olur, sadece bugünü kastetmiyorum, her zaman çoğunluğu olan 9 üyeyi seçer. 
     Bugünkü şartlarda AK Parti Grubu daha büyük grup olduğu için 9 üyeyi seçer. Bu arzu edilmedi. Neyi arzu etti Siyasi partilerimiz üye oranları çerçevesinde iki misli aday göstersinler, bunlar arasından Genel Kurul seçsin. Bununla 10 yıl uygulandığı gibi bir adalet tesis edildi. Toplumun geniş yelpazesi nasıl Meclis’e yansıyorsa bu kurula da yansısın. Tek parti seçmesin, partilerimizin katkısı olsun. 
     Toplumun genel yelpazesini yansıtan bir kurul çıksın, teklifin özü budur." Atalay, TBMM’nin RTÜK üyelerinin seçiminde büyük titizlik göstereceğine inandıklarını, bu nedenle düzenlemeyi desteklediklerini ve iade gerekçelerine katılmadıklarını bildirerek, "Toplumun geniş yelpazesini temsil eden TBMM’nin bu kurulun üyelerini seçmesinden daha tabi birşey görmüyoruz" dedi. 
     
     "CUMHURBAŞKANINI SEÇİYOR..." 
     Siyasi partilerin aday göstermesine karşı çıkılmasını anlamanın mümkün olmadığını kaydeden Atalay, siyasi partilerin "Demokratik sistemin en asli kurumu olduğunu, demokrasiyi yürüten mekanizma niteliği taşıdığını" belirtti. Tüm ülkelerde en önemli görevlerin meclislere verildiğini kaydeden Atalay, "Ülkenin Cumhurbaşkanını seçiyor, ama radyo ve televizyonları denetlemekle görevli bir kurulu seçemesin, deniyor. Bunda tereddüt edecek birşey yok. Bu adaletli bir yasadır" dedi. 
     Atalay, Meclis’in bu otoritesini terk etmemesinden, elinde bulundurduğu yetkiyi vermemesinden yana olduklarını bildirerek, "Yüce Meclis seçerken de adaylar gösterilirken de ’RTÜK nedir, hangi görevi yapar, hangi liyakatte insanlar seçilir ’ bunları gözetecektir" diye konuştu. Bakan Atalay, Anayasa değişikliğinin ardından hazırlanacak bir yasa ile RTÜK üyesi olabileceklerin niteliklerinin belirleneceğini vurguladı. 
     
</TEXT>
</DOC>
