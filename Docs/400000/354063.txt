<DOC>
<DOCNO> 354063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonspo12.html </URL>
<DATE> 2005/06/21/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Bursa Fener’den haber bekliyor 
</HEADLINE>
<TEXT>

     Kaleci arayışlarını sürdüren Bursaspor, genç file bekçisi Recep için Fenerbahçe’den haber bekliyor. 
     Konuyla ilgili Sarı-Lacivertli kulübün kararını beklediklerini dile getiren Başkan Levent Kızıl, Recep gibi genç ve yetenekli bir kaleciyi, şampiyonluğa oynayacağımız yeni sezonda takımımıza dahil etmek isteriz'' ifadesini kullandı. Bu arada, Yeşil - Beyazlı yönetim, iç transferde Serdar Topraktepe, Yakup Sertkaya ve Serkan Reçber, dış transferde ise Denizli Belediye’den Veli, Kocaeli’den Ömer Aysan Barış ve Mehmet Önür’ü kadroya dahil etti. Başkan Kızıl, bugün yapılacak törenle bu oyuncuların resmi sözleşmeye imza atacağını açıkladı. Bu arada yabancı oyuncularla da anlaşmaya varıldığı kaydedildi. 

     
</TEXT>
</DOC>
