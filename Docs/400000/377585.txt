<DOC>
<DOCNO> 377585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sontur17.html </URL>
<DATE> 2005/09/11/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Kardeşini okula rahat yazdırmak için askeri kıyafet giymiş 
</HEADLINE>
<TEXT>

     Tülin KORKUT DHA 

Konya'da başçavuş kıyafeti ile gezen 18 yaşındaki H.K.Ö sivil jandarma ekipleri tarafından yakalandı. Sahte Başçavuş, Kardeşimi okula yazdıracaktım. Zorluk çıkarmasınlar diye başçavuş kıyafeti giydim'' dedi. 
     Konya'nın Merkez Karatay İlçesi'nde devriye gezen Karatay İlçe Jandarma Komutanlığı'na bağlı sivil jandarmalar, sokakta başçavuş kıyafeti ile gezen H.K.Ö'den şüphelendi. Ekipler, bunun üzerine Ö.'yü uzun süre takip etti. Sivil jandarma ekipleri, asker kıyafetli Ö.'nin yanına gelerek kimliğini sordu. Askerleri karşısında görünce büyük şaşkınlık yaşayan ve cevap veremeyen Ö., sadece Ben asker değilim'' diyebildi. 
     H.K.Ö., gözaltına alınırken, jandarmaya verdiği ifadesinde, Kardeşimi Selçuklu Atatürk Lisesi'ne yazdıracaktım. Zorluk çıkarmasınlar diye askeri kıyafet giymek aklıma geldi. Bu kıyafetleri askeri malzemeler satan bir mağazadan aldım. Tek amacım kardeşimin daha iyi okuması'' iddiasında bulundu. 
     Ö., poliste alınan ifadesinin ardından nöbetçi Cumhuriyet Savcısının talimatı ile serbest bırakıldı. 
     Polisteki ifadesinde merkez Selçuklu İlçesi'nde bir adres veren H.K.Ö. karakoldan ayrılırken, söz konusu adreste başka bir kişinin oturduğu belirtildi. 

     
</TEXT>
</DOC>
