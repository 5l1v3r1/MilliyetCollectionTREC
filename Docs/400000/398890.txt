<DOC>
<DOCNO> 398890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sondun10.html </URL>
<DATE> 2005/11/29/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Avustralya'da kuş gribiyle mücadele tatbikatı 
</HEADLINE>
<TEXT>

     Avustralya, kuş gribiyle mücadele tatbikatı yapıyor. 
     Sydney, Melbourne ve Adelaide kentlerinde başlayan tatbikata, polis, hükümet görevleri ve kümes hayvanları sanayiinin temsilcileri katılıyor. 
     Federal Tarım Bakanı Peter McGauran, gazetecilere yaptığı açıklamada, ''tatbikat kuş gribine ne kadar hazırlık olduğumuzu, bilgimizdeki eksiklikleri, cevabımızdaki zayıflığı gösterecek'' dedi. 
     Victoria eyaletinin Tarım Bakanı Bob Cameron da, tatbikatla eyaletlerin ve hükümetin, büyük bir salgına karşı birlikte çalışma yeteneklerinin kontrol edileceğini söyledi. 
     Sağlık Bakanı Tony Abbot da, bu tatbikatın hastalığın insanlara yayılması senaryosuyla gelecek yıl yapılacak bir tatbikatla destekleneceğini söyledi. 
     Avustralya'daki 19 şehirde yapılacak tatbikata 1000 kadar kişinin katılacağı bildirilmişti. 
     
</TEXT>
</DOC>
