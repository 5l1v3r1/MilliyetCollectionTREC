<DOC>
<DOCNO> 368387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sonspo07.html </URL>
<DATE> 2005/08/09/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Hakemin üstüne yıldırım düştü, öldü .. 
</HEADLINE>
<TEXT>

     Meksika’nın Chiapas eyaletinin güneyinde oynanan bir futbol maçını yöneten hakemin, üstüne yıldırım düşmesi sonucu hayatını kaybettiği bildirildi. 
     Guatemala sınırı yakınında, Chiapas eyaletine bağlı Acapetagua kentinde maç yapan iki takımın yağmur başlamasına karşın maça devam ettiklerini belirten yetkililer, hakemin bu sırada üstüne düşen yıldırım sonucu öldüğünü kaydettiler. 
     Yıldırımın sadece hakemin üstüne düştüğü, futbolculardan yaralanan olmadığı ifade edildi. 
     Yine Chiapas eyaletinde başka bir bölgede, şiddetli yağışlar nedeniyle bir ağacın bir aracın üstüne düşmesi sonucu araçta bulunan 6 kişinin yaralandığı bildirildi. 
     
</TEXT>
</DOC>
