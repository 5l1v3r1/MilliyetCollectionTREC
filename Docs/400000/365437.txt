<DOC>
<DOCNO> 365437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sonspo12.html </URL>
<DATE> 2005/07/29/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Yıldıray sezon başında hazır olmak istiyor 
</HEADLINE>
<TEXT>

     Almanya Birinci Futbol Ligi Bundesliga takımlarından Hertha BSC Berlin'de oynayan milli futbolcu Yıldıray Baştürk, 5 Ağustos'ta başlayacak yeni lig sezonunun ilk maçına hazır olmak istediğini söyledi. 
     Yıldıray, Berliner Kurier Gazetesi'ne yaptığı açıklamada, ''Bu kez sezon başından itibaren oynamak istiyorum. 6 Ağustos'da Hannover 96'ya karşı yapacağımız maçta takımdaki yerimi almak istiyorum'' dedi. 
     Haberde, Yıldıray'ın gün geçtikçe iyileştiği, salonda koşu ve güç idmanları yaparak yeni sezona hazırlandığı belirtildi. 
     Topla yapılan güç idmanlarına bugün başlayan Yıldıray, ''Takımla henüz çalışacak durumda değilim. Ancak gün geçtikçe iyileşiyorum. Maç gününe kadar iyileşirim. Ancak oynayıp oynamayacağıma teknik direktör karar verir'' dedi. 
     
</TEXT>
</DOC>
