<DOC>
<DOCNO> 359658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/sonspo11.html </URL>
<DATE> 2005/07/09/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Altay, Ramazan için 500 bin dolar istiyor... 
</HEADLINE>
<TEXT>

     Altay Kulübü Basın Sözcüsü Mehmet Mütevellioğlu, Akdeniz Oyunları'nda Ümit Milli takım forması ile başarılı bir performans sergileyen oyuncuları Ramazan'ın talipleri bulunduğunu, ancak bu oyuncuyu 350 bin YTL'ye satmaya niyetleri bulunmadığını kaydetti. 
     Mütevellioğlu, 3 büyük kulüpten ikisinin Ramazan'ın transferi için girişimde bulunduğunu, Malatyaspor'un da bu oyuncu için 350 bin YTL önerdiğini kaydetti. 
     Mütevellioğlu, ''Ramazan geleceği bulunan bir oyuncumuz, kadromuzu da bulundurmak istiyoruz. Ancak 500 bin dolar getiren bir kulüp olursa veririz. 350 bin YTL'ye Ramazan'ı elimizden çıkarmaya niyetimiz yok'' dedi. 
     Anlaşma sağlanan Kocaelispor'dan Fazlı ile kısa süre içinde sözleşme imzalayacaklarını kaydeden Mütevellioğlu, bir de stoper transfer etmek istediklerini, ancak şu anda belirlenmiş bir ismin bulunmadığını kaydetti. 
     Diğer yandan yöneticilerin 12 Temmuz Salı günü takımın kamp yaptığı Gölcük'e giderek, siyah-beyazlı ekibi ziyaret edeceği bildirildi. 
     
</TEXT>
</DOC>
