<DOC>
<DOCNO> 377788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonsiy17.html </URL>
<DATE> 2005/09/12/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Erdoğan'a suikast girişimi 
</HEADLINE>
<TEXT>

     Eyüp KELEBEK-Tahsin DOLAVCI-Hakan TÜRKTAN-Saadet KEFAL KÜTAHYA, DHA 

BAŞBAKAN Recep Tayyip Erdoğan'a yeni eğitim yılının açılışı için geldiği Kütahya’da suikast hazırlığında olan bir kişi yakalandı. Sayın Başbakan dün 5 şehit verdik’ diye bağıran Mustafa Bağdat'ın elindeki poşet içinde ekmeğin içine gizlenmiş bir tabancı bulundu. 
     Kütahya Linyit İlköğretim Okulu’nda düzenlenen 2005-2006 eğitim yılı açılış törenine Başbakan Recep Tayyip Erdoğan, eşi Emine Erdoğan, Devlet Bakanı Mehmet Ali Şahin, Milli Eğitim Bakanı Hüseyin Çelik, Ulaştırma Bakanı Binali Yıldırım ile çok sayıda kişi katıldı. Burada konuşma yapan Erdoğan törenin tamamlanmasının ardından saat 12.10'da Başbakanlık Otobüsüne doğru ilerledi. 
     

     
     POLİSLER ÜZERİNE ATLADI 

     Erdoğan otobüse bindiği sırada, yaklaşık 4 metre uzakta elinde içinde yuvarlak iki köy ekmeği olan naylon poşet bulunan bir kişi, Sayın Başbakanım dün 5 şehit verdik’ diye bağırdı. Çevrede bulunan, aralarında trafik polislerinin de bulunduğu güvenlik güçleri bu göstericinin üzerine atlayarak etkisiz hale getirdikten sonra ekip otosuna bindirip gözaltına aldı. 
     Otobüsün merdivenlerinden çıkarken gösterici karga tulumba götürülürken, Başbakan Erdoğan normal programına devam etti. Nafi Güral Fen Lisesi'nin açılışana katıldı. 
     Göstericiyle ilgili olarak Emniyet yetkilileri, önce zanlıyla birlikte bir kurusıkı tabanca ele geçirildiğini açıkladı. Ancak saat 16.00'da Kütahya Cumhuriyet Başsavcısı Mehmet Şerif Eren, yaptığı açıklamada 32 yaşındaki Mersin nüfusuna kayıtlı Mustafa Bağdat adlı göstericinin, Başbakan'a suikast düşüncesinde olduğunu açıkladı. Başsavcı Eren şunları söyledi 
     Başbakanımız Kütahya Linyit İlköğretim Okulu'nda düzenlenen törene katıldıktan sonra otobüsüne binmek üzereyken, hazırlık yapan bir şahsın hareketlerinden Emniyet mensupları şüphe etmesi üzerine yapılan kontrolde, şahsın elinde taşıdığı poşetteki iki ekmekten birisi içerisinde bir adet tabancanın olduğu belirlendi. Şahıs bu şekilde yakalandı. 
     Şahsın Mersin nüfusuna katıtlı 1973 doğumlu Mustafa Bağdat olduğu anlaşılmış ve gözaltına alınmıştır. Şüpheliyle ilgili ilk değerlendirme şahsın amacının Başbakanımız Sayın Recep Tayyip Erdoğan'a bir suikast düzenleme olduğu izlenimi doğmuştur. Şüphelinin bir terör örgütüyle ilgili herhangi bir bağlantısı olup olmadığı Cumhuriyet Başsavcmlığı ve Terörle Mücadele Şubesi tarafından araştırılmaktadır. Cumhuriyet Başsavcılığımız olaya anında el koymuş ve soruşturma bizzat nöbetçi cumhuriyet savcılığımızın ve başsavcılığımızın denetiminde yürütülmeye başlanmıştır. 
     Konu emniyet güçlerince her ayrıntı değerlendirilerek yapılmaktadır. Soruşturma sürdürülmekte olup, kısa sürede neticelendirilecektir. Türk Ceza Kanunu ve Ceza Muhakemeleri Kanunlarınca hazırlık tahkikatını gizli yürütüyoruz. Bu gizliliğin bozulmamasına özen gösteriyoruz. 
     İlk elden ve doğru bilgi verme amacıyla Adalet Bakanlığımızın genelgeleri doğrultusunda bu basın açıklamasına gerek duyuldu. Bütün Türk ulusuna geçmiş olsun diyorum. Bu olay Kütahya Emniyetinin uyanık davranışı, gerekli tedbirleri alması sonucu önlenmiştir. Bendeki bilgilere göre silah kullanılmaya elverişli bir silah. Daha balistik muayenesi yapılmadı. Silahta mermi var. Her türlü bağlantılar araştırılıp incelenecek. Şahıs Mersin nüfusuna kayıtlıdır. Ne amaçla geldiği araştırılıyor. Şahısla ilgili Terörle Mücadele Şubesi ekipleri incelemesini sürdürüyor.'' Bir gazetecinin yakananan kişinin daha önce de Kenan Evren'e şuikast girişiminde bulunduğu duyumları aldıklarını sorması üzerine Başsavcı Eren, Bu konuda bizim bir bilgimiz yok'' dedi. 
     Alınan bilgile göre Mustafa Bağdat'ın yakalandığı sırada tabancanın içi oyulan ekmeğin içinde bulunduğu belirtildi. 
     Başbakan Erdoğan normal programını yapıp Nafi Gürel Fen Lisesi ile Özel Konuralp Lisesi'nin açılışını yaptıkmtan sonra helikoqpterle Ankara'ya döndü. 
     
     SALDIRGANIN EŞİ ŞAŞKINLIK İÇİNDEYİM 

     Başbakan Recep Tayyip Erdoğan’ın, 2005-2006 eğitim-öğretim yılının açılışı nedeniyle Kütahya’da 
     düzenlenen törene katılması sırasında, protesto ettiği iddiasıyla yakalanan ve ilk izlenime göre suikast girişiminde bulunmak istediği belirtilen zanlının, Mersin’deki ailesi olayı duyunca büyük şaşkınlık geçirdi. 
     Mersin Merkez’e bağlı Nusratiye Mahallesi’nde annesi ve 11 aylık kızı Hilal ile yaşayan Tuğba Bağdat, olayı gazetecilerden öğrenince adeta şoke oldu ve gözyaşlarını tutamadı. 
     Tekstil işi yapan eşi Mustafa Bağdat’ın 4 gün önce Edirne’deki Devlet Hastanesi ihalesine katılacağını söylediğini belirten Tuğba Bağdat, "Bir daha haber alamadık. Olayı şimdi öğreniyorum. Şaşkınlık içindeyim" dedi. 
     Tuğba Bağdat, eşinin daha önce de bir suçtan dolayı yargılandığını kendisine söylediğini, ancak bu konuyla da ilgili başka bilgisinin olmadığını söyledi. 
     Mersin Emniyet Müdür vekili Süleyman Ekizer de konuyla ilgili soruşturma yapıldığını, şu ana kadar herhangi kimsenin gözaltına alınmadığını belirtti. 
     Bu arada, Mustafa Bağdat’ın 2001 yılında ruhsatsız tabanca bulundurmak suçundan gözaltına alındığı öğrenildi. 
     
</TEXT>
</DOC>
