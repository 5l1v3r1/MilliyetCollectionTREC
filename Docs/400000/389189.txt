<DOC>
<DOCNO> 389189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sondun42.html </URL>
<DATE> 2005/10/24/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Blair "Hariri suikastinde, Suriye'ye yaptırımlar gözardı edilmemeli" 
</HEADLINE>
<TEXT>

     İngiltere Başbakanı Tony Blair, Lübnan'ın eski Başbakanı Refik Hariri suikastı konusunda Suriye'ye karşı yaptırımların gözardı edilemeyeceğini söyledi. 
     Blair, Sky News televizyonunda yayımlanan ''Sky's World News Tonight'' adlı programın sunucusu, ABD'nin eski Başkanı Bill Clinton döneminde dışişleri bakanlığı sözcüsü olarak görev yapan James Rubin'in, Suriye'ye karşı yaptırımların söz konusu olup olmayacağı sorusunu, ''Gözardı edilemeyeceğini düşünüyorum'' diye yanıtladı. 
     Bir ülkenin demokrasisini terörizmle yok etmenin ciddi bir durum olduğunu ifade eden Blair, BM raporunda bazı Suriyeli yetkililerin adının geçtiğini belirterek, bu durumla ilgilenilmesi gerektiğini ifade etti. 
     Suriye'nin ya da bir başka ülkenin bu suikasta dahil olduğuna dair herhangi bir göstergenin, uluslararası toplumun çok ciddi ele alması gereken bir konu olacağını kaydeden Blair, bu durumun, yalnızca bu ülkelerle olan ilişkileri değil, hukuk kurallarının uluslararası alanda uygulanacağından emin olunması kapasitesini de gündeme getireceğini bildirdi. 
     
</TEXT>
</DOC>
