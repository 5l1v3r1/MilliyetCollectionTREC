<DOC>
<DOCNO> 382399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonyas08.html </URL>
<DATE> 2005/09/28/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Charlie Chaplin'in top model torunu Antalya'da 
</HEADLINE>
<TEXT>

     Göksel YAPAR DHA 

      ALTIN Portakal Film Festivali'nde siyah- beyaz sessiz filmleriyle ünlü komedyen Charlie Chaplin'i anmak için düzenlenen geceye katılmak üzere Antalya'ya gelen torunu top model ve oyuncu Kiera Chaplin, bu gecenin Türkiye'de yapılmasından dolayı çok mutlu olduğunu söyledi. 
     Antalya'daki 42'nci Altın Portakal Film festivali kapsamında yarın gece Antalya Kültür Merkezi'nde yapılacak olan Charlie Chaplin Gecesi’nin sunuculuğunu, ünlü komedyenin top model ve sinema oyuncusu olan torunu Kiera Chaplin yapacak. Torun Chaplin, bugün Antalya Havalimanı'nda çiçeklerle karşılandı. Erkek arkadaşı Bruno Cavallier ile birlikte gelen Chaplin, kendisini görüntüleyen gazetecilere el sallayıp, zafer işareti’ yaptı. Kot pantolon, üzerinde Rock Solid’ yazılı siyah tişört ve onun üzerinde de gri eşofmanla gazetecilere konuşan torun Chaplin, Türkiye'de dedesi onuruna böyle bir gece düzenlenmesinden duyduğu memnuniyeti dile getirdi. Amerikalı sanatçı, Her zaman sunumlarda gerilmişimdir. Ama eminim çok keyifli olacak. Dedemin en büyük hayranıyım. Benim büyük ilham kaynağımdır. Bu nedenle bulunduğum kariyerdeyim'' diye konuştu. Arkadaşı Cavallier'le kendisi için tahsis edilen otomobile binen Chaplin, Hillside Su Otel'de ayırtılan suit odaya yerleşti. 
     Kiera Chaplin, am AKM'de dedesi Charlie Chaplin Gecesi'nde sunuculuk yapacak. Piyanistler Behzat Gerçeker ve Burçin Büke'nin eşliğinde Chaplin'in Buz Pateni’, Şarlo Polis’ ve Şarlo Göçmen’ adlı siyah- beyaz sessiz filmleri gösterilecek. 
     
</TEXT>
</DOC>
