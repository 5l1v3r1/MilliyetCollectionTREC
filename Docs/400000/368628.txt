<DOC>
<DOCNO> 368628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/soneko23.html </URL>
<DATE> 2005/08/10/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
AB'ye girince yaşam daha pahalı oluyor... 
</HEADLINE>
<TEXT>

     Avrupa Birliği'ne geçen yıl üye olan eski Doğu Avrupa ülkelerinde yaşam pahalandı. Pahalı kentler listesinde Varşova 37, Prag 20, Budapeşte 12, Bratislava ise 10 sıra birden yukarı çıktı. En pahalı kent yine Tokya, İstanbul ise 43'üncü sıraya yükseldi 

Doğan Erdoğan Referans Gazetesi 

Economist Intelligence Unit EIU , yılda iki kez yaptığı global yaşam maliyeti araştırmasının yeni sonuçlarını açıkladı. Dünyanın en pahalı kenti unvanı için Oslo, Tokyo ile yarışıyor. Pahalı kentler sıralamasında İstanbul 46'ncı sıradan 43'üncü sıraya yükseldi. Geçen yıl Avrupa Birliği AB üyesi olan ülkelerde ise fiyatların artması dikkat çekti. Prag, Varşova, Budapeşte, Bratislava ve Bükreş'te yaşam maliyetlerinde ciddi artış söz konusu. Yaşam maliyeti araştırmasında dünya genelinde 130 şehirdeki ürün ve hizmet sepetinin fiyatları karşılaştırıldı. 
     
     En fazla Çin ucuzladı 

     Japonya'nın başkenti Tokyo hala en pahalı şehir ünvanını elinde tutarken, Norveç'in başkenti Oslo, Japon kenti Osaka'yı geçerek, ikinciliğe sıçradı. Oslo'nun pahalanması ülkenin son ekonomik performansı ve para birimi kronanın güçlenmesine bağlanıyor. Yuan'ın dolar karşısında revalüe edilmesi Çin şehirlerinin pahalılık listesinde gerilemesine neden oldu. Listede en çok gerileyen 5 şehirden 3'ü Çin'den oldu. Pekin 17 sıra birden geriledi. 
     Avrupa ülkelerinde son birkaç yıldır yaşam maliyetinde yaşanan artış devam ediyor. Ancak bölgede en büyük artış euroya geçmeyen ülkelerde gerçekleşti. İzlanda'nın başkenti Reykavik'in yaşam maliyeti emlak ve petrol fiyatlarındaki yükselişle birlikte arttı. Avrupa Birliği'nin yeni üyelerinden Varşova Polonya 37 sıra, Prag Çek Cumhuriyeti 20 sıra, Budapeşte Macaristan 12 sıra ve Bratislava Slovakya 10 sıra birden yükseldi. Buna rağmen Doğu Avrupa ve AB'nin yeni üyeleri en ucuz ülkeler arasında yer alıyor. 
     
     İstanbul, New York'tan yüzde 6 ucuz 

     En ucuz AB kenti Portekiz'in başkenti Lizbon oldu. Lizbon, New York'tan yüzde 11 ucuz. Avrupa'nın en ucuz kenti ise 108'inci sıradaki Belgrad. Ukrayna'nın başkenti Kiev 93'üncü sırada ve Avrupa'nın en ucuz ikinci kenti. Avrupa'nın bir zamanlar en ucuz kenti olan ve AB'ye üyelik için görüşmeler yapan Bükreş 21 sıra pahalandı ve 91'inci sıraya yerleşti. 
     EIU'nun yaşam maliyeti araştırmasında New York'un endeks değeri 100 olarak kabul edildi. 43'üncü sırada bulunan Türkiye'nin değeri ise 94. Yani İstanbul, New York'tan yüzde 6 ucuz. Dünyanın en ucuz kenti ise 33 endeks değeriyle İran'ın başkenti Tahran. Tahran'dan sonra Filipinler'in başkenti Manila yer alıyor. 

En pahalı 10 ülke 
     

2005 
sırası 2004 
sırası Şehir 
ülke Endeks 
değeri 1 1 Tokyo, Japonya 146 2 3 Oslo, Norveç 142 3 2 Osaka Kobe, Japonya 140 4 8 Reykavik, İzlanda 139 5 3 Paris, Fransa 137 6 5 Kopenhag, Danimarka 134 7 6 Zürih, İsviçre 132 8 6 Londra, İngiltere 130 9 9 Cenevre, İsviçre 124 10 11 Helsinki, Finlandiya 122      

En ucuz 10 ülke 
     

2005 
sırası 2004 
sırası Şehir 
ülke Endeks 
değeri 122 114 Daka, Bangladeş 52 122 116 San Jose, Kosta Rika 52 124 123 Pekanberu, Endonezya 49 125 125 Yeni Delhi, Hindistan 48 126 124 Mumbai, Hindistan 46 127 125 Asuncion, Paraguay 45 127 127 Karaçi, Pakistan 45 129 128 Yangon, Myanmar 44 130 129 Manila, Filipinler 39 131 131 Tahra, İran 33      
New York'un endeks değeri 100 olarak kabul ediliyor. 
     
</TEXT>
</DOC>
