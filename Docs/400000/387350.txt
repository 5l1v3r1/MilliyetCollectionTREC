<DOC>
<DOCNO> 387350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sonsiy09.html </URL>
<DATE> 2005/10/17/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Türkiye'nin ABD'deki lobicisi yıllık 13 milyon dolar kazanıyor 
</HEADLINE>
<TEXT>

     Türkiye’nin ABD’deki lobi faaliyetlerini gerçekleşteren Robert Livingston’un lobi şirketinin yıllık 13 milyon dolar kazandığı belirtildi. 
     Türkiye’nin ABD’deki lobiciliğini de üstlenen Robert Livingston, Amerikan Kongresi’nden istifasından kısa bir süre sonra 1999 yılında kurduğu The Livingston Group LLC lobi şirketiyle yürüttüğü lobi faaliyetlerinden yılda 13 milyon dolar kazanıyor. 
     Livingston Group LLC, Türkiye’nin yanı sıra New Orleans şehri ve ünlü savunma şirketi Lockheed Martin gibi kurumların da lobiciliğini yapıyor. 
     Washington’da bulunan üç katlı bir binada lobi faaliyetlerini gerçekleştiren şirket, rakiplerine nazaran çok daha az çalışana sahip olarak biliniyor. 
     Türkiye’nin lobiciliğini yapan Cumhuriyetçi Robert Livingston hakkında Amerikan Temsilciler Meclisi’nde görev yaptığı dönemde evlilik dışı ilişki iddialara çıkmış ve iddialar gündemi bir süre meşgul etmişti. 
     
</TEXT>
</DOC>
