<DOC>
<DOCNO> 372076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/yazar/asik.html </URL>
<DATE> 2005/08/23/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Sınavda eşitlik 
</HEADLINE>
<TEXT>


Ankaralı genç bir öğrenci... Üniversite sınavını kazanmış, spor yüksekokullarından birinde okumak istiyormuş. 
Gerisini kendisi anlatıyor 
"Üniversitelerin beden eğitimi ve spor yüksekokulları yetenek sınavıyla öğrenci alıyor. Sınav kayıt parası ortalama 100 milyon lira... Bununla sadece bir üniversitenin spor okulunun bir bölümün sınavına girmeye hak kazanıyorsunuz. Şansınızı artırmak için 3 - 4 bölümün sınavına daha girmek isterseniz her biri için ayrıca 35 ile 50 milyon lira arasında para ödemeniz gerekiyor. Şansımı daha da artırayım, 2 - 3 üniversitenin sınavına gireyim derseniz sadece kayıtlar için ödemeniz gereken para en az 600 - 700 milyon lira... 
Yol, konaklama, yeme - içme gibi diğer masrafları da düşünürseniz rakam 1 milyarı buluyor. Ben ve birçok arkadaşım bu parayı ödeyecek durumda değiliz. Artık yalnız vakıf üniversiteleri değil devlet de eşitliği bozuyor, sınava girişte bile ayrımcılık yapıyor..." 

Erman Toroğlu, Galatasaray - Malatya maçının bitiminde 3 gol atan Ümit Karan'a soruyor 
- Ümit yarın aksam evleniyorsun... Bütün golleri bu akşam attın. Yarın ne yapacaksın 
İşte size hiçbir Avrupa televizyonunda duyamayacağınız bir spor sorusu... 

Dardanel geçilmez Çanakkale'yi gezen Onur Egemen, Kilitbahir'den Çanakkale'ye geçmek için özel tekneye makbuz karşılığı 9 YTL ödüyor. Aynı gün dönüşte 10 YTL isteniyor kendisinden. Bu fark niye Efendim 1 YTL "Çanakkale Dardanelspor Vakfı"na bağış. Bağış zorla toplanır mı Hayır. Okurumuz ilke meselesi yapıyor, 1 YTL'yi vermiyor. O yüzden tekneye alınmıyor. Karakola başvuruyor. Netice değişmiyor. "Çanakkale geçilmez"in "Çanakkale haraç ödemeden geçilmez" olarak değiştirilmesini öneriyor. 

Memleketimizdeki hırsızlar genellikle gündüzleri çalışıyor, yaz tatili nedeniyle boşalan evleri tercih ediyormuş. 
Bizdeki hırsızlar her zaman disiplinli çalışır... 
Haldun Ertem 

Namusun ölçüsü Eski İSKİ Genel müdürü Ergun Göknel, koltuğunda yeni kitabıyla çıkageldi "Başarısız Başarı"... Nurettin Sözen döneminde İstanbul Belediyesi'nde olup biten acı - tatlı olayları anlatıyor Göknel kitapta. Kendisi İSKİ skandalı yüzünden 5 yıl hapis yatmıştı. Üzerine yüklenen en büyük suç klor alımında ihaleye fesat karıştırmaktı. Geçenlerde bindiği taksinin şoförü 
- Abi sen çok namuslu bir adamsın, demiş. Ve Göknel'in şaşkın bakışları arasında eklemiş 
- Öyle olmasa hapis yatar mıydın Bugün krallar gibi yaşardın, hatta bakan bile olurdun. 

Formula ve Katatau İki dev organizasyonu, İstanbul'da Formula Grand Prix, İzmir'de Üniversite Oyunları'nı başarıyla tamamladık. Bu işlerde hep yaya kalırdık. Eurovision ve Şampiyonlar Ligi Finali dahil, birkaç yıldır çok başarılıyız büyük organizasyonlarda. Sanırız organizasyon firmalarının son yıllarda kaydettiği gelişmelerin, rekabetin, iyi yetişmiş üniversiteli gençlerin bu alana rağbet etmesinin de rolü var son başarılarda. Emeği geçen herkesi kutluyoruz... 

İzmirliler Üniversite Oyunları'nın kapanışında kocaman bir Atatürk portresi ve Türk bayrağı yanında KKTC bayrakları da açtılar. Bu ülkenin tarihini Araplaştırmaya çalışan zavallı takımına iyi bir ders verdiler. 

Bir teşekkür de Galatasaray Teknik Direktörü Erik Gerets'e. Eski malzemeden yepyeni bir takım yarattı. Bir kişi ne çok şey değiştirebiliyor. 

Birkaç söz de spor spikeri Ercan Taner kardeşimize. Maçları anlatırken sağ olsun içine büyük heyecan katıyor. Ama iş orada bitiyor bu Galatasaray - Malatya maçında Katatau adında Brezilyalı bir genç izliyoruz. Adeta fırtına. Galatasaray savunmasını duman ediyor. Ercan bilgi veriyor "Çok genç bir futbolcu..." O kadarını biz de görüyoruz. Peki kaç yaşında, hangi takımdan gelmiş, kaç paraya transfer olmuş, Brezilya'dan Malatya'ya onu hangi rüzg r atmış Yalnız o değil merak ettiğimiz, başka yeni futbolcular da var sahada. Ama bilgi yok. Spiker arkadaşlar maçtan önce sahaya çıkacak futbolcularla ilgili bilgi edinse veya Eurosport'un yaptığı gibi bu bilgiler maç esnasında merkezden spikerlere iletilse... Böylece seyirciler futbol ve futbolcular konusunda bilgilense iyi olmaz mi Futbolcular tanındıkça daha çok sevilir, daha yakından izlenir, tanınmak yeni futbolcuların moralini yükseltir. 
Kanal D ve CNN'de Formula'yı nakleden arkadaşlar bilgilendirme açısından dört dörtlüktü... Futboldakiler sıfır 

Yazar ve öğretim üyesi arkadaşımız Hikmet Altınkaynak'ın Yenilevent Basın Sitesi'ndeki evinin önünden 34 YA 9475 plakalı, 2001 model gümüş renkli Renault Megane otomobili çalındı. Görenlerin 155'i arayarak polise bildirmesi rica olunur... 



</TEXT>
</DOC>
