<DOC>
<DOCNO> 376371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sondun51.html </URL>
<DATE> 2005/09/07/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
BM "Dünyadaki göçmen nüfus 175 milyondan fazla" 
</HEADLINE>
<TEXT>

     BM, dünyadaki göçmen nüfusunun 175 milyonu aştığını bildirdi. 
     BM Genel Sekreteri Kofi Annan’ın BM Genel Kurulu’na sunduğu bir raporda, bu sayının nüfusun dört büyük ülke dışındaki bütün ülkelerin nüfusundan daha fazla olduğuna dikkat çekildi. 
     Annan raporda, uluslararası göç ve kalkınma konusunda yüksek düzeyli bir diyaloğun, göçmenliğin sebep olduğu çok yönlü sorunlarla ilgili işbirliğini geliştirmenin temelini oluşturacağını kaydetti. 
     Annan raporda, göçün ekonomik ve sosyal kalkınma üzerindeki etkileri, kalifiye insanların göçü, göçmenlerin gönderdikleri paraların kalkınmayı nasıl geliştireceği ve insan kaçakçılığına karşı daha fazla uluslararası işbirliği yapılması konusunda üye devletlerde önerilerde bulundu. Annan, ayrıca 2006 yılında BM Genel Kurul’unda yapılacak olan ’göç’ konulu bir oturuma üye devletlerin yüksek düzeyli katılımda bulunmalarını istedi. 
     Dünyada 175 milyondan fazla insanın kendi memleketlerinden uzakta yaşadığını ortaya koyan raporda, Dünya Bankası verilerine göre, göçmen işçilerin toplam dünya nüfusuna oranının yüzde 3 olduğuna dikkat çekildi. 
     Göçmen işçilerin kendi ülkelerine gönderdikleri para miktarının ise 2001 yılından bu yana yüzde 52 oranında bir artarak 110 milyar dolara ulaştığı kaydedildi. 
     Raporda, 1960’ta 75 milyon olan göçmen nüfusun o dönemdeki dünya nüfusunun yüzde 2,5’ine eşit olduğu da ifade edildi. 
     
</TEXT>
</DOC>
