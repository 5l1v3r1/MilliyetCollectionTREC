<DOC>
<DOCNO> 398834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/siyaset/siy03.html </URL>
<DATE> 2005/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Muhatabımız Brüksel'dir' 
</HEADLINE>
<TEXT>


ANKARA Milliyet 


Başmüzakereci Ali Babacan, Avrupa Komisyonu Türkiye Temsilcisi Hansjörg Kretschmer'in müzakere sistemini eleştiren sözlerine "Muhatabımız Brüksel" karşılığını verdi. Babacan şöyle konuştu "Türkiye için en doğru neyse onu yapıyoruz. Bu konularda Brüksel'deki muhataplarımızla da çok iyi bir işbirliği içindeyiz. Geçen hafta Brüksel'de yaptığım görüşmelerle, asıl bu işin içinde olan komisyon yetkililerinin şu ana kadar yapılan çalışmalardan memnuniyetleri bana açıkça ifade edildi. Bu açıklamaları yapan kişi ile şu ana kadar en küçük bir temasımız bile olmadı." 
Babacan, eleştirilen müzakere yöntemini de Plan ve Bütçe Komisyonu'nda savundu. Müzakere sürecinin tarihte görülmemiş bir uyum ve koordinasyon içinde yürütüldüğü belirten Babacan, "Bir aylık tarama çalışmaları, Türkiye'nin bu işi alnının akıyla başaracağının görüldüğü bir dönem olmuştur" dedi. 



</TEXT>
</DOC>
