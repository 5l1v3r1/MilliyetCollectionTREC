<DOC>
<DOCNO> 380376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sontur45.html </URL>
<DATE> 2005/09/21/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Fas Adalet Bakanı onuruna yemek... 
</HEADLINE>
<TEXT>

     Adalet Bakanı Cemil Çiçek, davetlisi olarak Türkiye’de bulunan Fas Adalet Bakanı Mohamed Bouzoubaa onuruna yemek verdi. 
     Çiçek ve Bouzoubaa’yı, yemeğin düzenlendiği Estergon Kültür Merkezi’ne gelişlerinde Keçiören Belediye Başkanı Turgut Altınok karşıladı. 
     Kültür Merkezi’ndeki Etnografya Müzesi’ni gezen Çiçek ve Bouzoubaa, kalenin yapılışı ve müze hakkında bilgi aldı. 
     Keçiören Belediye Başkanı Altınok, kalenin yaklaşık 6 yılda bitirildiğini belirterek, "Bu kale Osmanlı mimarisiyle yapıldı. 
     Müzemizde, eski dönem Türk kültürüne ait 200-300 yıllık eserler yer alıyor" dedi. 
     Bouzoubaa da parkların ve şelalelerin bölgeyi çok güzel gösterdiğini ifade ederek, böyle güzelliklerin şehrin çehresini de değiştirdiğini kaydetti. 
     Bakan Çiçek ve Konuk Bakan ile beraberindekiler daha sonra Kültür Merkezi’nin terasındaki restoranda yemek yedi. 
     
</TEXT>
</DOC>
