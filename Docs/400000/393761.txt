<DOC>
<DOCNO> 393761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/soneko36.html </URL>
<DATE> 2005/11/10/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Merkez Bankası döviz rezervi 43 milyar dolara indi... 
</HEADLINE>
<TEXT>

     Merkez Bankası'nın döviz rezervleri, 28 Ekim-2 Kasım tarihleri arasında 1 milyar 806 milyon dolar azalarak, 44 milyar 847 milyon dolardan 43 milyar 41 milyon dolara indi. 
     Merkez Bankası'nın verilerine göre, Türkiye'nin ''uluslararası rezervleri'' ise 14-21 Ekim tarihleri arasında 2 milyar 8 milyon dolar azalarak, 21 Ekim itibarıyla 66 milyar 799 milyon dolar seviyesine geriledi. Uluslararası rezervler, 14 Ekim'de 69 milyar 337 milyon dolar idi. 
     Bankalar ve özel finans kurumlarının ÖFK toplam döviz rezervleri, 2 milyar 549 milyon dolar azalarak 21 Ekim itibarıyla 20 milyar 790 milyon dolara indi. Bankalar ve ÖFK'ların toplam döviz rezervi 14 Ekim'de 23 milyar 339 milyon dolar olarak belirlenmişti. 
     
     REPO İŞLEMLERİ ARTTI 
     Bankaların müşterileriyle yaptığı repo işlemleri, 28 Ekim-2 Kasım tarihleri arasında 110.3 milyon YTL artarak, 2 Kasım itibarıyla 1 milyar 550.5 milyon YTL oldu. Repo işlemleri 28 Ekim'de 1 milyar 440.1 milyon YTL idi. 
     Mali kuruluşlar arası repo işlemleri ise 28 Ekim'de 8 milyar 617.4 milyon YTL iken, 2 Kasım itibarıyla 472 milyon YTL azalarak 8 milyar 145.7 milyon YTL'ye indi. 
     
     DIŞ BORÇ ÖDEMELERİ 
     Türkiye, 1-9 Kasım tarihleri arasında toplam 3 milyar 60.11 milyon dolar dış borç ödemesi yaptı. 
     Ödemelerin 1 milyar 661.10 milyon doları Hazine, 3.19 milyon doları Merkez Bankası ve 11.24 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile MSB ve savunma sanayi ödemeleri gibi kalemlerden oluştu. Aynı dönemde IMF'ye 1 milyar 384.58 milyon dolar ödeme gerçekleştirildi. 
     Bu arada, bu yıl başından itibaren bugüne kadar yapılan toplam dış borç ödemesi 23 milyar 714.63 milyon dolara ulaştı. 
     
     DÖVİZ MEVDUAT HESAPLARI 
     Bankalardaki toplam döviz mevduat hesapları, 28 Ekim itibarıyla 78 milyar 217 milyon dolar oldu. Toplam döviz mevduat hesapları 21 Ekim'de 78 milyar 130 milyon dolar idi. 
     Döviz tevdiat hesapları toplamı 28 Ekim itibarıyla 62 milyar 133 milyon dolara, yurtiçi döviz tevdiat hesapları da 58 milyar 772 milyon dolara inerken, yurtdışı döviz tevdiat hesapları toplamı 3 milyar 360 milyon dolara çıktı. 
     
</TEXT>
</DOC>
