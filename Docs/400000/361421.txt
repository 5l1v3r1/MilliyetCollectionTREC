<DOC>
<DOCNO> 361421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sonspo11.html </URL>
<DATE> 2005/07/15/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Fenerbahçe'de Önder'e Brezilya usulü doğum günü 
</HEADLINE>
<TEXT>

     Fenerbahçe yeni sezon hazırlıklarını bu sabah yaptığı idmanla sürdürdü. 
     Samandıra Tesisleri'nde, antrenör Roland Koch yönetiminde gerçekleştirilen ve yaklaşık bir saat süren antrenmanda sarı-lacivertli futbolcular koşunun ardından kültür-fizik hareketleri, son bölümde ise istasyon çalışması yaptılar. 
     Oyuncuların çalışma sırasında oldukça neşeli oldukları gözlendi. 
     Sakatlığı bulunan Anelka'nın tesislerde çalıştığı bildirilirken, tedavi için Almanya'da bulunan Servet idmanda yer almadı. Ayrıca genç oyuncular Can ve Kerim ise koşu yapmakla yetindi. 
     Diğer yandan çalışmanın son bölümünde takım arkadaşları, Önder Turacı'nın doğum gününü Brezilya usulü kutladı. İstasyon çalışmasının sonunda bütün oyuncular bir anda ellerindeki yumurtaları 24 yaşına giren Önder'in kafasında kırmaya başladı, ardından da üzerine un döktüler. 
     Sarı-lacivertliler yeni sezon hazırlıklarını öğleden sonra ve akşam yapacakları idmanlarla sürdürecek. 
     
</TEXT>
</DOC>
