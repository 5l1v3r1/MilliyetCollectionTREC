<DOC>
<DOCNO> 385905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sonyas17.html </URL>
<DATE> 2005/10/11/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Semra, Ata, Sinem üçgeni şimdi de Amerikan basınında 
</HEADLINE>
<TEXT>

     Ata Türk isimli yarışmacının ölümü ile sonuçlanan gelinli kaynanalı yarışma programı şimde de Amerikan basınına konu oldu. 
     Türkiye’nin gündemini aylarca meşgul eden ve son olarak da Ata Türk isimli yarışmacının ölümüyle sonuçlanan gelinli kaynanalı yarışmalar şimdi de Amerikan kamuoyunu meşgul ediyor. Semra-Ata-Sinem tartışması son olarak da Washington Post gazetesine taşındı. 
     Gazete, oldukça geniş bir biçimde ele aldığı yarışmada, "kız erkekle karşılaşır" türü programların Türkiye’de bir başka seviyeye taşınarak "kız erkekle ve erkeğin annesiyle karşılaşır" şekline oturtulduğunu belirtti. 
     Karl Vick imzalı Haberde, Türkiye’de ailenen hemen bütün birlikteliklerde söz sahibi olduğu ve hatta genellikle belirleyici sözün sahibi olduğu aktarıldı. 
     "Gelinim Olur musun " isimli yarışmanın finalinin yüzde 74’lük bir oranla izlendiği belirtilen haberde, "Türkiye, gösterinin favori elemanlarından biri geçtiğimiz ay Akdeniz sahillerinde ucuz bir otel odasında ölü bulunmadan hemen önce bile tam olarak büyülenmişti" ifadeleri yer aldı. 
     Haberde, "24 yaşındaki Ata Türk’ün aşırı dozda uyuşturucudan dolayı ölümü bir deri bir kemik olan genç adamı annesinden daha zorlu bir konuma getirdi" denildi. Ata Türk’ün annesi, Semra Yücel’in "oğlunda olmayan bir öz güven sahibi sert kadın" olarak nitelendirildiği haberde Yücel’in sadece oğluna karşı değil, yarışmacının yayınlandığı 13 hafta boyunca herşeye karşı baskın olduğu belirtildi. Türkiye’nin Yücel’i "oğlunun bir gelinle ilgili kararına değer vermeyen kadın" olarak bildikleri belirtilen haberde, Yücel’in oğluna "Ben aşık olduğunda sana söylerim" dediği de aktarıldı. 
     Ata Türk’ün cenazesine bayrak kaplı tabut ve gazetecilerle yaşanan kavganın damgasını vurduğu belirtilen haberde, Başbakan Erdoğan’ın da "Bu kişi ünlü olmak için ne yaptı " sözleriyle tapki gösterdiği belirtildi. Yarışma formatının "Büyük Anne" adıyla Arjantin, Ukrayna, Hindistan ve Yunanistan’a satıldığı belirtilen haberde şimdi de "Hayaller Gerçek Oluyor" isimli yarışmada benzer bir biçim denendiği belirtildi. 
     Haberde, şimdiki yarışmada da orta yaşlı bir annenin kameraya bakarak "Uzun, yeşil gözlü, güzel bir gelin istiyorum" dediği belirtildi. Yarışmadaki "çok küçük sorunlar nedeniyle yaşanan" tartışmalardan da kesitler sunuldu. Bir anne ile gelin adayı arasındaki birliktelik için kimin karar vereceği üzerine yaşanan tartışmaya değinen gazete, "Genç Ata, dikkat çekici sarışın Sinem’in de" ilişkilerinde kendilerinin karar vereceklerini söyledikleri ancak daha sonra Semra Yücel’in "ağırlığını koyduğu" belirtildi. 
     Ata Türk’ün, ölümü ile final arasındaki dokuz ay boyunca şöhretin kıyılarında dolaştığı belirtilen haberde, yarışmacının 18 Eylül’de "En az 10 ekstazi içtiğinde ikinci sınıf bir şarkıcıyla Adana’da birlikte olduğu" ifade edildi. Semra Yücel’in komşuları ile yapılan röportajlara da yer verien haberde, Yücel’in "Evliliği ayarlanmış" bir komşusunun "Buralarda anneler seçicidir. Ancak bizim türde evlilkler geride kaldı artık gençler kendileri seçmek istiyor. Ancak eğer onlara yardım edersek de iyi olur" dediği belirtildi. 
     
</TEXT>
</DOC>
