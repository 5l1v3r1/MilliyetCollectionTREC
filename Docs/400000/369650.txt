<DOC>
<DOCNO> 369650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/siyaset/siy01.html </URL>
<DATE> 2005/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP 4 yaşında 
</HEADLINE>
<TEXT>


İzmir İl Başkanlığı'nda düzenlenen AKP'nin 4. yıldönümüne bakanlar katıldı, pasta kesildi 

ANKARA Milliyet İzmir DHA 


AKP'nin dördüncü kuruluş yıldönümü nedeniyle İzmir İl Başkanlığı'nda düzenlenen törene Dışişleri Bakanı Abdullah Gül ile Devlet bakanları Mehmet Ali Şahin ve Mehmet Aydın da katıldı. 

Salon dar geldi 
Ancak katılımın fazla olması nedeniyle salon dar geldi. Kadın Kolları Başkan Yardımcısı Nesrin Ulema, sıcak ve kalabalıktan etkilenip fenalık geçirdi. Ardından Gençlik Kolları İl Yönetim Kurulu Üyesi Mediha Aydın'ın resim sergisinin açılışını yapan Gül, üzerinde AKP'nin sembolü sarı ampul figürünün yer aldığı dördüncü yaş pastasını kesti. 
AKP Genel Başkan Yardımcısı Necati Çetinkaya başkanlığındaki heyet de, kuruluş yıldönümü dolayısıyla Anıtkabir'i ziyaret etti. 
Çetinkaya, Anıtkabir özel defterine, "'En büyük eserim cumhuriyettir' buyruğuna uyarak, onu korumak ve kollamak birinci hedefimizdir. Müsterih ol, bu cennet vatanın kalkınması, Cumhuriyet Türkiye'sinin ebediyete kadar güçlü bir şekilde var olması için sonuna kadar mücadelemizi sürdüreceğimize söz veriyor, ruhun şad olsun diyoruz" diye yazdı. 


</TEXT>
</DOC>
