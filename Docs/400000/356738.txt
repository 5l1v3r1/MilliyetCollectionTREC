<DOC>
<DOCNO> 356738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sontur09.html </URL>
<DATE> 2005/06/29/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Kadıköylülerin "Kurbağalı Dere" kabusu sona eriyor... 
</HEADLINE>
<TEXT>

     Hülya YILMAZ İSTANBUL, DHA 

      İSTANBUL'un Kadıöy İlçesi'nde bulunan ve yarattığı çevre kirliliği nedeniyle insan sağlığını da tehdit eden Kurbağalı Dere'de 10 yıl önce başlatılan ıslah ve temizleme çalışmalarında sona yaklaşıldı. 
     İSKİ Genel Müdürü Dursun Ali Çodur, Kurbağalı Dere'de 1995'ten beri devam eden temizleme çalışmalarının bir yıl içerisinde bitirileceğini söyledi. Kurbağalı Dere’deki altyapı ve ıslah çalışmalarının bitirildiğini kaydeden Çodur, dereye pis su akışının engellendiğini söyledi. Müdür Çodur, 67 kilometre uzunluğundaki derenin temizlenmeyen 4 kilometrelik bölümünün kaldığını açıkladı. Kalan bölümün bir yıl içerisinde temizleneceğini anlatan Müdür Çodur, dereden son bir ay içerisinde 40 bin metreküp, bir yıl içinde ise 125 bin metreküp organik çamur çıkartıldığını söyledi. Çodur, Kurbağalı Dere için bugüne kadar 300 milyon dolardan fazla para harçandığını da açıkladı. 
     İstanbul'daki diğer pis derelerin de ıslah edileceğin söyleyen Çodur, halkın dereleri kirletmemesini istedi. 
     
</TEXT>
</DOC>
