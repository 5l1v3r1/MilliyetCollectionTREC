<DOC>
<DOCNO> 362026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sondun27.html </URL>
<DATE> 2005/07/18/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Kamuoyu yoklaması açıklandı AB'de güven sarsıntısı yaşanıyor... 
</HEADLINE>
<TEXT>

     AB'nin kamuoyu yoklamalarını yapan kurumu Eurobarometre, AB'de güven sarsıntısı yaşandığını bildirdi. 
     Eurobarometre, AB'ye üye ve aday ülkelerde yapılan kapsamlı bir kamuoyu yoklamasının sonuçlarını açıkladı. 
     Verilere göre, AB vatandaşlarının yüzde 21'i hayatından ''çok memnun'', yüzde 59'u ''memnun'' olduğunu belirtirken, yüzde 15'i ''memnun olmadığını'', yüzde 4'ü ise ''hiç memnun olmadığını'' ifade ediyor. 
     AB'lilerin yüzde 34'ü gelecek 12 ay içinde yaşam düzeyinin olumlu yönde gelişeceğini, yüzde 51'i bir değişiklik olmayacağını, yüzde 11'i ise düzeyin kötüye gideceğini düşünüyor. 
     Eurobarometre, AB vatandaşlarının en büyük endişe kaynağının işsizlik olduğunu belirtti. AB'lilerin ikinci endişe kaynağının ekonomik durumun kötü gidişi, üçüncüsünün güvensizlik ortamı olduğu bildirildi. Diğer endişeler arasında sosyal sigortalar sistemindeki aksaklıklar, enflasyonun artışı, yabancı göç ve terörizm gibi unsurlar yer alıyor. 
     ''AB'nin imajı'' konusunda verilen yanıtlara göre, AB'lilerin sadece yüzde 47'si ''pozitif imaj'' görüşünü savunuyor. Bu oran, İngiltere, Finlandiya ve Avusturya gibi ülkelerde yüzde 30'un altında kalıyor. 
     Aday ülkelerden gelen verilere göre Romanya'da halkın yüzde 66'sı, Türkiye'de yüzde 61'i, Bulgaristan'da yüzde 60'ı AB'nin ''pozitif imaj'' sahibi olduğunu düşünüyor. Bu oran Hırvatistan'da yüzde 28'e düşüyor, KKTC'de ise yüzde 68 olarak belirleniyor. 
     AB vatandaşlarının AB kurumlarına güveninde önemli düşüş kaydedildiğini bildiren Eurobarometre, AB Komisyonu'na güven oranının bir yılda yüzde 6 azalarak yüzde 46'ya düştüğünü, Avrupa Parlamentosu'na güvenin ise yüzde 5 azalarak yüzde 52 düzeyine indiğini belirtti. 
     AB Anayasası projesine desteğin de bir yılda yüzde 68'den yüzde 61'e düştüğü bildirildi. 
     AB vatandaşlarının genişlemeye verdiği destek yüzde 'ten yüzde 50'ye inerken, Türkiye'nin katılımına karşı olanların oranı yüzde 52, bu katılımdan yana olanların oranı yüzde 35, görüş bildirmeyenlerin oranı ise yüzde 13 olarak belirlendi. 
     Genişlemeye en fazla karşı çıkanlar arasında Almanya, Fransa, Lüksemburg ve Avusturya vatandaşları görülüyor. 
     Türklerin yüzde 66'sının AB'nin genişlemesinden, yüzde 63'ünün AB'nin ortak dış politika ve ortak güvenlik politikası izlemesinden yana olduğu bildiriliyor. 
     AB'lilerin yüzde 'ü, ülkelerindeki demokrasiden hoşnut olmadığını, sözünün dinlenmediğini belirtiyor. Ülkelerindeki demokrasiden memnun olanların başında Danimarka yüzde 92 , Lüksemburg yüzde 82 ve Finlandiya yüzde 77 geliyor. 
     Demokrasi düzeyinden en az hoşnut olanların ise Litvanya yüzde 24 , Slovakya yüzde 26 , Macaristan yüzde 27 ve Polonya yüzde 29 olduğu görülüyor. İtalya'da demokrasi düzeyinden memnun olanların oranı yüzde 44'te kalıyor. 
     Türklerin yüzde 56'sı ülkelerindeki demokrasi düzeyinden memnuniyet ifade ederken, bu oran Romanya'da yüzde 29'a, Bulgaristan ve Hırvatistan'da yüzde 20'ye düşüyor. 
     AB'lilerin ortak para birimi avroya verdikleri desteğin de bir yılda yüzde 63'ten yüzde 59'a indiği bildirildi. Türklerin avroya destek oranı yüzde 46 olarak belirlendi. 
     
</TEXT>
</DOC>
