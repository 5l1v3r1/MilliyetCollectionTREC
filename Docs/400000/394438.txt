<DOC>
<DOCNO> 394438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/guncel/gun01.html </URL>
<DATE> 2005/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şiddet, k ğıt üstünde bitmez' 
</HEADLINE>
<TEXT>


Devlet Bakanı Çubukçu, 'K ğıt üzerinde kalan düzenlemeler daha iyi bir dünya yolundaki hedeflere katkı sağlayamaz' dedi 

ŞAKİR AYDIN İstanbul 

Devlet Bakanı Nimet Çubukçu, namus ya da töre cinayeti adı altında gerçekleştirilen kıyımları önlemenin başta devlet olmak üzere tüm toplumun görevi olduğunu söyledi. 
CNN Türk, Hürriyet Gazetesi, Çağdaş Eğitim Vakfı ÇEV , İstanbul Valiliği ve Birleşmiş Milletler Nüfus Fonu'nun işbirliğiyle İTÜ Maçka Kampusu'nda düzenlenen "Aile İçi Şiddete Son Dünyadan Örnekler" konferansının ikinci gününde "Aile İçi Şiddetle Mücadelede Devletin Faaliyetleri" konusu ele alındı. İlk gün konuşmacılar tarafından Malatya Çocuk Yuvası'ndaki olaylar ve demeçleri nedeniyle eleştirilen Bakan Nimet Çubukçu konuşmasında, "K ğıt üzerinde kalan ve hayata geçmeyen düzenlemeler daha iyi bir dünya yolundaki hedeflere katkı sağlayamaz" dedi. 

Hamilelikte artıyor 
İngiliz Bakan Barones Patricia Scotland da İngiltere'de Nisan 2005'ten itibaren aile içi şiddet davaları için İhtisas Mahkemeleri'nin kurulmaya başlandığını söyledi. Patricia, aile içi şiddetten ölen 19-44 yaş arası kadınların sayısının, kanser ve trafik kazalarında ölen kadınlardan sonra geldiğini belirtti. Patricia, şiddetin daha çok hamilelik dönemlerinde uygulandığını anlattı. 
Almanya'da 400 sığınmaevi bulunduğunu belirten Hamburg Parlamentosu Başkan Yardımcısı Verena Lappe, şöyle konuştu 
"Bu evlere bugüne kadar 45 bin kadın başvurdu. Aralarında 250 Türk kadınının da bulunduğu 10 bin kadın üzerinde yapılan araştırmaya göre Türk kadınları şiddete daha fazla maruz kalmış. Türk kadınlarından yüzde 25'i evlenmeden önce kocalarını hiç tanımamış, yüzde 17'si de zorla evlendirilmiş." 

Cinayetler planlı 
Diyarbakır Kadın Merkezi KA-MER Başkanı Nebahat Akkoç da namus kisvesi altında bir kadını öldürenin toplumda itibar kazandığını savundu. Akkoç, "Aile, kadının nasıl öldürüleceğine ilişkin plan yapıyor" dedi. 



</TEXT>
</DOC>
