<DOC>
<DOCNO> 393042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sondun43.html </URL>
<DATE> 2005/11/08/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
İsrail, 'suikast politikası'na devam dedi 
</HEADLINE>
<TEXT>

     İsrail Genelkurmay Başkanı Dan Halutz, İsrail'e yönelik saldırıları engellemek için İslami Cihad militanlarının hedef alınmasının süreceğini açıkladı. 
     Savunma ve Dış İlişkiler Komitesi Başkanı Yuval Steinitz, komitede konuşan Halutz'un, İsrail'in hedef seçerek öldürme politikasının İslami Cihad militanları üzerinde odaklanacağını söylediğini aktardı. 
     İslami Cihad örgütü, şubat ayındaki resmi ateşkesi bozduğundan bu yana İsrail'e 4'ü intihar saldırısı olmak üzere birçok saldırı düzenledi. 
     İsrail, şubat ayındaki ateşkes nedeniyle suikastları askıya almış, ancak birkaç ay önce bu politikasına geri dönmüştü. İsrail ordusunun hedeflerinin çoğunu da İslami Cihad üyeleri oluşturuyor. 
     
</TEXT>
</DOC>
