<DOC>
<DOCNO> 393787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sonsiy06.html </URL>
<DATE> 2005/11/10/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
TRT Yönetim Kurulu Üyeliğine Prof. Dr. Yusuf Karakoç atandı 
</HEADLINE>
<TEXT>

     Türkiye Radyo ve Televizyon Kurumu TRT Yönetim Kurulu Üyeliğine Prof. Dr. Yusuf Karakoç atandı. Resmi Gazete’nin bugünkü sayısında yayımlanan bazı kurumlara ilişkin atama kararlarına göre, RTÜK tarafından teklif edilen adaylar arasından Prof. Dr. Yusuf Karakoç, Hukuk alanından TRT Yönetim Kurulu Üyeliğine getirildi. 
     Ankara Milli Eğitim Müdürlüğüne Murat Bey Balta atandı. 
     Devlet Planlama Teşkilatı Müsteşarlığı’nda daire başkanları Recep Dumanlı ve Osman Olcay Güneği planlama uzmanlığına, İçişleri Bakanlığı’nda, Sivas Vali Yardımcısı Abdil Celil Öz Mülkiye Müfettişliğine getirildi. 
     Maliye Bakanlığı’nda, Maliye Başmüfettişliğine Mehmet Özgen, Baş Hesap Uzmanlığına ise Cihan Terzi atandı. 
     
</TEXT>
</DOC>
