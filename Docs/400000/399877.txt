<DOC>
<DOCNO> 399877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/yazar/tamer.html </URL>
<DATE> 2005/12/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Prof. Aşkın'a beyaz kurdele takarak destek 
</HEADLINE>
<TEXT>


Bir yazınızın son cümlesinde yer alan yüreğinizden kopan 3 - 5 kelimeye, siz Milliyet okurları tarafından bu denli paylaşıldığını görmek de göz yaşatıcı... 
Bugün köşem yine sizin 

Başhekim de yandı 
İster misiniz, şimdi birileri Prof. Yücel Aşkın'ın size telefonla mesaj iletmesine aracılık etti diye, Van Üniversitesi Hastanesi Başhekimi Doç. Dr. Hüseyin Avni Şahin için soruşturma emri versin 
Suat Recepoğulları 

Beyaz kurdele takalım 
Yazınızdaki utancı paylaşan birçok öğretim üyesi ve üniversite çalışanı, bir bir arkadaşımızın çağrısı üzerine yakamıza beyaz kurdele takmaya başladık. Duygularımızı sessiz bir biçimde de olsa yansıtmak amacıyla... Aynı duyguları paylaşan insanların varlığını bilmek, biraz da olsa umut veriyor. 
Dr. Gül Ergör 9 Eylül Üniversitesi 

Toplumsal depresyon 
Değerli Hocamız Yücel Aşkın'ı ben de tanımam. Ancak televizyonda bahsedildiğinde gözyaşlarım irade dışı akıyor. Gazetelerde ilgili yazıları okurken kendimi tutamayıp ağlıyorum. Hele de yalnızsam, başımı 2 elimin arasına alıp hıçkırıyorum. Ve kendimi suçlu hissediyorum. Kim bilir belki de toplumsal depresyon bu olsa gerek. 
Toplum olarak suçumuz neydi 
Neden yaşıyoruz biz bunları 
Veya hak ettik mi 
Muazzez Hacıömeroğlu 

Bu bir sembol olaydır 
Prof. Yücel Aşkın'ın başına gelen olay, bence bir semboldür ve Türkiye tarihinde sembol olarak kalacaktır. Onun tek hatası bir kültür tarihi, sosyoloji, antropoloji ve arkeoloji şığı olmak ve insanlara fazla güvenmekti. Batı üniversitelerinde kolay bir yaşam yerine, Doğu Anadolu'ya geçerek kültür birikimini aktarmaya çalışması da belki hataydı... 
Onun okunması çok zor olmayan kişiliği ve insan sevgisi, yurt sevgisi, TRT için çektiği belgeselleri izleyenlerce görülebilir. 
Dr. Onur Özbek Çanakkale Üniversitesi 

Yanlış yolda mıyım 
Ben Yozgat'ta görevli bir öğretmenim, Ankara'da yüksek lisans yapıyorum. Bilimsel alanda yol alabilmek için her hafta türlü sıkıntı ve zorluklara göğüs geriyorum. 
Sayın Yücel Aşkın'a yapılanları ve bilim dünyasında neredeyse "Oh iyi olmuş," tarzında çekememezliği ya da "Bana dokunmayan yılan bin yıl yaşasın" duyarsızlığını gördükten sonra "Acaba yanlış yolda mıyım " diye düşünmekten kendimi alamıyorum. Rektörümüzün iyi haberlerine sizin köşenizden ulaşmak umuduyla... 
Sevim Hamiyet Hizarcı Yozgat 

Bu bir utanç belgesidir 
Bu konunun üzerine gitmeniz, beni çok karışık duyguların içine soktu. Zaten zor yetişen bilim adamlarına yapılan bu davranışlar, tarihe bir utanç belgesi olarak geçecektir. Meslek lisesi mezunu olduğum için üniversite hayallerim suya düştü. Üniversiteye gitseydim Prof. Dr. Yücel Aşkın gibi bir bilim adamının öğrencisi olmayı çok isterdim. Bu duygularımı ona veya eşine iletebilir misiniz 
Alper Tuncay 



</TEXT>
</DOC>
