<DOC>
<DOCNO> 357055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sonspo01.html </URL>
<DATE> 2005/06/30/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Ve Brezilya eze eze şampiyon, Arjantin dağıldı... 
</HEADLINE>
<TEXT>

     Hüseyin NARİN 

7. Konfederasyon Kupası Brezilya'nın... Dünya futbolunun iki devinin final mücadelesi şova dönüşürken, Brezilya Arjantin'i yıldızlarıyla yıktı. Birbirinden güzel gollerin atıldığı final gecesinde Brezilya'nın golleri Adriano 2 , Kaka ve Ronaldinho'dan geldi. 

Futbolsuz 2005 yazında futbolseverlerin dudağına bir parmak bal çalan Konfederasyon Kupası'nda şampiyon Brezilya oldu. Güney Amerikalı iki ezeli rakibin final karşılaşmasında Brezilya Arjantin'i ezip geçerken, sahada yıldızlar geçidi vardı. 
     Brezilya'da Ronaldinho, Adriano, Kaka, Robinho... Arjantin'de Riquelme ve Aimar... Öyle ki ilk 11'de sahaya çıkan oyuncuların 18'i Avrupa'da forma giyen futbolculardı. Milan, Barcelona, Inter, Juventus, Manchester United, Valencia, Bayern Münih, Villerreal, Deportivo, Bayer Leverkusen, Monaco, Hertha Berlin... İki dünya karmasını karşı karşıya getiren finalde henüz 20 gün önce 2006 Dünya Kupası elemelerinde Brezilya'yı 3-1'le yere seren Arjantin, bu kez sambacıların silahlarını durduramadı ve ezeli rakibinden fark yedi 4-1. 
     
     Bir Inter, bir Milan 

     90 dakika boyunca Arjantin topa daha fazla sahip olan taraftı Yüzde 53 . Mavi-beyazlılar maça da hızlı başladı ancak Inter'in süperstarı Adriano Yunanistan maçındakine benzer muhteşem bir şutla 11. dakikada Brezilya'yı öne geçirdi 1-0. 
     İlk golden 5 dakika sonra bu kez bir diğer İtalyan devi Milan'ın süperstarı Kaka sahneye çıktı. Robinho'nun pasında ceza sahası yayından şahane bir vuruş yapan Kaka, topu Arjantin filelerine gönderdi 2-0. 
     Tam 12 yıldır büyük bir turnuvada kupa kazanamayan Arjantin bu erken gollerle büyük bir şaşkınlık yaşarken maçın ilk yarısı 2-0 Brezilya üstünlüğüyle sona erdi. 
     
     3 pas ve gol 

     Brezilya ikinci yarıya da fırtına gibi girdi. 47. dakikada sağ kanattan Cicinho'nun nefis ortasına dünya futbolunun şu anki en spektaküler ismi Ronaldinho vurdu, top kaleci Lux'un bacakları arasından kaleyi buldu 3-0. 
     3-0'dan sonra Arjantin teknik direktörü Jose Pekerman kenarda tuttuğu Pablo Aimar'ı 56. dakikada Cambiasso'nun yerine sahaya sürdü. 
     Ancak Aimar'la canlanan Arjantin'in hızını yine Adriano kesti. Üçüncü golde olduğu gibi üç pasla gole ulaşan Brezilya'da, yine Cicinho sağdan ortaladı, Adriano kafayla Arjantin ağlarını havalandırdı 4-0. 
     Brezilya'nın golünden iki dakika sonra Arjantin'in şeref sayısı Aimar'la geldi. Valencialı yıldız sağ taraftan gelen topa uçarak kafayı vurdu 4-1. 
     Kadrolar, istatistikler 
     

BREZİLYA ARJANTİN 1. DIDA 12. LUX German 3. LUCIO C 3. SORIN Juan 4. ROQUE JUNIOR 4. ZANETTI Javier 5. EMERSON 5. CAMBIASSO Esteban AIMAR 56 6. GILBERTO 6. HEINZE Gabriel 7. ROBINHO JUNINHO 90 8. RIQUELME Juan 8. KAKA RENATO 86 11. DELGADO Cesar GALLETTI 81 9. ADRIANO 15. PLACENTE Diego 10. RONALDINHO C 16. COLOCCINI Fabricio 11. ZE ROBERTO 17. BERNARDI Lucas 13. CICINHO MAICON 86 21. FIGUEROA Luciano TEVEZ 72      

BREZİLYA ARJANTİN 10 gollük şut 6 17 kaleye şut 12 24 faul 25 5 korner 8 1 serbest vuruş 1 3 ofsayt 2 1 sarı kart 4 0 kırmızı kart 0 47 topa sahip olma 53      
     Almanya üçüncü 

     Üçüncülük maçında ise gülen taraf Almanya oldu. 
     Bir gol düellosu şeklinde geçen ve normal süresi 3-3 sona eren karşılaşmadan Ballack'ın uzatmalarda gelen golüyle 4-3 Almanya galip ayrıldı. Jürgen Klinsmann yönetiminde ilk turnuvasına katılan Almanya'nın golleri Podolski 37 , Schweinsteiger 41 , Huth 79 ve Ballack'tan gelirken Meksika'nın sayılarını Fonseca 40 ve Borgetti 58 ve 85 kaydetti. Bu sonuçla Almanya evinde düzenlenen ve 2006 Düya Kupası öncesi prova niteliği taşıyan Konfederasyon Kupası'ndan üçüncülükle ayrılmış oldu. 
     
</TEXT>
</DOC>
