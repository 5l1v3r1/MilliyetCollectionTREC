<DOC>
<DOCNO> 360833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sontur43.html </URL>
<DATE> 2005/07/13/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Beykoz'da spreyle kuyumcu soydular .. 
</HEADLINE>
<TEXT>

     Beykoz’da bir kuyumcuya gelen 3 kişi, tezgahtarı spreyle etkisiz hale getirip bir miktar altını alarak kaçtı. 
     AA muhabirinin edindiği bilgiye göre, Anadoluhisarı Hisar Caddesi üzerindeki Zişan C’ye ait kuyumcuya müşteri gibi giren kimliği henüz belirlenemeyen 3 kişi, işyerindeki tezgahtarı yüzüne sprey sıkarak etkisiz hale getirdi. 
     Daha sonra kuyumcuda bulunan 1.5-2 kilogram altını alan bu kişiler, bir otomobille olay yerinden kaçtı. 
     Yüzüne biber gazı ihtiva eden sprey sıkılan tezgahtar Zehra Ü’ye ise ilk sağlık müdahalesi, olay yerine gelen polis tarafından yapıldı. Tezgahtar, daha sonra ifadesine başvurulmak üzere polis merkezine götürüldü. 
     Olaya ilişkin polisin soruşturması sürüyor. 
     
</TEXT>
</DOC>
