<DOC>
<DOCNO> 378236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/magazin/axmag01.html </URL>
<DATE> 2005/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'O yatak odası Gökhan'ın babasına ait' 
</HEADLINE>
<TEXT>


Özçelik'in avukatı Ali Aydın'ın iddiası "Görüntüleri bilirkişiye çözdürttüm, o kişi Gökhan Demirkol" 

YAŞAR ÇAKMAK 

Tecavüz ve porno görüntü mağduru Gamze Özçelik, bugün Gökhan Demirkol'un tutuksuz yargılanma kararına itiraz edecek, yarın da medyanın karşısına geçip merak edilenlere yanıt verecek. 
Özçelik adına Milliyet'in sorularını yanıtlayan avukatı Ali Aydın, "Şik yetimiz üzerine Kadıköy Savcısı Gökhan Demirkol'u tutuklanma istemiyle nöbetçi mahkemeye sevk etti. Sulh Ceza Mahkemesi'nin tutuksuz yargılanma kararına bugün bir üst mahkeme olan Asliye Ceza'da itiraz edeceğiz" dedi. 

Öyle dedi çünkü... 
Gamze Özçelik, neden baştan "Ben değilim" deyip sonra kabul etti 
İlk başta 'Porno kasetiniz var. Porno film çevirmişsiniz' deniyor. O da 'Asla, öyle bir şey olamaz. Ben öyle bir film çevirmedim' diyor. Çünkü medya ilk başta porno film çevirdiği iddiasını yöneltti Gamze'ye. Bir süre sonra sözlüsü, 'Acaba o mu, değil mi ' diye düşünüyor. Arkadaşları 'Biz de seyrettik yahu benziyor, şunu bir seyredin' dediğinde onların teşvikiyle önce Mehmet Mutlu seyrediyor. Bakıyor ki bu Gamze ya da ona çok benzeyen biri. Gamze'ye çok benzediği için onun da seyretmesi konusunda ısrarcı oldu sözlüsü. Seyrettiği anda da 'Evet bu benim, bu Gökhan, yer de Gökhan'ın babasının evi' diyor Gamze. 

Avukatı Ömer Yeşilyurt, "Madem ilaç verilerek tecavüz var, neden kendine geldiğinde değil, 2 yıl sonra şik yetçi oluyor" diyerek savundu Gökhan Demirkol'u Bu konuda ne diyeceksiniz 
Türkiye'de tecavüze maruz kalmış kaç kişi anında adliyeye gidip müracaat ediyor. Yüzde 90'ı hiç müracaat etmiyor. 

Gamze Özçelik, "Gökhan'ın babasının evi" diyor, ama karşı iddia ise burasının bir otel odasına benzediği yönünde. 
Keşif yapılır, bilirkişi gider, bu değerlendirmeler yapılır, sonuçta gerçek ortaya çıkar. 

'İki karede çok belli' 
Mahkemenin serbest bırakmasına itiraz edip tutuklu yargılanmasını talep edeceksiniz. Siz nasıl ispatlayacaksınız bu kişinin Gökhan Demirkol olduğunu 
O görüntülerde yatak odasını gösteren kareler var. Gökhan Demirkol'un yüzünü gösteren kareler var. O yatak odasını tanıyan Gamze Hanım, 'Burası Gökhan'ın annesiyle babasının yatak odası' diyorsa, ben ona güvenir, inanırım. Bir bayan 'tecavüze maruz kaldım, bana da tecavüz eden budur' diyorsa bunun hakikat payı çoktur. Niye Gökhan da, başkası değil 
Gamze'nin yalan söylemediğine inanıyorum. Görüntüleri izledim. Gördüğümden emin olma adına görüntüleri bilirkişi marifetiyle çözdürdüm. Bilirkişi de aynı şeyi söyleyince, katmerli emin oldum ve gidip şik yetimizi yaptık. 
İki kere eminim bu bir tecavüz, o kişi de Gökhan. İlahi adalet herhalde. İstemeden de olsa kendi görüntülerini iki karede gösterdiği için, bu karelerin çözümlenmesi Gökhan olduğunu gösteriyor. Bilirkişi marifetiyle de inandırıldık. 



</TEXT>
</DOC>
