<DOC>
<DOCNO> 399900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sondun19.html </URL>
<DATE> 2005/12/02/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Çin'de yine maden kazası 5 kişi öldü 
</HEADLINE>
<TEXT>

     Ülkenin kuzeydoğusunda 170’ten fazla kişinin ölümüyle sonuçlanan maden kazasının şokunu atlatamayan Çin’in, bu kez kuzeyindeki Hıbey eyaletinde bulunan bir kömür ocağında meydana gelen patlamada 5 kişi öldü. 
     Yeni Çin Haber Ajansı, önceki gece 6 işçinin ocakta bakım yaptıkları sırada meydana gelen patlamadan sonra bir işçinin kaybolduğunu duyurdu. 
     Yerel yetkililer, yıllık üretim kapasitesi 60 bin ton kömür olan ocağın güvenlik belgesi bulunmadığını açıkladılar. 
     Çin’in hızlı ekonomik büyümesinin getirdiği enerji ihtiyacı karşısında çok sayıda ocak gerekli koşullara sahip olmadan üretim yapıyor. 
     Resmi rakamlara göre Çin’deki maden kazalarında geçen yıl 6000’den fazla insan öldü. Ancak bağımsız kuruluşlara göre bu rakam 20 bin civarında. 
     Çin uzun yıllar toplam enerji ihtiyacının yüzde 60’ını kömürden karşılamasıyla tanınıyor. 
     
</TEXT>
</DOC>
