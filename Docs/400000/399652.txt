<DOC>
<DOCNO> 399652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/soneko50.html </URL>
<DATE> 2005/12/01/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Bankalardaki mevduat 220 milyar YTL'ye ulaştı... 
</HEADLINE>
<TEXT>

     Bankalardaki mevduat, 18 Kasım tarihi itibarı ile 220 milyar YTL'ye dayandı. 
     Bankalardaki mevduat 11-18 Kasım tarihleri arasında 1 milyar 576.3 milyon YTL artarak 219 milyar 600.1 milyon YTL'ye çıktı. 
     Merkez Bankası'nın verilerine göre, bankalardaki toplam mevduat 11 Kasım itibarıyla 218 milyar 23.8 milyon YTL idi. 
     18 Kasım itibariyle, bankalardaki yabancı mevduat 77 milyar 104.2 milyon YTL, YTL cinsinden mevduat ise 138 milyar 192.3 milyon YTL olarak belirlendi. Buna göre 18 Kasım tarihi itibarı ile toplam mevduat içinde YTL cinsinden mevduatın oranı yüzde 62.9 olarak belirlendi. Bu oran 31 Aralık tarihi itibarı ile yüzde 55.3 idi. 
     31 Aralık 2004 tarihi itibarı ile bankalardaki toplam mevduat 187 milyar 648.1 milyon YTL olarak belirlenmişti. 
     
     KREDİ HACMİ 
     Bankaların kredi hacmi, 18 Kasım itibarıyla 985.5 milyon YTL artarak 121 milyar 367.4 milyon YTL'ye çıktı. Bankaların kredi hacmi 11 Kasım itibarıyla 120 milyar 381.9 milyon YTL idi. 
     18 Kasım itibarıyla mali kesime verilen kredilerin 630.7 milyon YTL'si mevduat bankaları, 1 milyar 915.8 milyon YTL'si de kalkınma ve yatırım bankaları kredilerinden oluşuyor. 
     Mali olmayan kesime verilen kredilerin dağılımına bakıldığında da 45.5 milyon YTL'sinin Merkez Bankası, 113 milyar 203.2 milyon YTL'sinin mevduat bankaları, 5 milyar 572.1 milyon YTL'sinin de kalkınma ve yatırım bankaları kredilerinden oluştuğu görüldü. 
     
     TÜKETİCİ FİNANSMAN ŞİRKETLERİNİN KREDİ HACMİ 
     Tüketici finansman şirketlerinin kredi hacmi, bir haftada 33.8 milyon YTL artarak, 25 Kasım itibarıyla 2 milyar 194.2 milyon YTL oldu. 
     Tüketici finansman şirketlerinin kredi hacmi, 18 Kasım'da 2 milyar 160.4 milyon YTL düzeyinde idi. Toplam kredinin 1 milyar 565.6 milyon YTL'si bireysel kredi, 628.6 milyon YTL'si de kurumsal krediden oluştu. 
     
     MENKUL DEĞERLER CÜZDANI 
     Bankaların alım satım amaçlı ve satılmaya hazır menkulleri, 11 Kasım tarihi itibarıyla 86 milyar 451.7 milyon YTL iken, 18 Kasım'da 86 milyar 700.8 milyon YTL'ye çıktı. 
     Verilere göre 18 Kasım itibarıyla mevduat bankalarının portföyünde, 56 milyar 884.7 milyonu YTL, 28 milyar 976.5 milyon YTL'si de yabancı para menkul değerleri olmak üzere, 85 milyar 861.2 milyon YTL'lik değerli kağıt bulunuyor. 
     Bu bankalardaki yabancı para ve TL cinsinden menkul değerlerin yaklaşık 1 milyar 48.2 milyon YTL'si yurtdışında bulunurken, yurtiçi yabancı para cinsinden değerler arasında 27 milyar 806.3 milyon YTL'lik, Türk parası değerler açısından da 51 milyar 341 milyon YTL'lik devlet tahvili yer alıyor. 
     
</TEXT>
</DOC>
