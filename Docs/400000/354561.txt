<DOC>
<DOCNO> 354561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sonyas30.html </URL>
<DATE> 2005/06/22/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Mel Gibson'u gizlice izliyen kişiye 3 yıl hapis cezası... 
</HEADLINE>
<TEXT>

     Ünlü Amerikalı aktör Mel Gibson’ı gizlice izleyen kişi 3 yıl hapse mahkum edildi. 
     "İsa’nın Çilesi" adlı filmi gösterime girdikten sonra Gibson’a mektup yazmaya başlayan 35 yaşındaki Zack Sinclair’e, bugün görülen davada 3 yıl hapis cezası verildi. Tanrı’nın kendisini, Gibson ile birlikte dua etmesi için gönderdiğine inanan Sinclair, ünlü aktörün Malibu’daki evine sık sık gitmiş ve Gibson’ın gittiği kilise ayinlerine katılmıştı. 
     Eylül 2004’te tutuklanan Sinclair’in, cezaevinde psikolojik tedavi görmesi talep edildi. 
     Mahkemeye gelmeyen Gibson, Sinclair’in hakim karşısına çıktığı mart ayında mahkemede, bir kilise ayinine katıldığı sırada kısa süreliğine yerini terk ettiğini ve geri döndüğünde kendi sandalyesinde otururken gördüğü Sinclair’in yüzünü yaklaştırarak, "Merhaba, seninle dua etmek için buradayım" dediğini anlatmıştı. 
     Sinclair’i açık tehdit olarak görmediğini, ancak ailesinin güvenliği konusunda kaygılandığını belirten Gibson, "Eşimin huzuru kaçtı ve kaygılandı, oturma odasında çay içerken onu orada görmek istemedi" demişti. 
     Gibson’a 12 kez mektup yazan ve onun inancını sağlamlaştırmak istediğini ifade eden Sinclair, bugünkü davada kendi avukatlığını yaptı ve açıklamada bulunmadı. 
     
</TEXT>
</DOC>
