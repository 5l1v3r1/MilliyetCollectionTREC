<DOC>
<DOCNO> 381985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sonspo39.html </URL>
<DATE> 2005/09/27/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Fenerbahçe Gazetesi'nden Beşiktaş'ı kızdıracak başlık... 
</HEADLINE>
<TEXT>

     Fenerbahçe'nin ayda bir kere yayımladığı Fenerbahçe Gazetesi'nin "Eylül-Ekim" sayısında birbirinden ilginç konulara yer verilirken, gazetenin kapağındaki "KARTALI YOLDUK" başlığı Beşiktaş camiasını kızdıracak nitelikte. 
     Fenerbahçe ile Beşiktaş arasında son yıllarda yaşanan ezeli rekabette gerilim giderek yükseliyor. Geçen sene Kadıköy'de oynanan derbide Beşiktaş'ın kalecisi Cordoba'nın kırmızı kart görüp oyundan atılmasının ardından, Pancu kaleye geçmiş ve 4-3 Beşiktaş'ın kazandığı maçtan sonra Pancu "Kadıköy Panteri" olarak ilan edilmişti. 
     Son oynanan derbide ise Fenerbahçe'nin, başarısız sonuçlar yaşayan Beşiktaş'ı deplasmanda yendiği maça geniş yer ayıran gazete, 'Kartal'ı Yolduk' manşetiyle okuyucularıyla buluşuyor. 
     Beşiktaş - Fenerbahçe maçına dair fotoğrafların, maçın hikayesinin verildiği gazetenin arka sayfasında ise Alex’in Yüzyilin Golü'' başlığıyla rövaşata posteri yer alıyor. 
     Kapak sayfasında Fenerbahçe Spor Kulubü Başkanı Aziz Yıldırım’ın Şampiyonlar Ligi ve amatör dallardakı tüm başarılarının devam edeceğini belirten DAHA BİTMEDİ'' başlıklı açıklaması yer alıyor. 

     
</TEXT>
</DOC>
