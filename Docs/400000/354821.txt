<DOC>
<DOCNO> 354821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sonspo25.html </URL>
<DATE> 2005/06/23/ </DATE>
<TIME> 20.35 </TIME>
<AUTHOR>  </AUTHOR>
<HEADLINE>
Avrupa Rüzgar Sörfü Slalom Şampiyonası’nın ilk gün yarışları tamamlandı 
</HEADLINE>
<TEXT>

     Çeşme’nin Alaçatı Beldesi’nde başlayan Avrupa Rüzgar Sörfü Slalom Şampiyonası’nın ilk gün yarışları tamamlandı. 
     Günü, erkeklerde Virgin Adaları’ndan Finian Maynard, bayanlarda Avusturya’dan Allison Shereeve birinci sırada tamamladı. 
     Alaçatı Koyu’ndaki müsabakaların ilk gününde, ortalama 17 knock rüzgar hızında, toplam 22 yarış yapıldı. 
     Yarışlar sonunda erkeklerde, İsrail’den Arnon Dagan ikinci, İngiltere’den Dan Ellis üçüncü olurken, Türk sporculardan Hüseyin Sert yedinci, Bora Kozanoğlu sekizinci, Ertuğrul İçingir dokuzuncu sırada yer aldı. 
     Bayanlarda ise Türk sporculardan Çağla Kubat ikinci, Skadi Pekdağ üçüncü oldu. 
     Masterlerde ise günü İtalyan Marco Begalli ilk sırada tamamladı. 
     Müsabakalar yarın saat 12.00’de başlayacak yarışlarla devam edecek. 
     
</TEXT>
</DOC>
