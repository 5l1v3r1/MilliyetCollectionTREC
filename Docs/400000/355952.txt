<DOC>
<DOCNO> 355952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sonspo44.html </URL>
<DATE> 2005/06/27/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Türkiye Bayanlar Basketbol Ligi 15-16 Ekimde'de başlıyacak... 
</HEADLINE>
<TEXT>

     Türkiye Bayanlar Basketbol Ligi’nde TBBL 2005-06 sezonu, 15-16 Ekim’deki maçlarla başlayacak. 
     Basketbol Federasyonu Ligler Ofisi’nce düzenlenen toplantıda, TBBL’de takımları bulunan kulüplerin yöneticileri biraraya geldi. 
     Federasyon başkanı Turgay Demirel’in de katıldığı ve liglerin başlangıç tarihinden, yabancı oyuncu kontenjanına dek birçok konunun gündeme geldiği toplantıda, yeni sezonun 15-16 Ekim’de başlaması kararı alındı. 
     Toplantıda, gelecek sezondan itibaren takımların yabancı oyuncu kontenjanı da 3 artı 1 olarak belirlendi. Bu arada play-off final serisinin, 2 takım arasında eşitlik bulunması durumunda 1-1 yerine 0-0 olarak başlamasına karar verildi. 
     Basketbol Federasyonu Başkanı Turgay Demirel, toplantıda yaptığı konuşmada, ligi daha iyi bir düzeye çıkarmaları gerektiğini belirterek, "Bu, tüm kulüplerimizin katkısıyla gerçekleşecek. Her zaman diyalog halinde olur ve yardımlaşırsak, hepimizin çıkarına gelişmeler kaydedebiliriz" dedi. 
     
</TEXT>
</DOC>
