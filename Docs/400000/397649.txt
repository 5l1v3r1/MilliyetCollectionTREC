<DOC>
<DOCNO> 397649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sonsiy05.html </URL>
<DATE> 2005/11/24/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Erdoğan, Kral Abdullah ile buluşacak 
</HEADLINE>
<TEXT>

     Çok sayıda Akdeniz ülkesi devlet ve hükümet başkanları, 27-28 Kasım günlerinde Barcelona’da yapılacak olan EUROMED Zirvesi’nde buluşacak. Türkiye’yi Başbakan Recep Tayyip Erdoğan’ın temsil edeceği zirvede EUROMED Zirvesi’nde Ürdün Kralı Abdullah, Mısır Cumhurbaşkanı Hüsnü Mübarek ve Filistin Yönetimi Başkanı Mahmut Abbas bulunacak. 
     İspanya Kralı, İsrail Başbakanı Şaron’u zirveye katılmaya ikna edemedi. 
     Başbakan Erdoğan’ın katılacağı EUROMED Zirvesi, 27-28 Kasım günlerinde İspanya’nın Barcelona kentinde gerçekleşecek. 1995 yılında lanse edilen ve AB’nin Akdeniz devleti ile diğer Akdeniz ülkeleri arasındaki işbirliğini ve diyaloğu geliştirmeyi amaçlayan Barcelona Süreci’nin 10’ncu yıldönümü dolayısıyla düzenlenen zirvede Ürdün Kralı İkinci Abdullah, Mısır Cumhuraşkanı Hüsnü Mübarek gibi bölgenin önde gelen devlet adamları hazır bulunacak. 
     BM dışında Filistinliler ile İsrailler’in birlikte olduğu tek uluslararası forum olan Barcelona Sürecine ilişkin zirveye Filistin Yönetimi Başkanı Mahmut Abbas katılacak. 
     Buna karşın, İsrail Başbakanı Ariel Şaron, katılmayacağını bildirdi. İspanya Kralı Juan Carlos’un ikna için Şaron’u telefon ile aradığı, ancak Saron’un İsrail’deki iç durumu gerekçe göstererek üzüntülerini bildirdiği kaydediliyor. 
     AB Komisyonu Başkanı Jose Barroso’nun ve üst düzey Komisyon yetkililerinin yer alacağı zirvede İsrail, Dışişleri Bakanı Silvan Şalom tarafından temsil edilecek. 
     Zirveye katılacaklarını konfirme eden şahsiyetler arasında Arap Birliği Genel Sekreteri Amır Musa ve Cezayir Cumhurbaşkanı Abdelaziz Buteflika da bulunuyor. 
     Bu arada, İspanyol basınına göre, Suriye Devlet Başkanı Esad’ın zireveye katılmayacağı bildirildi. Esad’ın katılmayacak olmasının, Lübnan eski Başbakanı Refik Hariri’nin öldürülmesine ilişkin soruşturmada karşılaşılan sıkıntılardan dolayı düzenleyicileri rahatlattığı öne sürüldü. Toplantılarda Suriye, Dışişleri Bakanı Faruk El Şara tarafından temsil edilecek. 
     
</TEXT>
</DOC>
