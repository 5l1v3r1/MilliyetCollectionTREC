<DOC>
<DOCNO> 373892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sontur24.html </URL>
<DATE> 2005/08/29/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Hırsız, polisi bıçakladı 
</HEADLINE>
<TEXT>

     Gaziantep’te kendisini yakalamaya çalışan polis memurunu bıçakla yaralayan hırsız, tutuklandı. 
     AA muhabirinin edindiği bilgiye göre, Akyol Mahallesi’ndeki bir işyerinden para çalan F.T, otomobiline binerek olay yerinden uzaklaştı. Vatandaşların haber vermesi üzerine otomobili takip etmeye başlayan polis ekipleri, F.T’nin otomobilini Düztepe Mahallesi’nde durdurmayı başardı. 
     Otomobilden çıkarılmak istenirken bıçağını çıkaran F.T, Şahinbey İlçe Emniyet Müdürlüğü’nde görevli polis memuru M.Ö’yü elinden ve karnından yaraladı. Yaralı polis memuru, Gaziantep Avukat Cengiz Gökçek Devlet Hastanesi’ne kaldırıldı. 
     Şahinbey Emniyet Müdürlüğü’ndeki işlemlerin ardından hırsızlık yaptığı ve görevli polis memurunu yaraladığı iddialarıyla adliyeye sevk edilen F.T, tutuklandı. 
     
</TEXT>
</DOC>
