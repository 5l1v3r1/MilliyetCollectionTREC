<DOC>
<DOCNO> 365094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sonsiy24.html </URL>
<DATE> 2005/07/28/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
İçişleri Bakanı Aksu Isparta'da... 
</HEADLINE>
<TEXT>

     İçişleri Bakanı Abdülkadir Aksu, Isparta’da bir akrabasının düğün yemeğine katıldı. 
     Isparta’da çeşitli programlara katılan Bakan Aksu, Isparta Belediyesi’ni ziyaretinin ardından Şoförler, Otomobilciler ve Nakliyeciler Odası’na bağlı Trafik Eğitim Merkezi’nde incelemelerde bulundu. 
     Burada eğitim gören çocuklarla yakından ilgilenen Bakan Aksu, daha sonra, kalbinde ritim bozukluğu bulunan AK Parti İl Başkanı Abdullah Gülcemali de tedavi gördüğü Isparta Devlet Hastanesi’nde ziyaret etti. 
     Süleyman Demirel Üniversitesi Araştırma ve Uygulama Hastanesi’ne geçen Bakan Aksu, partisinin, kısmi felç geçiren Kadın Kolları Başkanı Emine Emrem’i ziyaret etti. 
     Bakan Aksu, daha sonra akrabası Belma Altuğ’un oğlu Emre Altuğ’un Süleyman Demirel Kongre ve Sergi Sarayı’nda gerçekleştirilen düğün yemeğine katıldı. 
     Bakan Aksu’nun, gece kıyılacak nikahta, Deniz Türköz ile evlenen Emre Altuğ’un nikah şahitliğini yapacağı belirtildi. 
     
</TEXT>
</DOC>
