<DOC>
<DOCNO> 358913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sondun28.html </URL>
<DATE> 2005/07/07/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Görgü tanıkları patlamaları anlatıyor 
</HEADLINE>
<TEXT>

     Londra'yı kana bulayan peş peşe patlamaları bir çok kent sakini yaşadı. 
     BBC radyosuna bilgi veren bir görgü tanığı, metrodan çıkarıldıktan sonra yürürken gördüklerini şöyle anlattı 
     "Yerlerde yatan insanlar vardı. Hepsinin yüzleri dumanla kaplanmış gibi siyahtı. Yerde yatan üç ya da dört kişiye sağlık ekipleri müdahale ediyordu". 
     Liverpool Street istasyonundaki bir görgü tanığı şunları anlattı 
     "Sabah işe gelmek üzere metroya bindim. Herşeyin normal gidiyordu. Ancak birdenbire büyük bir patlama olduğu ve tren şiddetle sarsıldı. Bir anda her yer dumanla doldu. Herkes panik halindeydi. İnsanlar ağlayıp çığlıklar atmaya başladılar". 
     Görgü tanıkları, büyük bir patlama sesi duyulduğunu, gürültünün iki trenin birbiriyle çarpışmasını andırdığını belirtti. 
     Görgü tanıkları, Edgware Road istasyonundaki patlamanın olduğu trenin yolcularının camları kırarak kurtulmaya çalıştıklarını söyledi. 
     Patlamaların meydana geldiği metro istasyonlarının kan ve isle kaplı olduğunu belirten görgü tanıkları, istasyonlardan tahliye edilenlerin şok içinde oldukları, üstlerinin başlarının yırtıldığını söylediler. 
     
     ÖLÜ SAYISININ ARTMASINDAN KORKULUYOR 

     Londra’yı bu sabah en yoğun saatlerde sarsan saldırıların ardından yetkililerin açıklamasının aksine ölü sayısının çok daha yüksek olmasından ve artmasından endişe ediliyor. 
     CNN’in haberine göre, saldırının düzenlendiği Londra’nın en yoğun metro istasyonlarından Kings Cross’taki yaralılar kurtarılırken, ölü sayısı "iki haneli sayılarla" ifade ediliyor. Cesetlerin istasyonda bırakıldığı belirtiliyor. 
     Bir görevli, trenden "birkaç" cesedi çıkardığını ve "en az 13 cesedin" orada kaldığını anlattı. 
     Yetkililerin halka evlerinde kalmaları yönündeki çağrılarına karşın Londralılar, polisin yasakladığı yerler dışında cadde ve sokakları doldurdu. 
     Telefon trafiğinin, özellikle cep telefonlarıyla konuşmanın neredeyse olanaksız olduğu kentin en büyük GSM operatörü Vodafone, iletişim ağının büyük bölümünü acil servislerin kullanımına ayırdığını bildirdi. 
     Yüzü kanla kaplı bir görgü tanığı, olup bitenleri bir daha yaşamak istemediğini söyleyerek, saldırı sırasında Kings Cross ve Russell meydanı istasyonları arasından geçmekte olan trenin ilk vagonlarından birisinde yolculuk ettiğini, arkadaki yolcuların saldırıdan daha çok etkilendiklerini anlattı. 
     Bazı insanların çok sakin, bazılarının ise panik içinde olduklarını anlatan görgü tanığı, çok şiddetli bir patlama olduğunu, ışıkların söndüğünü, vagonun içinin dumanla dolduğunu ve tüm yolcuların öne doğru yuvarlandıklarını belirtti. 
     Aynı vagondan çıkan bir başkası da balık istifi gibi sıkıştıkları vagondan bir daha hiç çıkamayacaklarını düşündüğünü söyleyerek, her yerin cesetlerle dolu olduğunu, vücut parçalarının etrafa saçıldığını anlattı. 
     Russell meydanı yakınlarında bir bomba ile parçalanan iki katlı belediye otobüsündeki bir görgü tanığı da caddede sıralanmış cesetlerden söz etti. 
     "Çok korkunçtu, otobüs parçalara ayrıldı. Yer ceset doluydu" diyen Ayobami Bellon, otobüsün arkasının yok olduğunu, bir cesedin asılı kaldığını ve yolda cesetlerin bulunduğunu anlattı. 
     46 yaşındaki görgü tanığı, otobüsteki patlamada kolları bacakları 
     kopmuş insanlar gördüğünü belirterek, "Her yerde panik vardı, herkes kurtulmak için koşuyordu. Üzeri kanla kaplı bana doğru gelen bir kadın gördüm" dedi. 
     
     BBC haber dairesinden Jacqui Head 

     "Dün yaptığımız Olimpiyat kutlamalarının ardından ilk aklıma gelen, eğer bu planlı bir saldırıysa, insanların nasıl bu kadar kötü yürekli olabilecekleriydi. 
     
     Simon Hughes, Liberal Demokrat milletvekili 

     Otobüs durağından geçerken, yerde yatan insanlar gördüm. Yüzleri is içindeydi. En az üç dört kişiye tedavi uygulanıyordu." 
     
     Bir yolcu 

     "Liverpool Street istasyonunda bir bomba olduğu söylendi. Metro trenini durdurup, hepimizin treni ve istasyonu terketmesini istediler." 
     
     Paul Woloszyn, BBC haber dairesi 

     "İstasyon personeli hepimiz dışarı çıkardı. Bize fazla bir açıklama yapılmadı ancak istasyonda bomba olabileceği yolunda ihbar aldıklarını söylediler. Kimse ne olduğunu tam olarak bilemiyordu. Başlangıçta kimse fazla endişelenmemişti ancak bölgeye çok sayıda ambulans ve polis araçları gelmeye başlayınca insanlar da telaşa düştüler." 
     
     Dorothy Molloy, metro yolcusu 

     "Herkes istasyondan uzaklaştırıldı. Bir kadının polislere kahverengi kazaklı bir kişinin platformdan ayrıldığını hemen ardından da bir patlama meydana geldiğini söylediğini duydum. Platformir anda dumanla doldu." 
     
     Lisa Curtis 

     "Trenin tüm ışıkları söndü ve tren bir anda durdu. Herkes duman yüzünden öksürüyor, gözlerinden yaşlar boşalıyordu. Kapılar açamadık. Elbiseleri parçalanmış insanlar gördüm. Vagonlarda yerde yatan insanlar vardı." 

     
</TEXT>
</DOC>
