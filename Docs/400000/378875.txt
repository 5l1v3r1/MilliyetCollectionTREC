<DOC>
<DOCNO> 378875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/yazar/pulur.html </URL>
<DATE> 2005/09/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Okul müdürü ve fair play 
</HEADLINE>
<TEXT>


KARARI hemen verip infaza geçeriz, "Bu adam suçludur " dedik mi, onun için kurtuluş yoktur... 
Ortada bir olay olduğu kesindir, bu olayın ilk bakışta suç olduğunu görememek de mümkün değildir. 
Buraya kadar tamam 
Bu suçsa, bu suç neden işlenmiştir, adam bu işe neden yönelmiştir, onu buna iten nedir, nelerdir 
Bunları hiç sormayız... 
Oysa bunları sorup tartışmak için düşünmek gerekir, düşünmek kimilerine göre "akla zarar"dır. 
Kimilerine göre de "Düşünen kafalara zararlı fikirler üşüşür Büyüklerimiz her şeyi bizden daha iyi düşünür." 
O halde vur gitsin 

BİR ilkokul müdürü okula bağış yapmayan velilerin çocuklarını "sürgün" sınıfına gönderiyormuş, bu sınıf "gariban" sınıfıymış, çocuk okuryazar olurmuş ama, eğitim sıfırmış... 
Bu çok ayıp, hemen herkesin karşı çıkması gereken bir davranış. Devletin parasız okulunda, paralıya bir başka eğitim, parasıza bir başka eğitim. 

BU, madalyonun bir yüzü. Bir de başka yüzü var, ona da bakmak gerekmiyor mu 
Bu okulun hademesi var mı 
Helaları kim temizleyecek 
Kırılan camların parasını kim verip yeni cam taktıracak 
Telefon parasını kim ödeyecek 
Daha aklınıza gelen bir sürü masraf... 
Bakanlık bunları veriyor mu 
Hayır 
Verse müdür niye toplasın Zaten bunu da açık açık söylüyor. 
Bunları hiç düşünen yok 
Bir de yukarıdan "Asarız, keseriz " nutukları... 
Sanki okulun her türlü ihtiyacını karşılamış da... 

ŞİMDİ hemen lafı istediğiniz gibi çevirip "Sen bu müdürü savunuyorsun" demeye kalkışmayın. 
Olay ortada, bir tarafta bağış vermeyen çocuklara "ikinci sınıf" muamelesi yapan müdür, bir tarafta da "Bu bağışları niye topluyor " sorusunun cevabı... 
Yarın okulda pis helalar yüzünden bir salgın hastalık çıkarsa, ya da kırık camdan giren rüzg r minicik çocukları hasta ederse... 
Bunun sorumlusu kim 
Müdür mü 
Biz, her sabah, okula giderken sınıfın sobası için birer odun taşıyan bir kuşağın çocuklarıyız. 
Onca yıldan sonra değişen ne 

Başta futbol, hemen her spor dalında bir "fair play" lafı tutturmuş gidiyoruz... 
Ne demek bu 
Kasıtlı hareket etmemek, centilmen davranmak, kurallara uymak, kurala göre ceza alacak olsan bile, rakibine kötü harekette bulunmamak... 
Böyle mi 

PEKİ "fair Play"e uyunca ne oluyor 
Kimine göre, facia oluyor 
Milan-Fenerbahçe maçında kaptan Ümit, İtalyan takımının Brezilyalı oyuncusu Kaka'yı düşürse, sarı veya kırmızı kart görürmüş ama, adam da golü atamazmış... 
Ümit böyle suçlanıyor. 
Hani nerede "fair play" palavraları 

BİR de örnek gösteriliyor. Eğer 1996'daki Hırvatistan maçında Alpay, Hırvat oyuncunun beline sarılıp düşürse ceza alırmış, ama gol de olmazmış... 

BU ne kafadır 
Adam tekme atsa, çelme taksa "Hani fair play, nerede " diye ayağa kalkıyoruz, yapmasa, facianın sebebi oluyor. 
Turan Güneş hocanın ruhu şad olsun, "Dünyada canlılar vardır, cansızlar vardır, bir de Türkler vardır" derdi. 



</TEXT>
</DOC>
