<DOC>
<DOCNO> 358093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sonspo06.html </URL>
<DATE> 2005/07/04/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Saidou PAF takımıyla antrenmanlara çıkacak 
</HEADLINE>
<TEXT>

     Özgür KOÇ İSTANBUL, DHA 

GALATASARAY'ın geçen sezon İstanbulspor’dan transfer ettiği Kamerunlu oyuncu Saidou, Hollanda kampına götürülmezken PAF takımıyla antrenmanlara çıkacağı belirtildi. 
     Geçen sezon İstanbulspor’dan transfer edilen ancak Teknik Direktör Hagi’nin istemesi nedeniyle Malatyaspor’a kiralanan Saidou, yeni sezon da kadroda düşünülmediği için Hollanda kampına götürülmedi. Kamerunlu futbolcunun menajeri Abdullah Kılınç, kendilerine yönetimden gelen talimat üzerine Sadiou’nun yarından itibaren PAF takımıyla çalışacağını söyledi. Kılınç, Sadio’nun Galatasaray’a uzun yıllar hizmet etmek için geldiğini ancak bunu gerçekleştirme fırsatı verilmediğini söyledi. Kılınç, Ancak bizim Galatasaray’ın yolunu tıkamak ve kulüpte kalmak için ayak sürümek gibi birşey yaptığımız yok. Saidou’da her futbolcu gibi her zaman daha iyisini istiyor. Yurt dışından birçok takımdan teklifler geliyor. Ben bu teklifler üzerine görüşmeleri sürdürüyorum'' dedi. Takımında oynamayan bir oyuncunun pazarlanmasının zor olduğunu kaydeden Kılınç, Saidou Kamerun Milli Takımı’nın as oyuncularından biri ve Avrupa’da da tanınan ve takdir edilen bir futbolcu. Bu özellikleri Sadiou’nun birçok kulüpten teklif almasına neden oluyor'' dedi. 
     
</TEXT>
</DOC>
