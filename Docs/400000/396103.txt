<DOC>
<DOCNO> 396103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sonspo18.html </URL>
<DATE> 2005/11/18/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Trabzonspor'da Szmykowiak ve Gökdeniz kadroda yok... 
</HEADLINE>
<TEXT>

     Trabzonspor, yarın Diyarbakırspor ile deplasmanda yapacağı maç için özel uçakla Diyarbakır'a gitti. 
     Bordo-mavili kafilede 21 kişilik futbolcu kadrosu bulunurken, kafilede sakatlığı süren Szmykowiak ve cezalı olan Gökdeniz yer almıyor. 
     Boynundaki sakatlığı süren Celaleddin'in Diyarbakırspor maçında forma giyebileceği bildirilirken, Güney Kore Milli Takımı kampından dönen Lee Yong da kafileye Diyarbakır'da katılacak. 
     Kulüp başkanı Atay Aktuğ ve bazı yöneticiler de kafileyle birlikte Diyarbakır'a gitti. 
     Trabzonspor'un Diyarbakırspor karşısına Jefferson, Emrah Eren, Kürşat, Tayfun, Hüseyin, Celaleddin Volkan , Adem Koçak, Lee Yong, Yattara, Fatih, Mehmet Yılmaz 11'iyle çıkması bekleniyor. 
     
</TEXT>
</DOC>
