<DOC>
<DOCNO> 374928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/siyaset/siy05.html </URL>
<DATE> 2005/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhatap, terörü reddeden Kürtler 
</HEADLINE>
<TEXT>


ANKARA Milliyet 


TBMM Başkanı Bülent Arınç, "Kürt sorunu" tanımlaması için, "Bu sorunun muhatabı, terör örgütü veya sözde liderlerinden emir alıp kendilerini legal gösteren taraflar değildir. Muhatap, terörü reddeden Türkiyeli Kürt kökenli vatandaşlarımızdır" dedi. Arınç, "Bu sorunların çözümü için daha fazla demokrasi, daha fazla özgürlük gerekiyor. Cesurca adımlar atmak gerekiyor. Korkulardan sıyrılmak gerekiyor" diye konuştu. Arınç, şöyle devam etti "Sorunun muhatabı, çeşitli nedenlerle ekonomik ve kültürel sıkıntılar çeken, farklılıklarını kültürel bir zenginlik sayan ve bu topraklara ait olduğunu düşünen, şiddeti reddeden Türkiyeli Kürt kökenli vatandaşlarımızdır. Başka muhatabımız yok. Sorunu çözeceksek, teröre karşı sadece daha iyi koşullarda yaşamak isteyen insanlar için yapmamız gerekiyor." 




</TEXT>
</DOC>
