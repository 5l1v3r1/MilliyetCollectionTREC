<DOC>
<DOCNO> 372679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/spor/ymese.html </URL>
<DATE> 2005/08/25/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Valerenga'yı unutmayın 
</HEADLINE>
<TEXT>



Küçük-büyük takım ayırımı yapmanın faturasını Türk futbolu geçmişte çok ağır ödedi. Bırakın geçmişi Beşiktaş'ın Valerenga faciası h l belleklerde. Örnek mi İşte Trabzonspor. Güle oynaya gittiler, iş kazasına uğradılar, rövanşta turu geçmek için ikinci golü mumla aradılar, iç hatlara döndüler. 
Doğrusu Beşiktaş'ın Vaduz'la eşleşmesinden sonra turu çantada keklik gibi gördük. Sadece bizler mi, futbolcular da ilk maç öncesinde aynı düşünceyi taşıyorlardı. 
Ne var ki Vaduz'un öyle çantada keklik olmadığını hepimiz anladık. Beşiktaş ilk maçta avantajlı skor elde etti. Ancak bu skoru yakalamak için öldü, öldü dirildi. Cordoba'nın pençeleri olmasaydı, yeni bir hayal kırıklığının ilk maçta yaşanması işten bile değildi. 
Vaduz'un en büyük özelliği oyun disiplininden bir saniye ayrılmaması. Diğer bir özelliği ise kolektif oyunu benimsemesi. Artısı çabuk adamlarla ofansta çoğalması. 
İnönü'de zorluk derecesi yüksek bir maça tanıklık edeceğiz bu gece. Son dakika transferi Kleberson bu maçta yok, kırmızı kart cezalısı Tümer de. Kleberson'un yerine Pancu oynayacak. Vaduz, kapanacak.... Bu da Kartal'ın işini bir kat daha zorlaştıracak. Beşiktaş'ın Vaduz karşısında kontrollü oynaması şart. Youla'nın çabukluğu, Ailton'ın fırsatçılığı ve son vuruşlardaki tekniği bizce Kartal'ın en büyük artısıdır. Kartal'daki göze batan bir olumsuzluk ise savunmadaki bireysel hatalardır. 
Tribünlere de büyük iş düşüyor... Sabırlı olun, desteğinizi doksan dakika sürdürün, futbolcuları baskı altına almayın. 


</TEXT>
</DOC>
