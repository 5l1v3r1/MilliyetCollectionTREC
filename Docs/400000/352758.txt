<DOC>
<DOCNO> 352758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/guncel/axgun02.html </URL>
<DATE> 2005/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Vatanımızı çok özledik' 
</HEADLINE>
<TEXT>


Bosna-Hersek'teki Yerinden Edilmişlerin Kampı'nda yaşayan aileler, doğdukları topraklara dönmek istiyorlar 

TÜRKER KARAPINAR Zenica 

Bosna-Hersek'te, 1994'te yaşanan iç savaşın izleri yıllar geçmesine rağmen silinemedi. Binlerce Arnavut'un hayatını kaybettiği Srebrenica'dan göç etmek zorunda kalan Arnavutlar, doğdukları topraklara geri dönmek istiyor. 
Genelkurmay Başkanlığı'nın düzenlediği basın turunun ikinci durağı Bosna-Hersek'te, Yerinden Edilmişlerin Kampı YEK ziyaret edildi. Kampta 3 yıldır 21 aileden 63 kişi yaşıyor. Savaşta 3 erkek kardeşini kaybettiğini söyleyen Remziya Kahriç 40 , Sırpların eşi Necip Kahriç'i de 8 ay toplama kampında esir tuttuğunu belirtti. Eşinin insanlık dışı muameleye maruz kaldığını anlatan Kahriç, "H l idrarından kan geliyor. Vatanımızı çok özledik. Köyüme dönmek istiyorum, korkuyorum. Çünkü çocuklarım orada okumak zorunda kalacak" dedi. 
Üçüncü sınıfa giden Edmina 10 , öğretmen olmak isteğini vurguladı. Alba Liviç 16 , "Sağlık Meslek Lisesi'ni bitirdikten sonra Türkiye'de eğitim görmek istiyorum. Yaşadığım topraklara geri dönmek istiyorum. Türk askerinin yardımı için çok mutluyum" diye konuştu. 

Atatürk dersliği 
Zenica bölgesindeki Türk taburunun komutanı Kurmay Yarbay Ali Gökçen Özden TSK'nın "Çokuluslu Manevra Tabur Komutanlığı" adı altında görev yaptığını belirtti taburun 3 okula 500 kırtasiye ve fakir ailelere erzak yardımı yaptığını söyledi bin kişiye Türkçe öğrettiklerini, 185 öğrenciye bilgisayar kursu verdiklerini ve 15 günde bir YEK'i ziyaret ettiklerini kaydetti. Üniversitede açılan Türkoloji bölümündeki bir dersliğe Atatürk adı verildi. 

'Türkiye, Avrupa'daki kalesini kaybediyor' 

TÜRKER KARAPINAR Kosova 
KOSOVA parlamentosunun 3 Türk milletvekilinden Rifat Krasniç, Türk öğrencilerin, Arnavutça ve Sırpça bilmedikleri için Türkiye'deki üniversitelere alınmadıklarını belirterek şöyle konuştu "Siyasiler sözlerini tutsun. Kızlarımız liseyi bitirdi, ancak kontenjanımız 80'den 50'ye düştü. Eğitimsizlik nedeniyle Türkiye'nin Avrupa'daki kalesi yıkılmaya başladı." 


</TEXT>
</DOC>
