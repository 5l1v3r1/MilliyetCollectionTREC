<DOC>
<DOCNO> 379177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/yazar/sazak.html </URL>
<DATE> 2005/09/17/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
19 Eylül çağrısı 
</HEADLINE>
<TEXT>


Meclis, CHP'nin isteği üzerine 19 Eylül'de 'olağanüstü' toplantıya çağrıldı. 
Muhalefet, son aylarda 'etnik çatışma'ya dönüşme eğilimi gösteren terörle ilgili 'genel görüşme' yapılmasını istiyor. İktidar ise 'tatilde olan' TBMM'nin 1 Ekim'deki yeni yasama döneminden önce toplanmasını 'zamansız' buluyor. Bu durumda içtüzüğün gerektirdiği 184 üyenin bulunması ve Meclis'in açılması zor görünüyor. 
AKP, 'olağanüstü' toplantıdan niye kaçıyor 
Salih Kapusuz'un gerekçesi hayli anlamlı AKP Meclis Grup Başkan Vekili'ne göre 3 Ekim'deki AB müzakere takviminden önce Meclis'in 'terör' nedeniyle toplanması, Türkiye'de 'Olağanüstü şartlar mı var ' sorusuna yol açacağı için yararlı olmazmış. 
Her şeyin 3 Ekim'e ve AB'ye endekslendiği günlerde AKP'nin Güneydoğu bağlantılı olayları 'Brüksel ne der ' kaygısıyla gündemden düşürmeye çalışması vahimdir. 
Olayları görmezlikten gelerek daha kaç ay kazanabiliriz Yaz boyunca 'Kürt sorunu'nu tartıştık. 
Başbakan Erdoğan, Diyarbakır'a giderek, 'Kürt sorununu demokrasi içinde çözeceklerini' açıkladı. Bu sözün arkası gelmedi. PKK ise Erdoğan'ın çıkışı ardından bir aylık 'ateşkes' kararı aldı. Bu süre dolmak üzere ve Güneydoğu'dan şehit cenazeleri gelmeye devam ediyor. Olaylar Anadolu kentlerine sıçradı, 'Gemlik Yürüyüşü' Kürt-Türk ayrımcılığını kışkırtan eylemlerdeki tehlikeli tırmanışı gösterdi. 
Meclis bu sorunları görüşmekte geç bile kaldı. Keşke MGK'dan önce parlamentoda tartışılsaydı gelişmeler. 
3 Ekim öncesi 'AB ne der ' kaygısıyla kendi Meclis'ini devreden çıkarmaya çalışan AKP sözcülerine 'sivil' inisiyatifi güçlendirecek demokratik ortamların Türkiye'ye kazandıracağı saygınlığı anımsatmakta yarar var. 
Irak savaşı öncesinde 1 Mart tezkeresinin reddi, AB'ye giden yolu açmadı mı 
AB, Meclis'in 'olağanüstü' toplanmasından niye rahatsızlık duyacak Tersine muhalefetsiz bir Türkiye özlemiyle 'tek parti diktası' yaratılmasıdır kaygı verici olan. 
AKP'nin 3 Ekim'den önce 'tartışmaktan' kaçındığı konulardan biri de Adalet Bakanlığı'nca hazırlanan ve kimi özgürlükleri kısıtlayacak nitelikteki 'terör' yasası olsa gerek. 
Meclis 19 Eylül'de toplansa, muhalefetin de 'Kürt sorunu' konusunda hiçbir açılımı olmadığı görülecek. 
Yaz boyunca sadece Bülent Ersoy nedeniyle gündeme gelen, yüzlerce insan ölürken Güneydoğu'ya adım atmayan Deniz Baykal'ın CHP'si 'terör meselesi'ni sömürmekten başka hangi politikayı Meclis'e getirecek, merak ediyoruz. 



</TEXT>
</DOC>
