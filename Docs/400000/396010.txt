<DOC>
<DOCNO> 396010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sondun10.html </URL>
<DATE> 2005/11/18/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Washington Post CIA'in 20'den fazla ülkede ortak istasyon kurdu 
</HEADLINE>
<TEXT>

     Amerikan Merkezi Haberalma Teşkilatı'nın CIA , 20'den fazla ülkede, Amerikalı ve yabancı istihbarat ajanlarının şüpheli teröristleri yakalamak için birlikte çalıştıkları ortak istasyonlar kurduğu belirtildi. 
     The Washington Post gazetesinin, mevcut ve eski Amerikalı ve yabancı istihbarat görevlilerine dayanarak verdiği haberde, CIA'nın Avrupa, Ortadoğu ve Asya'da kurulan ortak istihbarat merkezleri çalıştırdığı bildirildi. 
     Haberde, gizli Terörle Mücadele İstihbarat Merkezleri olarak adlandırılan istasyonlardaki Amerikalı ve yabancı ajanların, zanlıları nasıl ve ne zaman yakalayacakları, sorgulamalar, gözaltılar ve El Kaide'ye desteğin nasıl bölünebileceği gibi konularda günlük kararlar aldıkları ifade edildi. 
     Bu merkezlerin, CIA'nın, 8 ülkedeki, ''kara yerler'' olarak bilinen gizli cezaevlerinden ayrı olduğu kaydedildi. 
     Merkezlerin, ''2001 saldırılarından kısa süre sonra CIA'nın görevlerinde yapılan ve devam eden temel değişikliklerin bir parçası olduğu'' belirtildi. 
     
</TEXT>
</DOC>
