<DOC>
<DOCNO> 395609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/dunya/dun01.html </URL>
<DATE> 2005/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
WAN'dan, hapisteki İranlı gazeteciye ödül 
</HEADLINE>
<TEXT>


Dünya Gazeteler Birliği, hapse mahk m edilen İranlı muhalif gazeteci Ekber Genci'ye özgürlük ödülü verdi 

PARİS AA 


İran'da 6 yıl hapse mahk m edilen tutuklu muhalif gazeteci Ekber Genci'ye, Dünya Gazeteler Birliği WAN Altın Kalem özgürlük ödülü verildi. 
WAN'dan yapılan açıklamada, "Ekber Genci, İran'da ifade özgürlüğü için mücadele ediyor, çabaları dünyanın geri kalanında gözden kaçmıyor" denildi. 
Açıklamada, Genci'nin, baskıya karşı dikkat çekici direnişi ve susturulmasına karşı yürekli bir şekilde karşı çıkışının dünyadaki gazeteciler için bir esin kaynağı olduğuna vurgu yapılarak, "Uzun hapis ve hatta ölüm cezalarına karşı boyun eğmeyi reddeden cesaretli gazeteciler sayesinde özgürlük gelişiyor" denildi. 
WAN, Ekber Genci'nin derhal serbest bırakılmasını da istedi. 
Genci'ye "Basın özgürlüğü davasına sürekli desteği ve savunmasından" ötürü layık görülen bu ödülün, 5 Haziran 2006'da Moskova'da düzenlenecek Dünya Gazeteler Kongresi ve Dünya Editörler Forumu'nda verileceği bildirildi. 

2001'de ceza aldı 
Etber Genci, aydın ve yazar cinayetlerinde üst düzey yetkililerin parmağı olduğunu söylemek, yalan beyanda bulunmak, üst düzey yetkililere hakaret etmek ve ülke güvenliğini tehlikeye düşürmek gibi suçlardan Ocak 2001'de 6 yıl hapis cezasına çarptırılmıştı. 


</TEXT>
</DOC>
