<DOC>
<DOCNO> 391913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/yazar/civaoglu.html </URL>
<DATE> 2005/11/03/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
2008 kadın devrimi 
</HEADLINE>
<TEXT>


Gezegenin bir numarası en güçlüsü 2008'de bir "kadın" olacak. Ya Hillary Clinton ya Condoleezza Rice ABD Başkanı seçilecek. Birincisi, eski ABD Başkanı Clinton'un eşi ve New York senatörü. Diğeri ise ABD'nin siyah dışişleri bakanı. ABD'de en çok satan kitaplar arasına, bu ikisinin 2008 başkanlık yarışını anlatan kitap yerleşti "CONDI vs. HILLARY..." Condi Hillary'ye Karşı . Kitabın yazarı, daha önce Clinton'ların en yakınlarından biri olan Dick Morris... Yakın zamana kadar senatör Hillary Clinton'un 2008'de demokrat başkan first lady olarak Beyaz Saray'a geleceğine ve eşi eski başkan Bill Clinton'un da first husband birinci koca olacağına "kesin" gözüyle bakılıyordu. Hillary, "devlet deneyimi yok" denilmesin diye önce seçimlere girmiş ve en prestijli siyaset kariyeri olan "New York senatörü" etiketini kazanmıştı. Bir süre bu etiketi taşıyarak Beyaz Saray'a geçiş için psikolojik ortam oluşturacaktı. 
Görünürde hiçbir rakip yoktu. 
Bush yorgunu Cumhuriyetçiler kendilerini siyaset nadasına koyacaklardı. 
Hillary'nin, dört büyük desteği vardı 
- Demokratların geleneksel siyah çoğunluk oyları. 
- Kadın oyları 
- Büyük zenginlerden gönüllü seçim harcama fonları. 
- Medya 
Hillary, Beyaz Saray'a sadece zaman sayıyordu. 
....................................... 
Dick Morris şöyle yazıyor 
"Ancak Hillary için 2008'de zafer artık kaçınılmaz değil, Amerika'da Hillary'yi durdurabilecek bir, sadece bir isim var ABD Dışişleri Bakanı Condoleezza -Condi- Rice... Bu Condi'nin kazanabileceği bir yarış." 
Gerçekten Hillary'nin kendisine çalışacağından emin olduğu senatörlükle geçiş süresi, karşısına müthiş bir rakip üretti. Condi, siyasetin bütün hesaplarını altüst edecek bir potansiyeli vurguluyor. 
Şöyle ki 
- "Siyah oylar..." Demokratların oy havuzu olarak bilinen ve Hillary'ye gideceği varsayılan siyah oyların 2008 seçiminde Condi'ye yönelebileceği görülüyor. Bu öngörünün Bill Clinton'un eski tarım bakanı ve Mississippi'nin ilk siyah temsilciler meclis üyesi, yaşam boyu Demokrat Partili Mike Easy'den bile gelmesi ilginç. 
"Siyah Amerikalılar nasıl oy mu verecek Beyinleri mutlaka Hillary'den yana olacak... Ama kalpleri de Condi için çarpacak. 
Peki hangisi 
Biz siyahlar hep Condi gibi kızlarımız olsun isteriz. 
Sonuç Condi siyah oyların yüzde 60'ını alır, yüzde 40'ı Hillary'ye gider." 
Bu oran, zaten bir adaya müthiş fark atarak başkanlık seçimini kazandırır. Örneğin Bill Clinton'un siyah oyları böyleydi. 
- "Medya desteği " Medyada kapsadığı alan ve saatler, Hillary'nin çok üstünde. 
- Condi, seçim harcamaları için çok yüksek fonlar sağlamakta zorlanmayacak. Cumhuriyetçiler en az bir dönem daha iktidarda kalmak uğruna keseleri açacaktır. 
Cumhuriyetçi partinin gelenekçi beyaz kadın oyları Condi'nin adaylığı yüzünden azalmaz. Siyah kadın oyları da zaten çoğunlukla Condi'ye yönelmiş görünüyor. 
.................................... 
Condi ağır basıyor. Dışişleri bakanlığında kişilikli duruşu, net tavır koyuşları "beğeni toplamakta". ABD'nin çok duyarlı olduğu "güvenlik" kaygıları bağlamında, dört yıl boyunca Beyaz Saray güvenlik danışmanlığı yapmış olması da onun artısı. Sadece, 2008'e kadar Bush'un itibar çizgisinde sert kırılmaların sürmesi ise Condi'nin şansı üzerindeki kaygı verici bulutlar. 
.................................... 
2008 yılı gerçek bir küresel siyasal devrim yansıtacak gibi görünüyor. Gezegenin bir numarası bir "kadın" olacak. 
Bu bir "ilk..." Erkek iktidarına "son" değilse de "ara..." En önemlisi "eşitliğin" kesinleşmesi. 
Ama, siyah bir kadının "küresel bir numara" olması... Devrimi daha da derinleştirecek. 



</TEXT>
</DOC>
