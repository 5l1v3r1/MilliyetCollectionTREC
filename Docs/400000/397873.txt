<DOC>
<DOCNO> 397873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/sondun04.html </URL>
<DATE> 2005/11/25/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Filipinler'de 15 gerilla öldürüldü 
</HEADLINE>
<TEXT>

     Filipinler'de ordunun, El Kaide terör örgütüyle bağlantılı gerillalara karşı düzenlediği operasyonda 15 gerillanın öldürüldüğü bildirildi. 
     General Nehemias Pajarito, operasyonla ilgili yaptığı açıklamada, ülkenin güneybatısındaki Jolo adasında Ebu Seyyaf gerillalarına karşı dün havadan ve karadan operasyon düzenlendiğini söyledi. 
     Pajarito, operasyonda 6 askerin de yaralandığını kaydetti. 
     Filipinler ordusu, 11 Kasım'dan bu yana Ebu Seyyaf örgütüne karşı düzenlenen operasyonda 6 askerin öldüğünü, 33'ünün yaralandığını bildirdi. 
     Filipinler'de Ebu Seyyaf örgütünün, El Kaide ve İslami Cemaat ile bağlantıları olduğundan şüpheleniliyor. 
     Filipinler'in güneyinde ve başkent Manila'da son üç yılda düzenlenen bombalı saldırıların sorumlusu görülen Ebu Seyyaf örgütünün, geçen yıl şubatta bir feribota düzenlediği bombalı saldırıda 100'den fazla kişi ölmüştü. 
     
</TEXT>
</DOC>
