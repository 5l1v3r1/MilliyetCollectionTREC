<DOC>
<DOCNO> 363846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sondun18.html </URL>
<DATE> 2005/07/24/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Mısır’da yaralanan Çağla Yalçın Türkiye’ye getiriliyor 
</HEADLINE>
<TEXT>

     YAVUZ SELİM Kahire DHA 

Mısır’ın Şarm el Şeyh kentinde 88 kişinin ölümüne neden olan saldırılarda yaralananlar arasında bulunan Türk vatandaşı Çağla Yalçın 26 özel uçakla Türkiye’ye getiriliyor. 
     Dışişleri Bakanlığı’nın devreye girmesi üzerine Ankara’dan gönderilen Türk Silahlı Kuvvetleri’ne ait askeri ambulans uçak, vücudunun yüzde 80’inde yanıklar olduğu belirtilen Çağla Yalçın’la birlikte Türkiye saatiyle 13.35 sıralarında Ankara’ya hareket etti. Uçağın Etimesgut Havaalanı’na iniş yapması bekleniyor. 
     
     YALÇIN'IN BABASI KIZIMIZIN DURUMU ÇOK AĞIR 

     Şarm El Şeyh'teki bombalı saldırılarda yaralanan Çağla Yalçın'ın babası Halil Cura, Yalçın'ın durumunun çok ağır olduğunu söyledi. 
     Çağla Yalçın 26 , bugün Dışişleri Bakanlığı'nın devreye girmesi üzerine askeri ambulans uçağıyla Türkiye'ye gönderilmeden önce konuşan baba Halil Cura, "Kızımızın durumu çok ağır. Annesi de ben de çok üzgünüz" dedi. 
     Anne Necla Cura ise "Teröristlere lanet olsun" diye konuştu. 
     Cura çifti, dün gece Kahire'ye gelmişti. 
     
</TEXT>
</DOC>
