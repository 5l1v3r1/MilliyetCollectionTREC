<DOC>
<DOCNO> 357412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sonspo23.html </URL>
<DATE> 2005/07/01/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Türkiye, Akdeniz Oyunları'nda, yarın 5 siklette final oynıyacak... 
</HEADLINE>
<TEXT>

     15. Akdeniz Oyunları’nda boksta bugün sona eren yarın final maçları sonunda 4 Türk boksörü bronz madalya kazanırken, 2 boksör daha finale çıktı ve finaldeki Türk boksörü sayısı 5’e yükseldi. 
     Los Angeles Spor Salonu’ndaki oyunların boks müsabakalarının 5. 
     gününde yarı final mücadeleleri tamamlandı ve finalist boksörlerin tümü belli oldu. 69 kiloda Avrupa Şampiyonu Bülent Ulusoy, Cezayirli Choayb Oussaci’ye karşı rauntlarda 3. raundda 26-6 öndeyken sayı farkı 20’ye ulaştığı için kurallara göre son raunt yapılmadan hakem kararıyla galip geldi ve finale çıktı. 81 kiloda İhsan Yıldırım Tarhan, Sloven Robert Kramberger’i 23-15 6-1, 7-4, 5-4, 6-5 yenerek finale kaldı. 57 kiloda ringe çıkan Yakup Kılıç, Kıbrıs Rum Kesimi’nden Ovidiou Bobirnat’a 34-24 4-7, 7-8, 8-8, 5-11 , 64 kiloda da Önder Şipal, Fransız Adriani Vastine’ye 34-28 7-7, 7-10, 11-7, 9-4 yenilerek bronz madalyada kaldılar. Tamamlanan yarı final maçlarının ardından dün 48 kiloda Abdülkadir Koçak ve 54 kiloda Serdar Avcı’dan sonra bugün de Yakup Kılıç ve Önder Şipal, bronz madalya kazanan Türk boksörler oldular. Yarın TSİ 20.00’de başlayacak final müsabakalarında, 51 kiloda Atagün Yalçınkaya, Tunuslu Valid Şerif, 60 kiloda Selçuk Aydın, İtalyan Domenico Valentino, 69 kiloda Bülent Ulusoy, Fransız Xavier Noel, 75 kiloda Savaş Kaya, Mısırlı Muhammed Hikal ve 81 kiloda İhsan Yıldırım Tarhan da Tunuslu Murad Sahraoui ile mücadele edecek. 
     
</TEXT>
</DOC>
