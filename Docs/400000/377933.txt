<DOC>
<DOCNO> 377933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/magazin/amag.html </URL>
<DATE> 2005/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Film incelenince, ben olmadığım anlaşılacak' 
</HEADLINE>
<TEXT>


Milliyet'e özel röportaj veren Gökhan Demirkol, " İftiraya uğradım, hayatım zindan oldu. Gamze'nin hayatını mahvettiler, beni de mahvetmek istediler" diye konuştu 

YAŞAR ÇAKMAK 

Gökhan Demirkol, mahkeme tarafından serbest bırakıldıktan sonra Milliyet'in sorularını yanıtladı 

Olaydan ne zaman haberdar oldunuz 
- Gamze aradı, 'Böyle bir görüntüden haberin var mı ' dedi. 'İlk defa senden duyuyorum' dedim. Bana çok güvendiği için 'Bir araştırır mısın ' dedi. Araştırdım ama bir şey bulamadım. Sonra arkadaşlarım izlediler, anlattılar. 'Biz benzetemedik' dediler. Daha sonra 'Ben değilim' açıklaması yapınca inandım. 

Aynı evde mi yaşadınız 
- Ev tutmadık ama evli gibi bir hayat yaşadık. Müsait olduğum zaman bende, onun evi müsait olduğu zaman onda kalıyorduk. Herkes 'Ne zaman evleneceksiniz ' diyordu. Ama nazar değdi, olmadı. 

Neden ayrıldınız 
- 'Popstar'ı sunuyor, 'Tatlı Hayat' ve 'Serseri'de oynuyordu. Ticarete atılmıştım. İlişkimiz aksayınca, birbirimizi üzeceğimize saygımızı kaybetmeden arkadaş kalmaya karar verdik. 

"İftiraya uğradım" diyorsunuz. Peki neden adınızı verdi 
- H l adımı verdiğine inanamıyorum. Ya bu işin evliliğini sekteye uğrattığını düşünüp bunalıma girdi. Kendini kaybedip böyle açıklamalar yapıp kendini aklamaya, namusunu temizlemeye çalıştı ya da böyle bir görüntü var. 'Reklamın iyisi kötüsü olmaz düşüncesiyle' kullanıldı. Gamze, beraber olduğu insana göre değişen bir insan. Benden önce Mehmet Aslan'layken onun yaşam tarzına göre, şık bir insandı. Bana da ayak uydurdu. Benden sonra çok değişti, Okan Yalabık'layken daha serseri, Taksimvari hayat yaşamaya başladı. Arkadaşlarım onu Taksim'de çok sarhoş gördüklerinde onlara tavır takındım, 'Eski arkadaşım hakkında böyle konuşmayın' diye. Gamze şimdi de değişti. Reina'ya gidenden nefret eden bir insandı. Evlilik teklifini ve yüzüğünü Reina'da almış Mehmet Mutlu'dan. Bunlara rağmen asla ve asla kötülemedim ve suçlamadım. O öyle yaşamayı seviyor. Ceza alsam, 10 yıl dahi yatsam çıktığımda yine Gamze'ye inanacağım. 

Adınız bu işle anıldığı zaman neler hissettiniz 
- Çok kötü günler geçirdim. Onun evliliğine, işine zarar gelmesi dünyada en son isteyeceğim şey. İftiraya uğradım. Olayla alakam yok. Allah'a dua ediyordum. Lekelenseydim hayat bana zindan olacaktı. Belki bu ülkeden bile gidecektim. Gamze benimkinden 10 kat kötü duruma düştü. Gamze'nin hayatını mahvettiler, beni de mahvetmek istediler. 

'Allah seyrettirmesin" 
O filmi seyrettiniz mi 
- Seyretmedim, Allah da seyrettirmesin. Avukatımın ve arkadaşlarımın söylediğine göre görüntüdeki erkek göbekli ve kıllı biri. Sporcuyum, hiç göbeğim olmadı. Yine söylenene göre görüntüde beyaz bir yatak ve otel odasını andıran bir yer varmış. İncelenince ben olmadığım ortaya çıkacaktır. O yüzden açıklaması bana ters geldi. 

Mahkemede serbet kaldı 'Olayla hiçbir alakam yok' 

Gamze Özçelik'in, içkisine ilaç kattıktan sonra tecavüz edip çektiği görüntüleri internette yayımlamakla suçladığı eski basketbolcu Gökhan Demirkol dün Kadıköy Savcılığı'nda ifade verdi. Gökhan Demirkol, iftiraya uğradığını savundu. 
"Gamze'den bunu beklemiyordum" diyen Demirkol, şunları söyledi "Gamze bana güvendiği kadar kimseye güvenmiyordu. Babasından çok bana güveniyordu. O görüntüleri çekenin ben olduğumu söyleyip hakkımda suç duyurusunda nasıl bulunduğunu anlayamıyorum. Onu ya birileri yönlendiriyor ya da kafayı yedi. Bari bu işin reklamını yapıp, kaymağını yiyeyim diye düşünüyor." 
Demirkol, cep telefonuyla çekilip bazı internet sitelerinde yayımlanan porno görüntüleri de seyretmediğini vurgulayarak, "Arkadaşlarım seyretti, bana da seyrettirmek istediler ama izlemedim. Eski sevgilim de olsa onur kırıcı bir şey çünkü" dedi. 

Mektuplarını gösterdi 
Burnundan ameliyat olduğu için bir haftaya yakın bir süredir hastanede yattığını, yüzündeki bantları mahkemeye gelmeden önce çıkardığını anlatan Demirkol, beraberlikleri sırasında Özçelik'in kendisine yazdığı mektupları da savcı Ali Doğan'a da gösterdiğini söyledi. Demirkol, "Bana o aşk mektuplarını yazan, beni o kadar seven bir insana ben böyle bir adiliği nasıl yaparım Ben düşmanı değilim, eski sevgilisiyim. H l inanamıyorum, şoktayım" diye konuştu. 
Doğan, ifadesini aldığı Demirkol'u tutuklanması istemiyle 3. Sulh Ceza Mahkemesi'ne sevk etti. Demirkol tutuksuz yargılanmak üzere serbest bırakıldı. 


</TEXT>
</DOC>
