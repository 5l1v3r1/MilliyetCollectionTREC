<DOC>
<DOCNO> 360749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sonsiy05.html </URL>
<DATE> 2005/07/13/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Anayasa Mahkemesi 30 turda da başkanını seçemedi 
</HEADLINE>
<TEXT>

     Anayasa Mahkemesi Mustafa Bumin’in emekli olmasının ardından yaptığı seçimlerden yine sonuç alamadı. 
     Mustafa Bumin’in emekli olmasının ardından Anayasa Mahkemesi yeni başkanını seçmek için toplandı. Yüksek Mahkeme üyeleri, daha önce yaptığı iki toplantıda 20 tur seçim yapmış ancak başkanını seçememişti. 11 üyeli yüksek Mahkeme, yaklaşık yarım saat süren toplantısında da 10 tur yaptı. Son turda, Funda Kantarcıoğlu ve Tülay Tuğcu 3’er oy alırken, Ahmet Akyalçın 2, Haşim Kılılç 2, Mehmet Erken 1 oy aldılar. Bugün yapılan seçim turlarının birisinde sadece Ahmet Akyalçın’ın 4 oya ulaştığı öğrenildi, Başkanlık seçimi için adayların en az 6 oy alması gerekiyor. 
     Seçimlerin ardından Başkanvekili Haşim Kılıç, gazetecilerin sorularını yanıtladı. Kılıç, her hafta seçim için bir kaç kere biraraya geleceklerini belirtti. Ağustos ayında seçim yapmayı düşünmediklerini ifade eden Kılıç, Temmuz boyunca seçimlerden sonuç alınamaması halinde, seçimlere Eylül ayının ilk haftasında devam etmeyi düşündüklerini bildirdi. Haşim Kılıç, herhangi bir eleştirinin söz konusu olup olmadığının sorulması üzerine, "Hiçbir kurumun telkin ve baskısı söz konusu değil" dedi. 
     Kılıç, boş üyeliklere yapılacak atamaların sorulması üzerine, "7 ayı aşan bir süre söz konusu, o konuda bir gelişme yok" diye konuştu. 
     
     20 TUR YAPILMIŞTI 
     Yüksek Mahkeme üyelikleri için yapılan ilk 10’uncu tur seçimlerde Tulay Tuğcu 3, Ahmet Akyalçın 3, Haşim Kılıç 2, Mehmet Erten 2, Fulya Kantarcıoğlu da 1 oy almıştı. 20’inci tur seçimlerdeyse Tulay Tuğcu 3, diğer 4 aday ise 2’şer oy almıştı. 
     
</TEXT>
</DOC>
