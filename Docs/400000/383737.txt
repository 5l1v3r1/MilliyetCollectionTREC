<DOC>
<DOCNO> 383737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/magazin/yazdud.html </URL>
<DATE> 2005/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Kule Çarşı'da hayat 
</HEADLINE>
<TEXT>


Değirmen Cafe Patisserie, Sosa, Pit-Stop Restaurant Cafe, Amigo's, Sushico, Cafe Keyf ve Mirror ile... 


Efendim, uzun süredir İstanbul'un alışveriş merkezlerindeki restoranları merak eder dururdum. Hoş, çoğunu gördüm. Akmerkez, bir zamanlar evimin dibinde olan Galleria, Zeytinburnu Olivium, Metrocity gezdiklerim arasında. Ama mesela evimin yakınında olan ve bünyesinde bulunan Mirror'da sayısız kez yiyip İş Sanat Merkezi'nde kültür aktivitelerini takip ettiğim İş Kuleleri'ni doyasıya gezmemiştim. POSTA'nın Fotoğraf Servis Şefi Muzaffer Kantarcıoğlu'nu yanıma alıp tur attım. Malum, önümüz Ramazan. İstedim ki o civarda oturan ve benim gibi bekar olanlar iftar saatine kadar gezebilecekleri, oruç açabilecekleri yerleri tanısın. Alışveriş için çok şık dükkanlar, açlık gidermek için de keyifli kafeler, restoranlar var. Turuma dahil olmak istemez miydiniz 

Mirror herkesin tercihi 
İstanbul İş Kuleleri Kompleksi, her biri toplam 34 ve kiralanabilir 27'şer kattan oluşan iki ofis kulesinden ibaret. Komplekste 27 mağazanın yer aldığı Kule Çarşı da bulunuyor. Türkiye İş Bankası Genel Müdürlük Binası, 800 kişilik kapasiteli. İş Sanat Kültür Merkezi aktivitelerinin gerçekleştirildiği oditoryum ve sanat galerisi de orada. Şaka değil, İş Kuleleri Kompleksi, Türkiye'nin ve dünyanın önde gelen iş merkezleri arasında. O gün ilk durak olarak, yıllardır gittiğim ve yemeklerinden keyif aldığım Mirror'da karar kıldım. Patronlardan sevgili Necdet Göral ve Cücü Cüneyt Kurt artık ayrılar. Gerçek bir İstanbul beyefendisi olan sevgili Gürhan Ersin işletmenin başında. Mirror Bar-Restaurant 3 yıldır öğle yemekleriyle de gündemde. Öğle yemeklerinde iş dünyasının üst düzey yöneticileri, akşamları da sosyetenin renkli isimleri buluşuyor orada. Dekorasyonunu Mustafa Toner'in yaptığı bu mekan, gerçek New Yorker bistro-bar havasında. Girişte, solda büyük bir bar etrafında lounge ve arkasında 100 kişilik bistro bölümü çok iyi tasarlanmış. Mönü, İtalyan ağırlıklı karışık dünya mutfağı. Şef Mithat Morkoç işini iyi yapanlardan. Mirror'ın zengin mönüsünde yok yok. Ama özellikle saymam gereken lezzetleri Asya usulü somon balığı, somon füme ruloları, ıspanaklı ravyoli, Mirror usulü bonfile, deniz mahsulleri salata, dört peynirli risotto, pizza çeşitleri... Tatlılardan da çikolatalı sufle tadılmaya değer. Yerli ve yabancı şaraplardan oluşan zengin bir mönüye sahip Mirror Restaurant'ta yemek, öğlen, kişi başı 25-30 YTL. Akşam üstü barında ortalama fiyat 25 YTL. Akşam yemeğinde ise kişi başı fiyatı 35-40 YTL arasında değişiyor. 16.00-20.00 saatlerinde ve akşam yemeği sonrasında chill -out, cozy, groove, acid caz ve beach house tarzında müzik yapılıyor. Murat Işık'ın işletme müdürlüğü yaptığı mekanda rahmetli üstad Tuğrul Şavkay tarafından oluşturulan profesyonel bir ekip görev alıyor. Bu ekip yemek, şarap, konyak ve puro üzerine eğitim almış. Mekanın park sorunu yok. Müdavimleri arasında Güler Sabancı, Hülya Avşar, Ali Poyrazoğlu, Can Tanrıyar-Petek Dinçöz, Nazlı-Önder Öztarhan, Savaş Çebi, Nail Keçili, Eren Talu-Defne Samyeli, Demir Sabancı, Gülben Ergen, Sinem Güven, Feryal Gülman, Jale Öztarhan, Serdar Bilgili, Mustafa Denizli, Seda Sayan, Cefi Kamhi, Harun Tan-Ebru Şallı, Okan Bayülgen, Reha Muhtar, Monik Benardete, Nursen Gündüz gibi isimler var. Telefon numarası 0212 283 86 99. 

Makarnaseverlere, Cafe Keyf 
Dolaşırken yeni bir mekan dikkatimi çekti 'Makarnamania'. Açılalı 1.5 ay olmuş ama çok kalabalıktı. Alışverişe gelenlerin yanında, kulelerde çalışanların da kısa sürede tercih ettikleri yer olmuş burası. Çarşının alt katında. Girişte solda yer alan mutfak, bar olarak düzenlenmiş. Beyaz renk dekorasyona hakim. Ortada kocaman masalar var. Tıpkı House Cafe'lerde olduğu gibi. Üzerlerinde de renk renk aksesuarlar, limonlar, çiçekler mevcut. Ben oradayken Seda Güzelik Salonu ile birleşen ünlülerin kuaförü Hatice Bayer birkaç arkadaşıyla yemek yiyordu. Ününü duyup gelmiş, çok da memnun kalmış. Beklemek yok. Fiyatlar gayet iyi. Bence bu çevrede çalışanlar ya da oturanlar buraya mutlaka uğrasın. Bana teşekkür ederler. Kilo alma sorunum olmasa o nefis makarnaların tadına bakacaktım. Ama somon ızgara yediğim için cesaret edemedim doğrusu. Telefon numarası 0212 284 78 01. Adı gibi keyif veren Cafe Keyf'e uğradık daha sonra. Amacımız birer bitki çayı içmekti. Ama Cafe Keyf'in de zengin bir mönüsü olduğunu gördük. Burada hayat, erken saatte kahvaltıyla başlıyor. Oralarda çalışanların evde kahvaltı yapmak için acele etmesi gereksiz. Çünkü Cafe Keyf'te mükemmel bir kahvaltı tabağının fiyatı 3.25 YTL. Sandviçler, krepler, börekler, kek ve pasta çeşitleri harika, üstelik de 3-5 YTL arasında. Salata barı da var. Canınız şarap içmek isterse, o da bulunuyor. Kadehi 6 YTL. Bir de 14.30'dan sonra kahve falı bakılıyormuş. İşletmeci Hakan Ergin. Telefon numarası 0212 281 86 26. 

Değirmen, Sushico ve diğerleri 
Çok samimi söylüyorum ailece, çoluk çocuk keyif alabileceğiniz bir yer İş Kule Çarşı. Tam olarak keşfedildiğini söyleyemem. Tabii içinde sinema olsaydı daha hareketli olurdu. Ama kültürel aktivitelerin başlamasıyla oradaki yaşamın canlanacağına eminim. Çünkü herkesin kesesine ve damak tadına uygun yiyecek, içecek var. Benim favorilerimden biri can dostum İzzet Çapa ile birlikte Çin yemeği yediğimiz Sushico-Chinese in Town. Buranın paket servisi de var. Set mönüler daha uygun. Vejetaryenler için seçenek bol. Kişi başı keyifli bir yemek 20-30 YTL arasında. Bu marka bir zincir, biliyorsunuz. Ortaklardan en ünlüsü Selim Yalın. Şarkıcı Deniz Seki'nin sevgilisi. Ataşehir, Suadiye, Nişantaşı, Kemerburgaz, Koşuyolu ve Ankara'da şubeleri var. Mirror kadar Sushico da tercihim. Telefon numarası 0212 279 32 22. Paket servisinin olduğu, işletmeciliğini Can Alademir'in yaptığı Amigo's ise özellikle gençler ve çocuklar için. Çünkü burası, zengin hot dog çeşitlerinin olduğu, sevimli bir yer. Fiyatlar da iyi. Telefon numarası 0212 284 89 45. Canınız omlet yemek isterse Pit-Stop Restaurant Cafe tercihiniz olsun. Aslında burada da zengin bir mönü var. Gün kahvaltıyla başlıyor. Ayrıca makarnalar, salatalar, krepler, et çeşitleri, çorbalar, çin böreği bile var. Patron Göksel Üner, işletme Fatih Filiz'de. 07.00-22.00 arasında açık. Telefon numarası 0212 282 56 00. Akmerkez, Trio ve Etiler Hillside City Club'da da şubeleri olan Ali Hakan Muşto'ya ait Sosa da bilinen bir yer. Makarna, salata ve tavuk çeşitleriyle ünlü. Telefon numarası 0212 324 85 90. Canınız tatlı, pasta, sandviç, börek, kurabiye çektiyse İş Kule Çarşı'da uğrayacağınız ilk yerlerden biri Değirmen Cafe Patisserie olmalı. Çünkü çeşit bol, lezzet iyi, fiyatlar uygun. Özellikle de baklava ve pasta çeşitlerini mutlaka deneyin. Fıstıklı dürüm ve incirli-cevizli pastayı sevgili yayın yönetmenim Rıfat'ım Ababay'ım için seçtim. Ben mi ne yedim Ne olacak Kazandibi. En hafifi oydu, n'apiyim. Oraya gittiğinizde müdür Coşkun Toksun, yardımcısı Erhan Çelik, garson Ayhan Ünal'a selamımı iletin. Telefon numarası 0212 282 65 10. Evet, bugünlük de bu kadar. Sevinçleriniz okyanuslar, üzüntüleriniz ise kum tanesi kadar olsun efendim. 

NOKTA 
Festivalde favorilerim 

15 yerli film ve Hülya Avşar, Nurgül Yeşilçay, Meltem Cumbul, Kadir İnanır, Şener Şen, Halil Ergün, Mehmet Ali Erbil, Haluk Bilginer gibi starların yanı sıra 60'a yakın oyuncunun çekiştiği Antalya Altın Portakal Film Festivali'nde benim favorilerim şunlar Kadınlarda Nurgül Yeşilçay, Meltem Cumbul, erkeklerde Kadir İnanır ve Şener Şen. 'Yardımcı Kadın Oyuncu' Demet Evgar, Yıldız Kenter, 'Yardımcı Erkek Oyuncu' Timuçin Esen, Rasim Öztekin. Film olarak da 'Eğreti Gelin', 'Sinema Bir Mucize' ve 'Gönül Yarası' ödülleri toplayacak. Ama geçen yıl Meltem'in Altın Portakal alması nedeniyle bence bu sene ödülü Nurgül'e verecekler. Sezen Aksu da yaptığı film müziğiyle bence ödül alacak. Çarşamba günü festival dedikodularında buluşalım. 

BİR DAKİKA 
İstanbul'dan Avrupa'ya şarkılar 

2005 Rumeli Hisarı Yaz Konserleri'ni gerçekleştiren Erguvan Yapım ve Dialogue Media Group 2-3-4 Ekim'de müzik şöleni düzenliyor. Saat 21.00'de Harbiye Açıkhava Tiyatrosu'nda. Ülkemizin Avrupa Birliği sürecinde olması nedeniyle organizasyonun adı 'İstanbul'dan Avrupa'ya Şarkılar'. Enrico Macias şarkıları, Anadolu Ateşi'nin 'medeniyetlerin kardeşliği oyunu' ve Gipsy Kings'in flamenko gösterisi müthiş olacak. Enrico Macias 2 Ekim'de, Anadolu Ateşi 3 Ekim'de, Gipsy Kings 4 Ekim'de sahne alacak. Son gece yeni şarkılarıyla popçu Ege de olacak. Kaçırmayın. 




</TEXT>
</DOC>
