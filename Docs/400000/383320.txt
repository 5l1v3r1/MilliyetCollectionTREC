<DOC>
<DOCNO> 383320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/soneko03.html </URL>
<DATE> 2005/10/02/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Hazine'den kritik haftada yüklü iç borç ödemesi... 
</HEADLINE>
<TEXT>

     Hazine, Avrupa Birliği ile ilişkiler nedeniyle kritik bir konuma gelen bu hafta 5.8 milyar YTL’lik yüklü bir iç borç ödemesi yapacak. 
     Hazine, söz konusu iç borç ödemesinin finansmanı için 4 Ekim Salı günü, 5 Ekim vade başlangıcı ve 9 Mayıs 2007 geri ödeme tarihiyle 581 gün vadeli Devlet tahvili ihalesi gerçekleştirecek. İhalede daha önce TRT090507T17 tanımıyla ihraç edilen tahvilin yeniden ihracı gerçekleştirilecek. 
     Eylülde iç borç ödemesinden daha yüksek miktarda iç borçlanmaya giderek önemli bir rezerv biriktiren Hazine Ekim ayındaki borç ödemeleri için gereksinim duyacağı 16.3 milyar YTL’lik finansmanın 4.3 milyar YTL’sini daha önce biriktirdiği rezervden kullanacağını açıklamıştı. 
     Bu hafta için Hazine’nin 5 milyar 7 milyon YTL’lik yüklü iç borç ödemesi bulunuyor. Bunun 5 milyar 125 milyon YTL’lik bölümünü piyasaya, 628 milyon YTL’lik bölümünü ise kamu kurumlarına yapılacak ödemeler oluşturuyor. Sözkonusu ödemenin tamamı YTL cinsinden borçlar için yapılacak. 

ANKA 
     
</TEXT>
</DOC>
