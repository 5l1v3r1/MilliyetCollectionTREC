<DOC>
<DOCNO> 355766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/yasam/axyas01.html </URL>
<DATE> 2005/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Genç Türk kızlarıyız gerektiği gibi giyiniriz' 
</HEADLINE>
<TEXT>


Akdeniz Oyunları'nda Türkiye'yi temsil eden plaj voleybolcularımız, kendilerine 'Bu giysiler inançlarınıza ters değil mi ' diyen ABD'li kadın gazeteciye laiklik dersi verdi 


15. Akdeniz Oyunları'nda plaj voleybolunda mücadele eden Türk kadın sporcular, ABD'li kadın gazeteciye laiklik dersi verdi. 
İspanya'nın Almeria kentinde düzenlenen oyunlarda, plaj voleyboluna bayanlarda katılan tek Müslüman ülke olan Türkiye'nin sporcuları Necla Güçlü, Ebru Bayram Elhan, Zülfiye Gündoğdu ve Müjgan Keskin, maçtan sonra bir ABD'li gazeteciye röportaj verdi. 

'Modern ve çağdaş ülke' 
Gazetecinin, "Plaj voleyboluna katılan tek Müslüman ülke sizsiniz. Bu giysilerle oynamak inançlarınıza ters değil mi " sorusu karşısında şaşıran sporcularımız şu yanıtı verdi 
"Türkiye, Atatürk'ün kurduğu modern ve çağdaş bir ülkedir. Biz Atatürk'ün kızlarıyız. Türkiye, laik bir ülkedir. Modern Türkiye'de hiç kimse, kimsenin inancıyla uğraşmaz ve herkes çok rahat bir şekilde inancıyla yaşar. Spor da, hangi kıyafetle yapılıyorsa, biz de onunla yarışırız." 


</TEXT>
</DOC>
