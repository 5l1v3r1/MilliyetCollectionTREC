<DOC>
<DOCNO> 366305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/yasam/yas01.html </URL>
<DATE> 2005/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çini katliamında karşılıklı suçlama 
</HEADLINE>
<TEXT>


Bir restorasyon firması, Meram'daki 772 yıllık Sahip - Ata Külliyesi'nin tarihi çinilerini tahrip etmekle suçlanıyor. Firma sahibi, "Vakıflar tezg h kurdu" diyor 

ÖZLEM DOĞAN Konya DHA 

Konya'nın Meram ilçesinde bulunan 772 yıllık Selçuklu Dönemi'ne ait Sahip - Ata Külliyesi çinilerinin tahrip edildiğinin anlaşılması, ortalığı karıştırdı. 
Külliyenin restorasyonunu üstlenen Gündağ Turizm İnşaat Limited Şirketi'nin sahibi Aşur Taştan, Vakıflar Bölge Müdürlüğü'nün, kendi hatalarını üstlerine yüklemek istediğini iddia etti. Vakıflar Bölge Müdürü İbrahim Genç ise, "Çiniler kendiliğinden mi bu hale geldi Çıldırmamak elde değil" diye konuştu. 

'İçeri girmedik bile' 
İhaleyi alır almaz Genç ile gittikleri külliyede çinileri yerlerde bulduklarını ifade eden Taştan, "Genç, 'Buraya ne olmuş Çinilere hiç dokunmayın. Çini ustasını çağırıp yaptıralım' dedi. Biz de çinilere hiç dokunmadık" dedi. 
Henüz külliye içinde çalışmaya dahi başlamadıklarını da ileri süren Taştan, şöyle konuştu 
"Çinilerin tahribatıyla uzaktan yakından ilgimiz yok. Vakıflar Bölge Müdürlüğü, bizi acemi sanıp, iyi bir tezg h kurdu. Bu oyunun altında kalmayacağız. Anadoluhisarı ve Topkapı Sarayı'nda da restorasyon yaptık. Biz uzmanız. Tarihi eserleri ve nerede, ne yapılacağını iyi biliriz. Restorasyona başlamadan 150 koli çini olduğunu söylüyorlardı. Bu tahribat ortaya çıktığında bu kadar çini nereye gitti " 


</TEXT>
</DOC>
