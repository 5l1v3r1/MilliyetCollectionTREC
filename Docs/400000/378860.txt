<DOC>
<DOCNO> 378860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/yasam/ayas.html </URL>
<DATE> 2005/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkleri 'çöp' yapan firmadan geri adım 
</HEADLINE>
<TEXT>


Beatles'ın albüm kapağındaki resme 4 Türk'ü ekleyip hazırladıkları ilanda 'Yurtdışından yeterince çöp aldık' ifadesini kullanan Avustralyalı k ğıt üreticisi, tepki görünce "Yanlış anlaşıldık" dedi 

MERİH KALENDER Sydney DHA 

Avustralya'da geri dönüşebilen k ğıt üreten Reflex'in, 4 Türk'ün reklam için çektirdiği fotoğrafın altına "Dönüştürülmüş k ğıt ithal etmeden, yurtdışından yeterince çöp aldık" diye yazması büyük tepki topladı. Şirket yetkilileri ise reklamda kimseyi hedef almadıklarını savundu. 
Marie Claire dergisinin Avustralya baskısında yayımlanan reklam için, 4 Türk'ün fotoğrafları, Beatles Grubu'nun 1969'da çıkardığı "Abbey Road" albümünde kullanılan resme monte edildi. Bu ülkede yaşayan Türkler reklama büyük tepki gösterdi. 

'Faks ve e-posta yağıyor' 
Reflex Basın ve Halkla İlişkiler Sorumlusu Grag Dunn ise, "reklamın Türkleri veya diğer etnik kökenli Avusturalyalıları hedef almadığını" iddia etti. Dunn, ilandaki "rubbish" çöp kelimesinin, ithal edilen k ğıtların ülke ekonomisine vereceği zarar nedeniyle kullanıldığını öne sürdü. 
Figüran olarak seçilenlerin Türk kökenli olmasının sorun yarattığını, reklam nedeniyle çok sayıda elektronik posta ve faks geldiğini söyleyen Dunn, yanlış anlaşıldıklarını söyledi. 
800'er dolara poz veren Türklerden İsmet Güngördü, Reflex'le sözleşmelerinde, reklamda yer verilecek ifadelerin belirtilmediğini dile getirdi. Avukatlarıyla görüştüğünü belirten Güngördü, "Bir işletmeciyim ve bu olaydan sonra işlerimin bozulmasından kaygılanıyorum" dedi. Reklamda Güngördü ile restoran çalışanı Hayati Ünal, müzisyen Oğuz Çiloğlu ve Hüseyin Daşlık da yer alıyor. 




</TEXT>
</DOC>
