<DOC>
<DOCNO> 397185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/siyaset/axsiy02.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yüce Divan yetmez' 
</HEADLINE>
<TEXT>


Baykal, "Hükümet sürükleniyor, işin gereğini yapacak irade yok. Devletin tüm kurumları aklını başına alsın. Bunun hesabı Yüce Divan'da da verilmez" dedi 

ANKARA Milliyet 


CHP Genel Başkanı Deniz Baykal, "Kamu otoritesi Güneydoğu'da zaafa uğramıştır. Ortada öyle büyük yanlışlık var ki, bunun hesabı Yüce Divan'da da verilmez" dedi. 
CHP grubunda Şemdinli'deki olaylara değinen Baykal, olayların Güneydoğu'da otoritenin meşru, hukuki kamu otoritesinin elinden çıkmakta olduğunu gösterdiğini savundu. Baykal, sözlerini şöyle sürdürdü 
"Manzara acı. Hükümet sürüklenmekte, yalpalaya yalpalaya durumu idare etmektedir. Hükümetin Türkiye'ye verdiği zarar bu noktada ortaya çıkıyor. İşin gereğini yapacak kararlılık, irade hükümette değil. Bu, Türkiye'nin terörle mücadelesine zafiyet getirir." 
Erdoğan'ın gezisine tepki gösteren Baykal, şöyle devam etti "Ezik, aciz kalmış bir başbakan. Verdiği mesaj ne Taahhüdü ne Tavşana kaç, tazıya tut. Sadece hükümet için söylemiyorum. Devletin tüm kurumları aklını başına alsın. Bunun hesabı Yüce Divan'da da verilmez, Türkiye'nin ulusal bütünlüğü, Cumhuriyet'in kazanımları tehlikeye giriyor." 


</TEXT>
</DOC>
