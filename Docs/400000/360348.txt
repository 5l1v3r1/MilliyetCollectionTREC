<DOC>
<DOCNO> 360348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sondun26.html </URL>
<DATE> 2005/07/12/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Andican olayları... BM, bağımsız uluslararası soruşturma istiyor 
</HEADLINE>
<TEXT>

     Birleşmiş Milletler BM , Özbekistan'ın Andican kentinde Mayıs ortasında meydana gelen olaylarla ilgili olarak bir bağımsız soruşturma komisyonunun kurulması talebini yineledi. 
     BM uzmanlarının hazırladığı, BM İnsan Hakları Yüksek Komiseri Louise Arbour tarafından yayımlanan Andican raporunda, Özbek güvenlik güçlerinin ''ağır insan hakları ihlalleri'' işlediği, protestoculara uyarı yapmadan ateş açtığı ve can kaybının açıklanandan fazla olabileceği gibi görüşlere yer verildi. 
     25 sayfalık raporda, Andican olaylarının yalnızca uluslararası bir araştırma komisyonunca tam olarak aydınlatabileceği kaydedildi. 
     Özbek yetkililer, Andican'daki olayların bastırılması sırasında 176 kişinin öldüğünü açıklamış, görgü tanıkları ise can kaybının 500'ün üzerinde olduğunu iddia etmişlerdi. 
     
</TEXT>
</DOC>
