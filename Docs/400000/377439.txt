<DOC>
<DOCNO> 377439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/spor/axspo02.html </URL>
<DATE> 2005/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şipşak bitti 2-1 
</HEADLINE>
<TEXT>


Sarı-Lacivertli takım iyi oynadığı dakikalarda Tita'nın golüyle sarsıldı. Ancak çabuk toparlandı. Alex beraberliği sağladı. Aurelio'nun yarım volesi ağlara asıldı 


90 dakika 

MEHMET DEMİRKOL 

Alışkanlık oldu yine statla başlayalım. Numaralının ortasında sadece bir katı eksik kalmış Saracoğlu'nda artık akustik var. Ses ağızlardan çıktığı şiddette duyuluyor. Bunda mimari karenin tamamlanmış olmasının yanı sıra Avrupa'da sadece 3 statta olan ses düzeninin payı büyük kuşkusuz. Artık daha uyumlu bir tezahürat duyuluyor. Uyum sahadaki futbol gibi üst düzeyde. Daum'un yeni dizilişi Fenerbahçe'yi daha hareketli ve çok planlı yapıyor. Kağıt üzerinde 4-3-2-1, ama uygulamada 4-3-3. Alex forvete giriyor. Appiah ve Aurelio ise Alex'in yanına. Hücumu yabancılara, savunmayı yerlilere ihale etmiş Fenerbahçe'deki sıkıntı asıl yerlerinde oynamayan iki savunma kanadının önlerinde sabit bir oyuncu olmayışı. Misal Tuncay'ın mevkisinin artık olmayışı Ümit'i çıkmakta çok tedirgin yapıyor. 2'inci yarıdaki gibi çıktıklarında ise savunma düzeni allak bullak oluyor Bkz. 51'inci dakikada Murat'ın, Volkan'la karşı karşıya kalışındaki derin boşluk . Serkan'ın da sıkıntısı bu yönde. Ve Nobre daha çok dikine ve göbekten oynayınca driplingsiz Brezilyalı ilk kez tribünlerin homurtularıyla karşılaşıyor Şu bir gerçek ki eğer Fenerbahçe böyle oynayacaksa yerini Tuncay'a kaptıracak . Anelka ise tam aradığı oyunda alkış kıyametle ödülendiriliyor. 38'de harika dalışıyla Jevriç'i perişan eden sert ortasının Alex'in ayağından gol oluşunun ardından, 41'de attığı sert şutun Sırp kaleciyi çok zorlayışıyla, tribünler bir bir tekno ritmiyle ayağa fırlıyor Anelka Anelka, Nicolas Anelka Mağrur selamlıyor tribünleri. Ambale olan Jevriç 44'de Alex'in kornerini yayın üzerine yumrukluyor. Dönene voleyi Aurelio yapıştırıyor. Jevriç bakakalıyor 2-1 O Jevriç ki çarşamba akşamı, Madrid'de Vicente Calderon'da, elemelerin 8'inci maçında Raul'dan, 829 dakika sonunda ilk golünü yemişti. Turkcell Ligi'nde bu maça kadar 2 golle en az yiyen kalecilerdendi. 26'da başlayan Fenerbahçe salvolarına gayet iyi dayanmıştı ev sahibi bu akınlardan 5 pozisyon çıkardı . Ersen'in indirmeleri ve Tita'nın bindirmeleri üzerine kurulu Ankaraspor taktiğinde 21'de golü atan Brezilyalı'yla birlikte en başarılı oyuncularından biriydi. 
İkinci yarıda Fenerbahçe'nin Ümit ve Serkan'ı da ileri sürüp topyekün saldırdığı dakiklarda ortaya çıkan alan paylaşım sorunlarına 64'de Samet Aybaba net bir cevap verdi. Ersen çıktı Musa Büyük girdi. Hedef santrfor çıktı, iki hızlıya dönüldü. Yerden oynayarak yüklenmeyi başardılar. Selçuk'un kurduğu harika bir baraja rağmen Erman ve Molnar'ın organizasyonunda şanslar yakaladılar. İlk bölümde kanattan sert ortalarla pozisyon bulan ev sahibi çekilmek ve kontr oyuna dönmek zorunda kaldı. Ama bunu da yapamadı. Ankaraspor bugüne kadar çok az takımın yapabildiği bir baskıyla sıkıştırdı ama golü bulamadı. Daum ise oyuncu bile değiştirmedi. 

Selçuk'tan Tuncay'a 
'Sen mi başlattın ' 
Fenerbahçe tribünlerinin ikinci yarıda tezahüratla desteklediği Selçuk, 90 dakika sonunda FBTV'de Tuncay'ın konuğu oldu. 
Sarı-Lacivertli takımda cezası yüzünden forma giyemeyen Tuncay eline mikrofon alarak gazeteciliğe soyundu ve "Tezahüratlarla birlikte ben de tribünde ayağa kalkıp alkışladım. Sen ne hissettin " sorusuna Selçuk "Sen mi başlattın tezahüratı" diye takılarak yanıt verdi. Selçuk, taraftarın sevgisine layık olmaya çalıştığını da ekledi. Selçuk bu kez Milan'la ilgili Tuncay'a "Ne düşünüyorsun. Ayrıca ligde de cezan bitti" dedi. Tuncay da, "Sanki ömür boyu ceza almışım gibi geldi. Milan maçında hepimizin amacı puan veya puanlar almak. İtalya'da elimizden geleni yapacağız" diye konuştu. 

Övgü ve uyarı 

Daum, futbolcularının kazanma arzusunu, hırs ve isteğini methetti, ancak son vuruşlar konusunda yetersiz kaldıklarını söyledi. Fenerbahçe'nin Alman hocası, Milan maçı için umutlu olduğunu belirtti 


Fenerbahçe Teknik Direktörü Christoph Daum, Ankaraspor karşısında özellikle ilk yarıda başarılı bir futbol ortaya koyduklarını söyledi. 
Alman teknik adam, ligin güçlü ekipleri arasında yer alan rakipleri karşısında yenik duruma düşmelerine rağmen, istekli ve arzulu futbolla maçı lehlerine çevirmelerinin, kendisini mutlu ettiğini ifade etti. Lige verilen aradan dolayı takımın beraber çalışma imkanı bulamadığına da dikkat çeken Daum şöyle devam etti 
"Milan maçı öncesinde, takımın birbirine uyum sağlaması için değişiklik yapmadım. Çünkü birbirinden uzak kalmışlardı. Ama önümüzdeki dönemlerde Deniz, Mehmet, Kemal, Semih gibi oyuncularım takıma girecek. Belki bazı oyuncularım dinlenecek, yerine başkaları ilk 11'de görev yapacak." 
Özellikle son vuruşlar konusunda futbolcuların kendilerini geliştirmeleri gerektiğini de ifade eden Daum, "Takımdaki oyuncularıma şu bilinci oturtmak lazım, arkadaşın daha iyi pozisyonda ise ona pas ver, sen iyi durumdaysan sorumluluk al, şutunu at. Kazanırsak birlikte kazanıyoruz, tek başına kazanamazsın." 
Ankaraspor karşısındaki mücadelenin zaman zaman çok hızlı geçtiğini de vurgulayan Daum, "Bazı anlar oldu ki, adeta masa tenisi gibiydi. Top bir ileri, bir geri gidip geldi. Ancak topu ayağımızda tutup, kısa paslarla oyuna yön vermeyi de bilmeliyiz. Çok aceleci oynadığımız için Ankaraspor fırsatlar yakaladı. Bunu önlememiz gerekiyor" yorumunu yaptı. 
Daum, Milan maçıyla ilgili olarak da şunları söyledi 
"Oynanan futbola baktıktan sonra artık rahat bir şekilde Milan'a hareket edebiliriz. Orada bir sürprizi gerçekleştirebiliriz. Kafa ve yürek olarak bazı şeyleri başaracağımıza inanıyoruz. Hep beraber defansa çekilmeyeceğiz, gerektiği zaman, gerektiği anda öne doğru hamlelerimizi yapacağız." 

MAÇIN YILDIZI 
Terim'in yeniden yarattığı 
Fenerbahçe tribünleri dün 75'de iadei itibar için ayağa kalkıp Selçuk Şahin diye bağırdığında Selçuk bunu bir Galatasaray efsanesine borçlu olduğunu herhalde aklından geçirmiştir. Oyunu her iki yönünde de harika oynayan milli oyuncu, milli 11 ruhunu sahaya taşıyordu. Anelka, Appiah gibi iyiler kadar işi kolay değil. Üzerindeki baskıyı çok kolay kaldırıp attı. Hem direndi ,engel oldu, hem de çok iyi kurdu. Alkışlarla. 

MAÇIN HAKEMİ 
Kritik kararlarda başarılı 
17'de Önder'in kafa golüne kalkan ofsayt bayrağı Doğru. 30'da Şenol-Anelka mücadelesindeki devam kararı Doğru. Tribünlerin en çok tepki gösterdiği pozisyonlarda verilen kararlar kesinlilkle doğru. Ama orta sahada olup bitenlerde ufak tefek hatalar oldu. Çoğunlukla pozisyonlara uzak kalmadan kaynaklanan hatalar. Bir büyük hatadan bahsedebiliriz. Selçuk'a sarı kartı hatalı ve kolay çıkardıktan sonra iki kez arkadan müdahelelerine ses çıkarmayışı ilginçti. 

Milan'dan gözdağı 3-1 

Fenerbahçe'nin, Avrupa Şampiyonlar Ligi'ndeki ilk sınavında salı gecesi İtalya'da karşılaşacağı Milan kendi evinde Siena'yı 3-1 mağlup etti. Kırmızı - Siyahlı ekibin gollerini 15'te Ambrosini, 31'de Shevchenko ve 80'de Kaka attı. Fener'in, Alman rakibi Schalke deplasmanda Leverkusen ile 1-1 berabere kaldı. Hamit Altıntop'un da formasını giydiği Schalke'nin golünü Larsen kaydetti. PSV Eindhoven ise kendi sahasında Utrecht engelini 1-0'la geçti. Karşılaşmada PSV'ye 3 puanı kazandıran tek gol 49. dakikada Kone'den geldi. 


</TEXT>
</DOC>
