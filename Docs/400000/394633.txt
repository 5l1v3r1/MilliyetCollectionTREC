<DOC>
<DOCNO> 394633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/guncel/axgun02.html </URL>
<DATE> 2005/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hepsi ortaya çıkarılacak' 
</HEADLINE>
<TEXT>


Bölgedeki incelemelerini bitiren AKP Genel Başkan Yardımcısı Şükrü Ayala, "Olayda 6 kişi değil, 16 kişi de olsa, hepsi ortaya çıkarılacak" dedi 

HAKK Rİ DHA 

Şemdinli'deki bombalama olayı ve ardından başlayan gerginliği araştırmak için 5 milletvekili ile önceki gün ilçeye gelen AKP heyeti incelemelerini tamamladı. AKP Genel Başkan Yardımcısı Şükrü Ayala, AKP Grup Başkan Vekili Sadullah Ergin, Manisa Milletvekili Hüseyin Tanrıverdi, Batman Milletvekili Afif Demirkıran ile Hakk ri milletvekilleri Fehmi Öztunç ve Mustafa Zeydan'dan oluşan heyet, dün Umut Kitabevi'ndeki patlamada hayatını kaybeden Mehmet Zahir Korkmaz'ın ailesine taziye için Altınsu köyüne gitti. Taziye sonrası soruları yanıtlayan Ayala, şöyle konuştu 
"Huzuru ve sük nu bozmaya kim vesile olursa, mutlaka bedelini ödeyecektir. Başbakanımızın söylediği bu sözün üzerine söylenecek bir söz yoktur. Olayın araştırılması için Başbakan'ın talimatıyla salı günü bir araştırma komisyonu kurulması için Meclis'e önerge verilecek. Olayda 6 kişi değil 16 kişi de olsa, kaç kişi olursa olsun hepsi ortaya çıkarılacak." 

DEHAP barikatı 
Daha sonra Şemdinli'ye dönen AKP heyeti, bombalama olayının meydana geldiği Özipek Pasajı'nda inceleme yaptı. Bir grup DEHAP'lı ise heyetin rahat çalışması için pasajın önünde barikat oluşturdu. 
Tanrıverdi'nin cep telefonuyla olay yerinin fotoğrafını çekmesi gözlerden kaçmadı. 
İncelemenin ardından vatandaşlarla sohbet eden Ayala, Şemdinlilerden huzuru ve sük nu bozacak olaylara yol açmamalarını istedi. AKP heyeti Yüksekova'ya geçerken, olaylar aydınlatılıncaya ve failleri bulununcaya kadar iş yerlerini açmayacaklarını belirten esnafın çoğu dün kepenklerini açmaya başladı. Dün ANAP ve SHP'den bir heyet de olayları araştırmak için ilçeye geldi. 

Arınç JİTEM var mı, yok mu 

ANKARA Milliyet 
TBMM Başkanı Bülent Arınç, Şemdinli olayıyla ilgili Meclis araştırması açılacağını bildirirken, hükümete, resmi varlığı yalanlanan JİTEM Jandama İstihbarat ve Terörle Mücadele konusunda açıklama yapma çağrısında bulundu. 
Sorumluların en şiddetli şekilde cezalandırılmasını isteyen Arınç, komutanların açıklamalarının teminat olduğunu vurguladı. İstihbaratın tek elde toplanmasını isteyen Arınç, Şemdinli olayında da JİTEM isminin geçtiğini belirterek, şunları söyledi "Bir zamanlar olduğu, sonra kaldırıldığı, şimdi farklı biçimde görevine devam ettiği konuşuldu. Hükümetin bu konuda bir açıklama yapmasına ihtiyaç var. JİTEM var mı Varsa nasıl bir çalışma yapıyor Yaşadışı oluşumlarla bağlantısı tamamen kesilip atıldı mı, yoksa bağlantı yok mu " 

Baykal Orada düğmeye basıldı 

ANKARA Milliyet 
CHP Genel Başkanı Deniz Baykal, Şemdinli'de yaşanan bombalı saldırı için "Orada düğmeye basıldığı anlaşılıyor" yorumunu yaptı. CNN Türk'te yayımlanan Ankara Kulisi programına katılan Baykal, yaşanan olayların sadece siyasetten değil, ticaretten de beslendiğine dikkat çekerken, bazı resmi görevlilerin olayların içinde yer aldığına ilişkin reddedilemeyecek işaretler olduğunu söyledi. Baykal, "İşin siyasi platforma taşınmasına gerek kalmadan hukukun, yargının kendi süreci içinde çözülmesini istiyoruz" dedi. 

CHP heyeti döndü 
İlçedeki incelemelerini tamamlayan CHP heyeti de Ankara'ya döndü. Genel Başkan Yardımcısı Cevdet Selvi, bölge halkının kusursuz ve olaylardan dolayı huzursuz olduğunu söyledi. 



</TEXT>
</DOC>
