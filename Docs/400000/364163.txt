<DOC>
<DOCNO> 364163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sontur25.html </URL>
<DATE> 2005/07/25/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Ameliyatta ihmal davasında toplam 229 YTL ceza... 
</HEADLINE>
<TEXT>

     Konya’da, bir çocuğun sakat kalmasında ihmali bulunduğu iddia edilen sağlık personelinin yargılandığı davada, sanıklardan anestezi teknisyeni İlyas Demirci’ye 76 YTL, anestezi uzmanı Rahime Orhan’a ise 1 YTL ceza verildi. 
     Konya 3. Ağır Ceza Mahkemesi’ndeki davanın bugünkü karar duruşmasına kalça çıkığı ameliyatı sonrasında sakat kalan 5 yaşındaki Sevgi Öz ve ailesi, tutuksuz yargılanan 3 sanıktan anestezi teknikeri İlyas Demirci ve anestezi uzmanı Rahime Orhan ile tarafların avukatları katıldı. Diğer sanık Dr. İ.B, duruşmaya katılmadı. 
     Tarafların esasa ilişkin savunmalarını yazılı olarak mahkemeye sunmalarının ardından söz alan müdahil avukatı Nezih Dağdeviren, olayda tüm sanıkların suçlu olduğunu ileri sürerek, cezalandırılmalarını talep etti. 
     Muammer Öz ise kalça çıkığı nedeniyle hastaneye götürdükleri kızlarını tamamen sağlıksız olarak geri aldıklarını belirterek, şöyle konuştu 
     "Yüksek Sağlık Şurası, 5 8 oranında sağlık hizmetleri dışında diğer faktörleri suçlu buluyor. Bu faktörler nelerdir Neden bunlar tam olarak açıklanmıyor Kızımın sağlığını ben mi bozdum Kızımın iyileşme şansı hiç yok. Tek başına yemiyor, içmiyor, konuşamıyor. Bir bitkiden farkı yok. Ömrünü bu şekilde tamamlayacak. Sanıkların buna göre cezalandırılmasını talep ediyorum." Daha sonra söz alan Rahime Orhan’ın avukatı Mevlüt Akbayrak da ameliyat için gerekli ayarlamaları yapan müvekkilinin başka bir ameliyathanede yapılan beyin ameliyatı için odadan ayrılmak zorunda kaldığını iddia ederek, "Burada tıbbi kusur yok. İdari kusur vardır. 
     Bu yüzden müvekkilimin beraatını, aksi karar verilecekse cezanın tecilini talep ediyorum" dedi. 
     İlyas Demirci’nin avukatı Ali Ünal ise ameliyat başladıktan sonra gelişen olaylarda Demirci’nin tamamen emir altında çalıştığını, sadece önerilerde bulunabileceğini ileri sürerek, "İlyas ameliyat sırasında gerekli önerilerde bulunmuştur. Yaşanan sorunlarda müvekkilim sorumlu değildir. İlyas Demirci’nin beraatını, aksi karar verilecekse cezanın tecilini talep ediyorum" diye konuştu. 
     Mahkeme heyeti, suçlu olduğuna dair yeterli delilin toplanamadığı doktor İ.B’nin beraatine karar verdi. 
     
     TOPLAM PARA CEZASI 229 YTL 
     Yüksek Sağlık Şurası’ndan gelen raporda belirtilen suç oranları ve hafifletici sebepleri göz önünde bulunduran mahkeme, eski TCK’ye göre yaptığı değerlendirme sonucunda, ihmali olduğu öne sürülen sanıklardan anestezi teknisyeni İlyas Demirci’ye 9 gün hapis ve 22 YTL para, Rahime Orhan’a ise 18 gün hapis ve 45 YTL para cezası verdi. Bu cezalar para cezasına çevrildikten sonra Demirci’nin cezası 76 YTL, Orhan’ın cezası ise 1 YTL olarak belirlendi. Verilen cezalar tecil edildi. 
     Yüksek Sağlık Şurası’ndan gelen rapora göre anestezi teknikeri İlyas Demirci 1 8, anestezi uzmanı Rahime Orhan ise 2 8 oranında kusurlu bulunmuştu. 
     Muammer Öz, duruşma sonunda basın mensuplarına yaptığı açıklamada, "Verilen karar beni şok etti. Keşke Avrupa’da yaşasaydım da hakkımı ona göre savunabilseydim. Avrupa İnsan Hakları Mahkemesi’ne kadar gidip çocuğumun hakkını arayacağım" dedi. 
     Baba Muammer Öz, yaklaşık 3 yıl önce, SSK Konya Hastanesi’nde kalça çıkığı ameliyatı olan kızı Sevgi Öz’ün ihmal sonucu sakat kaldığını öne sürerek, ameliyata katılan sağlık görevlileri hakkında dava açmıştı. 
     Ameliyat sırasında beynine oksijen gitmediği için bitkisel hayata giren Sevgi Öz, 3 yıldır sadece sıvı gıdalar alarak hayatını sürdürebiliyor. 
     
</TEXT>
</DOC>
