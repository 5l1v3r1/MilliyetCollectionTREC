<DOC>
<DOCNO> 393565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonyas17.html </URL>
<DATE> 2005/11/09/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Fikret Alural’ın seramik-heykel sergisi AKM'de... 
</HEADLINE>
<TEXT>

     Fikret Alural’ın ilk kişisel Seramik-Heykel Sergisi, 10 Kasım’da Atatürk Kültür Merkezi Küçük Salon’da sanatseverlerle buluşuyor. 
     Eserlerini soyut'' tarzda biçimlendiren Alural, seramikle 7 yıl önce Fatih Belediye’sinin düzenlediği Seramik Kursu’nda tanıştı. Aslen Edebiyat öğretmeni olan Fikret Alural’ın, emekli olduktan sonra hobi olarak yürüttüğü seramik serüvenini profesyonel boyuta taşıması, heykeltıraş Ahmet Nuray’ın atölyesindeki çalışmalarıyla başladı. Sanat yolculuğundaki ilk kilometre taşını TRT’nin 2003 yılında açtığı 2. Resim ve Seramik Yarışması ile yapan Alural’ın Kızılderili'' adlı eseri, Sergilenmeye Değer Eser'' kategorisinde İstanbul, Ankara ve İzmir’de sergilendi. Çeşitli karma sergilerden sonra, ilk kişisel sergi hayalini 59 yaşında gerçekleştirmenin mutluluğunu yaşayan Fikret Alural, İç dünyamın avuç içlerimde toprakla bütünleşip yansımasının hazzı tarif edilemez'' diyor. 
     100’ün üzerinde eseri bulunan Alural, sergide 40 eserini sanatseverlerin beğenisine sunacak. 10 Kasım’da AKM Küçük Salon’da başlayacak olan sergi, 26 Kasım 2005 tarihine kadar, Pazar ve Pazartesi günleri dışında 10.00-18.00 saatleri arasında gezilebilecek. 
     Fikret Alural’ın ikinci kişisel sergisi, Ayvalık Sarımsaklı taşından ürettiği yapıtlardan oluşacak. 
     
</TEXT>
</DOC>
