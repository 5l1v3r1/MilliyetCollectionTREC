<DOC>
<DOCNO> 375219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sontur74.html </URL>
<DATE> 2005/09/02/ </DATE>
<TIME> 23.15 </TIME>
<AUTHOR>  </AUTHOR>
<HEADLINE>
Küçük Damla'nın kaza kurşunu ile ölümüyle ilgi 2 kişi tutuklandı... 
</HEADLINE>
<TEXT>

     İzmir’in Limontepe semtinde dün akşam saatlerinde arsa anlaşmazlığı nedeniyle kavga ettiği komşusunu ve yolda yürüyen Damla Bulut’u 9 öldürdüğü, komşusunun 2 oğlunu da yaraladığı iddiasıyla adliyeye sevk edilen Tahir O. 63 tutuklandı. 
     Alınan bilgiye göre, Asayiş Şube Müdürlüğü Cinayet Büro Amirliği’nde işlemleri tamamlandıktan sonra Adliye’ye gönderilen Tahir O, nöbetçi savcılık tarafından tutuklanma talebiyle mahkemeye sevk edildi. Tahir O, nöbetçi mahkeme tarafından tutuklanarak cezaevine konuldu. 
     İzmir’in Limontepe semtinde arsa anlaşmazlığı nedeniyle 2 aile arasında çıkan kavgada, tabancayla ateş edilmesi sonucu, Gülizar Gültepe ölmüş, oğulları Eray ve Ergin Gültepe yaralanmıştı. 
     Kurşunlardan biri, olay yerinin 20 metre uzağında yürüyen Damla Bulut’a isabet etmiş, küçük kız kaldırıldığı hastanede kurtarılamamıştı. 
     
</TEXT>
</DOC>
