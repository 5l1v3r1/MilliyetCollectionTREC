<DOC>
<DOCNO> 390484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sonspo05.html </URL>
<DATE> 2005/10/28/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Mehmet Yozgatlı, Terim'den davet bekliyor... 
</HEADLINE>
<TEXT>

     Oynadığı son iki maçta attığı birbirinden kritik ve güzel 4 golle şaha kalkan Mehmet Yozgatlı, Fatih Terim’den davet bekliyor. 
     
     Daum’dan haklı övgü aldı 

     Kolay değil, uzun süre yedek kulübesine demir attıktan sonra yeniden oynamaya başlamak. Bir yandan maç eksiği, diğer yandan kendine güven olayı ayaklara adeta pranga vurur. Ancak Mehmet Yozgatlı öyle bir dönüş yaptı ki yeşil sahalara, öyle-böyle değil. Herkese parmak ısırtacak türden bir performans sergiledi. Son iki maçta birbirinden kritik ve güzel öyle 4 gol attı ki, Daum bile kendisinin özel bir aferin’i hakettiğini itiraf etti. 
     
     Yükselişim devam edecek’ 

     Önce Lig maçında Malatya’da çıktı sahneye ve fileleri iki kez havalandırdı. Ardından Ankaragücü ile oynanan Kupa maçında da aynı tarifeyi uyguladı. Ankara dönüşü Varan’ın Bolu Dağı Tesisleri’nde arkadaşlarına çay servisi yapan Yozgatlı, önceki günkü maçta da Anelka’ya bir asist sunmuştu. Yükselişinin devam edeceğini belirten 26 yaşındaki oyuncu, gözünün Milli Takım’da olduğunu ve Fatih hocadan çağrı beklediğini de söyledi. 

     
</TEXT>
</DOC>
