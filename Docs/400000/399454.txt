<DOC>
<DOCNO> 399454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/dunya/dun02.html </URL>
<DATE> 2005/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Matsakis, çaldığı bayrağı iade etti 
</HEADLINE>
<TEXT>


BRÜKSEL ANKA 


Tartışmaların odak noktası olan Avrupa Parlamentosu'ndaki AP Rum milletvekillerinden Marios Matsakis, KKTC'den çaldığı Türk bayrağını Avrupa Birliği'yle AB ilgili haber ve bilgi portalı "ABHaber"e teslim etti. Matsakis, Akıncılar-Kıraçköy yolu üzerinde inşası devam eden nöbet kulübesinden çaldığı Türk bayrağını dün ABHaber Genel Yayın Müdürü Gazeteci Vakur Kaya'ya verdi. ABHaber Genel Yayın Müdürü Kaya, bayrağı KKTC'ye teslim edeceğini belirterek, "KKTC topraklarından alınmış bayrak, yine aynı topraklara iade edilmiş olacak" dedi. Matsakis, ABHaber'e, bayrağı Başbakan Recep Tayyip Erdoğan'a vermek istediğini söyledi. Ancak ABHaber, bu hareketin diyaloğa ve çözüm çabalarına bir katkısının olmadığını anlattı. 


</TEXT>
</DOC>
