<DOC>
<DOCNO> 381852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sondun26.html </URL>
<DATE> 2005/09/27/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Japonlar 10 yıla kadar büyük deprem bekliyor 
</HEADLINE>
<TEXT>

     Japonların üçte ikisi, 10 yıl içinde büyük ve yıkıcı bir depremin olacağına inanıyor. 
     Hükümet tarafından bugün yayımlanan kamuoyu araştırmasına göre, halkın yüzde 64'ü büyük bir deprem bekliyor. 
     Bununla birlikte, iki bin yetişkinin katılımıyla yapılan araştırmada, halkın üçte birinin olası depreme karşı hazırlıklı olmadığını da ortaya çıkardı. 
     Japonya'da 1997 yılında yapılan araştırma, ''eli kulağında büyük deprem'' bekleyenlerin oranının yüzde 36 olduğunu göstermişti. 
     Ay başında yapılan deprem tatbikatına bir milyondan fazla Japon katılmıştı. Uzmanlara göre, 30 yıl içinde Japonya'da çok büyük bir deprem olacak. 
     Japonya tarihindeki en ölümcül deprem, 1 Eylül 1923'te Tokyo civarında meydana gelmiş, 7,9 büyüklüğündeki bu depremde 142 bin kişi ölmüş veya kaybolmuştu. 
     Başkent Tokyo dahil bütün Japonya aylardır küçük depremlerle sallanıyor. Yetkililere göre, 30 yıl içinde Tokyo'yu en az 7 büyüklüğünde depremin vurma ihtimali yüzde 70. Tahminlere göre 6,9 büyüklüğündeki bir deprem, Tokyo'da 13 bin kişinin ölümüne yol açabilecek. 
     
</TEXT>
</DOC>
