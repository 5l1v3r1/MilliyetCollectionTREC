<DOC>
<DOCNO> 351716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/yasam/yas02.html </URL>
<DATE> 2005/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağırsaktaki sorunları spor yaparak aşın 
</HEADLINE>
<TEXT>


Kabızlığın en önemli nedeni hareketsizliktir. Sabahları 15 dakika aerobik yapmak bu sorunu ortadan kaldırır 

TAYLAN KÜMELİ bir kibrit kutusu lezzet 

Kabızlık 3 temel tipe ayrılabilir. Birincisi, merkez sinir sisteminin bozulmasına bağlı olarak oluşur. İkincisi, dışkılama refleksindeki aksamadan kaynaklanır. Üçüncüsü ise, mekanik kabızlıktır. Kabızlığa yol açan başlıca nedenler şunlardır 
Yanlış beslenme,Egzersiz yapmamak,Stres ve depresyon hali,Seyahat,Ateş, uzun süren yatak istirahati, karın ameliyatları, Gebelik,Sakinleştirici ilaçlar, alüminyum mide asidini giderici ilaçlar, kalsiyum içeren ilaçlar, Alzheimer, Parkinson, omurilik zedelenmesi, felç gibi sinir sistemi hastalıkları,Fazla alkol ve kafeinli içeceklerin kullanımı,Laksatif ilaçların uygun olmayan kullanımı. 

Yürüyüş de faydalı 
Kabızlığın önüne geçmek için yapılacak en önemli şey, öğün atlamamak ve yemekleri küçük lokmalar halinde, yavaş yavaş çiğneyerek yemektir. 
Bağırsaklar için günün en önemli zamanı sabahın ilk saatleri olduğu için özellikle kahvaltı atlanmamalıdır. Yataktan kalkınca beyin, kalın bağırsağın duvarındaki kaslara 'uyan' mesajı yollayarak kasılma işlemini başlatır. 
Egzersiz yapmak da çok önemlidir. Özellikle yürüyüş, aerobik ve yer hareketleri kalın bağırsağın kasılmalarını kolaylaştırır. 
Haftada en az 3 kere yarım saat tempolu yürümek veya sabah kahvaltıdan önce 15 dakika aerobik ya da yer hareketleri yapmak karın kaslarınızın çalışmasını sağlayarak kabızlık probleminin önüne geçecektir. 

Bunu biliyor muydunuz 
Sinemaki, kabızlığı giderici, müshil etkisi yaratan bir bitkidir. Bitki, kalın bağırsaklarda sıvı ve mineral salgılanmasını artırıcı etki yapar, bunların geri emilimini engeller. 

Yediklerinizle kabızlığı önleyin 
Kuru meyveler hayat kurtarır 
Bol su ve bitki çayı için,Kepekli ürünleri tercih edin,Kuru erik, kuru incir ve kuru kayısı yiyin,Kök sebzelerden havuç, kereviz ve turp yapraklı sebzelerden roka, lahana, ıspanak, maydanoz, dereotu ve marul tüketin,Tahıl ve baklagil grubunu ihmal etmeyin,Meyve tüketimini artırın,Bağırsakları çalıştırıcı özelliği olduğundan probiyotik yoğurtları tercih edin,Keten tohumu kullanın,Fındık, ceviz ve badem tüketin. 


</TEXT>
</DOC>
