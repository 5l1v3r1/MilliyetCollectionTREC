<DOC>
<DOCNO> 365650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sondun11.html </URL>
<DATE> 2005/07/30/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Londra zanlısından "Bin Ladin'in korumasıydım" itirafı 
</HEADLINE>
<TEXT>

     Londra saldırılarının faillerinden Harun Reşit Asvat, Usame bin Ladin’in korumalığını yaptığını iddia etti. 
     The Sun gazetesinin haberine göre, Zambia’da yakalanan Asvat ifadesinde, bin Ladin’in bir kez korumalığını yaptığını belirtti. Haberde, İngiltere doğumlu Asvat’ın, 7 Temmuz saldırılarının planlayıcısı olabileceği iddaisıyla Zambiya’nın başkenti Lusaka’da tutulduğu ve Asvat’ın, Londra saldırılarından günler önce, saldırganlarla yirmiden fazla telefon konuşması yaptığı iddia edildi. 
     Habere göre, halen Zambia’da bulunan Harun Reşit Asvat’ı İngiltere’nin yanı sıra Amerika’nın iadesini istediği dile getirilirken, Amerika’nın, Asvat’ın El Kaide’nin terör kampları konusunda bilgisi olabileceğini düşündüğü belirtildi. 
     Öte yandan Harun Reşit Asvat’ın İngiltere’de yaşayan babası oldukça üzgün olduğu belirtilen haberde, Asvat’ın babasının "Eğer oğlumla ilgili iddialar doğruysa kendi ailem ölmüş gibi hissederim" dediğine de yer verildi. 
     
</TEXT>
</DOC>
