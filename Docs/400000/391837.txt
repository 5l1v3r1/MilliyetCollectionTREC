<DOC>
<DOCNO> 391837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/ekonomi/eko01.html </URL>
<DATE> 2005/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankayı bize vermezsen usulsüzlükleri açıklarız 
</HEADLINE>
<TEXT>


Cem ve Hakan Uzan, babaları Kemal Uzan'a mektup göndererek, eğer bankayı vermezse, her şeyi açıklayarak, bankanın Hazine'ye geçmesini sağlayacakları tehdidinde bulunmuş 

Nedim Şener 

Bankacılık Düzenleme ve Denetleme Kurulu'nun BDDK 21 Mayıs 2005 tarihli, 'İmar Bankası Kaynaklarının Uzan Grubu'na Aktarılmasına İlişkin Ek Rapor'unda, Pamukova baskınında ele geçen bir mektuba da yer verildi. Cem ve Hakan Uzan kardeşler tarafından babaları Kemal Uzan'a yazılmış olan bu mektupta, bankadaki usulsüz işlemle gündeme getirilerek, eğer istekleri yerine getirilmezse, bunların Hazine ve SPK'ye bildirileceği söylenerek, Kemal Uzan tehdit ediliyor. 
Cem Uzan'ın İmar Bankası Hazine ve Dış İlişkiler Müdürü olarak görevli olduğu 21 Ağustos 1999 tarihinde, kardeşi Hakan Uzan ile ortaklaşa yazdıkları mektupta, iki kardeş babalarından emekli olup, köşeye çekilmesini ve bankanın yönetimini kendilerine vermesini istiyor. 
'Raporu hazırlayan murakıplar, bir kısmı daha önce basına yansıyan söz konusu mektubun tam metnine raporlarında yer verdiler. Murakıplar, bu mektuba dayanarak, İmar'daki usulsüzlüklerin çok önceden beri bilindiğini ve açığa vurulmasının tehdit konusu yapıldığına dikkat çektiler. 

'İki misli cevap veririz' 
Mektupta, Cem ve Hakan Uzan, babaları Kemal Uzan'a hitaben şöyle diyorlar 
"Doğanın emirlerine karşı gelme emekli ol, bankayı da bize devret yoksa usulsüzlükleri Hazine, SPK ve Enerji Bakanlığı'na ihbar ederiz. ... Eğer eşkale edici adımlar atarsanız, İmar Bankası'nın yönetiminden alınmanızı sağlayacağız, bunun neticesinde Rumeli Şirketleri Türkiye'nin geçirmiş olduğu depremin 10 mislini geçirecektir. Atacağınız her eşkale edici adım iki misli ile cevap vereceğiz. Her şeyin yıkılmasını seyredeceksiniz." 

Sayın Kemal Uzan, 
Sevgili Babacığım, 

Bugüne dek tarafınıza birçok kez yazılı olarak başvurmuş bulunmaktayız, bu yazılarımıza hiçbir şekilde bir cevap alamadığımız gibi, size yapmış olduğumuz ziyaret de verimli bir netice getirmemiştir. .. baba ve oğulların avukatları aynı mahkeme koridorlarında birbirlerine karşı dava takibine başlamışlardır. 
... Artık sağlıklı kararlar veremez hale geldiğin apaçık ortadadır. ... 
Sen iki oğlunu bir an bile gözünü kırpmadan kapının önüne koymuş ve şahsi inançların ve kaprislerinden ... aileyi paramparça hale getirmiş bulunmaktasın. ... Hiçbir kavgadan kaçmayız. ... Sen UBS New York'tan referans mektupları alırken, 5 dakika sürer o hik yenin bitirilmesi, Hazine'den bir mektup ile tüm girişimler durdurulur. Yukarıda da belirttiğimiz gibi sen artık maalesef doğru kararlar alamıyorsun ve tamamen Yavuz ve Bahattin'in etki ve kontrolündesin, sen onların sen yokken konuştuklarını bir bilsen, bir dinlesen Ayla Hanım İmar kredi kartı kullanıyor, ama biz kullanamıyoruz, bizim bunu hazmetmemiz ve kabul etmemiz mümkün değildir. 
Ha banka Yavuz Uzan ve ailesinin kontrolünde, ha Hazine'nin, bizim tercihimiz Hazine olacaktır. 
Bu mektubu yazmamızın nedeni şudur Bugün artık bir noktaya gelinmiştir, ... Biz size yapmaya hazır olduğumuz konulardan bahsetmek istiyoruz. ... Eğer tarafınızdan konuyu eşkale edecek herhangi bir adım atılırsa, İmar Bankası ve Adabank için her türlü girişimde bulunulacaktır. 
Hazine Off shore açık hesaplar 300 milyon USD kayıtları ve havalesi nasıl gerçekleşti, krediler, off shore, kasa açıkları ve benzeri, diğer elimizde bulunan banka ile ilintili sakıncalı evraklar ve kayıtlar. ... Bankanın Hazine'nin kontrolüne geçmesi için her türlü şik yet ve adımlar atılarak yapılacaktır. 
Siz zaman zaman Enerji Bakanlığı'na gidiyorsunuz, devlet erkanını ziyaret ediyorsunuz "Devlet Bahçeli" gibi. 
Enerji Bakanlığı'na ve SPK'ya Bilanço-SPK'ya, Yetkisizlik şik yetleri-Enerji Bakanlığı'na, YK defter kayıtlarının yanlışlığı ve usulsüzlükleri-SPK'ya 
Eğer eşkale edici adımlar atarsanız, İmar Bankası'nın yönetiminden alınmanızı sağlayacağız, bunun neticesinde "Rumeli Şirketleri" Türkiye'nin geçirmiş olduğu depremin 10 mislini geçirecektir. 
Tabii ki basın ve TV'den de bu olaylar neşredilecek ve maksimum zarar verilecektir. 
Atacağınız her eşkale edici adıma iki mislisi ile cevap vereceğiz. Bu kadar seneden sonra her şeyin yıkılmasını mı seydereceksiniz. ... 
Hakan Uzan Cem Uzan 

Telsim'in lisans parası İmar'dan BDDK raporuna, Uzan Ailesi'nin banka kaynaklarını nerelerde kullandığına ilişkin bilgilere de yer verildi. 
Buna göre, Uzanlar, Özelleştirme İdaresi'nden Edirne Lalapaşa, Van, Eskişehir, Ergani çimento fabrikaları ile Metaş'ı İmar Bankası ve Adabank kaynakları ile aldı. Telsim'in 300 milyon dolar tutarındaki lisans parası da İmar Bankası'ndan aktarılan kaynaklarla 1998'de ödendi. 

Cem Uzan'a zimmet suçlaması BDDK'nın raporunda Genç Parti lideri Cem Uzan da, 'zimmet' ve 'dolandırıcılık' suçlamasıyla İmar Bankası yolsuzluğundan sorumlu tutuluyor. 
BDDK raporunda, bankada 2.51 hisseye sahip görünen ve 1999 yılında bankanın Hazine ve Dış ilişkiler Müdürü olarak görev yapan Cem Uzan, babası Kemal Uzan, amcaları Bahattin ile Yavuz Uzan ve kardeşe Hakan uzan ile birlikte banka kaynaklarını Uzan Grubu'na aktarmakla suçlanıyor. 


</TEXT>
</DOC>
