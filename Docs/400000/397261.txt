<DOC>
<DOCNO> 397261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sondun28.html </URL>
<DATE> 2005/11/23/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Schüssel İsviçre maçının cezasını Türkiye çekmemeli... 
</HEADLINE>
<TEXT>

     Avusturya Başbakanı Wolfgang Schüssel, İstanbul’da Türkiye-İsviçre maçından sonra meydana gelen olayların cezasını tüm Türkiye’nin çekmemesi gerektiğini söyledi. 
     Schüssel, Alman Die Zeit gazetesine verdiği röportajda, "İsviçreliler aşırı duygusal davranan ve adil olmayan bazı taraftar ve futbolcularla uğraştılar. İstanbul’daki olayların cezasını tüm Türkiye çekmemeli. Her İngiliz vatandaşı da bir holigan değil. Bu tür taraftarlar hiçbir yerde halkın kendisi olarak görülmemeli" dedi. 
     Röportajda, Türkiye’nin AB üyeliğinin, ülkenin büyüklüğü ve Avusturya ile diğer Avrupa halklarından onay alması gerekmesi nedeniyle farklı bir durum olduğunu da savunan Schüssel, "Ancak burada da geçerli olan şudur Türklerin üyelik perspektifleri vardır. Biz sadece, Türkiye’nin ya da Avrupa’nın bunu başaramaması durumunda bir seçenek bulunması için çaba harcadık" dedi. 
     Schüssel ayrıca, Almanya ile Avusturya’nın karşılıklı olarak birbirine muhtaç olduklarını belirterek, Angela Merkel’in çok iyi bir başbakan olacağına inandığını söyledi. 
     
</TEXT>
</DOC>
