<DOC>
<DOCNO> 395164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonspo01.html </URL>
<DATE> 2005/11/15/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Beşiktaş 87 - Etosa Alicante 93 
</HEADLINE>
<TEXT>

     Beşiktaş Cola Turka Basketbol Takımı, ULEB Kupası C Grubu'ndaki 2. maçında, İspanya'nın Etosa Alicante takımına, ikinci uzatma devresi sonunda 93-87 yenildi. 
     Karşılaşmaya iyi savunma yaparak başlayan Beşiktaş, rakibine üst üste top kayıpları yaptırırken, hücümda ise fazla başarılı olamadı. İki ekip de hücumlardan genelde boş dönerken, Elliott ve Ellis'in dış atışlarıyla siyah-beyazlılar 4. dakika içinde 8-2 öne geçti. İyi oyununu sürdüren ve savunma ribaundlarında rakibine üstünlük sağlayan ev sahibi ekip, sadece Johnsen ile direnmeye çalışan rakibi karşısında Tolga'nın da attığı üst üste basketlerle 6. dakikada 11 sayı farkla 16-5 öne geçti. Kalan dakikalarda kısa bir süre hücumda sıkıntı yaşan Beşiktaş, 1. periyodu 24-17 önde tamamladı. 
     İkinci periyotta rakibinin etkili olmasını engelleyemeyen Beşiktaş, pota altında etkili olabilmek için Kornegay'i oyuna aldı. Bu değişikliğe ramen pota altında sayı üretmekte zorlanan ve ribaund üstünlüğünü de kaybeden ev sahibi ekip, Rodriguez ve Angulo'nun basketlerine engel olamayınca, Etosa Alicante 14. dakikada 27-27 ile skoru eşitledi. Üst üste kötü hücum yapan ve rakibinin dış atışlarını durduramayan Beşiktaş, Johnsen ve Junyent'in basketlerine engel olamayınca, konuk ekip 17. dakikada 3730 öne geçti. Bu dakikadan sonra toparlanmaya çalışan siyah-beyazlılar top kayıplarını sürdürünce, ilk yarıyı 44-37 Etosa Alicante önde kapadı. 
     İkinci yarı karşılıklı basketlerle geçerken, Beşiktaş, Ellis, Tolga ve Kerem ile basketler bularak farkı kapatmaya çalıştı. ABD'li oyuncularından istediği verimi alamayan ev sahibi ekip, 26. dakikada farkı 1 sayıya 52-51 indirmeyi başardı. Barış'ın 3 sayılık basketiyle 27. dakikada skoru eşitleyen 54-54 siyah-beyazlılar, son bölümünde kötü oynadıkları 3. periyodu 60-57 geride kapattı. 
     Son periyotta istekli bir oyun ortaya koyan Beşiktaş, ribaundlarda kötü performans göstermesine rağmen, maçın en iyi oyuncusu Johnsen'in maç içinde iki kez kasti faul alıp diskalifiye olmasını iyi değerlendirerek, 34. dakikada 68-65 öne geçti. Bu dakikadan sonra oyunda büyük çekişme yaşandı. Son 2 dakikaya Beşiktaş'ın 72-71 üstünlüğü ile girilirken, iki takım da üst üste atışlardan yararlanamadı. Ellis, maçın bitimine 23 saniye kala kazanılan serbest atışlardan birini sayıya çevirirken, Digbeu'nun basketiyle karşılaşmanın normal süresi 73-73 son erdi. 
     Uzatmada da çekişme devam etti. İki takım da kötü hücum edince son dakikaya yine eşitlikle 77-77 girildi Karşılıklı basketlerle ilk uzatma devresi 81-81 berabere sonuçlandı. 
     İkinci uzatma devresinde hiçbir varlık gösteremeyen ve üst üste top kayıpları yapan Beşiktaş, 87-81 geriye düştü, ancak yılmayan ve maçta mükemmel oynayan Tolga'nın basketleriyle ikinci uzatmanın son dakikasında farkı 1 sayıya 87-86 indirdi. Son dakikayı yine kötü oynayan Beşiktaş, karşılaşmadan 93-87 yenik ayrıldı. Beşiktaş, böylece ULEB Kupası'ndaki ikinci maçında da sahadan yenilgiyle ayrıldı. 
     Salon BJK Akatlar Hakemler Tola xx İtalya , Gondas xx Yunanistan , Boltauzer xx Slovenya 
     Beşiktaş Cola Turka Ellis x 13, Kerem xx 10, Elliott x 8, Tolga xxx 27, Wright x 16, Barış xx 11, Mithat x 2, Erdem x, Kornegay x, Nedim x Etosa Alicante Hernandez x, Lewis xxx 12, Digbeu xx 11, De Miguel x 4, Johnsen xxx 29, Junyent xxx 12, Rodriguez xxx 20, Angulo xx 5, Sundov x, Bennerman x 1. Periyot 24-17 
     İlk yarı 37-44 3. Periyot 57-60 
     Normal süre 73-73 1. Uzatma devresi 81-81 
     5 faul alan Dk. 39.37 Junyent, Dk. 49.36 De Miguel Etosa Alicante , Dk. 49.27 Ellis Beşiktaş 
     Diskalifiye Dk. 33.17 Johnsen Etosa Alicante 
     
</TEXT>
</DOC>
