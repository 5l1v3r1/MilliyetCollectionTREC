<DOC>
<DOCNO> 383116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/soneko12.html </URL>
<DATE> 2005/10/01/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası piyasalarda geçen hafta, ABD Doları, Japon Yeni dışındaki önemli paralar karşısında değer kaybederken, altın fiyatları yükseldi. 
     ABD Doları'nın uluslararası döviz borsalarında önemli para birimleri karşısında pazartesi ve cuma kapanış saatlerindeki değerleri şöyle oldu 
     
     
PARA BİRİMİ PAZARTESİ CUMA Japon Yeni 112.44 113.00 İsviçre Frangı 1.2915 1.2866 Kanada Doları 1.1764 1.1621 
     Londra döviz piyasasında pazartesi 1.2046 dolardan kapanan avro, cuma kapanışta 1.2076 dolara çıktı. 
     Aynı borsada pazartesi 1.7720 dolardan kapanan İngiliz Sterlini de hafta sonunda 1.7723 dolara yükseldi. 
     Londra Borsası'nda, hafta başında 7.19 dolardan kapanan gümüşün onsu ise hafta sonunda 7.49 dolara çıktı. 
     
     ALTIN FİYATLARI 
     Altın fiyatlarındaki yükseliş ise devam ediyor. Bazı borsalarda altının ons fiyatının pazartesi ve cuma kapanış saatlerindeki fiyatları şöyle 
     
     
BORSA PAZARTESİ CUMA Londra 460.05 470.50 Zürih 461.30 471.90 Hong Kong 461.55 473.75 
     
     MENKUL KIYMET PİYASALARI 
     İşlem hacmi bakımından dünyanın en büyük borsası olan New York'ta endeksler hafta içinde değer kazandı. Dow Jones Endeksi, 149.11 puan artarak, 10,568.70 puana çıkarken, teknoloji endeksi Nasdaq 34.85 puan artarak 2,151.69 puana çıktı. 
     The Standard and Poor's 500 endeksi de 13.52 puan değer kazanarak, 1,228.81 puana ulaştı. 
     Wall Street'te endekslerin değer kazanmasında, petrol fiyatlarının gerilemesi ve Rita ile Katrina kasırgaları nedeniyle, hisse senedi fiyatlarının düştüğünü düşünen yatırımcıların alıma geçmesi etkili oldu. 
     Tokyo Menkul Kıymetler Borsası'nın temel göstergesi Nikkei endeksi Pazartesi günü 414.94 puan değer kaybederek 13,574.30 puandan haftayı kapattı. 
     Londra'daki FTSE 100 endeksi, 64.10 puan ortalama değer kazanarak, 5,477.7 puandan, Frankfurt'taki DAX endeksi ise 161.54 puanlık haftalık yükselişle 5044.12 puandan haftayı kapattılar. 
     Paris Menkul Kıymetler Borsası'ndaki CAC-40 endeksi, 122.82 puan değer kazanırken, haftayı 4600.02 puandan kapattı. 
     
     PETROL FİYATLARI GERİLEDİ... 
     Uluslararası ham petrol fiyatları gerilemeye başladı. 
     ABD Ham Petrolü'nün, Kasım ayı varil teslim fiyatı, 55 sent değer kaybederek 66.24 puandan işlem görüyor. 
     
</TEXT>
</DOC>
