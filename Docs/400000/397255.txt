<DOC>
<DOCNO> 397255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sondun22.html </URL>
<DATE> 2005/11/23/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Dubai'de dünyanın en büyük havalimanı yapılacak... 
</HEADLINE>
<TEXT>

     Dubai'de, yılda 120 milyon yolcu kapasiteli dünyanın en büyük havalimanı yapılacak. 
     Hindustan Times'ın haberine göre, Cebel Ali Uluslararası Havalimanı 8.3 milyar dolara mal olacak. 
     JXB kod adlı havalimanı, İngiltere'nin Heathrow havalimanıyla Chicago'nun O'Hare Uluslararası Havalimanı'nın toplamı kadar alana sahip olacak. 
     En az 6 paralel pist bulunacak havalimanının, yılda 120 milyon yolcu ve 12 milyon ton kargo taşıma kapasitesi bulunacak. 
     İhale süreci başlayan ve aşamalar halinde hayata geçirilecek projenin ilk aşamasının 2007'de tamamlanması bekleniyor. 
     Dubai'nin 9. Uluslararası Havacılık Fuarı'nda projeyi açıklayan yetkililer, havalimanının, Dubai'nin yolcu ve kargo trafiği ihtiyacını 2050'ye kadar karşılaması için tasarlandığını söylediler. 
     Birleşik Arap Emirlikleri'nin 7 emirliğinden biri olan Dubai, bölgenin ticari ve turistik merkezi olarak öne çıkıyor. 
     
</TEXT>
</DOC>
