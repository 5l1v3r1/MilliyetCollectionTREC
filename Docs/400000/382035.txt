<DOC>
<DOCNO> 382035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sontur36.html </URL>
<DATE> 2005/09/27/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Profesörlerin kavgası 
</HEADLINE>
<TEXT>

     Ahmet BAYRAK MUĞLA, DHA 

MUĞLA Üniversitesi Yatağan Meslek Yüksek Okulu Mermercilik Bölümü Öğretim Üyesi Prof. Dr. Mustafa Zafer Sunu, akademik yıl açılış kokteylinde Rektör Prof. Dr. Şener Oktik ve memur Sadettin Simser'in kendisini yaralayıp tehdit ettiğini öne sürdü. Prof. Dr. Sunu, savcılığa suç duyurusunda bulundu. Prof. Dr. Oktik kendisini O da bana çelme takmak istedi'' diye savundu. 
     Tatsız olay pazartesi akşamı Muğla Üniversitesi'nin 2005- 2006 öğretim yılı açılış kokteylinin yapıldığı Sıtkı Koçman Öğrenci Sarayı'nda yaşandı. Kokteylin bitimine doğru konuklar dağılmaya başlarken salonda kargaşa çıktı. Yatağan Meslek Yüksek Okulu Öğretim Üyesi Prof. Dr. Mustafa Zafer Sunu, çıkan kargaşada atılan yumrukla yere düştü ve gözlüğü kırıldı. 
     Prof. Dr. Sunu, Muğla Üniversitesi Rektörü Prof. Dr. Şener Oktik tarafından tahdit edildiği ve idari personel Sadettin Simser tarafından yumruklandığı gerekçesiyle Cumhuriyet Başsavcılığı'na suç duyurusunda bulundu. 
     Küçük düşürüldüğünü belirten Prof. Dr. Sunu Yatağan Meslek Yüksek Okulu'ndan bir grup arkadaşla konuşurken Rektör Prof. Dr. Şener Oktik yanıma geldi. Kolumu sıkarak, Sen burada huzur bozuyorsun, seni burada yaşatmayacağım, defol git buradan, bir daha gelme’ diyerek kolumdan ve boynumdan tutup beni kapıya doğru itmeye çalıştı. İdari personel Sadettin Simser Çık buradan, burada kalamazsın’ dedi. Sadettin Simser, çeneme bir yumruk attı. Düştüm, gözlüğüm kırıldı. Ben de bunun üzerine orayı terk ettim'' dedi. 
     Rektör Prof. Dr. Şener Oktik ile aralarında birçok idari sorun ve tazminat davaları olduğunu belirten Prof. Dr. Sunu Bugüne kadar birçok kez Rektör tarafından yıldırma operasyonuyla karşılaştım. Fethiye ve Yatağan'a sürgün gönderildim. Odamın boşaltılması için zorlama yapıldı. Rektör, makamıyla bağdaşmayan tavrıyla beni toplum içinde küçük düşürdü. Kişilik haklarıma ağır bir şekilde tecavüz etti'' dedi. 
     Kendisinin hakarete uğradığını savunan Rektör Prof. Dr. Şener Oktik ise Kendisi üniversite hakkında asılsız ve gerçek dışı açıklamalar yapıyor. Üniversitenin adını kirletiyor. Ben onun önünden geçerken ayağını uzattı ve beni çelme takarak düşürmek istedi. Ben de omzundan tuttum ve ne yapıyorsun ’ dedim. Huzur bozduğunu söyledim. Rezalet büyümesin diye güvenlikçi arkadaşlar dışarı davet etti. Tekrar benim olduğum tarafa yürümek istemiş. Orada kargaşa olmuş. Ben ne olduğunu görmedim. Açılış kokteylinde rezalet çıkardı. Kendisine kötü muamele yapılmadı. Ben de onun hakkında Cumhuriyet Başsavcılığına suç duyurusunda bulunacağım'' dedi. 
     
</TEXT>
</DOC>
