<DOC>
<DOCNO> 371498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sonspo29.html </URL>
<DATE> 2005/08/20/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Samsunspor 1 - Sivasspor 2 
</HEADLINE>
<TEXT>

     Turkcell Süper Ligi’nde Samsunspor, sahasında Sivasspor’a 2-1 yenildi. 
     2. dakikada ceza alanı önünde topla buluşan Kaies’in vuruşunda, 
     top direğin yanından dışarıya gitti. 
     19. dakikada Cem’in ceza alanına gönderdiği top Musa’nın önüne 
     düştü. Bu futbolcunun vuruşunda, top savunmaya çarptı. 
     26. dakikada Cem’in sol taraftan ortasında kale alanı üzerinde 
     topa iyi yükselen Santos’un kafa vuruşunda, top üst direğe çarptıktan sonra kale çizgisinin hemen önüne düştü. Yetişen savunma oyuncuları tehlikeyi uzaklaştırdı. 27. dakikada evsahibi ekip aradığı golü buldu. Bu dakikada Celil’in ceza alanı içinde düşürülmesiyle kazanılan penaltıyı Serkan kullandı ve topu ağlara göndererek takımını 1-0 öne geçirdi. 43. dakikada Santos, ceza alanı sağ çaprazdan sert vurdu. Top kaleci Ali Uyanık’ta kaldı. 45. dakikada Muhammed Ali’nin Samsunspor yarı alanının ortalarından yaptığı aşırtma vuruşu üst filelerde kalınca, ilk yarı Samsunspor’un 1-0 üstünlüğüyle sona erdi. 
     
     İlk yarı sonucu Samsunspor 1 - Sivasspor 2 

     55. dakikada konuk ekibin golü geldi. Hayrettin, sol taraftan ceza 
     alanına girdikten sonra sert vurdu. Savunma oyuncularından seken topu önünde bulan Santos, düzgün bir vuruşla meşin yuvarlağı ağlara gönderdi ve skoru 1-1 yaptı. 
     66. dakikada Hakkı’nın yaklaşık 40 metreden kullandığı serbest 
     vuruşta kaleci Ali Uyanık, topu yumrukla kornere çeldi. 
     70. dakikada Musa Aydın, ceza alanı içine gönderilen ara pasında 
     topa vurmakta gecikince, iyi bir zamanlamayla kalesini terkeden Petkoviç, tehlikeyi uzaklaştırdı. 
     82. dakikada konuk ekip bir gol daha buldu. Muhammed Ali’nin sol 
     taraftan kullandığı köşe atışında, pozisyonu iyi izleyen Hakkı, kafayla topu filelere gönderince, Sivasspor 2-1 öne geçti. 
     Bu dakikada Samsunsporlu Ivanov, 2. sarı kartı görerek kırmızı kartla oyun dışında kaldı. 
     Kalan bölümlerde tarafların çabaları başka gol getirmeyince, karşılaşma Sivasspor’un 2-1 üstünlüğüyle sona erdi. 
     

Stat 19 Mayıs Hakemler Yılnur Önen xxx, Nihat Mızrak xxx, Serdar Akcer xxx Samsunspor Ali Uyanık xx, Celil xx, Kaies xx Dk. 77 Muzaffer x , Mustafa xx, Ivanov x, Serkan xx, Ali Akdeniz xx, Adnan x Dk. 59 Musa Aydın x , Muhammed xx, Kenan xx, Petkov xx Sivasspor Petkoviç xx, Hakkı xxx, Hakan Bayraktar xxx, Santos xxx Dk. 73 Mehmet x , Muhammed Ali xxx, Cem Karaca xx Dk. 90 Kalla , İbrahim xx, Sergio xxx, Musa Kuş xx, Murat xx, Hayrettin xxx Goller Dk. 27 Serkan penaltıdan , Dk. 55 Santos, Dk. 82 Hakkı Kırmızı Kart Dk. 82 Ivanov Samsunspor      
</TEXT>
</DOC>
