<DOC>
<DOCNO> 393298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/yazar/uras.html </URL>
<DATE> 2005/11/09/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
2006'da da 'Böyle gelmiş böyle gider' bütçesi 
</HEADLINE>
<TEXT>


Bir yıl içinde üretilen mal ve hizmetlerin parasal katma değeri ülkenin milli gelirini oluşturur. 2005 yılında 485 milyar YTL olan milli gelirimizin GSMH önümüzdeki yıl yüzde 5 oranında büyüyerek 539 milyar YTL'ye ulaşacağı tahmin ediliyor. Dışarıdan 38 milyar YTL dolayında kaynak bulacağımız ve gelecek yılın toplam kaynağının böylece 577 milyar YTL'ye ulaşacağı varsayılıyor. 
Milli gelirin yüzde 79'unu tüketeceğiz. Yüzde 21'i ile sabit sermaye yatırımı fabrika, yol, ev, apartman yapacağız. Dış kaynak kadar da stok oluşacak . 
Bu, ekonominin genel görünümüdür. Nüfusumuz bir yılda yüzde 1.2 artarken ekonomi yüzde 5 dolayında büyüyünce, kişi başına ortalama yüzde 3.5 gelir artışı olacak demektir. Artan gelir insanlarımız arasında eşit dağılmadığından bazılarının geliri daha çok artacak, bazılarınınki azalacaktır... 

Yüzde 80'ini tüketiyoruz 
Ülkenin daha hızlı büyümesi, daha çok yatırım yapmaya, daha çok üretmeye bağlıdır. Milli gelirden ve dış kaynaktan yatırıma ayrılacak pay büyüme hızını belirler. Biz genelde gelirimizin yüzde 80'ini yıl içinde tüketiyor. Yatırıma genelde yüzde 20 dolayında kaynak ayırabiliyoruz. 
Milli gelirin yüzde 20'inin yatırıma yönlendirilmesi ile sağlanacak büyüme ise yüzde 5 dolayında olabiliyor. Bu hesaba "Kaynaklar Harcamalar Dengesi" adı veriliyor. 
Hükümetler her yıl DPT'nin belirlediği Kaynaklar Harcamalar Dengesi hesabını dikkate alarak "Bütçe" hazırlıyor. Bütçe, bir yılda Devlet Baba'nın nereden para bularak nereye harcayacağını belirleyen belgedir. Devlet Baba'nın harcamada "elini tutan belgedir". Çok, çok hem de pek çok önemlidir. Bir yılın nasıl geçeceğini gösterir. 

Artırma imk nı yok 
Hükümetimiz bu yılki bütçeyi hazırlarken de "mecburiyetten", gelir ve harcamada eli kolu bağlı olduğundan geçen yıllardakinden farklı olmayan "kemikleşmiş" bir gelir ve harcama kalıbı içinde kalmıştır. 
Hükümet 2006 yılı bütçesi ile milli gelirin yüzde 44.3'ünü halkın elinden alarak, tekrar dağıtacaktır. İşte bunun için bütçe çok çok hem de pek çok önemlidir . 
Dağıtırken milli gelirin yüzde 9'u büyüklüğünde faiz ödeyecek, milli gelirin sadece yüzde 3.8'i büyüklüğünde kamu yatırımı yol, okul, hastane yapabilecektir. Milli gelirin yüzde 35.5'i büyüklüğündeki kaynak ise maaş, makam otomobili, sosyal güvenlik açıkları gibi cari harcamalara gidecektir. 
Harcama yapısında 2006 yılında büyük bir değişim olamayacağındandır ki, 2006 yılı bütçesi de "Böyle gelmiş, böyle gider" bütçesi olarak adlandırılabilir. 

Toplam kaynaklar nereden gelecek, nereye gidecek Bütçe nereden alacak, nereye verecek milyar YTL GSMH Oranı 2006 Yüzde Kaynaklar harcamalar Milli gelir GSMH 539 100.0 Dış kaynak 38 7.0 Toplam kaynak 577 107.0 - Tüketim 427 79.1 - Yatırım 113 21.0 - Stok 37 6.9 Bütçe Gelirler 238 44.3 - Vergiler 134 24.8 - Diğer 104 19.5 Harcamalar 238 44.3 - Faiz 48 9.0 - Faiz dışı 190 35.3 Yatırım 20 3.8 Diğer 170 31.5 



</TEXT>
</DOC>
