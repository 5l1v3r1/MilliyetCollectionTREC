<DOC>
<DOCNO> 395243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sontur33.html </URL>
<DATE> 2005/11/15/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Emniyet Müdürlüğü İsviçre kafilesini herhangi bir ayrıma tabi tutmadık 
</HEADLINE>
<TEXT>

     İstanbul Emniyet Müdürlüğü, İsviçre Milli Takım kafilesinin Atatürk Havalimanı’nda herhangi bir ayrıma tabi tutulmadığını bildirdi. 
     İstanbul Emniyet Müdürlüğü’nden yapılan yazılı açıklamada, yazılı ve görsel bazı medya organlarında, dün ülkemize gelen İsviçre Milli Takım kafilesinin Atatürk Havalimanı’nda bekletildiği, çıkarken eşyaları ve kendi üzerlerinin narkotik köpeklerine arattırıldığı şeklinde haberler yer aldığı belirtilerek, şöyle denildi 
     "Yapılan inceleme sonucunda, söz konusu milli takım kafilesinin herhangi bir ayrıma tabi tutulmadığı, diğer yabancı yolcular ile birlikte yabancılara ayrılmış olan pasaport kontuarlarındaki yeteri kadar görevli marifeti ile işlemlerinin yapıldığı, ne şahsi eşyaları ne de üzerlerinin narkotik köpeklerine arattırılmadığı, bagaj alım kısmındaki beklemenin ise havalimanı yer işletme sisteminden kaynaklandığı ve normal olduğu anlaşılmıştır." 
     
</TEXT>
</DOC>
