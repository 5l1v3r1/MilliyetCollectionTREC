<DOC>
<DOCNO> 357825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/son/soneko13.html </URL>
<DATE> 2005/07/03/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Sıcak paranın getirisi yüzde 70'e dayandı... 
</HEADLINE>
<TEXT>

     Dolar kurunda son iki aydaki düşüşe bağlı olarak sıcak paranın getirisi yüzde 70’e dayandı. 2004 yılının haziran ayında YTL’ye dönüştürülerek 1 yıl süreyle İMKB’de tutulan sıcak para, dolar bazında yüzde 67’lik getiri sağladı. YTL mevduatta değerlendirilen sıcak parada yüzde 32-36, kamu kağıtlarında tutulan sıcak parada ise yüzde 35-45 arasında kazanç oluştu. 
     ANKA’nın 1000 dolarını bir yıl önce YTL’ye dönüştürerek, YTL cinsinden yatırım araçlarında değerlendirdiği varsayılan bir yatırımcıyı baz alarak yaptığı hesaplamaya göre, doların YTL karşısında değer kaybetmesine bağlı olarak sıcak paranın getirisi hızla artıyor. Geçen yılın haziran ayında dolardan Borsa, kamu kağıtları ve YTL mevduata geçenlerin getirisi, bu yılın aynı ayında yüzde 32-67 arasında değişti. 
     
     YTL BAZINDA GETİRİLER 

     Haziran sonu itibariyle son bir yıllık dönemde Borsa’nın YTL cinsinden getirisi yüzde 50’yi buldu. Son bir yılda 6 ay vadeli kamu kağıtlarında yüzde 21.6, 9 ay vadelilerde yüzde 23.6, 12 ay vadelilerde yüzde 25.9, 15 ay vadelilerde yüzde 30.5’lik getiri oluştu. 
     Sözkonusu dönemde sürekli bir ay vadeyle çevrilen YTL mevduat yüzde 19.2, üç ay vadeli mevduat yüzde 20.2, altı ay vadeli mevduat yüzde 20.8, bir yıl vadeli mevduat yüzde 22.3’lük nominal getiri sağladı. 
     2004 yılının haziran ayında 1.4809 YTL olan dolar kuru, bu yılın aynı ayında 1.3387 YTL’ye indi. Dolar kuru son bir yılda yüzde 9.9 değer kaybetti. 
     
     BORSA’DA SICAK PARANIN GETİRİSİ YÜZDE 70’E DAYANDI 

     Haziran 2004’te 1000 dolar bozdurarak elde ettikleri 1480.9 YTL’yi, bir yıl boyunca İstanbul Menkul Kıymetler Borsası’nda İMKB değerlendirenler, bu parayı Haziran 2005 sonunda 2 bin 221.8 YTL’ye çıkardı. Bu para, Haziran 2005’teki kurdan dolara çevrildiğinde 1666 dolara denk geldi. 
     Buna göre, son bir yıllık dönemde Borsa’da tutulan sıcak paranın dolar bazındaki getirisi yüzde 66.6’yı buldu. 
     
     KAMU KAĞITLARINA GEÇENLER 

     Geçen yılın haziran ayında 1000 dolarını YTL’ye dönüştürerek son bir yılda sürekli olarak 6 ay vadeli kamu kağıtlarına yatıranların kazancı, bu yılın aynı ayında 1801 dolara yükseldi. 1000 dolarını bozdurarak 9 ay vadeli kamu kağıtlarına yatıranlar bu parayı 1831 dolara, 12 ay vadeli kamu kağıtlarına yatıranlar 1864 dolara, 15 ay vadeli kamu kağıtlarına yatıranlar 1933 dolara çıkardı. 
     Son bir yılda dolardan kamu kağıtlarına geçenler dolar bazında 6 ay vadeli kamu kağıtlarında yüzde 35, 9 ay vadelilerde yüzde 37.3, 12 ay vadelilerde yüzde 39.7, 15 ay vadelilerde yüzde 44.9’luk getiri elde etti. 
     
     YTL MEVDUAT 

     Elindeki 1000 dolarını 2004 yılının haziran ayında YTL’ye dönüştürerek YTL mevduata yatıranların son bir yıldaki birikimi, 3 ay vadeli mevduatta 1323 dolara, 3 ay vadelide 1335 dolara, 6 ay vadelide 1341 dolara, 1 yıl vadelide ise 1358 dolara denk geldi. 
     Dolardan YTL mevduata geçenlerin dolar bazındaki kazancı 1 ay vadeli mevduatta yüzde 32.3, 3 ay vadelide yüzde 33.5, 6 ay vadelide yüzde 34.1, 1 yıl vadelide ise yüzde 35.8 düzeyinde oluştu. 
     
     DÖVİZDE KALANLAR 

     Tasarruflarını dolar mevduatında değerlendirenler ise dolar bazında çok düşük getiri sağladı. 2004 yılının haziran ayında 1481 YTL’ye denk gelen 1000 dolarını bankada bir ay vadeli döviz mevduatına yatıranların parası, bu yılın aynı ayında 1030 dolara denk geldi. 1000 dolar 3 ay vadeli döviz mevduatında 1032 dolar, altı ay vadelide 1035 dolar, 1 yıl vadelide 1032 dolar oldu. 
     Sözkonusu tutarlar bu yılın haziran ayındaki 1.3337 YTL’lik kurdan YTL’yle dönüştürüldüğünde bir ay vadeli mevduatta 1374 YTL, üç ay ve 1 yıl vadelide 1377 YTL’ye, 6 ay vadelide 1380 YTL’ye indi. 
     1000 dolarlık portföyünü döviz mevduat hesabında tutanlar dolar bazında yalnızca yüzde 3-3.5’lik getiri sağlarken, YTL bazında yüzde 6.8-7.2’lik kayba uğradı. 
     
     1000 DOLAR SIN 1 YILDA NE OLDU 

     

Haziran 2005 
YTL - Dolar Getiri 
YTL - Dolar YTL MEVDUAT .Bir ay vadeli 1.764.8 - 1.323 19.2 - 32.3 .Üç ay vadeli 1.780.0 - 1.335 20.2 - 33.5 .Altı ay vadeli 1.788.6 - 1.341 20.8 - 34.1 .Bir yıl vadeli 1.811.1 - 1.358 22.3 - 35.8 DİBS .6 ay 1.801.1 - 1.350 21.6 - 35.0 .9 ay 1.831.0 - 1.373 23.6 - 37.3 .12 ay 1.863.7 - 1.397 25.9 - 39.7 .15 ay 1.932.7 - 1.449 30.5 - 44.9 Borsa 2.221.8 - 1.666 50.0 - 66.6      
1000 dolar Haziran 2004’te 1480.9 YTL’ydi. 
     

Son bir yılda döviz hesabında tutulan 1000 dolar 
     

Haziran 2005 
Dolar - YTL Getiri 
Dolar - YTL DÖVİZ MEVDUATI .Bir ay vadeli 1.030 - 1.374 3.0 - - 7.2 .Üç ay vadeli 1.032 - 1.377 3.2 - - 7.0 .Altı ay vadeli 1.035 - 1.380 3.5 - - 6.8 .Bir yıl vadeli 1.032 - 1.377 3.2 - - 7.0      
Haziran 2004’te 1000 dolar 1480.9 YTL’ye denk geliyordu. 
     

ANKA 

     
</TEXT>
</DOC>
