<DOC>
<DOCNO> 397751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sonyas04.html </URL>
<DATE> 2005/11/24/ </DATE>
<TIME> 04.30 </TIME>
<AUTHOR>  </AUTHOR>
<HEADLINE>
Tom Cruise'dan, nişanlısı Holmes için sonogram makinası 
</HEADLINE>
<TEXT>

     Ünlü Amerikalı aktör Tom Cruise, bebeklerinin gelişimini görmek için hamile nişanlısı Katie Holmes için sonogram makinası aldı. 
     ABC televizyonunda yayınlanan ''Barbara Walters Prensents'' adlı programa katılan Cruise, ''Bir sonogram makinası aldım. Bebek doğduktan sonra makinayı bir hastaneye bağışlayacağım'' dedi. 
     Gelecek yaz ya da daha erken evleneceklerini, ancak henüz tarih belirlemediklerini söyleyen 43 yaşındaki Cruise, bebeğin kız ya da erkek olup olmadığını bilmediğini belirtti. 
     Sonogram makinalarının fiyatlarının 25 bin ila 200 bin dolar olduğu kaydedildi. 
     Haziran ayında nişanlanan Cruise ve Holmes çiftinin bebek bekledikleri geçen ay başında açıklanmıştı. 
     Cruise'un, ünlü aktris Nicole Kidman ile evliliği sırasında evlat edindiği iki çocuğu bulunuyor. 
     
</TEXT>
</DOC>
