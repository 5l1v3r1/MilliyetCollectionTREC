<DOC>
<DOCNO> 359637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/soneko10.html </URL>
<DATE> 2005/07/09/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta, ABD Doları, önemli para birimleri karşısında inişli çıkışlı bir seyir izlerken, altın fiyatları değer kaybetti. 
     ABD ekonomisinin Haziran ayında 146 bin yeni istihdam yarattığının açıklanması, borsa üzerinde etkili oldu. Ekonomistler, Mayıs ayındaki 104 bin istihdamın ardından, geçen ay için 195 bin kişinin işe yerleştirilmesini bekliyordu. 
     Haziran ayı verileriyle birlikte ABD'de yüzde 5.1 olan işsizlik oranı ise yüzde 5'e geriledi. 
     Analistler, Londra'da hafta içinde yaşanan terör saldırılarının, New York'taki 11 Eylül saldırıları gibi dünya ekonomisi üzerinde belirgin bir olumsuz etki yaratmayacağını vurguluyorlar. Gerek New York, gerekse Londra borsasındaki yükselişler de bu düşünceyi haklı çıkardı. 
     İngiltere Merkez Bankası, 11 aydır yüzde 4.75 seviyesinde tuttuğu sterlin gösterge faizini, hafta içinde yaptığı toplantıda da değiştirmedi. 
     Londra'da meydana gelen eşzamanlı patlamaların ardından gösterge faizini değiştirmediğini duyuran banka, herhangi bir açıklama yapmadı. 
     Analistler, İngiltere Merkez Bankası'nın beklentilere uygun hareket ettiğini belirterek, sterlin gösterge faizinde indirimin Ağustos ayında gerçekleşebileceğini ifade ediyorlar. 
     ABD Doları'nın, haftaya başlangıç ve hafta sonu kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 111.54 112.01 İsviçre Frangı 1.3003 1.2984 Kanada Doları 1.2443 1.2274 
     Avrupa döviz piyasasında geçen hafta başında 1.1907 dolardan işlem gören avro, haftasonu kapanışta 1.1935 dolara çıktı. 
     Aynı piyasada hafta başında 1.7579 dolardan satılan İngiliz Sterlini de cuma günü 1.73 dolara geriledi. 
     
     ALTIN FİYATLARI 
     Bazı borsalarda altının ons fiyatının hafta başı ve sonu kapanış saatlerindeki fiyatları şöyle 
     
     
BORSA PAZARTESİ CUMA Londra 427.60 423.10 Zürih 427.28 422.90 Hong Kong 427.65 423.75 
     Londra Borsası'nda pazartesi günü haftaya 6.85 dolardan giren gümüşün ons fiyatı, Cuma günü kapanışta Pazartesi gününe göre değer kazanarak, 6.99 dolara ulaştı. 
     
     MENKUL KIYMET BORSALARI 
     İşlem hacmi bakımından dünyanın en büyük borsası konumunda olan New York Menkul Kıymetler Borsası'ndaki endeksler yükselişle kapandı. 
     Dow Jones Endeksi, hafta içinde ortalama yüzde 1.41 oranında değer kazanarak, 10,449.14 puandan haftayı kapattı. 
     The Standard and Poor's 500 endeksi, yüzde 1.46 oranında artışla kapanışta 1,211.86 puana yükseldi. 
     Nasdaq Bileşik Endeksi de, hafta içinde ortalama yüzde 2.70 oranında değer kazanarak, 2,112.88 puandan haftayı kapattı. 
     Londra'daki FTSE-100 endeksi, 71.2 puan değer kazanarak, 5,232.2 puandan haftayı kapattı. 
     Almanya'daki Frankfurt borsası DAX 30 endeksi, 19.1 puanlık gerileyişle, cuma günü kapanışta 4,597.97 puana düştü. 
     Paris CAC 40 endeksi, hafta içinde 30.69 puan değer kazanarak, 4,300.31 puandan haftayı kapattı. 
     Tokyo Borsası, olumsuz ekonomik veriler nedeniyle, ortalama 64.14 puan değer kaybederek, 28 Haziran'dan buyanaki en düşük değer olan 11,565.99 puandan haftayı tamamladı. 
     
     PETROL FİYATLARI GERİLEDİ... 
     Uluslararası borsalardaki petrolün varil fiyatı, 60 doların altına geriledi. 
     Petrolün, 60 doların altına gerilemesinde, ABD'ye yaklaşan Dennis Kasırgası'nın çok fazla etkide bulunmayacağının belirtilmesi ve kar amaçlı satışlar etkili oldu. 
     New York Borsası'nda ABD hafif petrolünün, Ağustos ayı varil teslim fiyatı 1.10 dolar gerileyerek, 59.63 dolardan işlem gördü. 
     Londra Borsası'nda işlem gören Brent türü Kuzey Denizi petrolünün varil fiyatı da 1.08 dolar düşüş göstererek, 58.20 dolardan işlem görüyor. 
     
</TEXT>
</DOC>
