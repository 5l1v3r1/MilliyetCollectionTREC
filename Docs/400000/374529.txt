<DOC>
<DOCNO> 374529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sontur43.html </URL>
<DATE> 2005/08/31/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Sakarya'da trafik kazası 2 ölü, 7 yaralı 
</HEADLINE>
<TEXT>

     Sakarya’nın Akyazı İlçesi’nde meydana gelen trafik kazasında 2 kişi öldü, 7 kişi yaralandı. 
     Alınan bilgiye göre, Ankara yönüne giden Hasan Çapkan’ın kullandığı 33 KY 055 plakalı minibüs, Akyazı İlçesi TEM Otoyolu gişeleri çıkışında, park halindeki 34 T 9805 plakalı kamyonete çarptı. 
     Kazada, sürücü Çapkan ile minibüste bulunan Ümmügülsüm Bucak 45 
     olay yerinde hayatını kaybetti. 
     Minibüste bulunan Zekeriya ve Ayşe Aksu, Ahmet Ateş, Yusuf Kozak ve Meryem Şahin ile kamyonette bulunan Habip Ertaş ve Cengiz Kaya yaralandı. 
     Toyotasa Acil Yardım ve Tarvmatoloji Hastanesi’ne kaldırılan yaralılardan Cengiz Kaya, buradaki ilk müdahalenin ardından Sakarya Devlet Hastanesi’ne sevk edildi. 
     Öte yandan, minibüste bulunan Şahin, Aksu ve Bucak ailelerinin, Mersin’in Silifke İlçesi’nden Gölcük Donanma Komutanlığı’na bağlı, Karamürsel’deki astsubay okulunda eğitim gören çocuklarının mezuniyet törenine gittikleri ve dönüşte kazanın meydana geldiği bildirildi. 
     Kazada hayatını kaybeden Ümmügülsüm Bucak’ın, oğlu astsubay Murat Bucak’ın, yaralılardan Silifke İlçesi Taşucu Beldesi Belediye Başkanı Ali Şahin’in eşi Meryem Şahin’in de oğlu astsubay İsmet Şahin’in mezuniyet törenine geldikleri öğrenildi. 
     Yaralılardan Zekeriya ve Ayşe Aksu çiftinin de uzman çavuş olan çocukları Selahattin Aksu’yu ziyaret ettikleri belirtildi. 
     Kazayla ilgili soruşturma sürdürülüyor. 
     
</TEXT>
</DOC>
