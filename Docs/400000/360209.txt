<DOC>
<DOCNO> 360209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sonyas16.html </URL>
<DATE> 2005/07/11/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Alanya sevdalısı Alman turist, Alanya'da gömüldü... 
</HEADLINE>
<TEXT>

     Antalya’nın Alanya İlçesi’nde yaşarken geçirdiği beyin kanaması sonucu ölen Alman kadın, vasiyeti üzerine Alanya’daki Hıristiyan mezarlığında toprağa verildi. 
     Alınan bilgiye göre, Alanya’ya eşiyle birlikte 4 yıl önce yerleşen Margot Renate Rechman 67 , 5 gün önce beyin kanaması geçirdi. Bir özel hastanede 2 gün tedavi gördükten sonra Alanya Devlet Hastanesi’ne sevk edilen Alman kadın, bu gün yaşamını yitirdi. 
     Rechman, vasiyeti gereği Alanya Belediye Mezarlığı içindeki Hıristiyan mezarlığında toprağa verildi. Alman kadının cenaze törenine eşi ve yakın arkadaşları katıldı. 
     Cenaze töreninde gözyaşlarını tutamayan Margot Renate Rechman’ın eşi Hans Rechman 69 , özel hastaneye 2 günlük tedavi ve yatak ücreti olarak 2 bin avro ödediklerini, buna rağmen eşinin taburcu edilerek Devlet Hastanesi’ne gönderilmesine bir anlam veremediğini belirtti. 
     
</TEXT>
</DOC>
