<DOC>
<DOCNO> 378274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/yazar/akyol.html </URL>
<DATE> 2005/09/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Ben sola oy vereceğim 
</HEADLINE>
<TEXT>


ALMANYA'DA yaşayan Müslüman Türkler, eskiden büyük çoğunlukla Hıristiyan Demokratlar'a oy verirdi Türkiye'de merkez sağa oy verdikleri gibi... 
Şimdi Almanya'da yaşayan Türklerin yüzde 62'si Sosyal Demokratlar'a, yüzde 22'si Yeşiller'e oy verecek. 
Alman vatandaşı olsaydım ben de oyumu tereddütsüz Schröder'e, ikinci ihtimal olarak da Yeşiller'e, Fischer'e verirdim. 
İngiliz vatandaşı olsaydım önce Thatcher'e, sonra Tony Blair'e oy verirdim. 
Politika artık küreselleşiyor, milli politikalar adeta birleşik kaplar gibi birbirini etkiliyor çünkü. 
Berlin'de, Londra'da, Moskova'da, Atina ve Tahran'da izlenecek politikalar bizi de etkiliyor. 
Türkiye'nin politikaları da onları etkiliyor. 
İşte Schröder diyor ki 
"İslamiyet ve Avrupa Birliği değerlerini birlikte yaşatan Türkiye, Avrupa için son derece gerekli bir ortaktır " 

ALMAN vatandaşı Türkler dün Alman sağına oy veriyordu, bugün Alman soluna... Dün "Soğuk Harp" dönemi idi anti-komünizm, Sovyet karşıtlığı ve güvenlik endişeleri ön planda idi. Bu açılardan, Türk sağcısının öncelikleriyle Alman sağcısının öncelikleri örtüşüyordu ona göre oy veriyorlardı. 
Bugün Alman sağında "Hıristiyan" kimliği daha belirgin. 
Strober, "Ne yani, Almanya'da Muhammed'in doğum gününü mü kutlayacağız " diyor 
Schröder cevap veriyor 
"Müslüman vatandaşlarımızın kutsal gününü niye kutlamayalım " 
Alman sağı içine kapanan bir Avrupa, Alman solu daha 'küresel' bir Avrupa düşünüyor. 
Ve Alman vatandaşı Türk, yani Türk kökenli Alman, kendini Sosyal Demokratlar'la ve Yeşiller'le daha mutlu hissediyor. 
Almanya'da Türk toplumunun Alman kurumlarına ve Alman toplumuna entegre olmasında, Sosyal Demokratlar ve Yeşiller daha olumlu bir işlev görüyor. Elbette Türkler Alman kurumlarına ve topluma entegre olmalı bu, onların da Almanya'nın da lehine. 
Türkiye'nin AB üyeliğine bakışları da bu tablo ile uyumlu Alman solu Türkiye'ye açık, Alman sağı kapalı 

EKONOMİ birinci derecede 'acil' konu... Yüzde 10 işsizlik var... 
Almanya'nın talihsizliği, 1980'lerde bir Thatcher dönemi yaşamamış olmasıdır Ekonomi üzerindeki hantal kamu yüklerini kaldırarak, iş piyasasını esnekleştirerek, özelleştirmeleri yaparak ekonomiyi "serbest rekabet" fitiliyle ateşleyecek reformları İngiltere'de Thatcher yaptı, Almanya'da Kohl yapmadı, yapamadı. Bu yüzden, 1991-2001 ortalaması olarak 
Avrupa'da en 'devletçi' ülke olan Fransa'da kamu harcamalarının milli gelirdeki payı yüzde 51'dir, işsizlik oranı yüzde 9'dur.Almanya'da kamu harcamalarının milli gelirdeki oranı yüzde 43'tür, işsizlik oranı yüzde 7.8'dir.İngiltere'de kamu harcamalarının oranı yüzde 37'dir, işsizlik oranı yüzde 5.2'dir. 
Kaynak İTO, Küreselleşme Sürecinde Refah Devleti, sf. 218, 233. 
Peki, gerekli ekonomik reformları kim yapar Genelde sağ yapıyor... Ama devlet adamı Schröder, tabanından gelen tepkileri göze alarak, "Gündem 2010" adlı reform programını uygulamaya koydu ve Alman Cumhurbaşkanı Horst Kohler, Schröder'in bu programını muhalefetin de desteklemesini istedi Çünkü Alman ekonomik dinamizmini yeniden hayata geçirecek bir program... 
Onun için Alman vatandaşı olsaydık, ben Schröder'e, eşim Fischer'e oy verirdik. 



</TEXT>
</DOC>
