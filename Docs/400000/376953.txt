<DOC>
<DOCNO> 376953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/spor/spo20.html </URL>
<DATE> 2005/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte habercilik 
</HEADLINE>
<TEXT>


YAKAN TOP Nilay YILMAZ 


Fenerbahçe-Everton maçında bacağından silahla yaralanan Yusuf Bahar'la Fenerbahçe dergisi televizyonu muhabirlerinin yaptığı röportaj geçtiğimiz Pazar Telegol programında yayınlandı. Ulueren'in, Aziz Yıldırım aleyhinde konuşması için Bahar'a para teklif ettiği iddialarıyla dolu röportajdan sonra, Telegol ekibi de Bahar'a bu iddiaları yalanlattı. Ondan sonra da Ersin Düzen bizlere habercilik ilkelerini anlatmaya başladı 
"Bu program başladığından beri her türlü konuyu, her türlü haberi hep belgeleriyle veriyoruz. Belgesi olmadığı takdirde kolay kolay gündeme getirip de insanların kafasını hiçbir şekilde karıştırmaya gerek yok... Bazı şeylerin doğruluğuna inanacaksınız, araştıracaksınız, belgelere dayanacak, onu ispat edeceksiniz. Daha sonra her türlü açıklamayı yapabilirsiniz. Ama bir şey belli olmadan, doğruluğuna inanmadığınız takdirde bir açıklama yaparsanız, kitleleri yanlış yönlendirirsiniz..." 
Ersin Düzen iyi diyor, hoş diyor da, bize de "bu ne perhiz, bu ne lahana turşusu" dedirtiyor. Çünkü bu konuşmanın daha yarım saat öncesinde kendileri önemli bir habercilik başarısı göstermişler ve Daum'un geçen hafta gizlice Fas'a gittiğini gazetelerden önce açıklamışlardı. Ama ne açıklama Fas'tan bir çocuk, Telegol programını arıyor ve "Christoph Daum ve eşi burada tatilde" diyor. Ulueren de haberin doğruluğunu kanıtlamak için çok çaba gösteriyor 
Serhat Ulueren ...Fas'taki çocuğu defalarca aradım, bana Fas numarasını verdi. Çek etmek için ben de çocuğu aradım tekrar. Fas'ın kodunu falan verdi. Hepsi doğru. "Abi, gözümle gördüm" dedi. Hatta cep telefonuyla falan gönderecekti, "Bluetooth sistemi varsa göndereyim" dedi. "Mail at" dedim... Maille göndermeye çalıştı. Gönderemedi... Ben çocuğa inanıyorum. Çocuk çok uğraştı. Adam deli mi ya Beni arayacak, telefonunu verecek. Bluetooth sistemiyle göndermeye çalışacak. "İnternet arıyorum abi" diyecek. Kan-ter içinde kalacak. 
Ziya Şengül Faksla mı yolladı sana 
Serhat Ulueren Ne faksı Fotoğrafın faksı mı Hayır, hayır fotoğraf göndermeye çalıştı internet üzerinden. Gönderemedi. 
Ziya Şengül Sana bir şey yolladığı herhangi bir belge var mı, senin elinde Yoksa sadece telefonda konuşma mı 
Serhat Ulueren Telefon. "Abi gözümün önünde" diyor çocuk. 
Ersin Düzen, Daum'un "Dünya Kupası'nda mücadele edecek bir takımdan teklif aldım. Şu an kararımı vermedim" sözlerini hatırlatınca da, beyin fırtınası sonucunda Daum'un Fas Milli Takımı'ndan teklif aldığına ve o takımı izlemeye gittiğine karar verildi. İşte size habercilik Bu işler bu kadar kolay 

O hep gülüyor, pozitif futbol oynuyor ve sahada asil bir duruşu var. Benim rüyam Ronaldinho, ama ne yazık ki o şu anda Barcelona forması giyiyor. 
Milan Başkanı Adriano Galliani 


Haberiniz var mı 

1958'te İsveç'te Dünya Kupası finalinde ev sahibine karşı çocuk yaşta iki gol atan Pele'nin forması 59 bin sterline satıldı. 
Geçtiğimiz yıl Londra'da Christies'te yapılan bir müzayedede, rakip İsveç'in sarı forması nedeniyle o gün sıra dışı bir biçimde mavilerle sahada olan Brezilya'nın Pele'sine ya da Pele'nin Brezilyasına ait forma, yaklaşık 105 bin dolara alıcı buldu. 

Maçın Kare Ası 

Sonunda beklenen ve istenen oldu. Ukrayna galibiyetiyle Milli Takım'ın Almanya şansı devam etti. Coşkun Özarı, Volkan'ı panter ilan etmiş, Ömer Güvenç "Oh be galibiyet varmış" demiş. Ahmet Çakar, Danimarkalılar ve Yunanlılara yanıt vermiş, Gökmen Özdenak ise "felaket tellallığı" yapmış. İşte Maçın Kare Ası 
Coşkun Özarı Terim'in eseri - Fanatik Geriye dönün, hani bir Berlin panteri, bir Magdeburg panteri kalecilerimiz vardı ya, işte ben genç kalecimiz Volkan'a, 'Kiev panteri' ismini gururla veriyorum. 
Ömer Güvenç Oh be galibiyet varmış - Akşam Grubumuzda gerçek rakibimiz olan Danimarka, Yunanistan ve Ukrayna'dan hiçbirini yenememiştik. Böyle bir tadı bilmiyorduk. Dün bu tat ile tanıştık. Meğerse ne kadar özlemiştik. 
Ahmet Çakar Yeniden doğduk - Sabah Danimarkalılar ve Yunanlılar konuşacak. " Ukraynalılar sıkmadılar" diyecekler. Biz de onlara "Sevgili Yunanlılar, şu Kazakistan'daki son 10 dakikanın hesabını verin" diyeceğiz. Sonra da Danimarka'ya "İsveç ile oynadığınız maçtaki 2-2'lik skordan ne haber" diyeceğiz. 
Gökmen Özdenak Bu galibiyet neyi değiştirir - Star Özetle günü kurtardık o kadar.. Bu kadroyla, bu mentalite ile 2006'ya gitsek bile, seyirci avantajına rağmen yine hayal kırıklığı kaçınılmaz... 

Gülmece 

Adamın biri ölüp cennetin kapısına dayandığında, cennetin baş meleği tarafından durdurulur. Melek sorar 
- İçeri almadan önce sorularıma cevap vermelisin Hayatın boyunca tam anlamıyla iyi bir iş yaptın mı, bakalım Adamcağız uzun uzun düşünür, hafızasını zorlar, ama ne yazık ki yaptığı iyi bir şeyi hatırlayamaz. Melek tekrar sorar. 
- Peki, bari söyle, hiç cesaret gerektiren bir şey yaptın mı, hayatında 
Adam hemen atılır gururla 
- Yaptım, tabii 
- Anlat bakalım, neymiş bu cesur iş 
Adam anlatmaya başlar 
- Ben futbol hakemiydim. Kadıköy'de bir Fenerbahçe-Galatasaray maçını yönetiyordum. Maçın son dakikasında Fenerbahçe aleyhine penaltı çaldım. 
"Vay canına, gerçekten cesurmuşsun sen, hadi geç bakalım" der melek ve cennetin kapıları açılır. 
Bizim hakem tam geçecekken, melek merak eder 
- Ne zaman olmuştu bu maç 
- Aşağı yukarı beş dakika oluyor.. 



Ve Zerdüşt böyle buyurdu 
Karaborsacılara da ayıp olacak ama kusura bakmasınlar artık. Bunca yıl yediler Türk futbolunu, biraz ekmek satacaklar, limon satacaklar, su satacaklar, geçinecekler. 
Adnan Menderes Aybaba - Telegol, Star 

Hafızan çok zayıflamış 
Ümit'i gelmiş geçmiş sol kanat oyuncuları içinde en iyi ilk 3'e sokarım. 
Selçuk Yula-Maçın Ardından, FB TV 

Saçı gözünü kapatıyor çünkü 
Ailton topla Youla'dan daha hızlı. Youla düz yolda gidemiyor 
Mehmet Demirkol, 90 Dakika, NTV 

Eksik olma Abi 
Aferin Levent'e aferin arkadaşlarına... 
Turgay Şeren - Akşam 

Genelde Tuncay kendini dağıtıyor ama 
Koy kardeşim Tuncay'ı Nobre'nin yanına. Dağıtsın sağ sol tarafı yelpaze gibi. 
Sinan Engin - Ve Gool, TV8 

Bir sen biliyorsun 
Hayatlarında değil holding gibi bir kulüp, apartmanlarını yönetmemiş büyük kelleler, başladılar atmaya 'F.Bahçe'ye forvet yetmez. 1'i santrafor, 2 forvet daha şart.' 
Reha Muhtar - Sabah 

Nereye Dağlara, taşlara 
Vur Hakan. Hakan vuruyor ama kaleye değil 
Ukrayna - Türkiye maçı spikeri - Show TV 

Kupayı da böyle alırız 
İlk kez bir karşılaşmada hakem düdüklerini bu kadar çok istiyorum sevgili seyirciler. Çünkü her düdük bizim için zamanın 30 saniye geçmesi demek. 
Ukrayna - Türkiye maçı spikeri - Show TV 

Fanatikleri kızdırmayııın 
Yalnız benim anlayamadığım bir şey var. İnönü Stadı'na gelen her takım, Siyah-Beyazlı taraftarları gerginleştirmek için elinden geleni yapıyor. Taraftar da çileden çıkıyor. Zaten fanatik bir taraftar grubu var Beşiktaş'ın... 
Adnan Menderes Aybaba - Star 

O da ölmek mi dersin 
Bir ihtimal daha var. 
Turgay Renklikurt - Akşam 


</TEXT>
</DOC>
