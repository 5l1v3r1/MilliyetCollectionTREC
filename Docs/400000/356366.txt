<DOC>
<DOCNO> 356366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sontur22.html </URL>
<DATE> 2005/06/28/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Yetiştirme yurdunda çete dehşeti 
</HEADLINE>
<TEXT>

     Neşet KARADAĞ ADANA, DHA 

ADANA Şükrü Tülay Yetiştirme Yurdu’nda barınan yaşları 16 ile 18 arasında değişen 10 gencin, aralarında çete kurup, kendilerinden küçük çocukları döverek paralarını gasp ettikleri, çoraplarını yıkattıkları, ayakkabılarını boyatıp, odalarını temizlettikleri iddia edildi. Bu 10 çocuğun, yurdun 8 bilgisayarı ile 3 müzik setinin çalınması olayının da faili oldukları iddiasıyla adliyelik oldukları ortaya çıktı. Olayla ilgili soruşturma başlatılıken, suçlanan çocuklarla yurt müdürünün ifadelerinin alınacağı belirtildi. 
     109 çocuğun barındığı yurtta kalan bazı çocukların, yurt içinde çete kurdukları iddiası, çete üyeleri tarafından dövülüp 5 YTL’si gasp edilen 15 yaşındaki M.A.’nın yurttan kaçıp polise sığınmasıyla ortaya çıktı. Anne ve babası öldükten sonra amcası tarafından yurda verilen M.A., başına gelenleri DHA muhabirine de anlattı. 
     Yurt yöneticilerinin bu çete karşısında çaresiz kaldığını öne süren M.A., Hocalarımız polise şikayet ediyor. Polis bunları alıp bir saat sonra tekrar bırakıyor. urdun huzurunu bozan bu çocuklar gitmezse biz yurttan kaçacağız'' dedi. 
     
     HORTUMLA DÖVÜYORLAR 

     Babam ve annemin nasıl öldüğünü bilmiyorum. Amcam, beni küçük yaşta 0 - 6 yaş çocuk yuvasına verdi. Yaşım büyüyünce beni buraya getirdiler. 2 amcam, 4 de ablam var. Benimle hiç ilgilenmiyorlar. Ziyaretime bile gelmiyorlar'' diyen M.A. şunları söyledi 
     Yurtta, yaşları büyük olan M.S., A.A., A.K., C., M.M., K.K. ve A.E. olduğunu bildiğim kişiler ile ismini bilmediğim 3 kişi daha bize işkence yapıyor. Akşamları odalarına çekip zorla paralarımızı alıyorlar. Vermek istemeyenleri hortum, kemer, çekiç ya da yumruk ve tekmeyle dövüyorlar. Kumar oynuyorlar. Kendi odalarına küçük çocukları çekip çoraplarını yıkatıyorlar, ayakkabılarını, odalarını temizlettiriyorlar. Gece tuvalete gitmek isteyen çocuklara kızıp tuvalete göndermiyorlar.'' Bu yüzden çok sayıda çocuğun idrarını yatağına yaptığını belirten M.A., Özürlü çocukları da dövüyorlar. Uhu, tiner çekiyorlar. Sık sık yurttan kaçıp dışarıda hırsızlık yapıyorlar. Geçen günlerde yurdun bilgisayarlarını çaldılar. Geceleyin Oğuz Kağan Köksal Yurdu’nda kalan kızların yanlarına gidip bazılarına tecavüz etmek istediklerini duyduk'' dedi. 
     Bu işkencelerden bıktıklarını söyleyen M.A., Bu çeteyi yurt yönetimine şikayet ettik. Hocalarımız da bir şey yapamadı. Polis bu çocukları alıp götürüyor. Bir saat sonra tekrar yurda getiriyor. Bu kez daha çok dayak atıyorlar. Yurtta yaşayamaz hale geldik. Ben bazen kaçıp Meydan Mahallesi’ndeki harabe evimizde kalıyorum. Eğer, bunlar başka yere gönderilmezse benim gibi çok sayıda çocuk yurttan kaçmayı düşünüyoruz'' diye konuştu. 
     
     BİLGİSAYARLARI ÇALMIŞLAR 

     Bu arada, M.A.’nın iddialarında belirttiği bir süre önce çalınan yurdun 8 bilgisayarı ile 3 müzik setini yurtta kalan M.M. 17 , M.S. 16 , M.K. 18 ve A.E.’nın 16 çaldıkları saptandı. Bilgisayarlar ve müzik setleri çocukların gösterdikleri yerde bulunup yurda iade edilirken, adliyeye sevk edilip tutuksuz yargılanmak üzere serbest bırakılan ve tekrar yurda gönderilen 4 çocuk, kendileriyle yeterince ilgilenilmemesi nedeniyle bu hırsızlık olayını yaptıklarını söyledi. 
     4 çocuğun ifadelerinde, Yurt idaresi bize ve yurtta kalan yakınlarımıza sahip çıkmıyor. Biz de sahipsiz kaldığımız zaman neler yapabileceğimizi onlara göstermek ve bir ders vermek istedik. Amacımız sadece uyarmaktı. Daha sonra geri getirip yerine koyacaktık'' dedi. 
     
     TOKAT VURUYORLAR 

     Yurt Müdürü İdris Dal, şikayet sahibi M.A.’nın valilik oluruyla yurda getirildiğini, hala korunma kararının alınmadığını söyledi. M.A.’nın yurtta yaşanan olaylarla ilgili iddialarının bazılarının doğru olduğunu belirten Dal şöyle konuştu 
     M.A. devamlı kaçan problemli bir çocuğumuz. Yatılı kurumlar ortamında dövme olayları oluyor. Ancak, aşırı değil. Bir iki tokat vurma şeklinde. Doğal mı Değil. Engellememiz mümkün olmuyor. Çünkü 24 saat yanlarında olamıyoruz. Sağlam elmaların yanında çürükleri de oluyor. Şu anda 3 aydır yurdumuzun başına bela olan bir çocuğun nakli için çaba gösteriyoruz.'' Yurttaki bilgisayarların yurtta kalan çocuklar tarafından çalınmasının kendisini çok üzdüğünü de ifade eden Dal, Bilgisayarları çalanların kendi çocuklarımız olduğu ortaya çıkınca şok oldum. İdareye kızdığımız için yaptık’ sözlerinden utanç duydum. Ben 16 yılını bu çocuklara adamış bir insan olarak, bana cephe alacaklarını sanmıyorum. Kendilerini kurtarmak için böyle söylediklerini düşünüyorum'' diye konuştu. 
     Olayla ilgili başlatılan soruşturmanın sürdürüldüğü belirtilirken, suçlanan çocukların ve yurt müdürünün ifadelerinin alınacağı bildirildi. 
     
</TEXT>
</DOC>
