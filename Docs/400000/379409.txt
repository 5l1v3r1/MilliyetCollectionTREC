<DOC>
<DOCNO> 379409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sondun25.html </URL>
<DATE> 2005/09/18/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Schröder "İktidarda değişiklik yapmak isteyenlere imkan tanımayacağız" 
</HEADLINE>
<TEXT>

     Almanya Başbakanı Gerhard Schröder, ülkede iktidar değişikliği yapmak isteyenlere imkan tanımayacaklarını söyledi. 
     Schröder, Sosyal Demokrat Parti’nin SPD Berlin’deki merkezinde seçim sonuçlarıyla ilgili olarak yaptığı açıklamada, "Birçok kişi tarafından inanılmayan bir sonuç elde ettik. İktidar değişikliği isteyenler başarısız kaldılar. Şımarık davranan Birlik partileri, böyle kötü bir sonuçla değişiklik yapamazlar. İktidarda değişiklik isteyenlere imkan tanımayacağız" dedi. 
     Dünyada barış için çaba harcayacaklarını, bunun için siyasi açıdan orta güçte bir ülke olmak için söz verdiklerini ve bu sözlerinde duracaklarını ifade eden Schröder, ayrıca SPD Genel Başkanı Franz Müntefering’in Sol Parti dışında tüm partilerle koalisyon görüşmeleri yapacağını kaydetti. 
     
</TEXT>
</DOC>
