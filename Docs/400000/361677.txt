<DOC>
<DOCNO> 361677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sonspo04.html </URL>
<DATE> 2005/07/16/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Emre’nin yerine Figo 
</HEADLINE>
<TEXT>

     İspanyollar’ın Marca Gazetesi, R. Madrid’in Portekizli yıldızının Inter’e gideceğini ve İtalyan kulübünün böylece Emre’nin boşluğunu dolduracağını yazdı. 
     
     Liverpool da istiyor 
     Newcastle United’la 5 yıllık mukavele imzalayan Emre’nin Inter’den ayrılışı, İtalyan kulübünü yeni transfer arayışlarına itti. İspanyollar’ın yüksek tirajlı gazetelerinden Marca, Emre’yi gönderen İnter’in bu boşluğu Real Madrid’in Portekizli yıldızı Louis Figo ile doldurmak istediğini yazdı. Şu anda kulübü ile birlikte Amerika’nın Chicago kentinde kampta bulunan Figo’yu İngiliz Liverpool da istiyor. 
     
     Pizarro’yu da aldılar 
     Marca’nın haberinde ayrıca Real Madrid’in Figo’nun yüksek maliyeti nedeniyle bedava bırakılabileceği bildirildi. Galatasaray ve Liverpool’un da transfer etmek istediği Figo’nun daha çok İtalyan ekibine yakın olduğu öne sürüldü. Bu arada Inter, Udinese’nin geçen sezon ligi 4. bitirmesinde başrolü oynayan David Pizarro ile anlaşma sağladı. Şilili forvetin, Mavi - Siyahlılar’a 4 yıllık imza attığı açıklandı. 
     
</TEXT>
</DOC>
