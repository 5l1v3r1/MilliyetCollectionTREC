<DOC>
<DOCNO> 362555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonyas11.html </URL>
<DATE> 2005/07/19/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Alışverişi tutkunu bir kadın, ayakkabıya ne kadar harcar 
</HEADLINE>
<TEXT>

     İngiltere'de yapılan araştırmalar, ortalama alışveriş düşkünü olan bir kadının ömürboyu 31 bin 680 sterlinlik yaklaşık 74 bin YTL ayakkabı harcaması yaptığını ortaya koydu. 
     Özel yapım ayakkabılar alan kadınların söz konusu rakamı, ömürlerinin henüz ortalarındayken de yakalayabildiklerine dikkat çeken araştırmacılar, ortalama gelir düzeyinde olan ve alışverişi de diğer hem cinsleri kadar seven bir kadının, en az her ay bir ayakkabı satın aldığını belirlediler. 
     Hesaplarını bir kadının 14 yaşında kendi alışverişini yapmaya başladığı ve ortalama 80 yıl yaşadığı öngörüsüne dayandıran araştırmacılar, bu hesaba göre her bir kadının yaşamı boyunca en az 792 çift ayakkabı sahibi olduğunu ve tanesine ortalama 40 sterlin ödediği bu ayakkabılara toplam 31 bin 680 sterlin harcadığını saptadılar. 
     Bilim adamları çok pahalı ayakkabılar satın alan kadınların, ortalama 40 bin sterlinlik bir ayakkabı koleksiyonuna henüz 40'lı yaşlarındayken de ulaşabildiklerini tespit ettiler. 
     Bu örneklerden biri olan 42 yaşındaki Debbie Lovejoy'un 40 bin sterlinin üzerinde değere sahip bir ayakkabı koleksiyonuna sahip olduğu kaydedildi. 
     
</TEXT>
</DOC>
