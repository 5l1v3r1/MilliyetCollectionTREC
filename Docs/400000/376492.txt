<DOC>
<DOCNO> 376492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sontur04.html </URL>
<DATE> 2005/09/07/ </DATE>
<TIME> 04.00 </TIME>
<AUTHOR>  </AUTHOR>
<HEADLINE>
Kaza yapan otobüsün kapılarının önüne yük alındığı iddia edildi... 
</HEADLINE>
<TEXT>

     TEM Otoyolu’nun, Sakarya-Düzce il sınırında meydana gelen ve 13 kişinin yanarak öldüğü trafik kazasında, yaralı sayısı 31 oldu. 
     Kazadan yaralı kurtulan ve Hendek Devlet Hastanesi’nde tedavi altına alınan yolculardan Ali Sarıyer, Sakarya Valisi Nuri Okutan’ın hastanedeki yaralıları ziyareti sırasında kaza anını anlattı. 
     Sarıyer, "Güzergahımız üzerinde bir yerleşim biriminden otobüse çok miktarda yük alındı. Bu yükler otobüsün yolcu çıkış kapısının önüne istif edildi. Ben 13 numaralı koltukta oturuyordum. Kapının önünün yükle dolu olması can kaybını artırdı" dedi. 
     Sarıyer, kazadan otobüsün camından atlayarak kurtulduğunu kaydetti. 
     Bu arada, kazadan yaralı olarak kurtulan yolcu sayısının 31 olduğu belirlendi. Kazadan yaralı kurtulanların isimleri şöyle 
     Ali Sarıyer 37 , Rabia Gökçe 19 , Ertuğrul Duran 8 , Ali Duran 5 , Fatma Keskin 36 , Ahmet Dindaroğlu 75 , Duran Duran 30 , Şehriban Alız 78 , Seher Kiraz 18 , Salih Karalı 44 , Ayten Alız 35 , Mücahit Alız 20 , Cihat Alız 18 , Nuriye Coşkun 45 , Hüseyin Coşkun 12 , Mustafa Koyun 28 , Enver Bal 47 , Fatma Keskin 36 , Neslihan Keskin 19 , Emine Keskin 15 , Halit Emir Keskin 1 , Esma Keskin 4 , Tahir Köymen 74 , Fatma Köymen 49 , Neşe Köymen 17 , Ferdener Koyun 4 , Saniye Manlı 55 , Sezer Tekler 20 , Aydın Bostancı 19 , Emre Çal Şimşek 11 , Yunus Çal Şimşek 8 . 
     Kazada yanarak ölen, biri çocuk, 13 kişinin kimliği ise henüz belirlenemedi. 
     Ölenlerden 3’ünün cesedinin Hendek Devlet Hastanesi, 5’inin cesedinin Sakarya Devlet Hastanesi, 5’inin cesedinin de Toyotasa Travmatoloji ve Acil Yardım Hastanesi morguna kaldırıldığı bildirildi. 
     Otobüs şoförü Cemil Coşkun’un gözaltına alındığı öğrenildi. 
     
</TEXT>
</DOC>
