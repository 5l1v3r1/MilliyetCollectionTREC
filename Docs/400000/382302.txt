<DOC>
<DOCNO> 382302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonspo05.html </URL>
<DATE> 2005/09/28/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Malmö'nün teknik direktörü Ailton’a özel önlem alacağız... 
</HEADLINE>
<TEXT>

     UEFA Kupası 1. tur rövanş maçında Beşiktaş’ı ağırlamaya hazırlanan Malmö, turu geçme hesapları yapıyor... 
     Teknik direktör Tom Prahl, www.ajansspor.com’a verdiği röportajda, geçmişte Avrupa’da başarılı olmuş bir kulüp olduklarını ve kesinlikle Beşiktaş’ı eleyip bir üst tura çıkacak güçleri olduğunu belirterek, Bu maçta beraberliğin de bize yeterli olacağının bilincindeyiz. Rakibimiz bizi yenebilmek için elinden geleni yapacak, biz de oluşacak açıklardan yararlanacağız'' dedi. Sakatlığı devam eden Litmanen’in rövanş maçında da oynayamayacağını, ancak cezası sona eren Daniel Andersson ile sakatlığı geçen Persson’un Beşiktaş karşısında forma giyeceğini ifade eden Prahl, şunları söyledi Ailton ve Youla’ya çok dikkat edip önlem alacağız. Çünkü yıllardır tanıdığım Ailton’un neler yapabileceğini biliyorum. Rıza Çalımbay’ın şu anda yaşadıklarına üzülüyorum. Başarılı olmasını dilerim ama bize karşı değil.'' 
     
     Diğer Haberler 

     
     Bir bu eksikti 

     Deplasmanda geçen hafta 2-0 kaybedilen Ankaraspor maçı sonrası futbolcular için yaptırılan tavuklu ve ton balıklı sandviçlerin bozuk olduğu ortaya çıktı. Gıda zehirlenmesi geçiren Siyah - Beyazlılar’dan en çok etkilenenler ise kaleci Cordoba, kaptan Tayfur Havutçu ve İbrahim Üzülmez oldu. İshal nedeniyle oldukça halsiz düşen futbolculara yoğun tedavi uygulanırken, Kolombiyalı file bekçisinin ilaç tedavisine olumlu karşılık vermesinin çok yavaş seyrettiği ifade edildi. Kulüp doktorları, bütün olanakların seferber edildiğini belirterek, Oscar Cordoba’nın Malmö maçına yetiştirileceğini söylediler. 
     
     Malmö, Tromso gibi değil 

     UEFA Kupası’ndaki diğer Türk temsilcisi Galatasaray’ın, Tromso ile kuzeyde oynadığı ilk maçta karşılaştığı kar yağışını ve tarlayı andıran sahayı unutmayan Siyah-Beyazlılar, Acaba bizi de böyle şartlar mı bekliyor'' diye endişelenmişti. Ancak Tromso’ya göre daha güneyde yer alan Malmö’de hava sıcaklığı 14 derece dolayında seyrediyor. Hava kapalı ama yağış yok. Neredeyse, tipik bir sonbahar yaşayan İstanbul’unkiyle hemen hemen aynı hava şartları bulunuyor. 
     
     Muhalefet yakın takipte 

     Demirören’in başkanlık yarışını kazandığı son seçimde aday olan Affan Keçeci, Malmö maçı için İsveç’e geldi. Keçeci, Takımın havasını hiç beğenmedim. Gerçek Beşiktaşlılık zor günlerde takımın yanında olup destek vermeyi gerektirir, ben de bunun için yoğun işlerim olmasına karşın buradayım. İnşallah buradan istenilen sonuçla dönülecek. Şu an kimse hata aramaya kalkmasın. Hatalar sorgulanırsa, kitap bile yazılır. Yönetimin olaya el koyup radikal ve camiayı memnun edecek gerçekçi kararlar alması lazım'' görüşünü açıkladı. 
     
     Bayan Demirören iş başında 

     Beşiktaş kafilesi ile birlikte Malmö’ye gelenler arasında başkan Yıldırım Demirören’in eşi Revna hamın da vardı. Demirören çifti yolculuk boyunca Siyah-Beyazlı futbolcularla yakından ilgilendi ve kendilerine moral vermeye çalıştı. Revna hanım ise, özellikle takım kaptanları Sergen Yalçın ile Tayfur Havutçu’ya yakın ilgi gösterip, tüm camianın desteğinin arkalarında olduğunu söyledi. 
     
     Tur primine 5 bin dolar zam 

     Turkcell Süper Ligi’nde kötü sonuçlar alarak şampiyonluk yarışında epey geri düşen Siyah-Beyazlılar, dört elle UEFA Kupası’na sarıldı. Yarın Malmö’yü deplasmanda yenerek tur atlamayı ve gruplara kalmayı hedefleyen Beşiktaş’ta, yönetim de kesenin ağzını açtı. Daha önce gruplara kalınması durumunda futbolculara verilmesi düşünülen 10’ar bin dolarlık prim, bu düşünceden hareketle 15’er bir dolara çıkartıldı. 

     
</TEXT>
</DOC>
