<DOC>
<DOCNO> 381206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sonspo26.html </URL>
<DATE> 2005/09/24/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Bulak "İstifa etmem kovarlarsa giderim" 
</HEADLINE>
<TEXT>

     Denizlispor Teknik Direktörü Giray Bulak, Gaziantepspor karşısında aldıkları 2-1’lik yenilginin ardından, istifa etmeyeceğini ancak yönetimin işine son vermesi halinde ayrılacağını söyledi. 
     Yönetim Kurulu ve kendisinin istifaya davet edildiği maçtan sonra basın toplantısı düzenleyen Bulak, geçen hafta Malatya’da elde edilen galibiyetten sonra kendi sahalarında çıktıkları maçın daha 1. 
     dakikasından itibaren aşağılandıklarını, aleyhte tezahürat ve istifa çağrıları yapıldığını, kendisine küfürler edildiğini, bunun sonucunda da kendisinin ve futbolcuların maçtan koptuğunu ifade etti. Bir grubun söylediklerine yönetimin tepki göstermemesini eleştiren ve bunu maçın ilk yarısında şeref tribününde oturan yöneticilerle diyoloğa girerek sert bir dille anlatan Bulak, "Denizlispor bir değerdi, değersiz hale getirdiler. Ben istifa etmem, ancak kovarlarsa giderim" dedi. Gaziantepspor Teknik Direktörü Faruk Hadzibegiç ise Denizlispor’a karşı ağır sahada iyi mücadele ettiklerini belirterek, "Sezonun en güzel oyununu çıkardık. Artık bu genç kadro kendini gösterdi. Bu galibiyetle kendimize geldik" diye konuştu. İç saha-deplasman maçı diye bir ayırım yapmadıklarını kaydeden Hadzibegiç, tüm maçlara aynı şekilde hazırlandıklarını sözlerine ekledi. 
     
</TEXT>
</DOC>
