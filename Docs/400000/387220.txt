<DOC>
<DOCNO> 387220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/spor/spo04.html </URL>
<DATE> 2005/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Erken emekli 
</HEADLINE>
<TEXT>


Trabzonspor, Samsunspor deplasmanında da yenildi, üst üste dördüncü yenilgisini alıp rekor kırdı Bordo-mavililer şimdiden lider ile aradaki puan farkını 14'e çıkardı 


Yeni teknik direktörü Vahid Halilhodziç yönetimindeki ilk maçına çıkan Trabzonspor, Samsunspor'a da deplasmanda 3-1 ile boyun eğdi, üst üste dördüncü yenilgisini aldı. 
18. dakikada Emrah topu sağdan penaltı noktasına indirdi. Mehmet Yılmaz'ın kafası yere çarpıp ağlara gitti 0-1 
38. dakikada Celil ile Emrah'ın mücadelinde yerde kalan Samsunsporlu futbolcunun düşürüldüğüne karar veren hakem İsmet Arzuman penaltı noktasını gösterdi. Atışı kullanan Kais eşitliği sağladı 1-1. 
45'te Samsunspor'un ani atağında Rafael ceza alanına girerken topa sert vurdu. Meşin yuvarlak yan direkten döndü. 
51'de Celil topu ceza alanına havalandırdı. Musa arka direkte topu ayağıyla altı pasa çıkardı. Uygun durumdaki Rafael topu boş kaleye göndererek takımı öne geçirdi 2-1. 
81. dakikada bir dakika önce sarı kart gören Hüseyin, hakeme itirazlarını sürdürünce, ikinci sarıdan kırmızı kart görüp oyun dışı kaldı. 
87'de Ayari'nin soldan ceza alanına indirdiği topu Muhammet önce düzeltti. Ardından sağ ayağıyla ağlara gönderdi 3-1. 

Maçın karnesi 
HAKEMLER İsmet Arzuman, Baki Tuncay Akkın, Alpaslan Acımert 
SAMSUNSPOR Kerem 7 - Ali Akdeniz 5 , Petkov 6 , Kenan 5 , Ayari 5 - Kais 7 , Adnan 6 Dk.88 Alper , Marciel Back 5 Dk.76 Muhammet 5 , Celil 8 - Rafael 7 , Serkan Aykut 4 , Dk.28 Musa 7 
YEDEKLER Ali Uyanık, Ertan, Mustafa, Fatih 
TRABZONSPOR Jefferson 4 - Emrah 4 , Kürşat 3 , Erdinç 4 , Lee Yong 5 - Hüseyin 4 , İbrahim Ege 4 Dk.62 Celalettin 4 , Adem 4 Dk.72 Tayfun 4 , Yattara 5 - Mehmet Yılmaz 5 , Tomas Jun 4 Dk.78 Feridun 4 
YEDEKLER Tolga, Özgür, Volkan, Hasan 
GOLLER Mehmet Yılmaz Dk.18 , Kais Dk.38 pen. , Rafael Dk.52 , Muhammet Dk.87 
SARI KART Celil, Marciel Back Samsunspor - Kürşat, Adem Trabzonspor 
KIRMIZI KART Hüseyin Dk.80 - Trabzonspor 

Celil'in itirafı 

TRABZONSPOR karşısında 1-0 yenik duruma düşen Samsunspor, 38. dakikada bir penaltı kazandı. Hakem İsmet Arzuman, Emrah ile girdiği pozisyonda yerde kalan Celil'in bu pozisyonunu penaltı olarak değerlendirdi ve Kais, beraberliği sağladı. İşte bu olayın kahramanı Celil, maç sonrasında kendisine yapılan hareketin penaltı olmadığını itiraf etti. Kırmızı - beyazlı oyuncu, Emrah'ın hareketinin faul olmadığını söyledi. 


</TEXT>
</DOC>
