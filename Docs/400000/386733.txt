<DOC>
<DOCNO> 386733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sonspo31.html </URL>
<DATE> 2005/10/14/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Fatih Terim İsviçre'yi küçümsememek gerek... 
</HEADLINE>
<TEXT>

     Milli Takımlar Teknik Direktörü Fatih Terim, Türkiye’nin, 18. Dünya Kupası finallerine katılma yolunda yapacağı play-off baraj maçı için İsviçre ile eşleşmesini değerlendirirken, "İyi bir ekip. Kesinlikle küçümsememek gerek" dedi. 
     Fatih Terim, yaptığı açıklamada, Dünya Kupası yolunda her maçın önemli olduğunu belirterek, "Her maçı ciddiye alıyoruz. İsviçre de iyi bir takım. Grubunda yenilgisi yok. Kesinlikle küçümsememek lazım. Her zamanki ciddiyetimizle hazırlanacağız" diye konuştu. 
     İsviçre’nin, Türkiye için deplasman sayılmayacağını vurgulayan Terim, şunları kaydetti 
     "Orada büyük seyirci desteğimizin olacağına inanıyorum. Eşleşmeden sonra rakibi küçümsemek, en büyük problemimiz. Biz bu hataya düşmeden, rakibimiz belli olur olmaz tüm ciddiyetimizle çalışmaya başladık. Her zaman gücünü yanımızda hissettiğimiz taraftarlarımızın desteğiyle, play-off’u da geçerek Dünya Kupası finallerine gideceğimize inancımız tam." 

     
</TEXT>
</DOC>
