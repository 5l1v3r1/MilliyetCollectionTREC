<DOC>
<DOCNO> 360305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/yasam/yas08.html </URL>
<DATE> 2005/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkollü sürücüyü yeni TCK yakacak 
</HEADLINE>
<TEXT>


348 promil alkolle 3 can alan sürücü için, yeni TCK 25 yıla kadar hapis öngörüyor 

ANKARA Milliyet 

Sivas Divriği'de 348 promil alkollü olduğu tespit edilen sürücü dehşet saçtı. 
M.K. yönetimindeki 58 EV 381 plakalı otomobil, Kale Mahallesi Atatürk Caddesi'nde yol kenarında yürüyen Sabiha Olgun 65 ve torunu Sena Al 11 ile Aytaç 12 ve Gamze Aydoğan'a 14 çarptı. Olgun, Al ve Aytaç Aydoğan kaza yerinde can verdi. Ağır yaralı Gamze Aydoğan'ın tedavisi ise sürüyor. 
Yetkililer, gözaltına alınan sürücü M.K.'nin 348 promil alkollü olduğunun tespit edildiğini, olayla ilgili soruşturmanın sürdürüldüğünü kaydetti. 

'Olası kast'a girer 
Alkollü sürücü M.K. için, yeni TCK'da, bir suçun oluşabileceğini öngörmesine rağmen fiili işleyenler için 25 yıla kadar hapis cezası içeren 'olası kast' maddesinin uygulanması bekleniyor. 
Bu madde uygulanırsa, M.K., cezasında indirim yapılsa da, en az 15 yıl hapse mahk m edilebilecek. Yürürlükten kaldırılan TCK'da aynı suç 'taksirle adam öldürme'ye giriyordu. Bu maddeye göre, fail, birden fazla kişinin ölümüne neden olsa da en çok 10 yılla cezalandırılıyordu. İnfaz Yasası'yla kişinin hapis yatacağı süre 1 - 2 yıla inebiliyordu. 


</TEXT>
</DOC>
