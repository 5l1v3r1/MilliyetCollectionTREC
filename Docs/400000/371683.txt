<DOC>
<DOCNO> 371683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/son/sonspo15.html </URL>
<DATE> 2005/08/21/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Vestel Manisaspor 1 - Gaziantepspor 2 Maç sonucu 
</HEADLINE>
<TEXT>

     Turkcell Süper Ligi'nde Gaziantepspor, deplasmanda Vestel Manisaspor'u 2-1 yendi. 
     
     İlk yarı 

     Karşılaşmaya iki takım da kontrollü başlarken, ilk dakikalarda pozisyon üretmekte zorlandılar. 
     15. dakikada Vestel Manisaspor atağında Duarte, uzak mesafeden sert vurdu. Köşeye giden topu kaleci Hasagiç kontrol etti. 
     19. dakikada Gaziantepspor'un golü geldi. Lazarov'un pasıyla ceza alanında topla buluşan Erdal, topa sert vurdu. Üst direğe çarpan top ağlarla buluştu 1-0. 
     37. dakikada Gaziantepspor farkı 2'ye çıkardı. Erman'ın ceza alanına gönderdiği topla buluşan Lazarov, vuruşunda topu Bülent'in üzerinden aşırarak takımını 2 farklı üstünlüğe taşıdı 2-0. 
     Maçın ilk yarısı 2-0 Gaziantepspor'un üstünlüğüyle kapandı. 
     Öte yandan karşılaşma öncesinde Futbol Federasyonu Yönetim Kurulu Üyesi Mahmut Özgener, geçen sezon Turkcell Süper Ligi'ne yükselen Vestel Manisaspor'a kupasını verdi. 
     
     İkinci yarı 

     51. dakikada Vestel Manisaspor atağında Mezuna, topu müsait durumda olan Hakan'a aktardı. Hakan'ın vuruşunda top üstten auta çıktı. 
     55. dakikada, Gaziantepspor'dan Barış, ceza alanı dışından sert vurdu. Üst direğe ve ardından kale çizgisi önüne çarpan topu, savunma oyuncuları uzaklaştırdı. 
     62. dakikada, Vestel Manisaspor farkı 1'e indirdi. Sağ kanattan ceza alanına giren Zafer'in ortasına iyi yükselen Mezuna, topu kafayla rakip filelere yolladı 1-2. 
     72. dakikada, Mezuna topsuz alanda Erman'a tekme attığı gerekçesiyle oyun dışı kaldı. 
     76. dakikada Vestel Manisaspor'dan Duarte'nin kullandığı serbest vuruşta top üst direğe çarptı. Sahaya dönen topu, savunma oyuncuları uzaklaştırdı. 
     85. dakikada, Gaziantepspor'dan Serkan, rakibiyle girdiği mücadelede ikinci sarı karttan oyun dışı kaldı. 
     89. dakikada Vestel Manisaspor atağında, Duarte'nin pasıyla penaltı noktası üzerinde topla buluşan Mithat'ın vuruşu, kaleci Hasagiç'te kaldı. 
     90. dakikada, Gaziantepspor'dan Ekrem, Johana'ya topsuz alanda yaptığı hareket nedeniyle kırmızı kartla oyun dışı kaldı. 
     Karşılaşma, Gaziantepspor'un 2-1 üstünlüğüyle tamamlandı. 
     

Stat Altay Alsancak Hakemler Aytekin Durmaz xx, Murat Şahin xx, Serkan Akal xx Vestel Manisaspor Bülent x, Hakan Balta x Dk. 58 Mehmet Akdemir x , Johana xx, Serkan Özsoy x, Gürol xx, Uğur x Dk. 58 Mithat x , Duarte xx, Zafer xx, Meduna x, Sinan x Dk. 70 Murat Özkan , Serkan Dökme xx Gaziantepspor Hasagiç xx, Barış xx, Fehmi xx, Bekir xx, Erman xx, Serkan xx, Özgür Volkan x Dk. 85 Hakan , Erdal xx Dk. 70 Hasan Yurt xx , Faruk xx, Gökhan xx Dk. 65 Ekrem x , Lazarov xxx Goller Dk.19 Erdal, Dk.37 Lazarov, Dk.62 Mezuna Sarı Kartlar Dk.17 Uğur Vestel Manisaspor , Hasagiç Gaziantepspor Kırmızı Kart Dk.72 Mezuna Vestel Manisaspor , Dk.82 Serkan, Dk.90 Ekrem Gaziantepspor      
</TEXT>
</DOC>
