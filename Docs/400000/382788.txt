<DOC>
<DOCNO> 382788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sondun14.html </URL>
<DATE> 2005/09/30/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
'Avusturya'yı Viyana korkusu sardı' 
</HEADLINE>
<TEXT>

     Metin Güneş CNN TÜRK Londra 

İngiliz The Guardian gazetesi Avusturya’nın Türkiye’nin üyeliğine karşı olmasının nedeninin, 'tarihi önyargısı ile günümüzdeki korkularından meydana gelen zehirli bir karışım' olduğunu yazdı. 
     The Guardian gazetesindeki başyazıda, Avusturya’nın Viyana kapılarına dayanan yeniçerilerden korktuğu zamanları hatırlarken, aynı zamanda da Anadolu’nun en ücra köşelerinden kopup gelecek olan misafir işçilerden çekindiğine dikkat çekildi. 
     Muhafazakar Başbakan Wolgfang Schüssel’in AB’nin bir Hıristiyan kulübü olduğunu açık bir şekilde söyleyemediğini belirten başyazar, başbakanın 'Türkiye ile müzakerelerin başlamasını, Katolik Hırvatistan ile de müzakerelere başlanması şartına bağlamak' istediğini hatırlattı. 
     The Guardian, "Zagrep’in BM savaş suçluları mahkemesi ile işbirliği yapmaması nedeniyle bu süreç haklı bir şekilde durdurulmuştu'' yorumu yaptı. 
     

     
</TEXT>
</DOC>
