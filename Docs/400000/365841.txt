<DOC>
<DOCNO> 365841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/sondun06.html </URL>
<DATE> 2005/07/31/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
'Ek Protokol'e imza Yunan basınında Türkiye'nin zaferi 
</HEADLINE>
<TEXT>

     SOFİA ANGELİDİS Atina DHA 

GÜMRÜK Birliği Ek Protokolü'nün Türkiye tarafından imzalanması, Yunan basınında Atina ve Lefkoşa'nın Güney Kıbrıs Rum yönetimi diplomatik yenilgisi olarak yer aldı. 
     To Vima’ gazetesinin yazarı Yannis Kartalis, yarınki yazısında, Tayyip Erdoğan baştan beri yapmak istediğini başardı. Protokolü imzaladı. Ama meclisten ne zaman onaylanacağı ve yürürlüğe gireceği belli değil. Ekim ayında Türkiye ile AB arasındaki müzakereler başlayacağı zaman Kıbrıs Cumhuriyeti Türkiye tarafından tanınmamış olacak.'' diye yazdı. 
     
     ERDOĞAN'IN KİŞİSEL BAŞARISI’ 

     Kartalis, Bütün bunlar Türk Başbakan için kişisel bir başarı iken, Atina ve Lefkoşa için son derece büyük bir diplomatik yenilgi teşkil ediyor. Tayyip Erdoğan, baştan beri Kıbrıs sorununa çözüm bulmadan Güney Kıbrıs'ı tanımak istemiyordu ve görünüşe göre de oyun Türkiye'nin kurallarıyla oynanıyor. Bunun tam tersi olmalıydı.'' dedi. 
     
     TÜRKİYE ALEYHİNDE NEGATİF BİR İKLİM VAR’ 

     Kartalis yazısında, Türkiye birçok batı ülkesinin gündeminde ve onun Avrupa Birliği'ne AB üye olmasını istemiyorlar, böylece Türkiye aleyhinde negatif bir iklim var. Atina bu iklimden faydalanmalı ve bu ülkelerin de desteği ile Kıbrıs Cumhuriyeti'nin tanınmasını ihlal edilemez bir şart olarak sunmalıydı.'' dedi. 
     
     ERDOĞAN VE PAPADOPULOS'UN HEDEFLERİ 

     Yarın ki, Elefterotipia'' gazetesinde ise, Makarios Drusiotis deklarasyonda yer alan açıklamaları sıralayarak, 1960 yılı anlaşmalarına değinen kısmın Atina ve Lefkoşa'yı Güney Kıbrıs düşündürdüğünü belirtti. 
     Drusiotis yazısında,, Lefkoşa'nın bir sonraki adımı Türk liman ve hava alanlarının Kıbrıs gemilerine açılması. Türkiye bunun karşılığında işgal altındaki toprakların KKTC liman ve hava alanlarının açılmalarını isteyecek. Kısacası nasıl Papadopulos Türkiye ile ilişkilerini geliştirerek Kıbrıs Cumhuriyeti'nin tanınmasını istiyorsa, Türk hükümeti de aynı yöntemlerle KKTC'nin tanınmasını istiyor.'' dedi. 
     Televizyonlar... 
     Ek Protokolü’n imzalanması Yunan televizyon kanallarındaki haberlerde de geniş yankı buldu. Haberlerde Türkiye’nin, ’Ek Protokol’ün imzalanması Kıbrıs Cumhuriyeti’nin tanınması anlamına gelmez’ şeklindeki deklarasyonun Yunan ve Kıbrıs Rum Kesimi yönetimlerinde hoşnutsuzluk yarattığı ifade edildi. 
     ANT1 kanalının haberine göre, Atina ve Rum Yönetimi’nde, deklarasyonda büyük bir olasılıkla ’tuzakların’ bulunduğu düşüncesi ağır basıyor. Türk havaalanları ve limanlarının Rum hava ve deniz taşıtlarına kapalı kalmaya devam edeceği hatırlatılırken, Yunanistan ve Kıbrıs Rum Kesimi’nin, AB Daimi Temsilcileri’nin toplanacağı 28 Ağustos tarihine kadar bekleyeceği belirtildi. 
     RUM TAŞITLARI TÜRK LİMANLARINA GİRMEYE ÇALIŞIRSA NE OLACAK 
     Devlet televizyonu NET TV ise Brüksel muhabiri Vangelis Demiris ile bağlantıya geçti. Demiris, deklarasyonla ilgili oluşan ’hoşnutsuzluklardan’ bahsetti ve Türkiye’nin eklediği konu ve taleplerin önce ağustos sonundaki AB Daimi Temsilciler Konseyi’nde, sonra da 1-2 Eylül tarihlerinde AB Dışişleri Bakanları toplantılarında görüşüleceğini belirtti. 
     Türkiye’nin, Gümrük Birliği Ek Protokolü ile Güney Kıbrıs’ı sadece ticari alanda tanıdığını belirten Demiris, bunun, AB’nin protokol hakkındaki görüşü olduğunu kaydetti. 
     Vangelis Demiris, "Gümrük Birliği Ek Protokolü’nün imzalanması, Kıbrıs Cumhuriyeti’nin de facto fiili olarak tanınması anlamına gelmiyor mu " sorusuna, "Hayır. De facto olarak tanıma söz konusu değil. Burada ’de jure’ hukuki bir tanıma var. Ama bu pratikte belli olacak. Rum gemi ve uçakları, Türk liman ve havaalanlarına giriş yapmaya çalıştığı zaman ne olacağını görmek gerek" yanıtını verdi. 
     
</TEXT>
</DOC>
