<DOC>
<DOCNO> 390834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/son/sondun06.html </URL>
<DATE> 2005/10/30/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Skandal adam Libby'den boşalan görev için Edelman'ın adı geçiyor 
</HEADLINE>
<TEXT>

     ABD’de Başban Yardımcısı Dick Cheney’in sağ kolu ve başdanışmanı Lewis Libby’in CİA ajanı Valerie Plame’yi deşifre etmesi skandalı Yönetimi sarsttı. 
     Hakkında dava açılan, Irak politikası mimarlarından biri olan Libby’den boşalan görev için eski Ankara Büyükelçisi Edelman’ın ismi de geçiyor. 
     Hakkında dava açılması üzerine istifa eden Lewis’in yokluğunun Dick Cheney’in bürosunda büyük bir boşluk yarattığı belirtilirken Libby’nin yerine kimin getirileceği tartışmaya da başlandı. Başdanışmanlık için en şanslı adayın Cheney’e yakınlığı ile de tanınan hukuk danışmanı aşırı muhafazakar David Addington olduğu ifade ediliyor. 
     ABD’nin önde gelen gazetelerinden Los Angeles Times de, Cheney’in Libby’nin halefi konusunda henüz bir karar vermediği gibi gözüktüğünü belirtirken, adaylar arasında eskiden Cheney’in danışmanlığını da yürüten ve halen Pentagon’un üçüncü ismi olan kıdemli Bakan Yardımcısı eski Ankara Büyükelçisi Eric Edelman’ın da bulunduğunu yazdı. 
     Edelman’ın geçmişte Cheney ile yakın bir çalışma içinde bulunduğunu kaydeden gazete, Addington ve Edelman’ın yanısıra George W. Bush’un ilk başkanlık döneminde iletişim alanında Cheney’in başlıca uzmanı olan Mary Matalın’ın de adaylardan biri olduğunu kaydetti. 

ANKA 
     
</TEXT>
</DOC>
