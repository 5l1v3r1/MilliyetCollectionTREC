<DOC>
<DOCNO> 376947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/spor/spo06.html </URL>
<DATE> 2005/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Devler kısa kesti 73-67 
</HEADLINE>
<TEXT>


Basketbol Milli Takımımız, Fransa'da katıldığı dörtlü turnuvaya iyi başladı. Avrupa Şampiyonası'ndaki rakibi olan Bulgaristan karşısında ilk yarıda şov yaptı, ikinci devre kendini sıkmadan galibiyete ulaştı 


A Milli Basketbol Takımımız, Fransa'nın Limoges kentinde düzenlenen dörtlü turnuvadaki ilk maçında, Avrupa Şampiyonası finallerindeki rakibi Bulgaristan karşısında kendini fazla sıkmadı 73 - 67 
Sırbistan Karadağ'da 16 Eylül'de başlayacak 2005 Avrupa Şampiyonası öncesi son ciddi hazırlık niteliğindeki turnuvanın açılış maçına hasta olan Hidayet'ten yoksun ancak "fırtına" gibi giren, Ay - Yıldızlılar, henüz devre bitmeden farkı yirmi sayının üzerine çıkardı. Ancak Bulgaristan'ın Stoykov ve Videnov ile direnişi devrenin 51 - 29 kapanmasını sağladı. 
Üçüncü çeyrekte Bulgaristan savunmada toparlanırken, fark da 18 sayıya kadar eridi. 12 Dev Adam, son periyotta oyundan düşerken, 34'te fark 10'a geriledi 65 - 55 . 38.48'de Angelov'un üçlüğü, Bulgaristan'ı 6 sayıya kadar 71-65 yaklaştırdıysa da millilerimiz, maçı 73-67 galip kapadı. Günün diğer maçından Fransa, Ukrayna'yı 96-83 mağlup etti. Millilerimiz ikinci sınavını bugün TSİ 19.00'da Ukrayna ile oynayacak. 

İstatistik 

TÜRKİYE OYUNCU TS 2S 3S SA R K.Tunçeri 7 2-2 1-2 - 3 İbrahim 11 4-7 1-3 - 1 K.Gönlüm 6 3-4 - - 8 Mehmet 10 2-13 1-1 3-4 13 Kaya - 0-3 - - 2 Ermal 2 1-1 0-1 - 2 Mirsad 18 3-9 3-4 3-4 7 Ender 4 0-2 - 4-4 1 Serkan 12 6-10 0-4 - 1 Cenk 3 0-1 1-2 0-2 2 TOPLAM 73 21-52 7-17 10-14 42 

BULGARİSTAN OYUNCU TS 2S 3S SA R Videnov 8 1-5 2-5 - 2 Angelov 9 1-3 1-3 4-4 3 Georgiev 3 1-4 - 1-4 7 Dimitrov 2 1-4 - 0-2 - Stoykov 19 3-6 3-9 4-4 4 Ivanov 2 - - 2-2 1 Radionov 12 2-4 2-2 2-3 1 Banev - 0-2 - - 9 Bozov 2 0-3 - 2-3 - Davidov 6 3-5 - - 1 Mladenov 4 2-4 - - 3 TOPLAM 67 14-40 8-19 15-22 39 
HAKEMLER Cassano, Maestre, Matteus 
1.PERİYOT 24-14 Türkiye , 2.PERİYOT 27-15 Türkiye , DEVRE 51-29 Türkiye , 3.PERİYOT 12-16 Bulgaristan , 4.PERİYOT 10-22 Bulgaristan , MAÇ SKORU 73-67 Türkiye , BEŞ FAUL Mladenov 31.13 , Banev 37.34 


</TEXT>
</DOC>
