<DOC>
<DOCNO> 394441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/guncel/gun04.html </URL>
<DATE> 2005/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyayı şaşırtan gelin 
</HEADLINE>
<TEXT>


Lozan görüşmelerinin çıkmaza girdiği günlerde kıyılan nik h, Mustafa Kemal'in geleceğe dair planlarına ilişkin dünyaya verilmiş mesaj gibiydi. Latife, binici pantolonu ve mahmuzlu çizmeleriyle herkesi şaşırtmıştı 

Sırlarıyla Latife Hanım - 4 
İpek Çalışlar 

29 Ocak 1923'te İzmir Kadısı Göztepe'deki köşke davet edildi, gelinin de katıldığı modern bir törende Latife, Mustafa Kemal ile hayatını birleştirdi. Türk basını gelinin niteliklerini öne çıkarıp öven haberler yayımlarken, Batı basını yeni Türkiye'nin lideri Mustafa Kemal Paşa'nın Avrupa'da eğitim görmüş bir kadın hakları savunucusu ile evlendiğini duyuruyordu. Lozan görüşmelerinin çıkmaza girdiği günlerde kıyılan nik h, Mustafa Kemal'in geleceğe dair planlarına ilişkin dünyaya verilmiş bir mesaj niteliğindeydi. 

Balayı yerine yurt gezisi 
İzmir'de kaldıkları süre içinde Latife ile Mustafa Kemal, İzmir çevresini kapsayan kısa bir yurt gezisine çıktılar. Bu onların aynı zamanda balayı gezisiydi. 
Lozan Konferansı'nın kesintiye uğraması üzerine Türkiye'ye gelen İngiliz Daily Mail gazetesinin muhabiri Ward Price, dünyanın merak ettiği gelinle damadı Eskişehir tren istasyonunda görmüş ve gelinin kılık kıyafetine şaşırıp kalmıştı. Extra-Special Correspondant adlı kitabında bu karşılaşmayı şöyle anlatmıştı 
"Ocak 1923'te Lozan Konferansı kesildiğinde, Türkiye'nin baş delegesi İsmet Paşa, hükümetine danışmak için Ankara'ya dönüyordu. Isıtması ve aydınlatması olmayan, camları kırık bir vagonla Konstantinople'dan Ankara'ya gidiyorduk. Türk delegasyonu, birkaç hafta önce İzmir'de evlenen milli lider Mustafa Kemal ve karısıyla buluşacaktı. Tren küçük bir istasyon olan Eskişehir'de durdu. 

İstasyondakileri şaşırtmıştı 
Gazi'nin yeni evlendiği karısı Latife Hanım'ı, binici pantolonu, mahmuzlu çizmeleriyle görmek şaşırtıcıydı. Saçlarını parlak renkli ipek bir eşarpla örtmüş, yüzüne ise peçe takmamıştı. Kılığıyla istasyondaki Türkleri çok şaşırttığı ortadaydı. O günlerin Türkiye'sinde böyle giyinmeye cesaret edebilecek bir başka Türk kadını daha olamazdı." 
Latife, o günlerin toz deryası Ankara'ya yedi deve yükü çeyiziyle geldi. 
Yalnız kılık kıyafetiyle değil, düşünüşü ve davranışlarıyla da modern bir kadındı. 

Siyasi hayalleri vardı... 
Latife, siyasete katılma konusunda istekliydi ve iddiaları vardı. 
Kız kardeşi Vecihe İlmen, "Atatürk onun bir kadın olarak toplantılarda, derneklerde konuşmasını arzu ediyordu" diyor. Ancak dönemin erkekleri Latife'nin gezilerde nutuk atmasına hiç de sıcak bakmıyordu. Bunlardan biri de Mustafa Kemal'le birlikte Samsun'a giden 18 kişiden biri olan Hüsrev Gerede'ydi. Gerede anılarında, Latife Hanım'ın siyasal isteklerini çocukça bulduğunu belirterek şöyle diyordu 
"Bilindiği gibi Latife Hanım siyasal hırsa da kapılmış, Gazi'nin yurt gezilerinde çarşafı ve peçesi ile halka nutuklar söylemeye kalkışmıştır. Eski Çankaya Köşkü'nün bahçesinde sesini, davranışlarını eğitip düzeltmek için Demostenes gibi hitabet çalışmaları yaparmış. Bir bakıma Atatürk'le eşit olma, rekabet etme gibi çocukça davranışlara girmiş." 
Gerede, Latife'nin eşit olma isteğini komutanın önüne çıkmak olarak yorumlamıştı. Türkiye'de kadınların siyasal haklara sahip olmadığı o yıllarda Latife bu denli cesur davrandığı için erkeklerin tepkisini çekiyordu. Çankaya'da da hem kendisi için hem de hemcinsleri için siyasi hak talep eden bir kadın vardı. 
Latife, Adana gezisinden dönüşte alınan Meclis'i yenileme kararı üzerine, "Ben de milletvekili olacağım" demişti. O günlerin tanığı yaver Salih Bozok, İsmet Bozdağ'ın kaleme aldığı anılarında şöyle diyor 
"Bu geziden sonra Latife, milletvekili olacağım diye tutturdu. Kadınların oy verme hakkı yoktu ve elbet seçilemezdi Fakat Gazi Paşa'yı sıkıştırıyor, kadınlara oy hakkı tanınmasını ve seçme hakkı ile birlikte seçilme hakkı da verilerek milletvekili olmasının sağlanmasını istiyordu." 

Türk basını Latife'yi tanıtıyor 

20 Ocak günü Vakit gazetesinde evlilik haberi "İzmir'de Pek Kutlu Bir Evlenme" başlığıyla verilmişti 
"Mustafa Kemal Paşa Hazretleri'nin Uşakizade Muammer Bey'in kızları Latife Hanımefendi ile evlenme merasimi yapılmıştır. 

Muhabbetle bağlanmıştı 
Ankara'dan ve İzmir'den büyük bir memnuniyetle aldığımız bilgiye göre Gazi Mustafa Kemal Paşa Hazretleri'nin, Uşakizade Muammer Bey'in kızları ile evlenme merasimi yapılmıştır. Paşa Hazretleri bu evlenme ile rahmetli annelerinin son arzusunu yerine getirmişlerdir. Paşa Hazretleri'nin bir yuva kurması rahmetli için en büyük bir emel hükmünde idi. Millete yetiştirdiği pek yüksek meziyetli evladı için olağanüstü bir ana sevgisi besleyen ve pek hassas olan rahmetli, müstakbel gelinini evvela tanımadan severek yuvanın bir an evvel kurulmasında ısrar etmiş, sonra İzmir'de görünce büyük bir muhabbetle bağlanmıştı. 
Latife Hanımefendi pek müstesna meziyetlere sahiptir. Avrupa'nın her tarafını gezmiş, görmüş, anlayarak tanımıştır. Fransız, İngiliz, Alman dillerini gayet iyi bilmektedir. Musikide de büyük bilgisi vardır. Türkçeyi pek iyi yazar. Uşakizade Halid Ziya Beyefendi, Türkçeleriyle iyice meşgul olmuş ve Latife Hanımefendi'de yazı hususunda büyük bir istidat görmüştür. Latife Hanımefendi'yi tanıyanlar, zek sı, azim ve iradesi hakkında pek takdirk r lisan kullanmakta, pek ateşli bir vatanperver olduğunu söylemektedirler. 

Millet sevinçle karşılayacak 
Bütün millet, Mustafa Kemal Paşa Hazretleri'nin bu vasıfları haiz bir hayat arkadaşı seçerek yuva kurmalarını sevinçle karşılayacak ve bu evlenmenin uğurlu olmasını can ve gönülden temenni edecektir. 
Gazetemiz de gerek Mustafa Kemal Paşa Hazretleri'ne ve gerek Latife Hanımefendi'ye pek samimi tebriklerini arz eder." 
30 Ocak 1923 tarihli Vakit gazetesinden aktaran Niyazi Ahmet Banoğlu 

'O da benim yaverim gibi teftişe katılıyordu' 

Mustafa Kemal, yakın dostu Fransız gazeteci Berthe Georges-Gaulis'e, Çankaya'ya yaptığı bir ziyaret sırasında balayı günlerini anlatmıştı 
"Şimdi size balayı seyahatimizi ben anlatacağım... Halka ve subaylarıma bir aile kurmak için olmayan paramızı törenlerle hediyelerle harcamamızın lüzumsuzluğunu göstermek istedim. Birlikte hemen yurdu gezmeye başladık. Her yerde kitlelerin içine giriyor, onlarla konuşuyor, sorunlarını dinliyor, onlardan ne beklediğimizi anlatıyorduk. Ah cesur insanlar Nasıl da dinliyor, nasıl da anlıyorlardı. Şehirden şehre, köyden köye gittik. Bu en güzel balayı seyahati değil mi Alaylarımı teftişe gittiğimde, benim gibi o da at üstünde, yaverim gibi teftişe katılıyordu. Ondan sonra da gidiyor köylülerin ortasına oturuyorduk. Bana manalı sorular soruyorlardı. Sizin de çok beğendiğiniz o sağduyulu incelikleriyle..." 

Yapılan sosyal reformlarda katkısı var 

Mikusch Latife Hanım, büyük adamın çalışma arkadaşıydı 
Alman yazar Dagobert Von Mikusch, 1929 yılında yayımlanan Gazi Mustafa Kemal adlı biyografi kitabında Latife'nin Mustafa Kemal'in yanındaki işlevini tarif ederken ilginç bir ifade kullanıyor "Latife Hanım iki yıl süreyle önemli bir rol oynadı Türkiye'nin bir numaralı kadınıydı, yönetime ortaktı, sosyal reformlarda, özellikle de kadının özgürlüğüne kavuşmasında önemli katkıları oldu. Latife yalnızca bir eş değil, büyük adamın çalışma arkadaşıydı da. Mustafa Kemal, herkese, kendi üzerinden kadına ilişkin Doğu'nun köhne sınırlamalarının kalktığını, kadının bundan böyle erkeğin yanı başına sosyal bir varlık olarak, insan olarak eşit haklarla yer alacağını göstermek istiyordu" diyor. 

Vecihe İlmen Nasıl yapalım diye oturur konuşurlardı 
Atatürk, kadın devrimlerini yaparken Latife Hanım'a danışır mıydı 
"Tamamen. Çok uğraştılar birlikte. Erkek kadın yan yana oturmaz, bunlar otururdu. Mesela kadının yüzünün açılması... O çarşafın çıkması... 
"Ne dersin Latife, şöyle yapalım mı Mesela sen şöyle yapsan " O sıkma baş böyle çıktı. Oturur konuşurlardı. "Nasıl yapalım, nasıl başlayalım " derlerdi. 
Latife'nin Çankaya'da geçirdiği 1000 günün bir özeti bu satırlar. 

Latife'den Lozan'daki İsmet Paşa'ya 

Lozan görüşmeleri sırasında Rauf Orbay hükümetiyle sorunlar yaşayan İsmet Paşa'ya hitaben yazılan sıcak bir gönül alma ve kutlama mektubunda da onun imzası var. 30 Mayıs 1923 tarihli mektup İnönü Arşivi'nde duruyor. 

Muhterem kardeşimiz İsmet Paşa Hazretlerine 
Memleketi sükun ve saadete is l ulaştırma için sarf ettiğiniz himmet ve ecreylediğiniz mücadelenin kıymeti çok büyüktür. 
Sizi sıkan bazı ufak tefek muamelelere ehemmiyet vermeyecek kadar vüs'at geniş ve azamet-i ruha büyük ruh malik olduğunuzu bildiğimizden, fazla endişe etmiyoruz. Biz, tahmin buyuracağınız derecede çok ve boğucu meşagilin meşguliyetler içindeyiz. Fakat Allah netayici neticeler müsbet ihsan ediyor. Ancak en büyük zafer ve saadetimiz sizin memleket için ihraz elde etmek eyleyeceğiniz parlak muvaffakiyet olacaktır. Emniyetle buna intizardayız bekliyoruz . İki günden beri misafirimiz olan Fevzi Paşa Hazretleri'yle birlikte hep fezalinizi faziletlerinizi tezk r etmekteyiz anmaktayız . Bu sıkıntılı ayrılık günlerinin artık uzamayacağını düşünüyoruz. Tahassürle hasretle sizi y d ederiz. 
Muhterem refikanız Hanımefendi'nin muhabbet ve samimiyetle gözlerinden öperim, efendim. 

Latife Mustafa Kemal 
Çankaya 30 Mayıs 1923 İnönü Arşivi aktaran Utkan Kocatürk. "Atatürk Çizgisinde Geçmişten Geleceğe" adlı kitabından 

YARIN 

Mustafa Kemal, Byron'dan şiirleri okurdu. Mustafa Kemal, Latife'nin okuduğu şiirler için ne derdi 
Köşk'ün idaresini eşine bıraktı. 
Türkiye Cumhuriyeti'nin ilk protokol kurallarını Latife hazırladı. 



</TEXT>
</DOC>
