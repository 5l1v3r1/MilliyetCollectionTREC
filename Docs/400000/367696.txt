<DOC>
<DOCNO> 367696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sonyas01.html </URL>
<DATE> 2005/08/06/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
İşte dünyayı değiştiren 10 eser 
</HEADLINE>
<TEXT>

     
     BBC TÜRKÇE 
     
İngiliz müzik dergisi Uncut'ın müzik ve film yıldızları arasında yaptığı araştırmada, Bob Dylan'ın Like a Rolling Stone şarkısı, 'Dünyayı değiştiren şarkılar-filmler-diziler-kitaplar' sıralamasında ilk sırada yer aldı. 
     Like a Rolling Stone'u Elvis Presley'in Heartbreak Hotel ve Beatles'ın She Loves You adlı şarkıları izledi. 
     
     
DÜNYAYI DEĞİŞTİREN 10 ESER Bob Dylan Like A Rolling Stone Elvis Presley Heartbreak Hotel The Beatles She Loves You The Roling Stones I Can't Get No Satisfaction The Clockwork Orange Otomatik Portakal Godfather Baba David Bowie The Rise and Fall of Ziggy Stardust Taxi Driver Taksi Şoförü Sex Pistols Never Mind The Blocks The Prisoner Mahkum-İngiliz dizisi 
     
     Ünlüler kime oy verdi 
     Araştırma için görüşlerine başvurulan yıldızlar arasında Sir Paul McCartney, Noel Gallagher, Robert Downey Jr, Keith Richards ve Lou Reed de vardı. 
     Ünlü rock yıldızı Patti Smith araştırmada ilk sırada yer alan Like a Rolling Stone için, "Tüm ergenlik dönemim bu şarkıyla geçti" yorumunu yaptı. 
     Beatles üyelerinden Sir Paul McCartney ise kendi listesinde birinciliği, Heartbreak Hotel'e verdi. 
     McCartney, şarkı için, "Presley, sanki cehennemin derinliklerinden söylüyordu" deyip, sözlerini şöyle sürdürdü 
     "Tonlaması, yankıyı kullanışı...Herşey çok güzeldi. Müzikal açıdan mükemmeldi." Araştırmada en üst sırada yer alan film, 5. seçilen Stanley Kubrick'in Otomatik Portakal'ı oldu. Otomatik Portakal'ı Baba filmleri izledi. 
     Araştırma, Uncut dergisinin 100. sayısı nedeniyle yapıldı. 
     
     Derginin yorumu 
     Derginin editörü Allan Jones ise sıralama hakkında şu yorumu yaptı 
     "Liste titiz bir araştırmanın sonucu. Ancak filmlerin, David Bowie'den daha fazla kültürel etki yarattığı, çok fazla tartışmaya yol açtı. Sonuçta karşımız çıkan tablo, Bob Dylan'ın son 50 yılın 'en ufuk açıcı ve artistik' sözlerini yazması. Ancak mutlaka bu görüşe katılmayanlar da olacaktır." 
     
</TEXT>
</DOC>
