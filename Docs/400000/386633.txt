<DOC>
<DOCNO> 386633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/soneko07.html </URL>
<DATE> 2005/10/14/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
ÖYK, İstanbul Hilton'un satışını onayladı... 
</HEADLINE>
<TEXT>

     Özelleştirme Yüksek Kurulu, İstanbul Hilton Oteli'nin, en yüksek teklifi veren Ortadoğu Otomotiv Ticaret A.Ş'ye satılmasına karar verdi. 
     ÖYK'nın, Resmi Gazete'nin bugünkü sayısında yayımlanan kararıyla, İstanbul Hilton Oteli'nin arsa, bina, müştemilat, demirbaş ve sair malzemeler dahil , "satış" yöntemiyle özelleştirilmesini teminen yapılan ihalede, alınan nihai teklifler ve değer tespit sonuçları incelenerek, 255 milyon 500 bin ABD Doları bedelle en yüksek teklifi veren Ortadoğu Otomotiv Ticaret A.Ş'ye satılmasına onay verildi. 
     Özelleştirme Yüksek Kurulu'nca, Adapazarı Şeker Fabrikası A.Ş'de Adapazarı Şeker bulunan yüzde 95,37 oranındaki İdare'ye ait hissenin "Satış Yöntemi" ve "Pazarlık Usulü" ile özelleştirilmesi amacıyla yapılan ihalede, 45 milyon 750 bin ABD Doları bedelle en yüksek teklifi veren S.S. Adapazarı Pancar Ekicileri Kooperatifi'ne satılmasına karar verildi. 
     
</TEXT>
</DOC>
