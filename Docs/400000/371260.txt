<DOC>
<DOCNO> 371260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sontur06.html </URL>
<DATE> 2005/08/19/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Eşim seks partileri düzenliyordu 
</HEADLINE>
<TEXT>

     Samsun'da yazlıkta başka kadınla yakaladığı kocasını öldüren Elmas Özman "Evde toplu halde seks yapıyorlardı. Eşim benim de aralarına katılmamı istiyordu. Katılmadığım için de beni sürekli dövüyordu" dedi. 
     Samsun'da 30 yaşındaki eşi Elmas Özman'ın yazlık villada başka bir kadınla basarak öldürdüğü yaşındaki Mustafa Özman'ın başka kadınlarla aşk yaşayıp, uygunsuz fotoğraflar çektirdiği ve bunları da sakladığı ortaya çıktı. 
     Bu aşk fotoğraflarının cinayetle ilişkisinin olup olmadığı araştırılırken, eşini vurduktan sonra tutuklanan Elmas Özman, 2'nci Sulh Ceza Mahkemesi'nde eşinin sapık ilişkiler içinde bulunduğunu ileri sürdü. 
     Elmas Hanım, "Bazen eve erkek getiriyordu. Zaman zaman evde erkekli bayanlı toplu seks yapıyorlardı. Eşim bazen bana da, 'Sen de katıl' diyordu. Kameraya çekelim, izleyelim. Sonra sileriz diyordu. Ben onun bu hayatına ve tekliflerine şiddetle karşı çıkıyordum. Bu yüzden beni çok sık dövüyor, tehdit ediyordu. Birkaç kez kafama bıçak ve silah dayadı. Bu nedenle birkaç kez savcılığa gittim. Son 6 aydır da eve gelmiyordu. Onu bir bayanla görünce başım döndü. Ne yaptığımı bilmiyorum" dedi. 
     Mustafa Özman'ın çeşitli zamanlarda farklı kadınlarla uygunsuz halde çekilmiş fotoğrafları savcılığa delil olarak sunuldu. Özellikle genç kadınlar çeşitli hediyelerle kandırdığı ve onlarla cinsel ilişkiye girerek bunları fotoğrafladığı ileri sürülen Mustafa Özman'ın, ruhsal dengesinin de bozuk olduğu iddia edildi. Kocasının öldüren Elmas Özman hakkında müebbet hapis cezası istemiyle dava açıldı. 
     
</TEXT>
</DOC>
