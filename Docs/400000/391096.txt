<DOC>
<DOCNO> 391096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/soneko39.html </URL>
<DATE> 2005/10/31/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Doğalgaza zam 
</HEADLINE>
<TEXT>

     BOTAŞ, konutlarda kullanılan doğalgaza Ankara'da yüzde 5.02, İstanbul'da ise yüzde 5 oranında zam yaptı. 
     Serbest tüketicilerin kullandığı doğalgaz fiyatları da Ankara ve İstanbul'da yüzde 5.64 oranında arttırıldı. 
     BOTAŞ'tan yapılan yazılı açıklamada, son bir yıl içinde petrolün ortalama varil fiyatının 28 dolardan, 65 dolara yükseldiği hatırlatıldı. 
     Açıklamada, doğalgaz fiyatlarının alım kontratları gereği geriye dönük 6 ayın petrol fiyatlarına göre ayarlandığı belirtilerek, ''Bu çerçevede son 6 aylık petrol fiyatlarındaki artışın, doğalgaz fiyatları üzerine getirdiği etkiyi iç piyasaya asgari ölçüde yansıtmak için konutlara Ankara'da yüzde 5.02, İstanbul'da yüzde 5, serbest tüketicilere Ankara'da ve İstanbul'da yüzde 5.64 fiyat artışı yapılmasına karar verilmiştir'' denildi. 
     
</TEXT>
</DOC>
