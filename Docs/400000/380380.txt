<DOC>
<DOCNO> 380380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sonyas03.html </URL>
<DATE> 2005/09/21/ </DATE>
<TIME> 00.10 </TIME>
<AUTHOR>  </AUTHOR>
<HEADLINE>
T.S Eliot’ın "Çorak Ülke" kitabının 1. baskısı 438 bin dolara alıcı buldu 
</HEADLINE>
<TEXT>

     ABD asıllı İngiliz şair T.S Eliot’ın Thomas Stearns Eliot yayınlanmamış çok sayıda mektubu ile yazar tarafından imzalanmış "The Waste Land" Çorak Ülke şiir kitabının ilk baskısı açık artırmada 438 bin dolara satıldı. 
     Aynı zamanda oyun yazarı ve edebiyat eleştirmeni de olan Eliot’ın 50 kadar mektubu vaftiz oğlu Tom Faber’e "Amca Tom" imzasıyla 
     gönderdiği, bunun da ünlü şairin komik yanını ortaya çıkardığı bildiriliyor. Eliot’un yayıncısı ve dostu Geoffrey Faber’in oğlu Tom geçen yıl ölmüştü. The Waste Land’in 58 bin dolara satıldığı açık artırmada, mektuplarla birlikte şairin yazdıklarına verilen toplam ücretin 438 bin dolar olduğu belirtildi. ABD’de 1888 yılında Missouri eyaletinin St Louis kentinde doğan ve 1914 yılında Londra’ya giden Eliot, hayatının büyük bölümünü İngiltere’de geçirdi. Katolik olduktan iki yıl sonra 1929 yılında İngiliz vatandaşlığına geçen Eliot 1965 yılında öldü. 
     
</TEXT>
</DOC>
