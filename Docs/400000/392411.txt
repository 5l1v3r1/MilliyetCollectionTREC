<DOC>
<DOCNO> 392411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sonspo15.html </URL>
<DATE> 2005/11/05/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
İskenderun Demirçelikspor'da Bulgurlu'nun görevine son verildi 
</HEADLINE>
<TEXT>

     İkinci Futbol Ligi B Kategorisi 5. Grup ekiplerinden İskenderun Demirçelikspor Asbaşkanı Cengiz Gül, teknik direktör Haluk Bulgurlu ile yollarını ayırdıklarını bildirdi. 
     Cengiz Gül, yaptığı açıklamada, İskenderun Demirçelikspor'un amatör kümeden üçüncü lige, ardından ikinci lige yükselişinde görev alan Haluk Bulgurlu'nun görevine son verilmesinin nedenini ''kan değişikliği ihtiyacı'' olarak gösterdi. 
     Gül, başarıya kilitlendiklerini, bunun için A kategorisi belgesine sahip bir teknik direktör aradıklarını belirterek, şunları kaydetti 
     ''Son üç haftada 2 yenilgi 1 beraberlik aldık ve durum değerlendirdik. Kan değişikliğine ihtiyacımız olduğu sonucuna vararak, bize büyük emekleri geçen Haluk Bulgurlu ile yollarımızı ayırdık. En kısa zamanda yeni teknik direktörü bularak, anlaşmamızı yapacak ve yolumuza devam edeceğiz'' dedi. 
     
</TEXT>
</DOC>
