<DOC>
<DOCNO> 352305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sonspo42.html </URL>
<DATE> 2005/06/15/ </DATE>
<TIME> 20.05 </TIME>
<AUTHOR>  </AUTHOR>
<HEADLINE>
Diyarbakırspor Atilla Birlik'i transfer etti... 
</HEADLINE>
<TEXT>

     Diyarbakırspor Gençlerbirliği’nin golcü oyuncusu Atilla Birlik’i renklerine bağladı. 
     Diyarbakırspor, Akçaabat Sebatspor’dan Hasan Özer ve Çaykur Rizespor’dan Ahmet Çalışır’ın ardından Gençlerbirliği’nden Atilla Birlik’i transfer etti. 
     Kulüp basın sözcüsü Aziz Gölcük, aralarında Teknik Direktör Hüseyin Kalpar ile kulüp başkanı Abdullah Akyıl’ın da bulunduğu transfer komitesinin çalışmalarını yoğun şekilde sürdürdüğünü söyledi. 
     Bugün İstanbul’da düzenlenen törende Hasan Özer ve Ahmet Çalışır’a imza attırdıklarını bildiren Gölcük, "Bu oyunculardan sonra Atilla Birlik ile de 2 yıllık sözleme imzaladık. Atilla Birlik’in başarılı olacağına inanıyoruz. Güçlü bir ekip oluşturacağız. Kimsenin şüphesi olmasın" dedi. 
     
</TEXT>
</DOC>
