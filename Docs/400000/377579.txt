<DOC>
<DOCNO> 377579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sontur11.html </URL>
<DATE> 2005/09/11/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Sağlık Bakanlığı uyardı Parasal sıkıntıları çocuklarınıza yansıtmayın 
</HEADLINE>
<TEXT>

     Sağlık Bakanlığı, odkullar açılırken maddi güçlük içindeki ebeveynleri, sıkıntılarını çocuklarına yansıtmamaları konusunda uyardı. 
     Sağlık Bakanlığı okula yeni başlayan çocukların ruh sağlığı ve beslenmeleri konusunda aileleri uyardı. 
     Temel Sağlık Hizmetleri Genel Müdürlüğü’nden yapılan açıklamada, çocukların okulu sevmelerinin büyük oranda okulda gördükleri davranış ve kendilerine gösterilen ilgiyle ilişkili oldğuna dikkat çekildi. Bu konuda öiğretmenlere önemli bir rol düştüğü belirtilerek, öğretmenlerin çocukların hatalarını hoşgörüyle karşılayıp başarılarını desteklemeleri gerektiği kaydedildi. 
     Açıklamada, parasal sıkıntı içinde olan ailelere de şu uyarıda bulunuldu "Parasal güçlük içinde olan ve çocuklarının okul ihtiyaçlarını karşılamakta güçlük çeken anne ve babalar, bu sıkıntılarını mümkün olduğunca çocuklarına yansıtmamalıdır. 
     Onların ruh sağlığını çok olumsuz etkileyecek, kendilerini suçlu hissetmelerine yol açacak ve okul başarılarını düşürecek davranışlardan kaçınmalıdır." 

ANKA 
     
</TEXT>
</DOC>
