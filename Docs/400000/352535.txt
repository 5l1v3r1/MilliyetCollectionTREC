<DOC>
<DOCNO> 352535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sondun56.html </URL>
<DATE> 2005/06/16/ </DATE>
<TIME> 20.20 </TIME>
<AUTHOR>  </AUTHOR>
<HEADLINE>
Chirac, AB'nin geleceğini konuşmak üzere toplantı çağrısında bulundu 
</HEADLINE>
<TEXT>

     Fransa Cumhurbaşkanı Jacques Chirac, AB liderlerine, Avrupa’nın geleceğini görüşmek üzere tekrar biraraya gelme çağrısında bulundu. 
     Brüksel’deki AB zirvesinin açılışında konuşan Chirac, AB liderlerinin, 25 üyeli birliğin geleceğini görüşmek üzere olağanüstü toplanmaları gerektiğini söyledi. 
     Chirac, Fransa’nın, devlet ve hükümet liderleri arasında, birliğin geleceği de dahil olmak üzere temel konuların gündeme alınacağı olağanüstü toplantı fikrini desteklemeye hazır olduğunu belirtti. 
     AB Anayasası’nın Fransa ve Hollanda’da halk tarafından reddedilmesinin ardından, genişleme sürecinin devam edip edemeyeceğini soran Chirac, "Bu durumda, birliği etkin biçimde çalıştıracak kurumlara sahip olmadan genişlemeye devam edebilir miyiz " diye konuştu. 
     
</TEXT>
</DOC>
