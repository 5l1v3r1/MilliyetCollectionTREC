<DOC>
<DOCNO> 370634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonspo17.html </URL>
<DATE> 2005/08/17/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Kürşat Beşiktaş'ta kalıp, savaşıp formamı alacağım... 
</HEADLINE>
<TEXT>

     Sezon başında teknik direktör Rıza Çalımbay'ın isteği doğrultusunda Çaykur Rizespor'dan Beşiktaş'a transfer olan Kürşat Duymuş, siyah-beyazlı takımda savaşıp formayı alacağını söyledi. 
     Kürşat, AA muhabirine yaptığı açıklamada, Beşiktaş Kulübü Futbol Şube Sorumlusu Kıvanç Oktay'ın dün ''Kürşat'a başka takımlardan teklifler var. Kiralık olarak gidebilir'' şeklinde yaptığı açıklamalarla ilgili olarak başka takıma gitmek istemediğini belirtti. 
     Beşiktaş'ta kalıcı olacağına inandığını dile getiren Kürşat, ''Çok çalışacağım ve yeniden hocamın gözüne gireceğim. Beşiktaş'a kalıcı olmak için geldim ve burada uzun yıllar hizmet vermek istiyorum. Kiralık gitmeyi düşünmüyorum. Şu an için zaten bana gelmiş bir teklifte yok. Ben Beşiktaş için vereceğim hizmetleri düşünüyorum. Şu an için gelebilecek bir teklifi de değerlendirmek istemiyorum'' diye konuştu. 
     
</TEXT>
</DOC>
