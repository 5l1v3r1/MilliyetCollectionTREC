<DOC>
<DOCNO> 372268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sontur25.html </URL>
<DATE> 2005/08/23/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Sultanbeyli'de 52 bina yıkılıyor 
</HEADLINE>
<TEXT>

     Sultanbeyli'de kaçak ve tehlikeli olduğu tespit edilen 52 binanın yıkımına, İstanbul Büyükşehir Belediyesi zabıta ekiplerince başlandı. 
     İstanbul Büyükşehir Belediyesi Encümeni tarafından haklarında yıkım kararı verilen ve bu kararın sahiplerine tebliğ edilmesinin ardından 52 binanın yıkımı çalışmaları, polisin aldığı güvenlik önlemleri altında başladı. 
     Sultanbeyli Belediyesi zabıta ekiplerinin de destek verdiği çalışmalarda, çoğu boş inşaat halindeki binalar yıkıldı. 
     İstanbul Büyükşehir Belediyesi İmar Müdür Muavini Orhan Ergün, 52 binanın yıkımının 2 günde tamamlanacağını söyledi. 
     Ergün, yıkılan binaların tamamına yakınının boş, metruk ya da inşaat halinde olduğunu bildirdi. 
     Sultanbeyli'de daha önce de tehlike arz eden 30 binayı yıktıklarını hatırlatan Ergün, çalışmalarının süreceğini kaydetti. 
     
</TEXT>
</DOC>
