<DOC>
<DOCNO> 391481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sonspo22.html </URL>
<DATE> 2005/11/01/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Galatasaray'da Orhan, takımla çalışmalara başladı... 
</HEADLINE>
<TEXT>

     Galatasaray, Turkcell Süper Lİgi'nde Diyarbakırspor ile yapacağı maçın hazırlıklarını, bugün tek antrenmanla sürdürdü. 
     Teknik direktör Eric Gerets yönetiminde Florya Metin Oktay Tesisleri'nde gerçekleştirilen ve yaklaşık 1.5 saat süren antrenmanda futbolcular, kondisyon ve pas çalışmasının ardından yarım sahada taktik ağırlıkmı çift kale maç yaptılar. 
     Çift kale maçta oyuncuların oldukça hırslı olmaları dikkati çekerken, Hakan Şükür ile Sasa Iliç, attıkları gollerle teknik heyetin yüzünü güldürdü. 
     Sarı-kırmızılılarda, belindeki sakatlığı nedeniyle bir süredir takımdan ayrı olan Orhan da bugün takımla birlikte çalışmalara başladı. Sakatlığı süren oyunculardan Ümit, Sabri ve Cihan ise takımdan ayrı hafif bir çalışma yaptı. 
     Kulüp yönetim kurulu üyesi Fatih Gökşen, sportif direktör Bülent Tulun ve teknik danışman Bülent Ünder de çalışmayı tesis balkonundan birlikte izledi. 
     Galatasaray, yarın yapacağı antrenmanla Diyarbakırspor maçı hazırlıklarını sürdürecek. 
     
</TEXT>
</DOC>
