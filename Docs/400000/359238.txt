<DOC>
<DOCNO> 359238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/yazar/guclu.html </URL>
<DATE> 2005/07/08/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Türbana vakıf çözümü 
</HEADLINE>
<TEXT>


Başbakan Erdoğan, nedense, çok önemli konuları hep yolda konuşmaya başladı. Geçenlerde Bakü'ye giderken konuşmuştu. Şimdi de ABD'ye giderken. Söylemleri, uzun uzun gazetelerde yer aldı. Değinmediği konu yok. En ilginç olanı da türban konusunda önerdiği çözüm yolu. 
Başbakan diyor ki "Devlet üniversiteleri ile özel ve vakıf üniversiteleri arasında bir ayrım yapalım. Hiç olmaz ise isteyen kızlar, özel ve vakıf üniversitelerine türbanla girebilir, eğitim hakkı alabilir. Bu toplumsal sorunu böyle çözebiliriz. Ama buna bile itiraz ediyorlar." 
Sayın Başbakan'a öncelikle Türkiye'de özel üniversite olmadığını hatırlatmakta yarar var. Mevcut yasalara göre sadece k r amacı gütmeyen vakıflar üniversite kurabilirler. Devlet üniversiteleri gibi onlar da 2547 sayılı YÖK Kanunu'na tabiler. Her birine garantör olan bir devlet üniversitesi bulunuyor. Vakıf zora girdiğinde ya da yasaları çiğnediğinde, tüm malvarlığı ve öğrencileri ile birlikte, o devlet üniversitesinin uhdesi altına girebiliyor. Ama bugüne kadar böylesi bir olay yaşanmadı. 
Yine mevcut yasalara göre, özellikle de Anayasa'ya göre, vakıf üniversitelerinde ayrı bir statü uygulanması söz konusu değil. Eğer Sayın Başbakan bu yasal değişimi gerçekleştirirse, bu kez de karşısına, mezuniyetlerinde ne olacak sorusu çıkacak. 
Vakıf üniversitelerinden mezun olacak kapalı olan öğretmenler, h kimler, doktorlar işe girdiklerinde ne olacak Türbanlı olarak mı görevlerine devam edecekler Yoksa, özel hastanelerde, özel okullarda, özel adliyelerde mi çalışacaklar 
Bir öneri getirirken, sonrası da mutlaka düşünülmeli. Çözüm getirecekse tamam. Ama daha büyük kaos yaratacaksa, o da, daha en başından düşünülmelidir. 
Sayın Başbakan konuşmasının bir yerinde, Bakü yolculuğunda olduğu gibi yine Amerika'daki home school'lardan bahsetmiş ve "Çocuğunu okula göndermek istemeyen evde eğitiyor, sonra sınava girip diploma alıyor" demiş. 
Kim olur bilmiyorum ama birileri Sayın Başbakan'a, Türkiye'de açık ilköğretim, lise ve açıköğretim fakültesi'nde de benzer ve çok daha ciddi bir eğitimin verildiğini artık anlatmalıdır. Yok eğer home school'la ilgili beklentileri ayrı ise ona bir diyeceğim yok. 
ABD'deki okurlarımızdan Dr. S. Yalvaç'ın home school'lara yönelik gönderdiği bilgi şöyle 
"Home school'lar, ABD'de aşırı derecede dindar ailelerin çocuklarına verdikleri eğitimin adıdır. Bu kişiler o kadar tutucudur ki, gerek devlet okullarını gerek özel okulları son derece liberal, seküler ve kendi kafa yapılarına da bir o kadar uzak gördükleri için çocuklarına evde kendi uygun gördükleri müfredatı uyguluyorlar. Çocukların karşı cinsten öğrencilerle aynı çatı altında bulunmasını potansiyel tehlike olarak görürler. Çalıştığım işyerinde böyle kişiler olduğu için çok iyi biliyorum. Bunların bir kısmı kiliselerden yardım ve destek görürler. Bilmem şimdi anlatabildim mi Tayyip Bey'in rüyasının ne olduğunu İmam hatipler bir yana, bu home school'lar model seçiliyor Türkiye'ye. Keşke dış gezilerde home school'lar yerine üniversiteleri inceleseler. Maalesef bu konu basında tam anlaşılamadı. Home school'lar bizdeki açıköğretimin aynı değil. Tamamen denetim dışı ve dini bazlı eğitim veriliyor. Mesela Pennsylvania'nın ünlü Amish'leri sadece home school'ları tercih ederler." 
Başbakan'la söyleşi de dikkat çeken bir başka nokta ise, Bilal Erdoğan'la ilgili "Oğlum burada katsayı engeline takıldı. Aldığı puan Boğaziçi Üniversitesi'ne girmesine müsaitti. Ama imam hatipte okuduğu için gidemedi." 
Sayın Başbakan bu konudaki spekülasyonları önlemek için de oğlunun puanını açıklamalı ki, aksini iddia edenlerin ağzı kapansın... 
Özetin özeti Üniversiteler tartışma konusu olmaktan artık bıktılar... 



</TEXT>
</DOC>
