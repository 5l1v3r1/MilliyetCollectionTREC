<DOC>
<DOCNO> 373688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/spor/spo12.html </URL>
<DATE> 2005/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayseri'de çifte bayram 2-0 
</HEADLINE>
<TEXT>



Sarı - Kırmızılı takım, Denizlispor'un ardından Gençlerbirliği'ni de devirdi, taraftarını sevindirdi 2-0. Erciyes'in de, diğer Başkent ekibi Ankaragücü karşısında aldığı galibiyet bu mutluluğu ikiye katladı. 
İlk yarıda Kayserispor, Yordanov - Fatih ikilisiyle rakip kalede ağırlığını hissettirmeye başladı. İki kez kaleyi yoklayan Fatih'in, 30'daki sert şutunu kaleci Gökhan aynı güzellikle çıkardı. Gençler de, Jardler'in kafa vuruşunda ve Isaac'ın uygun pozisyonunda kaleci Ivankov'u geçemedi. 
İkinci yarıya ev sahibi fırtına gibi başlarken, 60'ta sağ kanattan gelişen atakta Kamber'in pasıyla ceza sahasında topla buluşan Gökhan perdeyi açtı 1-0. 85'te Başkent ekibi gole çok yaklaştı, Ayman'ın serbest vuruşunda top üst direkten döndü. 
90 3'te günün yıldızı Gökhan topu sağ kanattan ceza alanına gönderdi. Rodic topu kalecinin yanından ağlara gönderdi 2-0 

Maçın karnesi 
HAKEMLER Fırat Aydınus, Alpaslan Dedeş, Mustafa Yalçınkaya 
KAYSERİSPOR Ivankov 7 - Muhammet 7 , Rashad 8 , Johnson 7 - Ergün 5 Dk.46 Rodıc 7 , Kamber 7 , Yordanov 7 Dk.73 Bülent Bölükbaşı 5 , Ragıp 6 , Mehmet Topuz 7 Dk.82 Kemal - Fatih Ceylan 7 , Gökhan 7 
GENÇLERBİRLİĞİ Gökhan 7 - İsmail 6 , Risp 6 , Erkan 6 - Sertan 5 , Ayman 6 , İsaac 5 Dk. 46 Yertek 5 , Jardler 6 Dk.57 Doğa 6 , Hasan 7 , Erhan 6 - Kerem 6 Dk.65 Ali Cansun 6 
GOLLER Gökhan Dk.60 , Rodic Dk.90 3 
SARI KARTLAR İsmail Güldüren, Erhan Gençlerbirliği 


</TEXT>
</DOC>
