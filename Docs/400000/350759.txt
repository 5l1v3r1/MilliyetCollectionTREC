<DOC>
<DOCNO> 350759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sonspo11.html </URL>
<DATE> 2005/06/10/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Futbol Federasyonu istiyor, Konyaspor Kocaman'ı bırakmıyor 
</HEADLINE>
<TEXT>

     Kerem PULGAT KONYA DHA 

      ÜMİT Milli Futbol Takımı Teknik Direktörü Raşit Çetiner'in istifa etmesinin ardından Futbol Federasyonu Aykut Kocaman'ı gündeme alırken Konyaspor, genç teknik adamın takımdan ayrılmasına sıcak bakmıyor. 
     Aykut Kocaman ile anlaşalı henüz 1 hafta olduğunu ve yeni hocaları ile yepyeni bir Konyaspor yaratmak için planlar yaptıklarını belirten Konyaspor İkinci Başkanı Hüseyin Çevik, Ligi geçtiğimiz yıl 8'inci sırada bitirdik. Bu yıl da kendimize UEFA hedefini koyduk. Her şeyi yeni düzene sokmaya başlarken hocamızın takımdan ayrılması bütün planlarımızı alt üst eder. Yeniden hoca arayışına girip zaman kaybetmek istemiyoruz. Hocamızın görüşleri doğrultusunda 5 transfer de yaptık. Şimdi tüm bunları bir kalemde silip atamayız. Hocamızın ayrılmasına kesinlikle sıcak bakmıyoruz. Biz Kocaman'ın uzun yıllar Konyaspor'a hizmet edeğini düşünüyoruz.' dedi. 
     
     SÖZLEŞMEDE ÖZEL MADDE YOK 
     Aykut Kocaman ile yapılan sözleşmede Fenerbahçe ya da Milli takımdan teklif gelmesi durumunda ayrılabileceği yönünde hiç bir madde bulunmadığını da belirten Çevik, şunları söyledi 
     Bizim Aykut Kocaman'ı seçmemizdeki en büyük etken onun dürüst ve samimi kişiliğidir. Kendisi de sözleşmesine özel bir madde eklenmesini istemedi. Anlaşmamız sırasında da Konya'ya başarılı olmaya geldiğini ve her sebeple olursa olsun yönetimden kaynaklanan bir sıkıntı olmaması durumunda bizi yarı yolda bırakmayacağının teminatını sözlü olarak verdi. Bu gelişmelerden sonra da kendisini aradık ve kalıp kalmayacağını sorduk. Ben artık Konyasporluyum diye cevap verdi. Aykut Kocaman'ın Konyaspor'a vereceği çok şeyler var.' 
     
</TEXT>
</DOC>
