<DOC>
<DOCNO> 389687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/siyaset/siy05.html </URL>
<DATE> 2005/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarıgül, 10 bin YTL tazminat kazandı 
</HEADLINE>
<TEXT>


ANKARA Milliyet 


CHP'nin ihraç kararını iptal ettirerek partisine geri dönen Şişli Belediye Başkanı Mustafa Sarıgül, son olağanüstü kurultaydaki konuşmasında kişilik haklarını ihlal ettiği iddiasıyla CHP Genel Başkanı Deniz Baykal aleyhine açtığı 100 bin YTL'lik manevi tazminat davasından 10 bin YTL kazandı. 
Baykal, kurultayda yaptığı konuşmasında Sarıgül hakkında, şunları söylemişti "Ben seni Antalya'nın belediye başkan adayına 'nasıl yolsuzluk yapılır, nasıl rüşvet alınır, bu konuda ona yardımcı ol' diye göndermedim. Eşkıyanın ne yapacağı belli olmaz. CHP'ye kara para hükümdar olmayacak. CHP'nin sahte peygambere ihtiyacı yok. CHP'nin genel başkanı olacak kişi CHP'yi hiç satın almaya kalkmamış biri olacak." 
Sarıgül, dün yaptığı yazılı açıklamada, kararın CHP kurultayında yaşanan gerçekleri ve olayların sorumlularının kimler olduğunu gözler önüne serdiğini belirtti. 


</TEXT>
</DOC>
