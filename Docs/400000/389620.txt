<DOC>
<DOCNO> 389620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sontur30.html </URL>
<DATE> 2005/10/25/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Askerden kaçtı, anneannesini rehin aldı 
</HEADLINE>
<TEXT>

     İzmir’in Selçuk İlçesi’nde, asker firarisi olarak aranan genç, yakalanacağını anlayınca anneannesini rehin aldı. 
     Alınan bilgiye göre, polis ekipleri, Muş’ta askerlik yaparken birliğinden firar ettiği ve 7 Ekim’den beri arandığı bildirilen U.D’nin 21 , 14 Mayıs Mahallesi Kabuletti Caddesi’nde yaşayan anneannesi Şadiye Fidan’ın 65 evinde olduğu bilgisine ulaştı. 
     Ekiplerin, anneannesinin evinin çevresinde önlem alması üzerine yakalanacağını anlayan U.D, kapıları kilitleyerek içeri girilmesini engelledi. Polisin "teslim olması" yönündeki uyarısını dinlemeyen U.D, anneannesini rehin aldı. 
     Elindeki bıçakla çevredekileri tehdit eden U.D, kapının çilingir yardımıyla açılmasının ardından, polisin çabaları sonucu ikna edilerek, bıçağı ve anneannesini bıraktı. 
     Gözaltına alınan U.D, Selçuk Askerlik Şubesi’ne teslim edildi. 
     Fenalık geçiren Şadiye Fidan ise çevredeki vatandaşlar tarafından sakinleştirildi. 
     U.D’nin, Muş’taki askeri birliğinden daha önce de birkaç kez firar ettiği öğrenildi. 
     
</TEXT>
</DOC>
