<DOC>
<DOCNO> 383342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sonsiy08.html </URL>
<DATE> 2005/10/02/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Erdoğan Kimse kuru kuruya Yahudi düşmanlığı yapmasın 
</HEADLINE>
<TEXT>

     Adem Kadam AA 

Başbakan Recep Tayyip Erdoğan, ''Kimse kuru kuruya Yahudi düşmanlığı yapmasın. Eğer bunu yapmak, bundan reyting sağlamak istiyorlarsa o zaman bunu Türkiye'nin temel politikası olarak değil, partilerinin temel politikası olarak ilan etsinler'' dedi. 
     Başbakan Erdoğan Kızılcaham Asya Termal Otel'de düzenlenen AK Parti 5. İstişare ve Değerlendirme Toplantısı'nın açılış konuşmasında özelleştirme ile ilgili tartışmalara da değindi. 
     ''Medya bunu da iyi takip etsin. Ancak mutfakta bu kaybedilmesin'' diyen Erdoğan, şöyle konuştu 
     ''Biz rahatız. Gizli kapaklı satmıyoruz ki. Bütün milletin huzurunda satıyoruz. Şimdi muhalefet partisi çıkmış diyor ki, Ofer'le niye görüşüyorsun Yahu görüşürüm. Görüştüğümüz Ofer, bu yeri aldı mı veya alabildi mi Galataport'u, Ofer mi aldı Onun yanındaki Türk ortaklarını niye söylemiyorsunuz 
     Galata rıhtımının yıllık geliri 5 milyon dolardır. Elli yılda 250 milyon dolar eder. İnsaf edin kaça satıldı. 3 milyar doların üzerinde bir rakam söz konusu. Yatırımını da buna kattığınız zaman 4 milyar dolar ediyor. 
     Kimse kuru kuruya Yahudi düşmanlığı yapmasın. Eğer bunu yapmak, bundan reyting sağlamak istiyorlarsa, o zaman bunu Türkiye'nin temel politikası olarak değil, partilerinin temel politikası olarak ilan etsinler. 
     Bu ihaleye herkes şartları bilerek katılmıştır. Kimse spekülasyon yapmasın. Açık yapılmıştır, şeffaf yapılmıştır. Biz rahatız, huzurluyuz. Hiçbir yeri kimseye evvel Allah peşkeş çekmedik. Tüyü bitmemiş yetimin hakkını da kimseye peşkeş çektirmedik. Kendi karanlık geçmişlerini aynaya bakarak bize fatura etmeye çalışmasınlar'' Özelleştirme ihalelerinin hiçbirinde şaibe olmadığını vurgulayan Başbakan Erdoğan, ''Çok daha farklı yaklaşımlar olması halinde bazı şeyleri de biz buralarda çok daha rahat anlatırız. Hangi ihalelere kimler kimlerle girmiş bunları da lütfen takip edin. Medya bunları da lütfen yazsın'' diye konuştu. 
     Başbakan Erdoğan, konuşmasının ardından, AK Parti'ye katılan Adıyaman Milletvekili Şevket Gürsoy'a parti rozetini taktı. 
     Milletvekili katılım töreninin ardından AK Parti 5. İstişare ve Değerlendirme Toplantısı basına kapalı olarak devam ediyor. Bu bölümde Başbakan Erdoğan milletvekillerinin hükümet icraatlarına ilişkin sorularını yanıtlıyor, görüş ve önerilerini dinliyor. 
     
</TEXT>
</DOC>
