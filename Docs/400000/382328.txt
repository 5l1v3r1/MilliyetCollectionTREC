<DOC>
<DOCNO> 382328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonspo31.html </URL>
<DATE> 2005/09/28/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Mesut Bakkal Gaziantespor maçı Malatyaspor maçında daha önemli 
</HEADLINE>
<TEXT>

     Gençlerbirliği Teknik Direktörü Mesut Bakkal, Malatyaspor maçını kazanacaklarının sinyallerini, Ankaragücü ve Konyaspor maçlarından verdiklerini söyledi. 
     Mesut Bakkal, TSYD Ankara Şubesi'nde düzenlediği basın toplantısında, Gençlerbirliği'nin teknik ve kondisyon açısından bir sorununun bulunmadığını belirterek, şöyle konuştu 
     ''Bizim bu takıma aşılamak istediğimiz tek şey takım halinde hücum ve takım halinde savunma yapmaktır. Futbolcular, önceki teknik direktörler dönemlerinde savunma ağırlıklı bir sistemle oynatılmış olmalarının mantalitesini kafalarından kolay kolay atamıyorlar. Gün geçtikçe daha çok yeni sisteme uyan bir takım oluyoruz. Genç, ancak tecrübeli bir kadroya sahibiz. Malatyaspor maçını kazanacağımızın sinyallerini Ankaragücü ve Konyaspor maçlarında vermiştik. Bu takıma güven duygusunu aşılayıp, hedefleri koyduğumuz zaman, herşey çok daha güzel olacak.'' Gaziantepspor maçının kendileri açısından Malatyaspor karşılaşmasından daha önemli olduğuna değinen Bakkal, ''Gaziantepspor maçı bizim için çok önemli. Çünkü bu maçı kazanırsak puan olarak birbirine yakın takımlar arasında daha üst sıralara çıkma şansını yakalayacağız'' dedi. 
     
     BAKKAL ''17 YAŞ ALTI MİLLİ TAKIM'A SAHİP ÇIKMAK LAZIM'' 
     17 Yaş Altı B Genç Milli Takım'ın Dünya Şampiyonası'nda yarı finale yükselmesinin büyük başarı olduğunu ifade eden Bakkal, şöyle konuştu 
     ''Bu takımın başarısı zaten bekleniyordu. Çünkü bu futbolcular 4 yıldır birlikte oynayan oyuncular. Ancak bu çocukların bundan sonraki aşaması önemli. Böylesine yetenekli genç futbolcularımızı bundan sonra teknik direktörü ve yöneticilerinin doğru yönlendirmesi gerekiyor.'' 
     
</TEXT>
</DOC>
