<DOC>
<DOCNO> 370803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/yasam/yas01.html </URL>
<DATE> 2005/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç'lara Oğlak'tan eş, Balık'tan ortak olmaz 
</HEADLINE>
<TEXT>


Çocuksu, sabırsız Koç, aşk hayatında Terazi ve Yay'la mutlu olur. Aşkta Koç için en kötü seçenek olan Oğlak, iş hayatı söz konusu olduğunda en iyi tercih haline gelir. Yay, İkizler ve Kova'dan ise iyi dost olur 

YILDIZLAR İLİŞKİLERE YÖN VERİYOR 
HAKAN KIRKOĞLU 

İlişkilerinde genel tutumu 
Benmerkezci, aceleci, içten, çocuksu. Kolay öfkelenir ama hemen yatışır. Aşkta fiziksel açıdan güçlü, hevesli, sıcakkanlıdır. 

Koç ve Koç Ateş-Ateş 
Ortak amaçlar peşinde güzel bir birliktelik yaşayabilirler. Ancak bu son derece hassas bir ilişkidir. Bu ikilinin arkadaşlığında tartışmalar pek eksik olmaz. İş hayatında beraberlerse, planlı şekilde hareket etmeleri gerekir. UYUM ORANLARI Aşkta 50, Arkadaşlıkta 70, İş hayatında 60 

Koç ve Boğa Ateş-Toprak 
Çok kolay bir beraberlik değildir. Zira Koç aktif, Boğa ise ağırkanlıdır. Her iki taraf da aşkta son derece heyecanlıdır. Bu yüzden çabuk alevlenen bir aşk hikayesi yaşayabilirler. Ortak amaçları yoksa arkadaşlıkları parlak olmayabilir. İş hayatında daha verimli olabilirler. UYUM ORANLARI Aşkta 50, Arkadaşlıkta 60, İş hayatında 70 

Koç ve İkizler Ateş-Hava 
Koç, İkizler'e yeni fikirler ve heyecan getirecek, İkizler ise Koç'a çok yönlülük katacaktır. Ancak aşk hayatında daha derin bir temele ihtiyaçları olacaktır. Arkadaşlıkları ve iş ortaklıkları son derece olumlu olabilir. UYUM ORANLARI Aşkta 70, Arkadaşlıkta 80, İş hayatında 70 

Koç ve Yengeç Ateş-Su 
İmk nsız değil ancak, her iki tarafın da bu beraberlikte sabırlı olmaları gerekir. Her iki burç da öncü olduğu için, ilişkiyi kendi yönlerine çekmek isterler. Son derece yorucu ve başarısız bir birliktelik olabilir. Sürekli birbirleri ile çatışma ve savaş içinde kalmaktan hoşlanıyorlarsa, problem yok. UYUM ORANLARI Aşkta 30, Arkadaşlıkta 40, İş hayatında 50 

Koç ve Aslan Ateş-Ateş 
Kolayca anlaşabilirler. Ama gelişmiş egoları yüzünden çatışmaya girebilirler. Aşk ve arkadaşlık bu ikili için daha uygunken, iş hayatında verimli olamayabilirler. UYUM ORANLARI Aşkta 80, Arkadaşlıkta 70, İş hayatında 50 

Koç ve Başak Ateş-Toprak 
Kolay bir beraberlik olmayabilir. Koç aceleci ve sabırsız, Başak ise aşırı detaycı ve eleştirel. Arkadaşlıkları da ortak saygı gösterebildikleri sürece devam eder. İş hayatında ise beklenmeyen ölçüde başarılı olabilirler. UYUM ORANLARI Aşkta 30, Arkadaşlıkta 40, İş hayatında 60 

Koç ve Terazi Ateş-Hava 
Karşıt burçlar birbirlerini inanılmaz ölçüde çekici bulurlar. Koç cesur, Terazi ise zevk sahibi yönüyle, gerek evlilik gerekse iş hayatında uygun bir ortaklık yaratacaktır. Aşk hayatında yıldırım gibi bir başlangıç yaşayabilirler. Uzun vadeli arkadaşlık kurabilirler. UYUM ORANLARI Aşkta 90, Arkadaşlıkta 70, İş hayatında 60 

Koç ve Akrep Ateş-Su 
Akrep karşısındakinin canını yakan hareketler yapmaktan kendisini alamaz. Bu ikilinin aşk hikayesi çok yoğun ama olaylı olabilir. UYUM ORANLARI Aşkta 70, Arkadaşlıkta 50, İş hayatında 70 

Koç ve Yay Ateş-Ateş 
Aşk ve arkadaşlık hayatında kolaylıkla bir araya gelebilirler. Ancak iş hayatında ayaklarını yere daha sağlam basmaları gerekir. UYUM ORANLARI Aşkta 90, Arkadaşlıkta 80, İş hayatında 60 

Koç ve Oğlak Ateş-Toprak 
Aşk ve arkadaşlıktan çok, iş hayatında işbirliği yapsalar daha mutlu olabilirler. UYUM ORANLARI Aşkta 30, Arkadaşlıkta 50, İş hayatında 80 

Koç ve Kova Ateş-Hava 
Bu beraberlikte çok sayıda fikir, yenilik saklıdır. Koç'lar kendilerini öne koymayı sevdiklerinden Kova'lar Koç'un bu fazla ben diyen tavrını yadırgayabilirler. Aşk hayatında aralarında hassasiyet geliştirmek durumundadırlar. En iyi durum arkadaşlık boyutundadır. UYUM ORANLARI Aşkta 50, Arkadaşlıkta 80, İş hayatında 50 

Koç ve Balık Ateş-Su 
Bu ilginç bir beraberliktir, her iki burcun da birbirinden öğreneceği çok şey vardır. Bu ikili için en uyumlu ilişki aşktır. İş hayatındaki birliktelikleri bekleneni vermekten uzaktır. Aralarında her an bir güven krizi olabilir. UYUM ORANLARI Aşkta 50, Arkadaşlıkta 40, İş hayatında 20 

Boğalar huzuru Yengeç'te bulur 

İlişkilerinde güven arayan Boğa, aşk, iş ve dostlukta Yengeç burcuyla uyum sağlar. Aynı durum Oğlak için de geçerlidir 


İlişkilerinde genel tutumu 
Güven veren ve güven arayan, huzurlu. Aşırı sahiplenici olabilir. Uzun vadeli düşünür. Hassas olduğu için kolay yara alır. 

Boğa ve Koç Toprak-Ateş 
Aşkta, her ikisi de tutkulu olduğu için birbirlerine kolayca yaklaşabilirler. İş hayatında ve arkadaşlıkta ise, uzun vadeli bir birliktelik için iki tarafın da rollerini belirlemiş olması gerekir. UYUM ORANLARI Aşkta 50, Arkadaşlıkta 60, İş hayatında 70 

Boğa ve Boğa Toprak-Toprak 
Benzer özellikler gösterdikleri için kolay anlaşabilirler. Ancak uzun vadede ilişki sıkıcı hale gelebilir. İş ve arkadaşlık boyutunda anlaşma olasılığı daha kolaydır. UYUM ORANLARI Aşkta 60, Arkadaşlıkta 60, İş hayatında 60 

Boğa ve İkizler Toprak-Hava 
Arkadaşlık ve aşk boyutunda bu beraberlik çok verimli olmayabilir. Ancak işle ilgili konularda bu ikili çok şey başarabilir. UYUM ORANLARI Aşkta 40, Arkadaşlıkta 40, İş hayatında 60 

Boğa ve Yengeç Toprak-Su 
Boğa için Yengeç son derece uygun bir partnerdir. Aşk hayatında, her iki tarafın da sevgi dolu olmaları, bir yuva kurmak ve kök salabilmek arzuları onları uzun vadede birbirine bağlamaya yetecektir. UYUM ORANLARI Aşkta 80, Arkadaşlıkta 70, İş hayatında 80 

Boğa ve Aslan Toprak-Ateş 
İnatlaşmadıkları sürece iyi bir beraberlik geliştirebilir. Aşk hayatında güçlü bir çekim söz konusu olabilir ancak bu beraberliği daha heyecanlı kılmak için daha fazla çaba sarf etme gereği de olabilir. UYUM ORANLARI Aşkta 70, Arkadaşlıkta 30, İş hayatında 50 

Boğa ve Başak Toprak-Toprak 
Çok uyumludurlar. Bu ilişki maddi konularda başarılı sonuçlar getirebilir. Özellikle evlilik açısından bu son derece uygun bir ikilidir. UYUM ORANLARI Aşkta 90, Arkadaşlıkta 70, İş hayatında 60 

Boğa ve Terazi Toprak-Hava 
Ortak yönleri vardır. Terazi'ler uyumdan yana, tartışmalardan hoşlanmayan, dokundukları şeye güzellik katabilecek tiplerdir ve bu sayede Boğa'lara çekici gelirler. İş hayatında ise başarı, iş bölümü ile gelebilir. UYUM ORANLARI Aşkta 70, Arkadaşlıkta 60, İş hayatında 40 

Boğa ve Akrep Toprak-Su 
Tutkulu bir beraberlik olacağa benzer. Ancak dikkatli olmak gerekir, çünkü güçlü bir aşkın nefrete dönüşme riski de vardır. Bu ikili iyi bir servet yaratabilir. UYUM ORANLARI Aşkta 80, Arkadaşlıkta 30, İşte 70 

Boğa ve Yay Toprak-Ateş 
En iyi arkadaşlık seviyesinde uyuşurlar. İş ve evlilik hayatında sağlam bir beraberlik için iki taraf da daha fazla fedakarlık etmeye hazır olmalıdır. UYUM ORANLARI Aşkta 50, Arkadaşlıkta 60, İş hayatında 60 

Boğa ve Oğlak Toprak-Toprak 
İş hayatında ve evlilikte uzun soluklu bir beraberlik olacaktır. Tarafların en dikkat edecekleri konu, ilişkiyi ayakta tutacak iyimserliğin sürekli olmasını sağlamaktır. UYUM ORANLARI Aşkta 70, Arkadaşlıkta 80, İş hayatında 70 

Boğa ve Kova Toprak-Hava 
Anlaşmaları zordur. Bu ikiliyi aşk ve arkadaşlıkta bir araya getirmek pek kolay olmayacaktır. Ancak iş hayatında başarılı olurlar. UYUM ORANLARI Aşkta 20, Arkadaşlıkta 30, İş hayatında 40 

Boğa ve Balık Toprak-Su 
Uyumlu bir beraberlik olabilir. Balık özellikle aşk ve evlilik hayatında iyi bir partner olacaktır. Ancak bu ikili iş hayatında daha dikkatli olmalıdırlar. UYUM ORANLARI Aşkta 80, Arkadaşlıkta 80, İş hayatında 50 

YARIN İkizler ve Yengeç 


</TEXT>
</DOC>
