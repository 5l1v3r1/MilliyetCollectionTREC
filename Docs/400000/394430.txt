<DOC>
<DOCNO> 394430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/ekonomi/eko02.html </URL>
<DATE> 2005/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
K r satışları endekste etkisini artırabilir 
</HEADLINE>
<TEXT>


35.000'leri test eden endekste, zirveden gelen güçlü direnç, k r satışlarının güçlenmesine ve desteklerin test edilmesine neden olabilir 

Zeynep Candan Aktaş 

Haftaya 33.120 puandan başlayan İMKB - 100 Endeksi son iki günde güçlenen alımlarla 35.098'i test etti. 4 Ekimde 35.809'da oluşan zirveden bu yana endeks en yüksek seviyesini görmüş oldu. 34.096'dan gerçekleşen kapanış ile haftalık prim yüzde 2.85'e ulaştı. 
Haftanın en önemli gündem maddesi Merkez Bankası'nın faizlerde 25 puanlık indirime gitmesiydi. Gecelik borçlanma faiz oranları yüzde 14'ten yüzde 13.75'e indi. Ancak faizlerdeki indirime rağmen piyasada bileşik faizler 14.2'lerdeki mevcut seyrini sürdürmeye devam etti. Gerek faizlerdeki indirim gerekse de Telekom'da devir sözleşmesinin yakın zamanda tamamlanacağına dönük açıklamalar piyasaların 35.000'leri test etmesinde etkili oldu. Cuma günü ikinci seansta yoğunlaşan satışlar ise Vakıfbank'ın halka arzına bağlandı. Son dönemin en büyük halka arzı olan Vakıfbank'ta yaklaşık 1.2 milyar dolarlık bir satış söz konusu. 
Halka arzlarla ilgili olarak yatırımcıların dikkat etmesi gereken konuların başında arzın ortak satışı şeklinde mi yoksa sermaye artışı şeklinde mi yapıldığı geliyor. Ortak hisselerinin satışı yoluyla gerçekleştirilen halka arzlar bir anlamda ortağın k rını realize etme isteğidir. Ama sermaye artışı yoluyla gerçekleştirilen halka arzlarda hisse satışından elde edilen gelir şirkette kaldığı için şirketin gelişip büyümesine katkıda bulunmakta, ortakların daha fazla temettü alabilme olasılığı artmaktadır. 
Ayrıca emisyon primi adı verilen bu kaynakların sermayeye ilavesiyle ortaklara bedelsiz hisse senedi verilebilmektedir. Önümüzdeki hafta İMKB - 100 Endeksi'nde haftanın son günü başlayan kar realizasyonlarının biraz daha güçlenmesi beklenebilir. 33.000'lere dek sürebilecek bir geri çekilme süreci mümkün. Endeksin uzun vadeli direnç bölgelerinde bulunması nedeniyle 33.000'lerden yeniden yukarıya dönüp-dönemeyeceğini izlemekte fayda var. 
Bol kazançlı haftalar dileğiyle. 


</TEXT>
</DOC>
