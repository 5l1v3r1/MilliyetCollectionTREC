<DOC>
<DOCNO> 387264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sondun15.html </URL>
<DATE> 2005/10/17/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Çatışma, bombardıman... Bilanço 95 ölü 
</HEADLINE>
<TEXT>

     Irak'ın batısındaki Ramadi yakınlarında dün çıkan çatışmalarda ve hava saldırılarında yaklaşık 70 militanın öldürüldüğü bildirildi. 
     ABD ordusu sözcülüğünden yapılan açıklamada, bir yol kenarına bomba yerleştirmeye çalışan bir grup direnişçinin üzerine Amerikan uçaklarınca bomba atıldığı ve bu saldırıda 20 kişinin öldüğü kaydedildi. 
     Açıklamada, Ramadi yakınlarında meydana gelen diğer çatışmalarda ve hava saldırılarında da 50 kadar militanın öldüğü belirtildi. 
     
     HAVA BOMBARDIMANINDA 25 KİŞİ ÖLDÜ 
     Ramadi kentinde de şiddetli çatışmalar çıktığı, Amerikan uçaklarının bombardımanında 25 kişinin öldüğü bildirildi. 
     Kent sakinleri, kentin orta ve doğu kesimlerinde şiddetli çatışmaların olduğunu bildirdiler. 
     Ramadi hastanesi doktoru Bassem el Duleymi de, hastaneye 25 ölü ve 8 yaralının getirildiğini, akrabalarının, bunların hava 
     bombardımanının kurbanları olduğunu söylediklerini anlattı. 
     Amerikan ordusuysa bölgede çatışma ve operasyon konusunda bilgisi olmadığını belirtti. 
     Bağdat’ın batısındaki Ramadi, Sünni direnişin merkezlerinden biri. 
     Amerikan güçleri, referandum için güvenliği sağlamak amacıyla son 3 haftadır Ramadi çevresinde operasyon yapmıştı. 
     
</TEXT>
</DOC>
