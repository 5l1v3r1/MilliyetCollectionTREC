<DOC>
<DOCNO> 385689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/yasam/axyas02.html </URL>
<DATE> 2005/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Değnekçi' dehşeti 
</HEADLINE>
<TEXT>


Üniversite öğrencisi İmbat Baykal, Fatih'te yol kenarına park ettiği aracı için kendisinden para isteyen 'değnekçi' ile tartıştı. Değnekçi, 5 YTL'için Baykal'ı kalbinden bıçakladı 

OSMAN KARA İstanbul 

Fatih'te üniversite öğrencisi İmbat Baykal 24 , yol kenarına park ettiği otomobili için kendisinden park parası isteyen bir "değnekçi" tarafından kalbinden bıçaklandı. 
Aksaray Namık Kemal Caddesi üzerinde çarşamba günü yaşanan olayda, Bahçeşehir Üniversitesi Uluslararası Siyaset Bölümü 3. sınıf öğrencisi Baykal, akrabası Nevzat Karay 26 ile birlikte cep telefonu almak için Aksaray'a geldi. 

Önce boğazına dayadı 
Otomobilini yol kenarına park eden Baykal, bir süre sonra yeniden aracının yanına gitti. Bu sırada otomobile yaklaşan bir kişi, Baykal'dan 5 YTL park parası istedi. 
Çıkan tartışmada saldırgan, önce yanında bulunan bıçağı İmbat Baykal'ın boğazına dayadı, daha sonra da kalbinden 2 kez bıçakladı. Bu sırada olaya müdahale etmeye çalışan Karay da bıçaklanarak hafif şekilde yaralandı. 

Yoğun bakımdan çıktı 
Cerrahpaşa Tıp Fakültesi Hastanesi'ne kaldırılan ve 5 gün boyunca yaşam savaşı veren Baykal, dün yoğun bakımdan çıkarıldı. 
Oğlunun h l konuşamadığını belirten baba Nazmi Baykal, "5 YTL için oğlum ölüyordu. İnsan hayatı bu kadar ucuz mu " dedi. Karay da yaşadıklarını şöyle anlattı 
"Park ettiğimizde kimse yoktu. Saldırgan bıçağı İmbat'ın boğazına dayadı. 'Yapma' dedim ama bıçağını sapladı. Engel olmaya çalışırken beni de bıçaklayarak kaçtı." 




</TEXT>
</DOC>
