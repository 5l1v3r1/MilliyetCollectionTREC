<DOC>
<DOCNO> 356641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonsiy04.html </URL>
<DATE> 2005/06/29/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
10 "AB engeli" içinde "Ermeni engeli" 9'uncu sırada 
</HEADLINE>
<TEXT>

     AB ile ilgili bir anket, bazı parlamentolardaki soykırım kararlarıyla da tartışma konusu olan Ermeni sorununun, Türkiye’nin AB’ye üyeliği önündeki 10 engel arasında 9’uncu sırada yer alabildiğini ortaya koydu. 
     Uluslararası Stratejik Araştırmalar Kurumu’nun USAK 
     Haziran ayı içinde yaptırdığı bir anket Türkiye’de halkın Ermeni sorunu konusundaki görüşleri açısından çarpıcı sonuçlar verdi. Fransa ve Hollanda referandumlarıyla AB zirvesinde yaşanan krizden sonra Ankara, İstanbul, İzmir, Adana ve Bursa’da 2 bin 500 kişiyle gerçekleştirilen ankete katılanlar Ermeni sorununu Türkiye’nin AB üyeliğinde engel olarak görmedikleri gerçeğini gösterdi. 
     Anket, "Türkiye’nin AB üyeliğini engelleyen en önemli nedenler" sıralamasında Ermeni sorunu 10 engel arasında sondan ikinci olarak ancak 9’uncu sırada yer bulabildi. 
     Ermeni sorununu ankete katılanların ancak yüzde 3’ü engel olarak görürken, Türkiye’nin üyeliği önündeki en önemli engeller sıralamasında yüzde 8’le Kıbrıs sorunu ve yüzde 6 ile Yunanistan 5’inci ve 6’ıncı sorunlar olarak Ermeni sorununun çok üzerinde engel olarak görüldü. 
     "Türkiye’nin tam üyeliğine en çok engel çıkaran ülkeler" sıralaması açısından da anket Ermenistan’ı engel olarak görenlerin oranının çok düşük olduğu sonucunu verdi. 
     Buna göre Türkiye’ye en çok engel olan ülkeler sıralamasında Ermenistan yüzde 4’le 5’inci sırada geldi. Anket, Ermenistan’ın engel sıralamasında yüzde 11 ile Güney Kıbrıs ve şüzde 9.5 ile Yunanistan’ın altında olduğunu gösterdi. 
     Er çok engel olan ülkeler sıralamasında referandumlarında Anayasa’yı reddeden Fransa ve Hollanda açık farkla tartışmasız olarak 1 ve 2’inci sırayı aldı. 
     
</TEXT>
</DOC>
