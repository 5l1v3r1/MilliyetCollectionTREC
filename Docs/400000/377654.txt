<DOC>
<DOCNO> 377654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/spor/spo14.html </URL>
<DATE> 2005/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Bursa zirvede 3-0 
</HEADLINE>
<TEXT>


Yeşil-Beyazlı takım sahasında Mersin İdmanyurdu'nu 3 golle devirdi, liderlik koltuğunu ele geçirdi. Üçüncü maçını da kazanan Timsah'ın sayıları Eser, Yunus ve Serdar'dan geldi 


Bursaspor rakip tanımıyor. Sezona güçlü bir kadro kurarak şampiyonluk parolasıyla giren Yeşil-Beyazlı takım, güçlü Mersin İdmanyurdu karşısında 3 puanı 3 golle aldı, ligin zirvesine çıktı. Yaklaşık 20 bin taraftarının desteğini arkasına alan ev sahibi ekip, 24. dakikada öne geçti. Serkan'ın pasını alan Eser sert bir şutla gol perdesini açtı. 
İlk yarı bu skorla kapanırken 58'de fark 2'ye çıktı. Serkan'ın kornerinde topla buluşan Yunus meşin yuvarlağı ağlara bırakarak skoru 2-0 yaptı. 73'te Eser'le başlayan Bursaspor atağında Yunus ortaladı, Serdar Topraktepe mükemmel bir kafa vuruşuyla meşin yuvarlağı filere yolladı. Kalan sürede başka gol olmayınca Bursaspor sahadan 3-0'lık galibiyetle ayrıldı. 

Maçın karnesi 
HAKEMLER Yılnur Önen, Mehmet Sinan Akgül, Özgür Çetin 
BURSASPOR Yavuz 7 - Ömer Aysan 7 , Ünsal 7 , Miu 7 , Egemen 7 - Serdar Topraktepe 8 Dk.84 Mehmet Al , Orhan 7 Dk.76 Mehmet Türkmehmet 4 , Frasineanu 7 , Eser 8 - Serkan 8 Dk.83 Yakup 5 , Yunus 8 
MERSİN İDMANYURDU Orhan 5 - Birand 5 , Önal 6 , İlkan 5 Dk.46 Seydihan 5 , Cemal 5 - Serkan Damla 5 Dk.85 Naser , Mehmet 5 Dk.65 Bülent 4 , Serkan Merç 5 , Ulaş 6 - Sezar 5 , Ferdi 6 
GOLLER Eser Dk.24 , Yunus Dk.58 , Serdar Topraktepe Dk.73 
SARI KARTLAR Cemal, Serkan Damla, Sezar, Ferdi Mersin İ.Yurdu , Serkan, Ömer Aysan Bursa 


</TEXT>
</DOC>
