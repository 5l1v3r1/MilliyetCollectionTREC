<DOC>
<DOCNO> 366889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/siyaset/siy04.html </URL>
<DATE> 2005/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'dan sıcak mesajlar 
</HEADLINE>
<TEXT>


MENDERES ÖZEL İslamabad 


Pakistan Başbakanı Şevket Aziz, aralarında Milliyet'in de bulunduğu 5 kişilik Türk gazeteci heyetini kabulünde, sıcak mesajlar verdi. Konuşmasında, "Pakistan Türkiye'nin Avrupa Birliği üyeliğini desteklemektedir" diyen Aziz, uluslararası terörizm konusunda da Ankara ile ülkesinin işbirliği yapabileceklerini bildirdi. Aziz, "İslam barış dinidir ve hoşgörüyü öngörür. Uluslararası terörizmi durdurmak için el ele çalışmalıyız. Hepimiz terörün nedenlerini iyice araştırmalıyız. Terörizmin kökünü kazımak için daha fazla vatandaşımızı eğitmeliyiz" diye konuştu. Aziz, BM Güvenlik Konseyi'nde yeni geçici üyelerin bulunması gerektiğini de sözlerine ekledi. 



</TEXT>
</DOC>
