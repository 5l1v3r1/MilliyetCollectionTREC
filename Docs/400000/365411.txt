<DOC>
<DOCNO> 365411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sonsiy09.html </URL>
<DATE> 2005/07/29/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
MEB'den af açıklaması Amaç öğrenciyi eğitime motive etmek 
</HEADLINE>
<TEXT>

     Milli Eğitim Bakanlığı, Sınıf Gecme ve Sınav Yönetmeliği’nden yapılan doeğişikliğin af olmadığını saaunurken değişiklik gerekçesini, "Ortaöğretime devam eden öğrencilere sınav fırsatı tanınarak, eğitim sistemi içinde kalmaları amaçlandı" diye açıkladı. 
     MEB’den yapılan yazılı açıklamada, 10, 11, 12’inci sınıfların sorumlu geçtiği ders sayılarında sınırlama olmadığı, genelge ile de 9’uncu sınıfların diğerleri gibi değerlendirilmesine olanak tanındığı belirtilerek, "Öğrenciyi okul dışına iten eleyici bir eğitim sisteminden uzak bir anlayışla, kaliteden fedakarlık etmeden öğrenciyi motive eden, eğitim sisteminde kalmaya ve gelişmeye özendirici bir yaklaşım esas alınmıştır" denildi. 
     Açıklamada, 2005-2006 öğretim yılında yeni ders programları devreye gireceğinden, yeni kayıt yaptıracak 9’uncu sınıf öğrencilerinin, önceki yıldan başarısız olan 
     öğrencilerle aynı sınıfta bulunmalarının pedagojik açıdan olumsuzluk meydana getireceği ifade edildi. 
     "Ailevi problemler, hastalık, doğal afet vb. nedenlerle devamsızlık süresini aşarak başarısız duruma düşen öğrenciler de bu çerçevede değerlendirilmiştir" denilen açıklamada öğrencilere tanınan fırsatın başarısızlık, kaliteden taviz, disiplinsizlik, devamsızlığı teşvik ve öğretmenlerin notlarının dikkate alınmaması gibi yorumlanmaması gerektiği kaydedildi. 
     
</TEXT>
</DOC>
