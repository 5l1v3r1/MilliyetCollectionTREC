<DOC>
<DOCNO> 386431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sontur01.html </URL>
<DATE> 2005/10/13/ </DATE>
<TIME> 00.10 </TIME>
<AUTHOR>  </AUTHOR>
<HEADLINE>
Bingöl'de silahlı kavga 4 ölü, 15 yaralı 
</HEADLINE>
<TEXT>

     Bingöl’ün Solhan İlçesi’nde çıkan silahlı kavga sonucu ölenlerin sayısı 4’e yükseldi. 
     Dün akşam Erbakan Caddesi’nde, aralarında husumet bulunduğu belirtilen iki aile arasında çıkan silahlı kavgada yaralananlardan Abuzer Mollaoğlulları ve Resul Çavuş, tedavi gördükleri Bingöl Devlet Hastanesi’nde hayatını kaybetti. 
     Erbakan Caddesi’nde çıkan silahlı kavgada Yemlihan Bayır ile Ferhat Mollaoğulları hayatını kaybetmişti. 
     Aralarında husumet bulunduğu iddia edilen Mahmut Karaday ve Solhan Belediye Başkanı’nın da aralarında bulunduğu aileler arasında başlayan tartışma silahlı kavgaya dönüştü. 
     Yemlihan Bayır ile Ferhat Mollaoğulları’nın öldüğü olayda yaralanan Solhan Beldiye Başkanı Niyazi Çavuşoğlu ile Ali Çavuşoğlu, Yusuf Bayar, Yaşar Çavuşoğulu , Selami Azal, Mahsun Ağan, Furkan Gezmez, Baran Mollaoğulları, Oktay Mollaoğulları, Bilal Bece, Yusuf Sevinç, Yavus Besel ve Şükrü Tüğ Bingöl Devlet Hastanesi’ne kaldırıldı. 
     Olayla ilgili 2 kişinin gözaltına alındığı, 2 adet kaleşnikof silah bulunduğu öğrenildi. 
     
</TEXT>
</DOC>
