<DOC>
<DOCNO> 393273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/spor/ydilmen.html </URL>
<DATE> 2005/11/09/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Neden yabancıya evet 
</HEADLINE>
<TEXT>


Fenerbahçe önderliğini üstlendiği yabancı kontenjanında aslında aleyhine bir hamle yapıyor. Oysa yabancı sınırı kalktığında beğenilmeyen ligimizde tempo da artar ve gençlerin önü kesinlikle kesilmez 


Yabancı kontenjanı kaldırılsın mı, kaldırılmasın mı Fenerbahçe'nin önderliğinde başlatılan bu hamle, aslında sarı-lacivertlilerin aleyhine... Şöyle bir bakın, Fenerbahçe şu anda gerek ekonomik, gerek kadro açısından Türkiye'nin en iyi takımı. Yabancılar üst düzeyde, yerlilerin çoğunluğu milli kadroda... Fenerbahçe, zaten diğer kulüplerin birkaç adım önünde... Trabzonspor, Fatih Tekke'yi satışa çıkarsa, parasal açıdan, Fenerbahçe dışında alabilecek kulüp var mı Yani yerli oyuncuları istediği zaman transfer edebilir. Dolayısıyla, Galatasaray 2. Başkanı Ergun Gürsoy'un dediği gibi, ara her geçen gün açılıyor. Öyleyse bu çıkış, Aziz Yıldırım'ın, göğsüne yıldız takma peşinde olmadığını gösteriyor. Fenerbahçe şu yönetmelikle, zaten lige uzun yıllar damgasını vurabilir. 
Bu nedenle sınırların kalkması, isteyen takımın, istediği sayıda yabancıyı transfer etmesi lazım. Neden mi, işte örnekler. 
Türkiye'de yabancı antrenör sınırı var mı Ama altı kulüp dışında, bütün hocalar yerli. A Milli Takım'da iskeletin çoğunluğu, yurt dışındaki yerliler... Alpay, Hamit, Halil, Tolga, Nihat, Emre, Yıldıray, Serhat, Nuri, Fatih Akyel... Terim ve ekibi Türkiye'deki futbolcuları görmüyor mu 
Bu, Türkiye'de oyunculara hakaret değil. Yetenekli oyuncu, milli takım formasını giyer. Takımında yer bulamazsa Serhat gibi Anderlecht'e gider, oradan gelir. 

Kadrolara bakın 
Cemil Turan, Can Bartu, Rıdvan Dilmen, Metin Tekin, Feyyaz Uçar, Uğur Tütüneker, Tanju Çolak, Oğuz Çetin, Aykut Kocaman... Bu yetenekler günümüzde oynamış olsalar milli takıma alınmazlar mıydı Bugüne kadar bir sürü iyi jenerasyon geldi, geçti Türkiye'den. Hangimiz Dünya Kupası gördük. Türkiye tarihinde sadece iki kez Dünya Kupası'na gidebildi, bunun biri de kurayla oldu. O zaman yabancı kısıtlaması yok muydu 
Son Dünya ve Konfederasyon Kupası Şampiyonu ve önümüzdeki Dünya Kupası'nın şampiyon adayı Brezilya... Kadrosunu yazıyorum. Dida Milan , Cafu Milan , Roberto Carlos Real Madrid , Lucio B.Münih , Juan Bayer Leverkusen , Emerson Juventus , Ze Roberto B.Münih , Juninho Lyon , Ronaldinho Barcelona , Robinho Real Madrid , Adriano Inter . Yedeklere baktığımızda, Real Madrid'te Ronaldo ve Fenerbahçeli Alex gibi oyuncular da yurt dışında... 
Sivas ve Kayseri Erciyes, bugünkü puan sıralamasında ilk beş takım arasında. Şampiyon olan kadrolarından 11'de oynayan futbolcu sayısı 2-3'ü geçmez. Yabancıları iyi araştırıp, iyi analiz eden takımlar ayakta kalıyor. 
Yabancı sınırı kalktığında beğenilmeyen ligimizde tempo daha da artar. Hiç olmazsa, "Ligimiz zayıf, Avrupa'da başarılı olamıyoruz" tezi ortadan kalkar. 
Kontenjan olunca, genç yabancılara da yatırım yapamıyoruz. Dünya Gençler Şampiyonası'ndan, Schalke Rafael'i, Barcelona Messi'yi aldı. Yabancı sınırı olsaydı, Barcelona ve Schalke bunları alabilir miydi 
Galatasaray, yıllar önce 16 yaşında Ganalıları getirdi, içinde Appiah vardı. Ücreti de 300 bin dolardı. Fenerbahçe, 5 ay önce aynı futbolcuyu 8 milyon Euro vererek aldı. Cim-Bom mutlaka Appiah'ta gelecek görmüştür. Ama Türkiye'deki statüden dolayı yatırım yapamadı. 
Fransa'nın Avrupa ve Dünya Şampiyonu olduğu dönemde de futbolcuları yurt dışında oynuyordu. Yunanistan'da yabancı sınırı yok, Avrupa Şampiyonu oldular. Takımın çoğu yurt dışındaydı, ama kalecisi kendi ligindeydi. 
Almanya'da bildiğim kadarıyla kaleci yasağı var. Fakat h l 40 yaşında Kahn kalede. Arkadan gelen yok. Geçen yıl Fenerbahçe'nin beğenmeyip gönderdiği Enke bile burada yılın kalecisi seçildi. 
Türkiye'de Taffarel'in kalecilere öğrettiği çok şey var... Devamında da Cordoba'nın. Kaleciliğin topu sadece elle tutmak olmadığını, ayak tekniğinin de önemli olduğunu gösterdiler. 

Büyükler yedi yabancılı 
Kaldı ki, Fenerbahçe, Beşiktaş ve Trabzon 7 yabancıyla oynuyor Trabzon'da Celaleddin, Fenerbahçe'de Önder, Beşiktaş'ta da Mustafa Doğan'ı ligde yerli statüsünde oynatabiliyorsunuz, ama Milli Takım'da görev veremiyorsunuz. 
Galatasaray'da iki bek sağda Cihan, solda Orhan eleştiriliyor. Herkesi göreve çağırıyorum, Türkiye'de onlardan daha iyi kenar oyuncusu bulun bakalım. Galatasaray yarın Avrupa arenasına çıktığında, Türkiye'de başarılı olamadı denen iki kenar oyuncusu olmayacak mı 
Eskileri bir hatırlayın. Monaco'daki Süper Kupa finalinde Jardel'in attığı golü, Türkiye'deki hiçbir forvet atamazdı. Bana göre orada Fatih'in şutuna, orta olabilir ihtimaliyle koşacak hiçbir Türk santrfor yok. 
Mutlaka tartışılmalı 
Yabancı kontenjanı açıldığında Fenerbahçe, Tuncay'ın yerine oyuncu mu alacak Ya da sarı-lacivertlilerde yabancı kaleci arayışı var mı Demek ki Tuncay da, Volkan da kendilerini yetiştirip, kabul ettirdi. 
Bu nedenle, yabancı kontenjanının kaldırılmasıyla yetenekli yerli oyuncuların önü kesinlikle kesilmez gibi geliyor bana. Yine de bu konuların ciddi şekilde tartışılıp, bir doğru yol bulunacağına inanıyorum. 



</TEXT>
</DOC>
