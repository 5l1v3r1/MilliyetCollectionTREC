<DOC>
<DOCNO> 383141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sonsiy20.html </URL>
<DATE> 2005/10/01/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
Annan'dan 3 Ekim için destek 
</HEADLINE>
<TEXT>

     Birleşmiş Milletler Genel Sekreteri Kofi Annan'ın Başbakan Recep Tayyip Erdoğan'ı telefonla arayarak, 3 ekimde AB ile müzakerelerin başlaması konusunda desteğini ifade ettiği bildirildi. 
     Başbakanlık Sözcüsü Mehmet Akif Beki, A.A muhabirine yaptığı açıklamada, Annan'ın akşam saatlerinde Erdoğan'ı telefonla aradığını söyledi. 
     Annan'ın, 3 ekimle ilgili Erdoğan'a destek mesajını ilettiğini kaydeden Beki, Annan'ın, Türkiye'ye destek verilmesi konusunda Avrupa liderleriyle temas kurduğunu söylediğini belirtti. 
     Annan'ın Başbakan Erdoğan'a duyulan güveni ifade ettiğini de kaydeden Beki, Annan'ın ''Sizin liderliğinizde bu sorunlar aşılacaktır'' dediğini bildirdi. 
     BM Genel Sekreteri Annan'ın Türkiye'ye verilen sözler doğrultusunda 3 ekimde AB ile müzakerelerin başlayacağını ümit ettiğini ifade ettiğini aktaran Beki, Erdoğan'ın da Türkiye'nin Müzakere Çerçevesi Belgesi konusundaki hassasiyetlerini aktardığını ve Annan'a verdiği destekten dolayı teşekkür ettiğini söyledi. 
     
</TEXT>
</DOC>
