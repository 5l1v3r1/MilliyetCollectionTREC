<DOC>
<DOCNO> 375438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sontur42.html </URL>
<DATE> 2005/09/03/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Başbakan Erdoğan'ın konvoyunda kaza.... 
</HEADLINE>
<TEXT>

     Başbakan Recep Tayyip Erdoğan’ın konvoyunda yer alan Cihan Haber Ajansı’na ait otomobilin takla atması sonucu 4 kişi yaralandı. 
     AA muhabirinin aldığı bilgiye göre, Hıdiv Kasrı’ndan milli maçı izlemek üzere İnönü Stadı’na giden Başbakan Erdoğan’ın konvoyundaki Cihan Haber Ajansı’na ait 34 BV 3768 plakalı otomobil, Beşiktaş Barbaros Bulvarı’nda kontrolden çıkarak, kaldırıma çarptıktan sonra takla attı. 
     Olayda, otomobilde bulunan Murat Uçar, İlhan Kocapınar, Volkan Aktaş ile kimliği henüz öğrenilemeyen sürücü yaralandı. 
     Sürücü ile Volkan Aktaş hastaneye kaldırılırken, otomobilde sıkışan Murat Uçar ile İlhan Kocapınar da sağlık ekipleri ve polislerce kurtarılarak hastaneye götürüldü. 
     
</TEXT>
</DOC>
