<DOC>
<DOCNO> 375019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sondun35.html </URL>
<DATE> 2005/09/02/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Güney Kore'de hamamda patlama Hamamdakiler çırılçıplak sokaklarda 
</HEADLINE>
<TEXT>

     Güney Kore'de bir hamamın kazan dairesinde meydana gelen patlamada 43 kişi yaralanırken, hamamdakiler çırılçıplak caddeye fırladı. 
     Güneydeki Taegu kentindeki patlama, hamamın ikinci ve üçüncü katlarında camların kırılmasına, kaynar suların etrafa saçılmasına yol açtı. 
     Hamamda yıkananlar, panik içinde kendilerini çırılçıplak kalabalık caddeye atarak yardım istedi. 
     Görgü tanıklarından biri, ''Hamam binasının önünde yardım isteyen çıplak kadınlar vardı'' dedi ve gerek kendisinin, gerekse yoldan geçen diğer insanların, yaralıların örtünmesini sağlayarak onları hastaneye götürdüklerini anlattı. 
     Yaralananların çoğunun hayati tehlikesi bulunmadığını belirten yetkililer, bunlarının bir kısmının kaynar sudan yandığını, bir kısmının da cam kırıklarından yara aldığını söyledi. 
     
</TEXT>
</DOC>
