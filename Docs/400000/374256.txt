<DOC>
<DOCNO> 374256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/magazin/axmag01.html </URL>
<DATE> 2005/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Nilüfer'in ilk göz ağrısı 
</HEADLINE>
<TEXT>


İLKNUR GÜLMEZ 

Yapımcılığını Most Production'ın, yönetmenliğini Faruk Teber'in üstlendiği, başrollerini Ebru Akel ile Cem Davran'ın paylaştığı 'İlk Göz Ağrısı' adlı dizinin jenerik ve tema müziklerini Nilüfer yaptı. İlk kez bir dizi müziği yaptığını belirten Nilüfer, "Senaryoyu aldım ve şarkıyı 4 gün içinde yaptım. İlerleyen tarihlerde şarkıya dizi görüntüleriyle birlikte klip yapmayı da düşünüyoruz" dedi. Dizide Zarife'nin Ebru Akel , Aşkın'a Cem Davran duyduğu büyük aşk ve sonrasında yaşadığı hayal kırıklığının kendisini çok etkilediğini anlatan Nilüfer, şunları söyledi "Aşkın, Zarife'nin ilk göz ağrısıydı. Bunun için ben de şarkının adını 'İlk Göz Ağrısı' koydum. Yapımcı şirket şarkının adını çok beğendiği için diziye şarkının adını verdi. Bu da beni çok gururlandırdı." 


</TEXT>
</DOC>
