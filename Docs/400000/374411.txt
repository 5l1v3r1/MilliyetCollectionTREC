<DOC>
<DOCNO> 374411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sonsiy13.html </URL>
<DATE> 2005/08/31/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Bakan kızının davetiye dağıtımına ANAP tepkisi 
</HEADLINE>
<TEXT>

     Ulaştırma Bakanı Binali Yıldırım’ın kızı Bahar Büşra’nın düğün davetiyesinin bakanlığa bağlı Posta ve Telgraf Teşkilatı Genel Müdürlüğü personeli tarafından dağıtılmasına ANAP’tan tepki geldi. ANAP Hatay Milletvekili Züheyir Amber bu olayı bir soru önergesiyle Meclis gündemine getirdi. 
     ANAP’lı Züheyir Amber Ulaştırma Bakanı Binali Yıldırım tarafından yanıtlaması istemiyle verdiği soru önergesinde, Ulaştırma Bakanlığına bağlı Posta ve Telgraf Teşkilatı Genel Müdürlüğü personellerinin TBMM’de kızı Bahar Büşra’nın düğün davetiyesini dağıttıklarını bildirdi. Amber, bu davetiyelerde herhangi bir posta bulu olmadığına dikkat çekerek, bu davetiyelerin dağıtımının hangi usule göre yapıldığını sordu. 
     Amber, Bakan Yıldırım’a, bu davetiyelerin dağıtımı için Posta ve Telgraf Teşkilatı Genel Müdürlüğü personellerini kimin hangi resmi işleme göre görevlendirdiği konusunda bilgi istedi. Amber, "Davetiyelerin dağıtımı için ne kadar ücret ödenmiş olup, Posta ve Telgraf Teşkilatı Genel Müdürlüğü bunun karşılığında ne gibi resmi evrak fatura, pul ücreti vs. tanzim etmiştir. Posta ve Telgraf Teşkilatı Genel Müdürlüğü’nün bu tip pulsuz, teslimat evraksız vs 
     dağıtım işlemleri etik ve usule uygun mudur Bu personel başka nerelere bu şekilde dağıtım yapmıştır " sorularını yöneltti. 
     
</TEXT>
</DOC>
