<DOC>
<DOCNO> 393438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonsiy10.html </URL>
<DATE> 2005/11/09/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Bakan Çubukçu'ya soru Muhbir çocukların güvenliği nasıl sağlanıyor 
</HEADLINE>
<TEXT>

     CHP İzmir Milletvekili Erdal Karademir, Devlet Bakanı Nimet Çubukçu’ya, "Yuvalarda muhbir olarak kullanılan çocukların güvenliğinin nasıl sağlandığını" sordu. 
     Karademir, Çubukçu’nun yanıtlaması istemiyle TBMM Başkanlığı’na sunduğu önergede, "muhbir çocukların hangi yöntemle belirlendiğini, 6-12 yaş arası çocuklardan bilgilerin nasıl elde edildiği" öğrenmek istedi. 
     Söz konusu çocukların güvenliğinin nasıl sağlandığını soran Karademir, önergesinde ayrıca şu soruları yöneltti 
     "Bugüne kadar muhbirlik yapan çocuklarımıza karşı, diğer çocuklar ya da SHÇEK çalışanları tarafından herhangi bir fiili saldırı veya cezalandırma olayı yaşanmış mıdır 
     Muhbir çocuklar, arkadaşları tarafından nasıl karşılanmaktadır Muhbir çocuklarımıza, yaptığı görev karşılığı herhangi bir ödeme yapılmakta mıdır eğer herhangi bir ödeme yapılıyorsa bu ödeme hangi kalemlerden karşılanmaktadır 
     Muhbirlik yapan çocuklarımızın, gelecekteki yaşamlarına ilişkin bakanlığınızca yapılan bir çalışma var mıdır 
     Bugüne kadar muhbir olarak görevlendirdiğiniz çocuklardan ne tür bilgiler edindiniz edindiğiniz bilgiler ışığında bu kurumlarda hangi uygulamaları gerçekleştirdiniz 
     Çocuklarımıza vermiş olduğunuz muhbirlik görevinin, Çocuk Hakları Sözleşmesi ile sosyal hizmet anlayışı etiğine uygun olduğunu düşünüyor musunuz " 
     
</TEXT>
</DOC>
