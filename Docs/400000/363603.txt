<DOC>
<DOCNO> 363603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/yazar/altan.html </URL>
<DATE> 2005/07/23/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Bomba da bomba bomba, rumba da rumba rumba... 
</HEADLINE>
<TEXT>


Londra'da yine, yeraltı trenlerinin 3'üyle, 1 otobüste patlar gibi oldu 4 bomba ama sadece fünyeleri patladı ve sadece 1 yaralı... 
2 hafta önce Londra'yı da gözlerine kestiren ve bir zamanların üstünde güneş batmayan imparatorluğunun başkentini kaygı depremlerinin yaygınlaştığı kanlı bir bulamaca çeviren şiddet eylemleri, 2 hafta sonraki 2'nci denemelerinde patlamalar yerine, sadece pıslamaları gerçekleştirebildiler. 
Söylentilere göre dünyada bir tek kafir kalmayıncaya kadar, "İslami cihad"a devam etme azmiyle azgınlaşan şiddet eylemcilerinin aklı, sanırız artık garip bir problemin çengellerine takılmaya başladı 
Londra'da tekrar bomba patlatmak, yahut patlatamamak... 
İşte sorun... 

Londra ve "cihad" eylemcileri... 
Londra'da tek bir kafir kalmayıncaya kadar, şiddet eylemleri sürüp gidecek mi yoksa "cihad"ın merkez komutanlığı, çevresinde daralan görünmez bir çemberin içinde tüm dünyanın İslami bir cennetmek nlık yerine, dilediği türden bir cennetmek nlığı benimsemesine hoşgörü gösterecek mi 

6.5 milyarlık dünya nüfusunun, 4 milyarı yoksul mu yoksul... 
Afrika'nın, yahut Hindistan'ın bir köyünde doğmuşsan, yanmışsın İngiltere'de doğmuşsan, oh keka... 
Küresel bir yaşam dengesizliği hem yerel acılara, hem de evrensel belalara gebe kalmakta... 
İsveç'in, yahut İsviçre'nin neresinde doğarsan doğ şanssız sayılmazsın... 
Dünyanın da neresinde doğarsan doğ şanssız sayılmayacağın dönemlere doğru füzelenen yeni bir çağın içindeyiz artık... 
Ne var ki, yüz yıl yaşanacak bir yolculukta bir yığın da patlamalı çatlamalı, vurmalı kırmalı, ölmeli öldürmeli dramlar yaşanacak... 

Acaba patlamalı çatlamalı, vurmalı kırmalı, ölmeli öldürmeli dramlar en çok nerelerde yaşanacak 
Japonya'da, Çin'de, Avustralya'da, Rusya'da, Kanada'da, ABD'de, AB'de mi yoksa Yakındoğu'da, Asya'da, Afrika'da, Güney Amerika'da mı 
Genç kuşaklar, üniversite sınavlarını kazanmış olsalar da, olmasalar da önümüzdeki 20 yıl içinde görmeye başlayacaklar kanlı dramların en çok nerelerde yoğunlaşmaya başladığını... 

20-30 yıl daha, ölenler ölmüş, kalanlar kalmış olarak geçip gideceğe benzer... 
Derken iletişim gibi, ulaşım da hızlandıkça hızlanacak... Dileyen dilediğiyle evlenip, dilediği yerinde başlayacak yaşamaya dünyanın... 
Antalya'da bir Türk, bir Madagaskarlı'yla akşam viskisini içerken 
- Yarın istersen akşam yemeğini Toronto'da yiyelim, diyecek. 
Madagaskarlı da 
- Yok, diyecek, yarın akşam ben Buenos Aires'te olacağım ama istersen öbür gün Kyoto'da buluşabiliriz... 

Bu tür diyaloglar, henüz ütopya gibi mi görünüyor 
Oysa Başbakan Tayyip Bey de, birçok değişik ülke politikacısı da şimdiden yaşamaya başladılar böylesi hızlı bir dünya trafiğini... 

Bendenizin çocukluğunda ise, Göztepe'den Çamlıca'ya, bir hafta öncesinden tutulmuş atlı bir arabayla, ancak gece yatısı misafirliğine gidilebilirdi akrabalara aynı gün geri dönme olanağı çok zordu... 
Ve geceleri tuvalete kalkanlar için, idare lambaları yanık bırakılırdı kapı diplerinde yazları da, karpuzlar kuyuya sarkıtılarak soğutulurdu... 
Şayet o tarihlerde babaanneme 
- Bir gün, cebimde taşıdığım uydu telefonuyla sokakta yürürken, fotoğraf da çekip, saniyede New York'a gönderebileceğimden söz etsem 
- Hadi saçmalama, aklını peynir ekmekle mi yedin sen, derdi... 

Kaldı ki ütopyalar da, eğlenceli bir yaratıcılığın tohumlarını taşırlar içlerinde... 
Örneğin Hıristiyanlar, ayda herhangi bir gün, camilere gidip namaz kılsalar Müslümanlar da, ayda herhangi bir pazar kiliselerdeki ayinlere katılıp haç çıkarsalar... Çeşitli inançlardaki insanlar, birbirlerinin cennetmek nlık yöntemini paylaşıp, ölüp gittikten sonraki dövüşsüzlüğün dostluğunu değerlendirseler yaşarlarken... Fena mı olur yani 
Olsa olsa silah endüstrisinin müşterileriyle, cennetmek nlık mihmandarlarının düşmanlık şırıngalayan propagandaları azalır gitgide... 

Dünyanın şu bölgesinde doğanlar talihli, bu bölgesinde doğanlar talihsiz... 
Türkiye için durum, daha da biberli mi biberli... 
Aynı ülkenin şurasında doğanlar talihli, burasında doğanlar talihsiz... 
İstanbul'un bile h l şu bölgesi alaturka ve türbanlı, bu bölgesi alafranga ve türbansız... 
"Bireylerin yaşam kalitesi" açısından ise 173 ülke arasında, 86'ıncı sırada olmak... 
Onca politika kavgaları, darbeler, "hainlik" suçlamaları, idamlar ve yüz binlerce kürsü nutku sonucu geline geline gelinen yer burası... 

Yıllardan sonra ilk kez geçen gece, Kalamış kıyılarındaki bir lokalde akşam yemeğine gittik, dostlarla buluşmak üzere... 
Çoğunluğu genç kızlarla genç hanımlar ve genç erkeklerden oluşan bir kalabalık, gülüşe eğlene ve hatta azıcık sevişe kendi dünyalarında yaşıyorlardı... 
Ne Londra'da patlayan bombalar umurlarındaydı, ne Türkiye'de verilen siyasal demeçler, ne de önlerindeki yılları nasıl yaşayacakları... 

TV'lerde Bin Ladin'in sakalı titreye dursun, gece lokallerinde Ziya Paşa'nın dizeleri tempo tutuyordu 
İç bade güzel sev var ise aklı şuurun 
Dünya var imiş ya ki yok olmuş ne umurun 



</TEXT>
</DOC>
