<DOC>
<DOCNO> 383418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sonyas10.html </URL>
<DATE> 2005/10/02/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Paris Hilton Evliliğe hazır değilim, ayrıldım 
</HEADLINE>
<TEXT>

     Hilton otellerinin varisi Paris Hilton, nişanlısı Paris Latsis'ten, ''evliliğe hazır olmadığı ve evliliğinin boşanmayla sonuçlanmasını istemediği'' için ayrıldığını söyledi. 
     Hilton, beş ay nişanlı kaldığı Yunanlı bir armatörün oğlu olan Latsis'ten ayrılmasıyla ilgili olarak yaptığı açıklamada, ''Birbirlerini seven ve çabucak evlenen insanların ayrıldığını gördüm. Aynı hataya düşmek istemiyorum'' dedi. 
     Latsis'i hala sevdiğini ve birlikte iş alanında çalışmaya devam edeceklerini söyleyen Hilton, ''Daha çok gencim ve vazgeçmeye hazır olmadığım çok aktif kariyerim var. Bulunduğum yere gelmek için çok çalıştım. Paris mükemmel biri ve birbirimize olan saygımızı yitirmeyeceğiz'' diye konuştu. 
     Çift, bahar aylarında nişanlanmış, Latsis Hilton'a 5 milyon dolar değerinde elmas nişan yüzüğü takmıştı. 
     
</TEXT>
</DOC>
