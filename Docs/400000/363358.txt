<DOC>
<DOCNO> 363358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sondun40.html </URL>
<DATE> 2005/07/22/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
İngiliz polisi saldırılarla ilgili bir kişiyi gözaltına aldı... 
</HEADLINE>
<TEXT>

     İngiliz polisi, Londra’nın güneyinde, dünkü saldırı girişimleriyle bağlantılı bir kişinin gözaltına alındığını bildirdi. 
     Polis, "Londra’da dün üç metro istasyonu ve bir otobüse yapılan saldırı girişimiyle bağlantılı bir kişinin kentin güneyindeki Stockwell’de gözaltına alındığını" açıkladı. 
     Stockwell’de bugün saldırı girişimleriyle bağlantılı olduğunun düşünüldüğü belirtilen bir kişi de polis tarafından vurularak öldürülmüştü. 
     İngiliz SKY televizyonu ise akşam saatlerinde güvenlik kaynaklarına dayanarak, bu sabah Stockwell metro istasyonunda polis tarafından vurularak öldürülen kişinin, dün ulaşım sistemine saldırı girişiminde bulunan 4 bombacıdan biri olmadığını duyurmuştu. 
     Londra Emniyet Müdürlüğü’nden bir sözcü de polis tarafından vurularak öldürülen kişinin henüz kimliğinin tespit edilmediğini ve "bu aşamada bu kişinin herhangi bir şeyle bağlantısını kurmanın mümkün olmadığını" söylemişti. 
     İngiliz polisi, Londra’da 7 Temmuz’da düzenlenen 50’den fazla kişinin öldüğü bombalı saldırılardan iki hafta sonra dün yine 3 metro istasyonu ve bir otobüste meydana gelen patlamaları, saldırı girişimi olarak niteliyor. 
     
</TEXT>
</DOC>
