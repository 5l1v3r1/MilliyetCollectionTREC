<DOC>
<DOCNO> 379452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sonspo13.html </URL>
<DATE> 2005/09/18/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
Gaziantepspor 1 - Kayseri Erciyesspor 2 
</HEADLINE>
<TEXT>

     Turkcell Süper Ligi’nde Gaziantepspor, sahasında Kayseri Erciyesspor’a 2-1 yenildi. 
     Her iki takım da maça temkinli başladı ve savunma güvenliğini elden bırakmadan rakip kalede gol aradı. Ancak her iki takımın futbolcuları gol atmayı başaramayınca, maçın ilk yarısı başladığı skorla bitti. 
     11. dakikada Timuçin’in köşe atışından Gaziantepspor ceza alanına 
     yolladığı meşin yuvarlağa, ceza alanı içinden iyi yükselip Cenk kafasıyla vurdu. Ancak top auta gitti. 
     15 dakikada Etteyeb’in sağdan ceza alanına ortaladığı topu Lazarov önünde buldu. Bu futbolcunun uygun durumda olmasına karşın dokunamadığı meşin yuvarlak auta çıktı. 
     30. dakikada Lazarov’un köşe atışından Kayseri Erciyesspor ceza alanına indirdiği topa iyi yükselip Ivanov kafasıyla vurdu. Meşin yuvarlak kaleyi bulmadı. 
     39. dakikada Lazarov’un sol kanattan ortaladığı topa Ivanov kafasıyla dokunarak İlhan’ınn önüne indirdi. İlhan’ın sert ve düzgün vuruşunda, meşin yuvarlak Kayseri Erciyesspor savunma oyuncularından döndü. 
     41. dakikada Erdal Güneş’in ceza alanı dışından çok sert şutunda, kaleci Khaled meşin yuvarlağı kornere çeldi. Kalan dakikalarda da gol olmayınca, maçın ilk yarısı 0-0 sona erdi. 
     46. dakikada Erdal Güneş, orta alandan aldığı topu Mutlu’dan 
     sıyrılıp yaklaşık 25 metre mesafeden sert bir şutla Kayseri Erciyespor ağlarıyla buluşturdu 1-0. 
     57. dakikada Lazarov’un sol kanattan uzattığı topla buluşan 
     Etteyeb, ceza alanında sert vurdu ve meşin yuvarlak az farkla kalenin üzerinden auta gitti. 
     61. dakikada Mutlu’nun topla buluşturduğu Cenk, Gaziantepspor 
     savunma oyuncularının arkasına sarkıp meşin yuvarlağı düzgün bir vuruşla kaleci Hasagiç’in yanından Gaziantepspor filelerine gönderdi 
     1-1. 
     71. dakikada Etteyeb’in ileri uzattığı topa ceza alanında uygun 
     durumda olmasına karşın Ivanov dokunamadı. Kayseri Erciyesspor savunma oyuncuları meşin yuvarlağı ceza alanının dışına çıkardı. 
     80. dakikada Kayseri Erciyesspor’un organize gelişen atağında 
     Burak, ceza yayı üzerinden topa sert vurdu ve meşin yuvarlak yan direkten döndü. Boşta kalan topu Timuçin boş kaleye atarak takımını 2-1 öne geçirdi. 
     Kalan dakikalarda başka gol olmayınca, Kayseri Erciyesspor karşılaşmayı 2-1 kazandı. 
     

Stat Kamil Ocak Hakemler Erol Ersoy xx, Cemal Gemici xx, Kemal Yılmaz xx Gaziantepspor Hasagiç xx, Hakan xx Dk. 89 Engin , Fahmi xx, Bekir xx, Faruk x, İlhan xx, Erdal Güneş xxx, Etteyeb xx Dk. 83 Serkan , Özgür x Dk. 84 Hasan Yurt , Lazarov xx, Ivanov xx Kayseri Erciyesspor Khaled Fadhel xx, Öner xx, Cem xx, Bouazizi xx, Gökhan xx, Timuçin xxx, Serge xx, Devran xxx, Cesar xx Dk. 46 Mutlu xx , Cenk xxx Dk. 85 Mehmet Ayan , Viktor Agali xx Dk. 72 Burak x Goller Dk. 46 Erdal Güneş, Dk. 61 Cenk, Dk. 80 Timuçin Sarı Kartlar Dk. 31 Hakan, Dk. 42 Özgür Gaziantepspor      
</TEXT>
</DOC>
