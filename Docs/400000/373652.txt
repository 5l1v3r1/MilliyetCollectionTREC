<DOC>
<DOCNO> 373652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/guncel/gun09.html </URL>
<DATE> 2005/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fly air uçağı iki gündür uçamıyor 
</HEADLINE>
<TEXT>


DIŞ HABERLER SERVİSİ 

Paris - Antalya seferini yapacak Fly Air'e ait Airbus A300 - B4 tipi yolcu uçağı, güvenlik kontrolünde yakıt sızıntısı ve lastiklerinde sorun tespit edilince cumartesi gününden bu yana Charles - de - Gaulle Havalimanı'nda beklemeye alındı. AP'nin haberine göre, önceki gün güvenlik endişeleriyle havalanmasına izin verilmeyen uçakta, dün yapılan 2. kontrolde de yakıt sızıntısı ve lastiklerinde sorun tespit edildiği açıklandı. Antalya'ya sefer yapacak uçağın 148 yolcunun bulunduğu, Türk tur şirketi Mediades'in yolculara paralarının iade edilmesini veya başka bir uçakla seyahat etemeleri önerisinde bulunduğu belirtildi. Fransız sivil havacılık dairesinin bugün, uçuş güvenliği için yeterli güvenlik önlemi almayan havayolu şirketlerinin adını içeren bir kara liste açıklayacağı bildirildi. 


</TEXT>
</DOC>
