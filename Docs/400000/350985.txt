<DOC>
<DOCNO> 350985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sondun08.html </URL>
<DATE> 2005/06/11/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Irak'ta polis akademisinde patlama 8 ölü... 
</HEADLINE>
<TEXT>

     Irak'ın başkenti Bağdat'ta, bu sabah polis akademisinde düzenlenen intihar saldırısında ölü sayısı 8'e yükseldi. 
     Olay yerindeki polisler, 8 kişinin öldüğünü açıklarken, çeşitli polis kaynakları ise ölü ve yaralı sayısının 20 civarında olduğunu öne sürüyor. 
     İntihar saldırısının, İçişleri Bakanlığı'na bağlı özel tim "Kurt Tugayı"nın karargahını hedef aldığı belirtilmişti. 
     Bu arada, Irak'taki Amerikan askerlerinin bir araca ateş açtıkları ve 2 Iraklıyı öldürdükleri, 2'sini de yaraladıkları bildirildi. 
     Irak polisinden Binbaşı Musa Abdülkerim, ölen Iraklıların sabah işlerine gitmekte olan Iraklı güvenlik görevlileri olduğunu, Amerikan askerlerinin yanlışlıkla ateş açtığını söyledi. Abdülkerim, güvenlik görevlilerinin hangi şirket için çalıştıklarını açıklamadı. 
     Amerikan askeri sözcüsü de Iraklıları taşıyan aracın Amerikan askeri devriyesinin önünde çok yavaş gittiğini, bir Amerikan askerinin öndeki aracın tekerleğine uyarı ateşi açtığı, bunun üzerine çatışma çıktığını söyledi. 

     
</TEXT>
</DOC>
