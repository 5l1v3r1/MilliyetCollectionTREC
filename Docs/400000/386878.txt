<DOC>
<DOCNO> 386878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/yazar/theper.html </URL>
<DATE> 2005/10/15/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İzin h l yok 
</HEADLINE>
<TEXT>


Artık bu meseleyi halletmemiz lazım. Artık balkon kapatmak serbest mi Bırakın bu konuda soru almayı, her arayanla tartışır oldum. Efendim, "Gazetede 'Balkonları kapatmak serbest, mahkeme karar verdi' diyor, sen ise kapatamazsın diyorsun. Hangisine inanalım " diyorlar. 
Daha önce konuyu açıklamıştım. Son defa açıklıyorum, buna rağmen kapatmak isteyen kapatsın, sonradan mahkeme masrafı ile kaldırma masrafını da sineye çeksin. 
Efendim, bir balkon kapatma belediyeye şik yet konusu yapılmış, belediye yıkım kararı almış. İş idare mahkemesine gitmiş. İdare mahkemesi belediyeye, "Gömme balkon kapatmaya karışma" demiş. Bu karar belediye mevzuatına göre verilmiş idari bir karar. Ancak, balkon kapatmada uygulanacak mevzuat iki tane. Biri yukarıda aktardığım belediye mevzuatı. İkincisi ise kat mülkiyeti mevzuatı. Bu durumda kat maliklerinden birinin şik yeti üzerine adliye mahkemelerinde dava görülür ve kat mülkiyeti mevzuatı uygulanır. Bu mevzuata göre, balkonlar kapatılamaz ve mahkeme kaldırılmasına karar verir, balkon sahibi kendisi kaldırmaz ise bu defa icra müdürlüğü vasıtası ile kaldırılır. Hatta daha ileri gideyim. Şayet kat maliki bir yıl müddetle balkonunu eski hale getirmezse apartman içinde çekilmez hal yaratmış olur ki, bu halde rayiç bedeli karşılığı dairesinin mülkiyetini elinden almak mümkün olabilir. 
Görülüyor ki idare mahkemesinin belediye için verdiği "Gömme balkona karışma" kararı, "balkon kapatmak serbest" demek değil. Bugün h l balkon kapatmak yasak. İdare mahkemesinin verdiği karar teknik meselelerle verilmiş, farklı bir mevzuatın uygulamasıdır, kat malikini ilgilendiren husus benim ikinci anlattığım kat mülkiyeti mevzuatıdır. Yani, balkonlarınızı kapatmayın, zararlı çıkarsınız. 



</TEXT>
</DOC>
