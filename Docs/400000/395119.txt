<DOC>
<DOCNO> 395119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/soneko41.html </URL>
<DATE> 2005/11/15/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Şekerbank'ın aktif büyüklüğü 3.2 milyar YTL 
</HEADLINE>
<TEXT>

     Şekerbank'ın aktif büyüklüğünün 3.2 milyar YTL olduğu bildirildi. 
     Şekerbank'tan yapılan açıklamada, bankanın 2005 yılı ilk 9 ayına ilişkin mali tablolarına göre aktif büyüklüğünün 3 milyar 185 milyon YTL, mevduat büyüklüğünün 2 milyar 367 milyon YTL, net karının da 31 milyon YTL olduğu belirtildi. 
     Açıklamada, bankanın öz kaynağının geçen yılın aynı dönemine oranla yüzde 32.8 artışla 332 milyon YTL'ye, sermaye yeterlik rasyosunun ise yüzde 12.88'den yüzde 18.02 seviyesine yükseldiği kaydedildi. 
     Şekerbank Genel Müdürü Hasan Basri Göktan, kredi portföyünü geliştirmek amacıyla, bireysel krediler bazında zirai kredilere, kurumsal kredi bazında da KOBİ kredilerine odaklandıklarını belirterek, kredileri 1 milyar 292 milyon YTL'ye yükselttiklerini kaydetti. 
     Göktan, Şekerbank'ı çağdaş bankacılık hizmetlerini en üst seviyede gerçekleştiren ve dönüşüm projesini tamamlayan uluslararası bir banka konumuna taşıdıklarını ifade etti. 
     
</TEXT>
</DOC>
