<DOC>
<DOCNO> 350193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/siyaset/siy03.html </URL>
<DATE> 2005/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Organlar vatan için feda edilir' 
</HEADLINE>
<TEXT>


'Satılık böbrek' pankartı taşıyan vatandaşa tepki gösteren Erdoğan'ı savunan Şahin, ifadeyle Türk vatandaşlığı onurunun zedelendiğini söyledi 

SALİHA ÇOLAK Ankara 


Uşak'taki konuşması sırasında "satılık böbrek" yazılı pankart taşıyan vatandaşa "Burası sakatatçı dükk nı değil" diye tepki gösteren Başbakan Recep Tayyip Erdoğan'ı, Başbakan Yardımcısı Mehmet Ali Şahin savundu. İnsan organlarının kutsal olduğunu, ancak vatan için feda edilebileceğini belirten Şahin, pankarttaki ifadeyle Türk vatandaşlığı onurunun zedelendiğini söyledi. 

Destek ve özveri 
CHP Antalya Milletvekili Feridun Baloğlu, sözleri nedeniyle soru önergesi verdiği Erdoğan'a "Vatandaş ve kamuoyundan özür dileyecek misiniz " dedi. 
Başbakan Erdoğan'ın isteği üzerine önergeyi yanıtlayan Şahin ise işsizlikle mücadele konusunda inançlarının tam olduğunu, ancak vatandaşlardan da bu konuda destek ve özveri göstermesini beklediklerini dile getirdi. 
Şik yet ve serzenişlerin adap ve ahlak sınırları içinde olması gerektiğini vurgulayan Şahin, şunları kaydetti 
"Her ne kadar sıkıntı içinde olursak olalım, bizce kutsal sayılan organlarımızı maddi karşılık olarak feda etmemizin Türk toplumunun örf ve detlerine ve değerlerine uygun düşmeyeceğinin bilinci içinde olmamız gerekir. Bahsi geçen vatandaşa karşı kullanılan ifade, bu düşüncenin karşılığı olarak gösterilen tepkiden başka bir anlam taşımamaktadır." 
Türk toplumunun, vücudunun herhangi bir parçasını, vatanı savunma niyetiyle savaş meydanlarında feda ettiğini anımsatan Şahin, şöyle konuştu 
"Bu itibarla söz konusu ifadenin, bir Türk vatandaşına yakışmadığını ve bahsi geçen vatandaşın bu tür bir ifadeyi kullanarak Türk vatandaşlığının onurunu zedelediğini vurgulamak için kullanılmıştır." 





</TEXT>
</DOC>
