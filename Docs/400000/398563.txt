<DOC>
<DOCNO> 398563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/yazar/toruner.html </URL>
<DATE> 2005/11/28/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Mortgage hik yeleri 
</HEADLINE>
<TEXT>


Bugünkü yazımı, ağır yazılar yerine, günün popüler konusu olan "mortgage" hakkındaki gerçek hik yelere ayırdım. 
ABD'de bir gayrimenkul alacak olan kişi genellikle alış fiyatının 5'ini peşin verip geri kalanını mortgage kredisi olarak alıyor. Mortgage kredisi alınması için de, evin tapu garantisi olması ve evin durumunu tespit eden bir denetimin yapılması gerek. Bir alım-satım işlemi için yapılan denetimde, bir sorun çıkmamış ama daha mortgage işlemi tamamlanmadan evin "perili" olduğu rivayetleri ortaya atılmış. Bunun üzerine, alıcı evi almaktan vazgeçmiş. Ancak, satıcı 5 teminatı geri ödememek için direnince soluğu mahkemede almışlar. H kim, alıcının bir büyücünün evi incelemesi talebini reddettiği gibi, durumu ifşa ettiği için alıcının ayrıca bir de tazminat ödemesi gerektiğine karar vermiş. 

Arsa mezarlık çıktı 
ABD'de mortgage kredisi alarak gayrimenkul alan bir çift bir süre sonra, evlerinin bahçelerine havuz yaptırmak istemişler. Ancak, bu nedenle yapılan kazı sırasında iki cesede rastlanmış. Yapılan araştırmada, evin arsasının eski bir mezarlık olduğu ortaya çıkmış. Bunun üzerine evin değerinin düştüğünü düşünen kreditör banka, ev sahibinden, verdiği mortgage kredisi karşılığında ek tazminat istemiş. Evin yeni sahibi de bu paranın müteahhit tarafından ödenmesi gerektiğini söylemiş. Açılan mahkemede, müteahhidin evin yeni sahibine 132 600 dolar ödeme yapmasına karar verilmiş. 
Yine, ABD'de evini satmaya karar veren bir kişi, çimlerini zamanında biçmeyen komşusunu mahkemeye vermiş. Açılan davada, evini satmak isteyen komşunun çimleri zamanında kesmemesi nedeniyle, bitişik evin değerinin düştüğüne ve çimlerin kesilmesine karar verilmiş. 

Kendi arsasını aldı 
1986 yılında Washington D.C.'nin güneyinde bir arsa park alanı yapılmak üzere National Park Service tarafından 230 000 dolar ödenerek satın alınmış. İki yıl sonra yapılan incelemede, bu arsanın 1914'te National Park Service tarafından zaten satın alındığı ve ona ait olduğu anlaşılmış. Alım sırasında tapu garantisi istenmediği için, ödenen 230 000 dolar geri alınamamış. 
ABD'de devlet gayrimenkulünüze haksız yere bile olsa el koyarsa, gayrimenkulün değerinin 10'unu ödemeden onu geri alamıyorsunuz. Alınan bu paranın nedeni, devlet harcamalarının karşılanması olarak gösteriliyor. Buna, "suçsuz olduğu kanıtlansa bile suçlusunuz" yasası deniliyor. 

Uçan daire inerse... 
1950'li yıllarda, Fransa'da uçan daire inmiş olan arazilerin alınıp satılması ve bunlara mortgage kredisi verilmesi yasaklanmıştı. Şimdi, bu mümkün. 
San Diego'nun ticari binalarının bir bölümünde gece 23.00'ten sonra, Mount Palomar teleskopunda çalışan gökbilimcileri rahatsız ettiği gerekçesiyle ışık açılması yasak. Bu da gayrimenkullerin değerini düşürüyor. 
Maine eyaletinde, kiracıların kızgınlık sonrası ev sahibini ısırmaları yasayla yasaklanmış durumda. 



</TEXT>
</DOC>
