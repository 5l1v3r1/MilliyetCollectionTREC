<DOC>
<DOCNO> 365706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sonspo19.html </URL>
<DATE> 2005/07/30/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Sivasspor 4 - Orduspor 1 Cumhuriyet Kupası Futbol Turnuvası 
</HEADLINE>
<TEXT>

     Sivasspor’un Kulübü’nün, sahasındaki yenileme çalışmaları nedeniyle bu yıl İstanbul’da düzenlediği Geleneksel Cumhuriyet Kupası Futbol Turnuvası’nın ilk maçında, Süper Lig’in yeni takımlarından Sivasspor, İkinci Lig A Kategorisi’nin yeni ekibi Orduspor’u 4-1 yenerek finale yükseldi. 
     1. dakikada Bülent’in aut çizgisinden yaptığı ortada ceza alanında 
     topla buluşan Volkan Bozyurt, güzel bir vuruşla Orduspor’u 1-0 öne geçirdi. 25. dakikada Orduspor savunmasında Gökhan Kalamaç’ın kontrol edemediği topu önünde bulan Mehmet, yerden sert bir vuruşla topu filelere gönderdi 1-1 35. dakikada Mohamed’in sağdan kullandığı serbest atışta ceza sahasında iyi yükselen Anderson, güzel bir kafa vuruşuyla topu ağlara göndererek, takımını öne geçirdi 2-1 57. dakikada Bülent’in ceza sahası içinde topa elle müdahalesi sonucunda hakem Tayfur Özkan penaltı noktasını gösterdi. 58. dakikada atışı kullanan Mohamed, topu filelere göndererek, farkı 2’ye çıkardı 3-1 76. dakikada Orduspor defansında Bülent’in hatasında topu kapan Musa, kalecinin üzerinden aşırtma bir vuruşla topu ağlara gönderdi 4-1 Öte yandan karşılaşmayı beklenenin aksine az sayıda taraftar izlerken, A Milli Takım Antrenörleri Müfit Erkasap ile Mehmet Özdilek ile Beşiktaş Teknik Direktörü Rıza Çalımbay da karşılaşmayı takip etti. 
     
</TEXT>
</DOC>
