<DOC>
<DOCNO> 361950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/guncel/gun07.html </URL>
<DATE> 2005/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fidan için imza topluyorlar 
</HEADLINE>
<TEXT>



Eski HADEP Genel Başkan Yardımcısı Hikmet Fidan'ın Diyarbakır'da öldürülmesini kınayan Kürt aydınları ve ailesi, faillerin ortaya çıkarılması için Türkiye ve Avrupa'da imza kampanyası başlattı. Kürt internet sitelerine taşınan imza kampanyasına, PKK'ya muhalif çevreler ve Kürt aydınları büyük ilgi gösterdi. 
Fidan'ın yeğeni ve damadı Kamuran Çetinkaya da, imza kampanyasının, 4 eski DEP'li hariç kısa sürede Kürtlerin her kesimi tarafından desteklendiğini söyledi. 
Öte yandan DEHAP Genel Başkanı Tuncer Bakırhan, "Fidan'la sorunumuz yoktu... Muhalif çalışma yürüttüğünü duymadık" derken, Diyarbakır Büyükşehir Belediye Başkanı Osman Baydemir de, "Kim tarafından, kime yöneltilirse yöneltilsin, yaşam hakkı ihlalinin gerekçesi olamaz" dedi. 



</TEXT>
</DOC>
