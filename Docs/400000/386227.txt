<DOC>
<DOCNO> 386227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/guncel/gun03.html </URL>
<DATE> 2005/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Pişman tanığa yeni bir hayat 
</HEADLINE>
<TEXT>


Bakanlığın son şeklini verdiği, Türk yargı sistemine yeni giren 'tanık koruma' programından pişman suçlunun yanı sıra yakınları da yararlanabilecek 

BÜLENT SARIOĞLU Ankara 

Türk yargı sistemine yeni giren 'tanık koruma' programından pişman suçlunun nişanlısı, boşanan eşi ve yakın arkadaşları da yararlanabilecek. 
Adalet Bakanlığı'nın son şeklini verdiği Tanık Koruma Yasa Taslağı, Bakanlar Kurulu'nda görüşülecek. Pişman suçluya "yeni bir hayat" sunan program şu kişileri kapsayacak "Ceza muhakemesinde tanık olarak dinlenenler, tanık olan suç mağdurları. Bunların nişanlısı, evlilik bağı kalmasa bile eşi, kan hısımlığından veya kayın hısımlığından üstsoy veya altsoyu, üçüncü derece dahil kan veya ikinci derece dahil kayın hısımları ve evlatlık bağı bulunanlar ile yakın ilişki içerisinde olduğu kişiler." 

Kurul oluşacak 
Koruma programında sağlanacak olanaklar da şöyle 
Ses veya görüntüsünün değiştirilerek özel ortamda dinlenmesi.Durumlarına uygun ceza infaz kurumu ve tutukevlerine yerleştirilmesi.Fizik koruma sağlanması. Gerektiğinde silah ruhsatı verilmesi. Yeni kimlik, sürücü belgesi, pasaport, evlilik cüzdanı, diploma ve ruhsat düzenlenmesi. Adli sicil, askerlik, vergi, nüfus, sosyal güvenlik ve benzeri bilgi ve kayıtlarının değiştirilmesi.Taşınır ve taşınmaz mal varlığıyla ilgili haklarını kullanmasına yönelik işlemlerin yapılması.Yurtiçinde başka bir yerleşim biriminde yaşamasının sağlanması. Geçici veya sürekli olarak başka ülkede yerleştirilmesi.Estetik cerrahi yoluyla fizyolojik görünümün değiştirilmesi ve buna uygun kimlik bilgilerinin tesisi. 
Bu haklar terörle mücadelede görev alan h kim, savcı, polis, asker ve gardiyanlar için de geçerli olacak. Koruma kararı, soruşturma evresinde sulh ceza h kimince, kovuşturma evresinde ilgili mahkemede verilecek. 
Mahkemelerde, tanığın gerçek kimliği ve adres bilgileri ayrı bir dosyada korunacak. Bakanlık yetkililerinin katılımıyla Tanık Koruma Kurulu oluşturulacak. 


</TEXT>
</DOC>
