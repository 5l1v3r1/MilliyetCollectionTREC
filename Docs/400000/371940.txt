<DOC>
<DOCNO> 371940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sontur08.html </URL>
<DATE> 2005/08/22/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Hangi ilin nesi meşhur 
</HEADLINE>
<TEXT>

     Tarım ve Köyişleri Bakanlığı'na bağlı Bursa Gıda Kontrol ve Merkez Araştırma Enstitüsü Müdürlüğü tarafından 2004 Eylül ayında başlatılan ''Türkiye'nin Geleneksel Gıda Ürünleri'' projesi kapsamında, Türkiye'ye özgü geleneksel gıdaların envanterinin çıkarılmasına başlandı. 
     Proje çerçevesinde bugüne kadar 64 il, bölgelerine özgü 459 geleneksel gıda olduğunu bildirdi. 
     Tarımsal Araştırmalar Genel Müdürlüğü TAGEM koordinatörlüğünde yürütülen proje, DPT'den alınan 2 trilyon liralık bütçeyle gerçekleştirilirken, ayrıca TÜBİTAK'a da projeye destek olması için başvuruldu. 
     Çalışmaların daha rahat yürütülebilmesi için Türkiye'nin 9 bölgeye ayrıldığı projede, envanterler tarım il müdürlüklerinin desteğiyle çıkarılıyor. 
     Şimdiye kadar 64 ilden 459 gıdanın bildirildiği proje, Türkiye'ye ait ürünlerin başka uluslar tarafından sahiplenilmesini engellemeyi, ihracat şansları olan ürünleri sanayiye kazandırmayı ve patentlerinin alınmasını hedefliyor. 
     Envanter çalışmasının ardından bir toplantı yapılarak, bu ürünlerden hangisinin geleneksel ürün olduğunun belirleneceği projenin, 2010 yılında bitirilmesi hedefleniyor. 
     
     İLLERE GÖRE GELENEKSEL GIDALAR 
     Proje sayesinde, kültür çeşitlilik sayesinde birçok geleneksel gıda ürününün bulunduğu Türkiye'de, iller arasında ürünlerin hangi bölgeye ait olduğuna dair yaşanan tartışmaların sona ereceği de bildirilirken, bazı illerin bildirdikleri geleneksel gıdalar şöyle 
     Ankara havuç lokumu, Beypazarı'nın 80 katlı baklavası, sıkma, pişmaniye, mumbar, tatlı sucuk, hoşmerim, kapama, karadut reçeli, kül kömmesi, testi pilavı. Bolu Bolçi Bolu çikolatası , fındık reçeli, şakşak helvası, keş, karakılçık pirinci, Mengen peyniri, cevizli 4 divan helvası, uhut Buğday tatlısı , hoşmerim, boz armut turşusu, kızılcık tarhanası, kaşık sapı, keşkek, düğün çorbası, Mudurnu saray helvası, çukundur hoşafı. 
     Bursa Pideli döner kebap, Kemalpaşa peynir tatlısı, kestane şekeri ve İnegöl köftesi. 
     Kayseri Evlik sucuk irişkrik ve tel peynir. 
     Van Ayran aşı, bulgur aşı, kurutlu erişte aşı, borani, ayva yemeği, kurutlu köfte, semgeser, şille, erik kızartması, şor balık, otlu peynir, Erzincan, tulum peyniri, çiğit, povik turşusu, avrenç has çökelek , şavak peyniri, kesme çorbası. 
     Çorum Çorum leblebisi, İskilip dolması, Çorum mantısı, gül burma baklava, hingal. 
     Iğdır Patlıcan reçeli ve lepe kırık nohut . 
     Antalya Keçiboynuzu pekmezi. 
     İzmir Enginar dolması, incir dolması, börülce salatası, ısırgan otlu kol böreği. 
     Elazığ Orcik şekeri, dut unu, çedene kahvesi. 
     Erzurum Lor dolması, haşıl, halim aşı, kaysefe, kuymak, patates boranası. 
     Şanlıurfa Bastık, gün pekmezi, küncülü akıt, mırra, nar pekmezi, isot reçeli, Urfa isotu, çiğköfte, şıllık, lahmacun, çekçek. 
     
</TEXT>
</DOC>
