<DOC>
<DOCNO> 355924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sonspo16.html </URL>
<DATE> 2005/06/27/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Trabzonspor'da sezonun ilk transferi Jefferson... 
</HEADLINE>
<TEXT>

     Trabzonspor'un bu sezon dış transferdeki ilk transferi Brezilyalı kaleci Jefferson oldu. 
     Bordo-mavili kulübün asbaşkanı Ömer Sarı, dün Brezilya'ya giderek Botafogo takımında forma giyen Jefferson ile 2 yılı opsiyonlu olmak üzere 5 yıllık sözleşme imzaladı. 
     Bir grup Botafogo taraftarının Jefferson'un Trabzonspor'a transfer olması nedeniyle kulübe giderek tepki gösterdikleri bildirildi. Trabzonsporlu yöneticilerin de Brezilya'ya geldiklerinde futbolcunun transferi nedeniyle sitemlerle karşılaştıkları kaydedildi. 
     
     7. YABANCI KALECİ 

     Brezilyalı kaleci Jefferson, bordo-mavili takımda forma giyecek olan 7. yabancı kaleci olacak. 
     İlk kez kalesini Brezilyalı bir kaleciye teslim edecek olan bordo- mavili kulüp daha önce Hadziç, Paff, Petronoviç, Victor, Milosevski ve Petkoviç olmak üzere 6 yabancı kaleci ile sözleşme imzalamıştı. 
     Bu arada, Jefferson'un çarşamba günü Türkiye'de olması bekleniyor. 

     
</TEXT>
</DOC>
