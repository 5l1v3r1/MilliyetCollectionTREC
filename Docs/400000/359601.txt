<DOC>
<DOCNO> 359601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/sondun07.html </URL>
<DATE> 2005/07/09/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
İtalya Eylül'de Irak'tan asker çekmeye hazırlanıyor... 
</HEADLINE>
<TEXT>

     İtalya Başbakanı Silvio Berlusconi, İtalya’nın güvenlik durumlarına göre Irak’tan iki ay içinde asker çekeceğini söyledi. 
     G8 toplantısı sonunda bir basın toplantısında konuşan Berlusconi, Eylül ayında Irak’tan 300 asker çekecekleri söyledi. Kararı müttefikler ve Irak hükümeti ile de tartıştıklarını söyleyen İtalya Başbakan’ı, "Karar, güvenlik ortamı gözönünde bulundurularak alınacak" diye konuştu. 
     Berlusconi kararın, mevcut politikalırın bir devamı olarak alındığını söyledi. 
     İtalya Dışişleri Bakanı Gianfranco Fini ise "2006 başından önce herhangi bir hareketlenme olmayacak" dedi. 
     Londra’daki terör saldırılarından sonra El-Kaide İtalya’yı hedef göstermiş, Berlusconi de ülkesinin ateş hattında olduğunu söylemişti. 
     Guardian gazetesinin haberine göre Berlusconi hükümetinin bakanlarından Roberto Calderoli de "New York, Madrid ve Londra’nın ardından, İtalya’nın teröristler için yakın dönem hedeflerinden biri olduğu çok açık" açıklamasını yaptı. Calderolli ayrıca "Artık kendi çıkarlarımızı gözetme zamanımız gelmiştir" dedi. 
     Ancak gazeteye göre İtalya’da bu hareketin teröre boyun eğmek anlamına geleceğini savunanlar da var. 
     İtalya’nın halen Irak’ta 3 bin askeri bulunuyor. 
     
</TEXT>
</DOC>
