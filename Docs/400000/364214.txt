<DOC>
<DOCNO> 364214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sonyas17.html </URL>
<DATE> 2005/07/25/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Bankanın zırhlı aracı çalındı .. 
</HEADLINE>
<TEXT>

     Rusya'nın başkenti Moskova'da bir bankaya ait içinde para bulunan zırhlı araç çalındı. 
     Rus haber ajansları, soyguncuların, hareket halindeki zırhlı aracı, UAZ marka arazi arabasıyla çarparak devirdiğini ve içindeki şoförü ve güvenlik görevlisini etkisiz hale getirdiğini duyurdular. 
     Zırhlı araçla bir süre yollarına devam eden soyguncular, şoför ve güvenlik görevlisini yolda araçtan indirdikten sonra kaçtılar. 
     Zırhlı aracın olaydan 5 saat sonra terk edilmiş halde bulunduğu, soyguncuların araçtaki 380 bin dolarla kaçtığı kaydedildi. 
     Moskova'da 13 Temmuz'da yine bir bankaya ait zırhlı araca yapılan saldırıda bir güvenlik görevlisi ölmüş, araçtaki 1 milyon doları alan hırsızlar kaçmayı başarmıştı. 
     
</TEXT>
</DOC>
