<DOC>
<DOCNO> 376772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonspo01.html </URL>
<DATE> 2005/09/08/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Bu gol ömre bedel... 
</HEADLINE>
<TEXT>

     Mustafa KANARYA DHA 

      İzmirsporlu futbolcu, Aydınspor maçının 69. dakikasında fileleri sarsarak kariyerinde bir ilke imza attı. Golden sonra nasıl sevineceğimi şaşırdım'' diyen Levent, O gün 1.5 yaşındaki oğlum ilk kez beni izlemeye gelmişti. Golüm ona armağan olsun'' dedi. 
     İZMİRSPOR, geçtiğimiz pazar günü Aydınspor'u Alsancak Stadı'nda 3-0 mağlup ederken, lacivert-beyazlı ekibin usta futbolcusu Levent, bu karşılaşmada ilginç bir olayın kahramanı oldu. 
     69. dakikada Veysi'nin pasını ağlara göndererek skoru 2-0'a taşıyan 32 yaşındaki Levent, 12 yıllık profesyonel futbol yaşantısının ilk golünü atmanın mutluluğunu yaşadı. 1.5 yaşındaki oğlu Yiğit'in ilk kez maça geldiği bir günde golle tanıştığını dile getiren usta oyuncu, Golüm oğluma armağan olsun'' dedi. 
     Futbola Almanya'nın Bielefeld Kulübü'nde başlayan, Bielefeld'in A Takımı'nda 2 yıl forma giydikten sonra 1995-96 sezonunda Samsunspor'a transfer olan Levent, Elazığspor, Karşıyaka, Kayserispor ve Karabük'te de oynadım. Orta sahada defansif bir görev üstlendiğim için çok fazla hücuma çıkmıyorum. Bugüne kadar direkten dönen, kalecilerin çıkardığı şutlarım olmuştu. Ama ilk golümü Aydınspor maçında attım. Kısmet böyleymiş. Gol sevincinin ne anlama geldiğini 32 yaşımda öğrendim'' diye konuştu., Topun ağlarla buluştuğu anı anlatırken, O anda ne yapacağımı şaşırdım. Çünkü hiç gol sevinci yaşamamıştım'' diyen deneyimli futbolcu, sözlerini şöyle tamamladı 
     Bir anda dünya durdu sanki. Mutluluğumu nasıl ifade edeceğimi bilemedim. O dakikadan sonra hiçbir yorgunluk hissetmediğimi hatırlıyorum. Maçtan sonra gol attığımı duyan eski takım arkadaşlarım arayıp kutladılar. 3 Eylül 2005 tarihini asla unutmayacağım. O golün tadı damağımda kaldı. Hedefim sezon sonuna kadar 5 gol atmak.'' 
     
</TEXT>
</DOC>
