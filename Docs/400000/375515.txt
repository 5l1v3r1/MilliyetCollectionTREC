<DOC>
<DOCNO> 375515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/yasam/yas07.html </URL>
<DATE> 2005/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
DT, Mine Acar davasını çekti 
</HEADLINE>
<TEXT>


Devlet Tiyatroları, Genel Müdür Vekili aleyhindeki sanatçılığa geçiş sınavının iptali davasından vazgeçti 

YILDIZ YAZICIOĞLU 

Devlet Tiyatroları DT Genel Müdür Vekilliği'ne atanması tartışmalara yol açan Mine Acar dönemindeki ilk icraat, DT'nin Acar aleyhine açtığı davayı geri çekmesi oldu. 
Dramaturg kadrosundaki Acar, Rahmi Dilligil döneminde 2000'de açılan sınavla sanatçılığa geçiş yapmak istedi. Ancak, Kültür Sanat - Sen'in açtığı davayla sınav iptal edildi. Bunun üzerine Acar'ın açtığı karşı dava ise DT Genel Müdürlüğü'nce Danıştay 5. Daire'de temyize götürüldü. Bu dava sürerken DT Genel Müdürlüğü'ne vekil olarak atanan Acar, hem davalı hem de davacı konumuna geldi. İddialara göre, hafta içinde Konya DT Bölge Müdürlüğü'ne ziyarete giden Acar'a vek let eden Genel Müdür Yardımcısı Tayfun Orhon, DT adına Danıştay'a davadan feragat etme başvurusu yaptı. Böylece Acar'ın sanatçı kadrosuna geçmesi önündeki hukuki engel ortadan kalkmış oldu. 


</TEXT>
</DOC>
