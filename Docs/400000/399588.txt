<DOC>
<DOCNO> 399588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sondun42.html </URL>
<DATE> 2005/12/01/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
İtalya, Türkiyeğ'nin AB'ye tam üyeliğini desteklemeyi sürdürecek 
</HEADLINE>
<TEXT>

     İtalya Dışişleri Bakanı ve Başbakan Yardımcısı Gianfranco Fini, Türkiye'nin Avrupa Birliği'ne AB tam üyelik sürecini önümüzdeki dönemde de desteklemeye devam edeceklerini söyledi. 
     Fini, Roma'daki Giustiniani Sarayı'nda yaptığı konuşmada, AB'nin 3 Ekim 2005'te Türkiye ve Hırvatistan ile tam üyelik müzakerelerini başlatmasının İtalya tarafından memnuniyetle karşılandığını kaydetti. 
     ''3 Ekim'de Türkiye ve Hırvatistan ile tam üyelik müzakerelerinin başlatılması, bu iki ülkenin de uzun süredir bekledikleri bir hedefin gerçekleşmesini sağlamıştır. İtalya da bu hedefin gerçekleşmesi için çalışmıştır ve çalışmaya da devam edecektir'' diyen Fini, Hırvatistan'da İtalyan vatandaşlarının gayrimenkul piyasasına girmelerine yönelik kısıtlamaların devam ettiğine işaret ederek, sözlerini, ''Zagrep yönetiminden, gayrimenkul piyasasına girme konusunda İtalyan vatandaşlarına yönelik ayrımcılığa son verilmesini istiyoruz'' diye sürdürdü. 
     AB'nin Balkanlar'daki ülkelere de tam üyelik yolunu açmasını isteyen Fini, bu konudaki yaklaşımını, ''AB'nin icraat ve somut adımlarla, Balkanlar'daki ülkelerin Avrupa perspektiflerini teyit etmesi de büyük önem taşımaktadır'' cümlesiyle özetledi. 
     
</TEXT>
</DOC>
