<DOC>
<DOCNO> 374975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/yazar/guclu.html </URL>
<DATE> 2005/09/02/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Sözleşmeli başvuruları sancılı başladı 
</HEADLINE>
<TEXT>


Milli Eğitim Bakanlığı'ndan günlerdir beklenen açıklama, dün, nihayet yapıldı. Ama eksik Bakan Çelik, sözleşmeli öğretmen başvurularının 1 Eylül'de başlayacağını açıklamıştı. Ama 2 Eylül'e sarktı. Ancak dün de başvurular gerçekleşemedi çünkü, başvuru için gerekli koşullar oluşamadı. Örneğin hangi ilde kaç açık olduğu dün akşam saatlerine kadar belli değildi. Aynı şekilde saat 17.00'ye kadar elektronik başvuru formu da henüz personel.meb.gov.tr'ye konulmamıştı. Dolayısı ile başvurular başladı ama başvuru gerçekleşemiyor. Tıpkı 12 Eylül'de okulların açılıp da, eğitim öğretimin başlayamayacağı gibi... 
Başvurularla ilgili tüm ayrıntılar aşağıda yer alıyor. Sanıyorum bugünden itibaren, eksikler tamamlanıp başvurular da alınmaya başlayacak. Tabii yeni sorunlar çıkmaz ve yeni gecikmeler olmazsa... 

En fazla kadro... 
20 bin kadrodan, dörtte üçü bilgisayar, İngilizce ve sınıf öğretmenliği için ayrıldı. En fazla kadro, 5 bin 830 kadro ile sınıf öğretmenliğine verildi. Onu 4 biner kadro ile bilgisayar ve İngilizce öğretmenliği izledi. 
4 bin İngilizce öğretmeni atanırken, Fransızca ve Almanca öğretmenlerine hiç kadro tahsis edilmemesi, bu bölüm mezunlarını çılgına çevirdi. Fransızca öğretmenleri, ağustos atamalarında 20, sözleşmeli öğretmen alımında ise sıfır kadro verilmesini protesto ederek, "Avrupa Birliği'nin resmi dili olan Fransızcaya karşı Milli Eğitim Bakanlığı'nın bu olumsuz tavrı, yıllardır süregelmektedir. Dileğimiz bundan sonraki atama dönemlerinde, bu yanlıştan vazgeçilmesidir. Yoksa hükümetin AB ve ikinci yabancı dil konusundaki duyarlılığından şüphe duymaya başlayacağız" dediler. 
Almanca ve Fransızca öğretmenleri gibi verilen kadrolardan rahatsız olan bir başka kesim ise sosyal bilgiler öğretmenleri. 9 bin 800 sosyal bilgiler öğretmeni bulunmasına karşın sadece 200 kişilik kadro verildiğini belirten sosyalciler, ilköğretimde en ağır yüklerden birinin kendilerinde olmasına karşın, hep üvey evlat muamelesi gördüklerinden şik yetçi oldular. Türkçecilerle edebiyatçılar arasındaki gerginlik ise giderek tırmanıyor. Türkçe öğretmenleri, edebiyat mezunlarının Türkçe öğretmenliğine atanmasını, her düzeyde protesto etmeye devam ediyorlar... 
Sözleşmeli atamalarla ilgili gelişmeleri, sizlere aktarmaya devam edeceğiz... 

OKS'de son gün 
Anadolu liseleri, fen liseleri, öğretmen liseleri ve OKS ile öğrenci alan diğer liseler için, ikinci kayıt dönemi başvuruları bugün sona eriyor. Adayların bugün akşama kadar ilgili okul müdürlüklerine giderek, tercih bildirimlerini internet üzerinden gerçekleştirmeleri gerekiyor. Adaylar, ikinci kayıt dönemi için, birinci yerleştirme listesinden farklı olarak, 8 yeni okul tercihinde bulunacaklar. 
Tercih sıralaması yaparken, aynı puanda binlerce öğrencinin yer aldığını kesinlikle göz önünde bulundurmak gerekiyor. 
Puanlarda, kolejlerde olduğu gibi büyük düşüşler beklenmiyor. Aksine yükselmeler olabilir. Bu yüzden 8 tercih hakkınızı kullanırken, yüksek puanlı okulların yanı sıra düşük puanlı liseleri de listenize almanızda sonsuz yarar var. 
Anadolu liselerinde ikinci kayıt döneminden sonra, kolejlerde önemli boşluklar doğacak. Bu boşluklar da anadolu liselerinden giden öğrenciler ile doldurulacak. Dolayısıyla ikinci kayıt döneminden sonra, üçüncü bir kayıt dönemi daha gerekecek. Ama bakanlık buna sıcak bakmıyor. Bu yüzden yüzlerce, hatta binlerce kontenjan açığı kalabilir. OKS ikinci kayıt dönemi sonuçları, yani kazananlar listesi, 7 Eylül'de açıklanacak. Kayıtları ise 7-11 Eylül tarihleri arasında yapılacak. 

Kolejlerde son durum 
Kolejlerde boş kontenjanlar, kapanın elinde kalıyor. Merkezi ön kayıt dönemi sona erdi. Serbest kayıt dönemi başladı. Her okul artık kendi koyduğu kurallar çerçevesinde hareket ediyor. O anda okulun önünde kim varsa onun kaydını yapıyor. Bu yüzden h l kolejleri düşünenlerin, okullardaki kayıtları yakından izlemelerinde yarar var. Özellikle 7 Eylül'den sonra yeni açıklar ortaya çıkacak. Bizden hatırlatması... 

Ayrıntılı tablo ve bilgiler Milliyet Gazetesi'nde... 


</TEXT>
</DOC>
