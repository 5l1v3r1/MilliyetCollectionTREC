<DOC>
<DOCNO> 386126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sonspo21.html </URL>
<DATE> 2005/10/12/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Beşiktaş sportif direktörü Erdil Arpacı, görevinden ayrıldı... 
</HEADLINE>
<TEXT>

     Beşiktaş Kulübü'nde 5 yıldır sportif direktör olarak çalışan Erdil Arpacı, görevinden ayrıldı. 
     Erdil Arpacı'nın, siyah-beyazlı kulübün internet sitesinde yer alan veda açıklaması şöyle 
     ''2000 yılından bu yana yürütmekte olduğum Beşiktaş Jimnastik Kulübü Sportif Direktörlüğü görevimden, ailevi sebeplerden ötürü ayrılıyorum. Bu vesileyle, bu önemli görevi bana emanet eden başta başkanımız sayın Yıldırım Demirören'e, yönetim kurulumuza, camiamızdaki büyüklerime, bu zamana kadar sevgi ve desteklerini hiç esirgemeyen çalışma arkadaşlarım ve Beşiktaşlı futbolculara teşekkür eder, saygılarımı sunarım.'' 
     
     DİSİPLİN KURULU BAŞKANI ŞÜKRÜ SÖNMEZ, VEFAT ETTİ 

     Beşiktaş Kulübü Disiplin Kurulu Başkanı Şükrü Sönmez, vefat etti. 
     Siyah-beyazlı kulüpten yapılan açıklamada, Sönmez'in, yakalandığı ağır hastalık sonucu bugün vefat ettiği bildirildi. 
     Şükrü Sönmez'in cenazesinin yarın öğle namazının ardından kılınacak cenaze namazı sonrası, Beşiktaş Yıldız Camii'den kaldırılacağı açıklandı. 

     
</TEXT>
</DOC>
