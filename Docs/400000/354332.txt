<DOC>
<DOCNO> 354332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sondun41.html </URL>
<DATE> 2005/06/22/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Fransa ve İngiltere gerginliği... Chirac yine İngiltere'yi suçladı... 
</HEADLINE>
<TEXT>

     Fransa ve İngiltere arasında, AB tarım politikası ve Londra'nın AB bütçesinden aldığı geri ödemeler konusuna çıkan kriz sürüyor. 
     Fransa Cumhurbaşkanı Jacques Chirac, AB Brüksel zirvesinin başarısız geçmesi konusunda İngiltere'yi bir kez daha eleştirdi ve Londra'yı ''uzlaşmaya açık olmamakla'' suçladı. 
     Bakanlar kurulu toplantısının ardından bir açıklama yapan Hükümet Sözcüsü François Cope, Chirac'ın İngiltere'ye yönelik eleştirilerini basına aktardı. 
     ''Chirac'ın son Brüksel zirvesini başarısızlık olarak değerlendirdiğini'' ifade eden sözcü, ''Cumhurbaşkanı, Fransa'nın bir anlaşmaya varmak için elinden gelen çabayı gösterdiğini, ancak İngiltere'nin uzlaşmaya açık olmayan tutumu yüzünden bir anlaşmaya varılamadığını düşünüyor'' diye konuştu. 
     
</TEXT>
</DOC>
