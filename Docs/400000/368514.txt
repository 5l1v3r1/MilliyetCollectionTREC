<DOC>
<DOCNO> 368514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/siyaset/asiy.html </URL>
<DATE> 2005/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Destek vermediler 
</HEADLINE>
<TEXT>


Muhalefet partileri, hükümetin Anayasa değişikliği planına soğuk. CHP, planı 'kurnazlık' diye nitelerken Ağar, "Ne olduğu belirsiz. Nesini destekleyelim " dedi 

ÖNDER YILMAZ, AYDIN HASAN Ankara 


Hükümetin Yüksek Askeri Ş ra YAŞ kararlarının, tayin, terfi ve emeklilik dışında yargıya açık olması, YÖK ve 2B gibi düzenlemeleri içeren dar kapsamlı Anayasa değişikliğine yönelik çalışmalarına muhalefet sıcak bakmadı. 
Mehmet Ağar DYP Genel Başkanı Ne olduğu belli olmayan şeyin neyine destek verelim. Dünyanın neresinde böyle bir anayasa değişikliği görülmüştür Anayasa değişiklikleri gizli kapılar ardında hazırlanmaz. Anayasa toplumun mukavelesidir. Daha parlamentoda bir uzlaşma aramayan bir hükümetin nesine biz peşinen destek vereceğiz Bunlar vatandaşla paylaşılacak değişikliklerdir. Yönetmelik çıkarır gibi Anayasa değişikliğini kamuoyu önüne getirmek yanlış. 
Erkan Mumcu ANAVATAN Genel Başkanı Hükümetin ne yapmak istediğini anlamış değiliz. Gerçek uzlaşma Meclis'te temsil edilen partilerde yapılan ortak çalışmadır. Olur veya olmaz demek için taslağı görmemiz lazım. CHP gibi reddiyeci noktada değiliz. Hükümetin getirdiği taslağı inceledikten sonra karar veririz. Ancak AKP, ülkenin çıkarı için değil, partinin siyasi çıkar taktiği ile hareket ediyor. 

'Amaç unutturmak' 
Haluk Koç CHP Grup Başkan Vekili AKP'nin yaptığı, AB ilişkilerinde yaşanan tıkanıklık, hükümetin dirayetsizliğinden güç alan terör ve kamu çalışanlarının toplu görüşmeleri gibi, ülke gündemindeki sorunları unutturmaya yönelik bir girişim. Bu, siyasi olarak rahatlama gayretidir. 
Biz AKP'nin bu siyaset kurnazlığına düşmeyiz. Biz Anayasa değişikliği konusundaki tavrımızı başından beri koyduk. Değişiklik çalışmaları TBMM Adalet Komisyonu'nunda temsil edilecek CHP milletvekillerince değerlendirilir ve gerekli tavır konulur. 

Kuzu'nun hazırladığı pakette neler var 

Adalet Bakanı Cemil Çiçek, Anayasa değişikliği konusunda NTV'ye, "Şu anda hükümetin gündemine gelmesi gerekmiyor. Daha çalışma bitmedi" dedi. 
AKP Anayasa Komisyonu Başkanı Burhan Kuzu'nun Başbakan Recep Tayyip Erdoğan'a sunduğu 50 maddelik değişiklik paketinde yer alan konulardan bazıları şöyle 
Cumhurbaşkanının yetkileri ve seçimi için iki seçenek sunuluyor. Ya halk cumhurbaşkanını 2 turlu seçim sistemiyle 5 yıllığına seçecek, ya da cumhurbaşkanlığı, sembolik hale getirilecek. "Vatana ihanet suçları" dışında da Yüce Divan'da yargılanmalarının önü açılacak. Belli üst düzey bürokratlar müsteşar, vali, büyükelçi gibi dışında, atama kararnamelerindeki onay yetkisi kaldırılacak.Yüzde 10 seçim barajı esasına göre 450 milletvekili seçilecek. Kalan 100 milletvekili, aldıkları oy oranında partilere dağıtılacak. Seçilme yaşı 25'e indirilecek.Orman niteliğini kaybetmiş arazilerin satışı 2-B ve milletvekili dokunulmazlığı gibi tartışmalı konular da pakette yer alıyor.Anayasa Mahkemesi'nin yapısı ve işleyişi değiştiriliyor, üye sayısı 21'e çıkarılıyor, 7'sinin TBMM'ce seçilmesi öngörülüyor.Yükseköğretim Kurulu YÖK ile ilgili değişiklikte, yükseköğretimde, eğitimle ilgili kararların alınmasında Üniversitelerarası Kurul yetkili kılınıyor. Yüksek Askeri Ş ra'nın emeklilik, tayin ve terfi dışındaki kararları yargıya açılıyor. 




</TEXT>
</DOC>
