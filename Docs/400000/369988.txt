<DOC>
<DOCNO> 369988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonspo05.html </URL>
<DATE> 2005/08/15/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Carew fırtınası dinmiyor 
</HEADLINE>
<TEXT>

     Fransa'da Lyon'a ilk iki haftada 6 puan getiren John Carew, üçüncü haftayı da boş geçmedi. Eski Galatasaraylı Ribery ve yine eski Beşiktaş'lı Carew'i karşı karşıya getiren maçta, taraflar puanları paylaştı... 
     Fransa'da Carew fırtınası dinmiyor. Norveçli golcü, Marsilya deplasmanında da takımını mağlubiyetten kurtardı ve üçte üç yaptı. Fransa'da haftanın en önemli maçında Ribery'li Marsilya, Carew'li Lyonu'u konuk etti. 
     Ev sahibi ekip 6. dakikada Taiwo ile öne geçti, John Carew 35. dakikada cevap verdi ve maç 1-1 beraberlikle sona erdi. Hem Ribery hem de Carew 90 dakika sahada kaldı. 
     
     Paris S.G. lider 

     İlk iki haftayı Lyon'la birlikte 6 puanla geçen Paris Saint Germain, sahasında Toulouse'u 2-0 yenerek 9 puana ve aynı zamanda liderliğe yükseldi. P.S.G, Fransa'da ilk üç haftada puan kaybetmeyen tek takım oldu. Ev sahibinin gollerini Portekizli forvet Pauleta kaydetti. 
     Diğer sonuçlar şöyle Auxerre-Bordeaux 1-0, Le Mans-Rennes 4-0, Lille-Troyes 1-2, Nancy-Lens 1-2, Nantes-Ajaccio 0-2, Nice-Sochaux 1-2, Saint Etienne-Metz 2-0, Strasbourg-Monaco 1-2. 

     
</TEXT>
</DOC>
