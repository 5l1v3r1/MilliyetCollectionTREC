<DOC>
<DOCNO> 381184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sonspo04.html </URL>
<DATE> 2005/09/24/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Kleberson'dan Çalımbay'a destek... 
</HEADLINE>
<TEXT>

     Kleberson'dan ilginç açıklama 'Ben 6-7 pozisyona girdiğim maçta gol atamazsam, hoca ne yapacak ' 
     
     Bu büyük haksızlık’ 
     Oynadığı futbolla gönüllerde taht kuran Jose Kleberson Ferreira, yaptığı açıklamalarla da kalitesini gösterdi. Son günlerde ağır eleştiriler alan ve istifası istenen hocasına sahip çıkan Sambacı, Bana göre eleştirilmesi gereken en son kişi Rıza Çalımbay. Son üç maçtaki kayıpların tek sorumlusu gibi gösterilmesi üzücü. Çünkü bu, büyük bir haksızlık. Nedeni de basit, o kadar çok pozisyona giriyoruz, ama gol atamıyoruz. Her maç böyle geçiyor ve biz kaybediyoruz'' dedi. 
     
     Bir galibiyet yeter’ 
     Bu konudaki örneği de kendinden veren Brezilyalı futbolcu sözlerine şöyle devam etti Herkes hatırlıyordur Malmö ile oynadığımız karşılaşmada ve Fenerbahçe derbisinde toplam 6-7 kez rakip kaleciyle karşı karşıya kaldım. Fakat bir gol buldum, onu da metrelerce uzaktan attım. Bu şanssızlığı kırmamız için sadece bir galibiyete ihtiyacımız var. Bu kadar aceleci ve sabırsız olmamız da doğru değil. İşler yoluna girdiğinde, hocamıza eleştiriler de son bulacak.'' 
     
</TEXT>
</DOC>
