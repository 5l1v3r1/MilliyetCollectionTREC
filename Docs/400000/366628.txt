<DOC>
<DOCNO> 366628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/yazar/uras.html </URL>
<DATE> 2005/08/03/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Ereğli ve İskenderun 'yetim' kaldı 
</HEADLINE>
<TEXT>


Ereğli Demir Çelik İşletmesi'nin Genel Müdürü Kerim Dervişoğlu ile İskenderun Demir Çelik İşletmesi'nin Genel Müdürü Atamer Giyici istifa etti. 
1 Genelde kamu görevlileri görev yaptıkları kuruluşlardan istifa ile ayrılmaz. Görevlerine son verilir. Zorunlu olarak uzaklaştırılır. Bu nedenle Ereğli ve İskenderun gibi iki dev sanayi kuruluşunun genel müdürlerinin birlikte istifa etmeleri olağandışı bir gelişmedir. 
2 Ereğli ve İskenderun şu günlerde satılmaya çalışılan iki dev sanayi kuruluşu. Bu kuruluşları bilen, iki üst yöneticinin satış öncesi görevlerinden ayrılmaları çok önemli bir gelişmedir. 
Ne oldu da bu iki üst yönetici istifa etti Veya istifa etmek zorunda kaldı 
1 Çalıştığı kuruluşu seven, bu kuruluş ile bütünleşmiş bir kamu üst yöneticisi, önemli değişimler ve oluşumlar aşamasında çalıştığı kuruluşu ve çalışma arkadaşlarını kolaylıkla terk edemez. Mutlaka önemli bir neden olmalıdır. 
2 Ereğli ile İskenderun'un genel müdürleri bu kuruluşlardaki görev ve sorumluluklarını normal bir kamu görevi şeklinde değil, bir "misyon" olarak değerlendiren yöneticilerdir. Bu iki dev kuruluşu a K r eden kuruluşlar haline getirmek, b Modernleştirmek, c Kapasitelerini artırmak için uzun süren bir çaba içine girmişlerdir. 

Misyon yarıda bırakılmaz 
"Misyon"larını tamamlamadan kuruluşlarından ayrılmaya karar vermeleri normal bir davranış değildir. 
Bu arada eski bir kamu çalışanı olarak, ufak bir açıklamayı zorunlu görüyorum. Kamuoyunda her türlü kötülüğün devletten kaynaklandığı, kamu kuruluşlarında görev ve sorumluluk üstlenen ve tamamı "bürokrat" olarak adlandırılan insanların, "tembel, yiyici, işe yaramayan" ve de ülkeye ve halka kötülük etmekten başka şey düşünmeyen insanlar olduğu havası pompalanır. 
Unutulur ki, "devlet" denilen şeyi bu insanlar ayakta tutar. Yüceltir. "Başı dara düşenlerin devlet baba neredesin " diye ağlaştığında onlara el uzatanlar bu insanlardır. 
Türkiye'de bugün satışa çıkarılan Cumhuriyet'in dev tesislerini bu insanlar kurmuş ve yönetmiştir. 
Dönelim Ereğli ve İskenderun'a. Genel müdürler durup dururken neden istifa etti 

Neden istifa ettiler 
1 Ereğli ve İskenderun'un genel müdürleri son yıllarda bu işletmelerde yeniden yapılanma konusunda çok şeyler yaptı. Yeni yatırımlara başladı. Kendi kaynakları ile kapasite artırımına yöneldi. 
2 Genel müdürler Ereğli ile İskenderun'un dünyada kendi sektörlerinde iddialı kuruluşlar olduğuna inanıyordu. 
3 Genel müdürler, Ereğli'deki kamu hisselerinin blok halinde bir yabancı demir-çelik kuruluşuna satılması halinde h kim ortak durumuna gelecek yabancı demir-çelik devlerinin Ereğli ve İskenderun'u çalıştıracak ve büyütecek yerde dışarıdaki tesislerden Türkiye'ye demir-çelik satmayı tercih edeceklerini söylüyordu. 
4 Hükümet satış öncesi Ereğli ve İskenderun'u yüceltecek yerde kötülemeye başladı. Başbakan "Ereğli'nin pislik içinde olduğunu" söyledi. 
Bu çerçevede genel müdürlerin yapabilecekleri neler idi 
"Salla başını, al maaşını" diyerek, günü geçirir, kaderlerine razı olur, Ereğli ve İskenderun'un yabancılara satılmasını, görevlerinden atılmalarını bekleyebilirlerdi. 
Ama onlar istifa etti. 
İstifadan sonra, Ereğli'nin ve İskenderun'un ne olduğunu, değerini, neden yabancı demir-çelik gruplarına satılmaması gerektiğini belki halka daha iyi anlatmakta başarılı olurlar. 
Belki de onların anlatacakları hükümetin satış politikasında ülke yararına bir değişikliğe yol açar. 
Ne olacağını hep birlikte göreceğiz. 



</TEXT>
</DOC>
