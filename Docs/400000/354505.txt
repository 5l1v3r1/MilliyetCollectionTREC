<DOC>
<DOCNO> 354505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur41.html </URL>
<DATE> 2005/06/22/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Damdan düşmeler başladı... Diyarbakır'da 22 günde 8 kişi öldü 
</HEADLINE>
<TEXT>

     Diyarbakır Devlet Hastanesi Acil Servis Sorumlusu Dr. Murat Orak, 22 günde 652 kişinin yüksekten düşme sonucu yaralandığını, bunlardan 8'inin hayatını kaybettiğini söyledi. 
     Güneydoğu Anadolu Bölgesi'nde, hava sıcaklığının arttığı dönemlerde vatandaşların bir kısmı, serin olduğu gerekçesiyle evlerinin damında uyumayı tercih ediyor. Damda uyumalar nedeniyle çok sayıda yüksekten düşme olayı yaşanıyor. 
     Dr. Murat Orak, yaz mevsimiyle yüksekten düşme vakalarında artış olduğunu belirterek, şöyle konuştu 
     ''Son 22 günde 652 kişi yüksekten düşme vakasıyla bize geldi. Bunlardan 8'i hayatını kaybetti. 35'inin ise sağlık durumu ciddiyetini koruyor. Şu anda hastanemizde 4 beyin cerrahı, 5 ortopedi uzmanı, 9 genel cerrah ve 3 göğüs cerrahi uzmanı görev yapıyor. Hastalara müdahale açısından bir problem yaşamamaktayız. 
     Damdan düşenlerin büyük çoğunluğunu çocuklar oluşturuyor. Damda uyumayı tercih eden vatandaşlarımız, özellikle çocuklarına dikkat etsinler. Gerekli tedbirleri aldıktan sonar uyusunlar.'' 
     
</TEXT>
</DOC>
