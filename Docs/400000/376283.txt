<DOC>
<DOCNO> 376283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/spor/spo04.html </URL>
<DATE> 2005/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Röportaj kriz oldu 
</HEADLINE>
<TEXT>



Trabzonspor Teknik Direktörü Şenol Güneş, yerel bir gazetenin yabancı futbolculardan Jefferson, Eller ve Yattara'yı buluşturup röportaj yapmasına sinirlendi. Güneş dünkü idman öncesi sahanın ortasında üç oyuncusuna sert çıktı, "Burada bir sistem var ve herkes bu sisteme uyacak. Bizden izin çıkmadığı sürece bu tür olayların yaşanmasını istemiyorum. Beni zor durumda bırakmayın" ifadelerini kullandı. Bordo - Mavili yönetimin, tecrübeli hocanın raporuna göre üç oyuncuya para cezası vereceği belirtildi. 

Yüksek tempo 

Gaziantepspor maçının hazırlıklarını sürdüren Bordo - Mavili takımda tempo her geçen gün artıyor. Teknik Direktör Şenol Güneş'in özellikle pas yüzdesini artırmak ve bire bir adam kontrolü konusunda yaşanan sıkıntıları aşmak için çalışmaları yoğunlaştırdığı gözlendi. Bu arada Mehmet Yılmaz ile Celalettin'e yeni sözleşmeleri gereği dün peşinatları ödendi. İki futbolcu 250'şer milyar lira aldı. 



</TEXT>
</DOC>
