<DOC>
<DOCNO> 396505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/son/soneko05.html </URL>
<DATE> 2005/11/20/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Hazine'nin dış borç ödemeleri 15 milyar doları aştı... 
</HEADLINE>
<TEXT>

     Bu hafta 154.4 milyon dolarlık dış borç ödemesi yapacak olan Hazine’nin yılbaşından 25 Kasım’a kadar olan dönemdeki toplam dış borç ödemeleri 15 milyar doları aşacak. 
     Hazine’nin verilerine göre, bu haftaki dış borç ödemelerinin en büyük bölümü cuma günü yapılacak. Hazine, yarın 7.2 milyon dolar, 23 Kasım çarşamba günü 0.6 milyon dolar, 24 Kasım perşembe günü 61.9 milyon dolar ve 25 Kasım cuma günü ise 84.7 milyon dolar dış borç ödeyecek. 
     1-18 Kasım günleri arasında 1 milyar 890 milyon 
     dolarlık dış borç ödemesinde bulunan Hazine’nin bu hafta yapacağı ödemeyle birlikte bu ayki toplam ödemeleri 2 milyar 44.50 milyon dolara ulaşacak. Hazine’nin yılbaşından 25 Kasım’a kadar olan dönemdeki toplam dış borç ödemelerinin tutarı ise 15 milyar 162.20 milyon dolara çıkacak. Ocakta 745.4 milyon dolar, şubatta 2 milyar 399.8 milyon dolar, martta 593.7 dolarlık dış borç ödeyen Hazine, nisanda 1 miyar 511.6 milyon dolar, mayısta 2 milyar 255 milyon dolar, haziranda ise 629.2 milyon dolarlık ödeme yapmıştı. Temmuz ayında 726.2 milyon dolarlık dış borç ödemesinde bulunan Hazine, ağustosta 2 milyar 455.7 milyon dolar, eylülde 738.6 milyon dolar, ekimde ise 1 milyar 62.50 milyon dolarlık dış borç ödemesinde bulunmuştu. Hazine geçen yıl 11 milyar 749 milyon, 2003’te 11 milyar 498.3 milyon ve 2002 yılında ise 9 milyar 567.9 milyon dolarlık dış borç ödemesinde bulunmuştu. 

ANKA 
     
</TEXT>
</DOC>
