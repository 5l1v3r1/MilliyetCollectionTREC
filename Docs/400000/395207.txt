<DOC>
<DOCNO> 395207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonspo44.html </URL>
<DATE> 2005/11/15/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Halterde Türkiye'ye, 31 Mayıs 2006'ya kadar müsabakalardan men cezası 
</HEADLINE>
<TEXT>

     Hakan Kibar bildiriyor 

Uluslararası Halter Federasyonu IWF , Türkiye Halter Federasyonu hakkındaki kararını yaklaşık 5 saat süren bir duruşma sonrasında açıklarken, Türkiye'nin 31 Mayıs 2006 tarihine kadar uluslararası müsabakalardan men edilmesine ve 100 bin dolar para cezası ödemesine karar verdi. 
     Ritz Carlton Otel'de yapılan ve TSİ 17.00'de açıklanan kararı, IWF yetkilileri, salona sadece federasyon başkanı Hasan Akkuş'u alarak kendisine ilettiler. 
     Karar sonrasında bir açıklama yapan Akkuş, 100 bin dolar para cezası ödeyeceklerini ve ilk yapılacak Büyükler Avrupa Şampiyonası'na ve Dünya Gençler Şampiyonası'na katılamayacaklarını söyledi. 
     Savunma esnasında sundukları önlem paketine ilişkin uygulamaları IWF'nin görmek istediğini belirten Akkuş, "Bununla ilgili olarak ilave önlemler gerekirse IWF bize yardımcı olacak ve işbirliği yapacak. IWF, Türk federasyonunun önemini, bugüne kadar ki faaliyetlerdeki başarılarımızı takdir ettiğini belirterek, bundan sonra talip olduğumuz organizasyonlara desteğini sürdüreceğini açıkladı" dedi. 
     Sabahki oturumda konuşulan İzmir'de yapılacak Dünya Üniversiteler Halter Şampiyonası'nı düzenleyeceklerini kendilerine bir kere daha ilettiğini ifade eden Akkuş, "Büyükler Avrupa Şampiyonası ve 2008 yılında yapılacak Akdeniz Ülkeleri Kupası organizasyonlarına da talip olduğumuzu ilettim. Sonuç olarak günlerdir herkesin beklediği karar, uzun süren bekleyişten sonra bugün açıklandı. 31 Mayıs 2006 tarihine kadar uluslararası faaliyetlere katılamıyoruz. Ayrıca 100 bin dolar para cezası ödemek durumundayız" diye konuştu. 
     Türk heyeti, 2 yıl uluslararası müsabakalardan men cezası beklenirken, 100 bin dolar para ve mayıs ayına kadar uluslararası müsabakalardan men cezası kararının çıkmasını başarı olarak değerlendirdi. 
     
     'İLK YAPILACAK BÜYÜKLER AVRUPA ŞAMPİYONASI'NA KATILAMAYACAĞIZ' 

     Uluslararası Halter Federasyonu IWF , Türkiye Halter Federasyonu hakkındaki kararını yaklaşık 5 saat süren bir duruşma sonrasında açıklarken, Türkiye'nin 31 Mayıs 2006 tarihine kadar uluslararası müsabakalardan men edilmesine ve 100 bin dolar para cezası ödemesine karar verdi. 
     Ritz Carlton Otel'de yapılan ve TSİ 17.00'de açıklanan kararı, IWF yetkilileri, salona sadece federasyon başkanı Hasan Akkuş'u alarak kendisine ilettiler. 
     Karar sonrasında bir açıklama yapan Akkuş, 100 bin dolar para cezası ödeyeceklerini ve ilk yapılacak Büyükler Avrupa Şampiyonası'na ve Dünya Gençler Şampiyonası'na katılamayacaklarını söyledi. 
     Savunma esnasında sundukları önlem paketine ilişkin uygulamaları IWF'nin görmek istediğini belirten Akkuş, "Bununla ilgili olarak ilave önlemler gerekirse IWF bize yardımcı olacak ve işbirliği yapacak. IWF, Türk federasyonunun önemini, bugüne kadar ki faaliyetlerdeki başarılarımızı takdir ettiğini belirterek, bundan sonra talip olduğumuz organizasyonlara desteğini sürdüreceğini açıkladı" dedi. 
     Sabahki oturumda konuşulan İzmir'de yapılacak Dünya Üniversiteler Halter Şampiyonası'nı düzenleyeceklerini kendilerine bir kere daha ilettiğini ifade eden Akkuş, "Büyükler Avrupa Şampiyonası ve 2008 yılında yapılacak Akdeniz Ülkeleri Kupası organizasyonlarına da talip olduğumuzu ilettim. Sonuç olarak günlerdir herkesin beklediği karar, uzun süren bekleyişten sonra bugün açıklandı. 31 Mayıs 2006 tarihine kadar uluslararası faaliyetlere katılamıyoruz. Ayrıca 100 bin dolar para cezası ödemek durumundayız" diye konuştu. 
     Türk heyeti, 2 yıl uluslararası müsabakalardan men cezası beklenirken, 100 bin dolar para ve mayıs ayına kadar uluslararası müsabakalardan men cezası kararının çıkmasını başarı olarak değerlendirdi. 
     
     "ALDIĞIMIZ PARA CEZASI İSE IWF'NİN KURALLARI GEREĞİDİR" 

     Gençlik ve Spor Genel Müdürü Mehmet Atalay, "Dopingle mücadelemiz ve Türk halterini dopingden kurtarmak için yaptığımız çalışmalar, cezanın indirilmesinde etkili oldu" dedi. 
     Mehmet Atalay, Uluslararası Halter Federasyonu'nun IWF Türkiye Halter Federasyonu'na verdiği 31 Mayıs 2006 tarihine kadar uluslararası müsabakalardan men ve 100 bin dolar para cezasıyla ilgili, AA muhabirine yaptığı açıklamada, Türk halterinin, Dünya halteri açısından da büyük önem taşıdığını söyledi. 
     Doping numunesini vermedikleri yönünde suçlamalar bulunan Taner Sağır, Reyhan Arabacıoğlu gibi rekortmen sporcuların savunma bile istenmeden hiç ceza almamasının da bir başarı olduğunu belirten Atalay, şöyle konuştu 
     "Daha önce Türkiye Halter Federasyonu'nun 2 yıl ceza alacağı yönünde söylentiler dolaşıyordu. Ama Katar'ın başkenti Doha'da yapılan mahkemede, dopingle mücadelemiz ve Türk halterini dopingden kurtarmak için yaptığımız çalışmalar cezanın indirilmesinde etkili oldu. Aldığımız para cezası ise IWF'nin kuralları gereğidir. Biz IWF Başkanı Tamas Ajan'a da söyledik. Dopingin kökünü kazıyacağız ve çok şiddetli bir şekilde mücadele edeceğiz." Atalay, Olimpiyat şampiyonu Halil Mutlu'nun cezasının da 2 hafta sonra açıklanacağını belirterek, "Halil'in cezasında da indirim yapılacağı inancını taşıyoruz" diye konuştu. 

     
</TEXT>
</DOC>
