<DOC>
<DOCNO> 381415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/son/sontur19.html </URL>
<DATE> 2005/09/25/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Yolcu otobüsünde roketatar yakalandı 
</HEADLINE>
<TEXT>

     Adnan AVUKA DHA 

      MARDİN'de güvenlik güçlerince terör örgütü PKK'ya yönelik operasyonlar sürdürülürken, durdurulup aranan bir yolcu otobüsünün bagajında RPG- 7 roketatar, 4 roketatar mermisi ve 4 sevk fişeği ele geçirildi. 
     Bir ihbarı değerlendiren İl Jandarma Komutanlığı ekipleri, Mardin'in Cizre İlçesi'nden Şanlıurfa'ya giden, sürücüsü ve plakası açıklanmayan yolcu otobüsünü takibe aldı. Bir süre izlenen otobüs, Mardin- Viranşehir karayolu üzerinde durdurularak arandı. Otobüsün bagajında, koli içerisine gizlenmiş halde RPG- 7 roketatar ile bu silaha ait 4 mermi ve 4 sevk fişeği bulundu. Kuzey Irak'tan yurda sokulduğu belirtilen roketatar ve mermilerle ilgili olarak, kimliği açıklanmayan bir kişi gözaltına alındı. Sorgusunun ardından Derik İlçesi'nde mahkemeye çıkarılan kimliği açıklanmayan bu kişi, tutuklanarak cezaevine konuldu. 
     Mardin Vali Vekili Kemal Kızılkaya, Olayla ilgili olarak yakalanan bir şüpheli şahıs çıkarıldığı adli makamlarca tutuklanmıştır. Söz konusu silah ve mühimmatın batı illerinde eylem yapmak amacıyla sevk edildiği değerlendirilmektedir'' dedi. Kızılkaya, halkın huzur ve can güvenliğini sağlamak için güvenlik güçlerinin dikkatli ve başarılı çalışmalarının sürdüğünü söyledi. 
     
</TEXT>
</DOC>
