<DOC>
<DOCNO> 359960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/spor/bbas.html </URL>
<DATE> 2005/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ateşten gömlek 
</HEADLINE>
<TEXT>


ULEB Erkekler Avrupa Ligi'nde grup kuraları dün Prag'da çekildi. Temsilcilerimiz Efes Pilsen ile Ülkerspor birbirinden dişli rakiplerle eşleşti. Kupada ilk maçlar 2-3 Kasım tarihlerinde oynanacak 


Basketbolda ULEB Erkekler Avrupa Ligi'nde grup kuraları dün Çek Cumhuriyeti'nin başkenti Prag'da çekildi. 
Türk temsilcilerinden Efes Pilsen B Grubu'nda İsrail'in Maccabi Tel Aviv, İtalya'nın Armani Jeans Milano, İspanya'nın Winterthur FC Barcelona, Hırvatistan'ın Cibona VIP Zagreb, Polonya'nın Prokom Trefl Sopot, Yunanistan'ın Olympiakos ve Litvanya'nın Lietuvos Rytas takımlarıyla eşleşti. 
Ülkerspor ise Yunanistan'ın Panathinaikos, Rusya'nın CSKA Moskova, İtalya'nın Montepaschi Siena, İspanya'nın Real Madrid ve Unicaja Malaga, Fransa'nın Pau -Orthez ve Sırbistan - Karadağ'ın Partizan Belgrad takımlarıyla C Grubu'nda yer aldı. 
Efes Pilsen ilk maçını 2-3 Kasım'da deplasmanda İtalyan Armani Jeans Milano ile deplasmanda oynayacak. Ülkerspor ise evinde Yunanistan'ın Panathinaikos takımını ağırlayacak. Grup maçları 9 Ocak'ta sona erecek. 

A Grubu Tau Ceramica İspanya Benetton İtalya C.Bologna İtalya AEK Yunanistan Z.Kaunas Litvanya U.Olimpija Slovenya GHP Bamberg Almanya Strasbourg Fransa 

B Grubu E.PİLSEN Türkiye M.Tel Aviv İsrail A.Jeans Milano İtalya Barcelona İspanya C.Zagreb Hırvatistan Prokom Sopot Polonya Olympiakos Yunanistan L.Rytas Litvanya 

C Grubu ÜLKEKSPOR Türkiye Panathinaikos Yunanistan CSKA Moskova Rusya M.Siena İtalya Real Madrid İspanya Malaga İspanya Pau Orthez Fransa Partizan Sırbistan 

'Zayıf takım yok' 

Ülkerspor'un Antrenörü Ergin Ataman, "Güçlü bir gruptayız, ama biz de güçlü bir ekibiz" dedi. Avrupa Ligi'nde zayıf takımın olmadığını belirten Ataman, "İlk 5'e girmek istiyoruz. Pau Orthez ve Partizan'ın diğer takımlara oranla daha aşağıda olduğunu düşünüyorum. Ama Panathinaikos ile CSKA Moskova, Final - Four oynadı. Her şeye rağmen üst sıralar amaçlıyoruz" diye konuştu. 

'Hedef final-four' 

Efes Pilsen'in Antrenörü Oktay Mahmuti, öncelikli hedeflerinin grupta ilk 5'e girip bir üst tura çıkmak olduğunu söyledi. Mahmuti, "Grupların zorluğu hakkında görüş bildirmek için erken. Bizim gruba kim gelirse gelsin fark etmezdi. Grubu ne kadar yukarıda bitirirsek, o kadar avantajlı oluruz. Her zamanki gibi hedefimiz Final - Four'a kalmak" ifadesini kullandı. 


</TEXT>
</DOC>
