<DOC>
<DOCNO> 377528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sonsiy04.html </URL>
<DATE> 2005/09/11/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Bakan Aksu'ya 'okul servis ücretlerini mafya mı belirliyor ' sorusu 
</HEADLINE>
<TEXT>

     CHP Genel Sekreter Yardımcısı ve İstanbul Milletvekili Mehmet Sevigen, İçişleri Bakanı Abdülkadir Aksu’ya, "Okullar başlarken öğrenci servis ücretlerine yapılan yüzde 18 zammı mafya mı belirledi" diye sordu. 
     CHP’li Sevigen Bakan Aksu’nun yanıtlaması istemiyle verdiği soru önergesiyle, öğrenci servis ücretlerine yapılan zammı Meclis gündemi taşıdı. Sevigen, Bakan Aksu’ya, "Çok tartışmalı, şaibeli ve karanlık yönleri bulunan öğrenci servis ücretlerini, bu ücretlere yapılan keyfi zamları kim belirliyor, kim yapıyor Hükümet mi Dernekler mi Cemiyetler mi Belediyeler mi Yoksa Mafya mı" sorusunu yöneltti. 
     Sevigen önergesinde memura, işçiye, dargelirliye, emekliye yüzde 5 zam yapılırken öğrenci servislerine yüzde 18 zam yapılmasını, "acımasızca" diye niteleyerek, "Böyle adalet olur mu" diye sordu. Sevigen’in Bakan Aksu’ya diğer soruları şöyle "Servis ücretlerinin yüksekliğinden dolayı velilerin feryat ettiklerini ve sık sık okul değiştirdiklerini biliyor musunuz 
     12 Eylül 2005 pazartesi günü 13 milyon öğrenci, yaklaşık 600 bin civarında öğretmen ders başı yapacak. Başta İstanbul, Ankara ve İzmir olmak üzere trafik arapsaçına dönecek. Bu konuda bir önlem aldınız mı 
     İstanbul’un 300’ü aşkın noktasında yol ve trafik çalışmaları var. Vatandaşı canından bezdiren bu göstermelik çalışmalar ne zaman bitecek " 

ANKA 
     
</TEXT>
</DOC>
