<DOC>
<DOCNO> 373255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/guncel/gun05.html </URL>
<DATE> 2005/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çukurcalı kızların zaferi 
</HEADLINE>
<TEXT>


Önceki yıllarda üniversiteye en fazla 3 kişi sokabilen ilçe bu kez rekor kırdı. 9'u kız 13 öğrenci çeşitli fakültelere girmeye hak kazandı 

BEHÇET DALMAZ Hakk ri DHA 

ÖSS'de 3 yıldır sonuncu olan Hakk ri'nin Irak sınırındaki ilçesi Çukurca'da bu yıl bir ilk yaşandı. Daha önce üniversiteye en fazla 3 kişi sokabilen ilçede bu yıl kızlar rekor kırdı. Çukurca'da kurulan Mehmetçik Dershanesi'nin de katkısıyla 9'u kız 13 öğrenci çeşitli üniversitelere girmeye hak kazandı. 
Öğrencilerden Hilal Aydın, üniversiteyi kazanan arkadaşlarının hepsinin dar gelirli ailelerin çocukları olduğunu belirterek, "Başarımızı Mehmetçik Dershanesi'ne borçluyuz. Bize her türlü imk nları sundular, biz de başarı kazandık. Hepimiz çok mutluyuz, özellikle Çukurca'dan ilk kez 9 kız öğrencinin başarılı olması, gelecek yıllarda diğer kız öğrencilere örnek olacaktır. Hepimiz iyi bir eğitim alıp ailelerimize faydalı insanlar olacağız" dedi. 
Mehmetçik Vakfı, geçen yıl Kaymakam Ünal Çoşkun'un girişimleriyle Halk Eğitim Merkezi'nde sınıfa dönüştürülen 3 odada, dar gelirli öğrencilere eğitim sunuyor. Dersleri çeşitli birliklerde görev yapan değişik rütbedeki askerler gönüllü olarak veriyor. 

Kazananlar Kadriye Kanat, Rukiye Karanfil ve Hilal Yaşar Anadolu Üniversitesi Halkla İlişkiler, Hamdiye Bulut Yüzüncü Yıl Üniversitesi Eğitim Fakültesi Tarih Öğretmenliği, Rukiye Duran Osmangazi Üniversitesi Turizm ve Otel İşletmeciliği, Hilal Aydın Çukurova Üniversitesi Bilgisayar Öğretmenliği, Yıldız Derin Fırat Üniversitesi İşletme Fakültesi, Mihrican Duman Atatürk Üniversitesi Eğitim Fakültesi Sınıf Öğretmenliği, Dilek Kanat Gaziantep Üniversitesi İktisat Fakültesi İşletme Bölümü, Şaban Ayaz Gaziantep Üniversitesi Elektrik - Elektronik Mühendisliği, Şahin Güneş Kafkas Üniversitesi Tarih Öğretmenliği, Muhsin Er Dicle Üniversitesi Veteriner Fakültesi, Esat Akkaya Selçuk Üniversitesi Arkeoloji Bölümü 


</TEXT>
</DOC>
