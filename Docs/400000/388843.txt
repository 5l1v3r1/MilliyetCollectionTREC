<DOC>
<DOCNO> 388843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sonspo26.html </URL>
<DATE> 2005/10/22/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Fenerbahçe Darüşşafa'ya 98-96 ile boyun eğdi 
</HEADLINE>
<TEXT>

     Salon Darüşşafaka Ayhan Şahenk . 
     Hakemler Halil Baldemir xxx, Can Atsüren xxx, Zafer Yılmaz xxx . 
     Darüşşafaka Gilbert xxx 20, Mehmet x 2, Lyons xxx 12, Umut xxx 18, Gibbs xxxx 25, Cevher xxx 15, Soner xx 4, Caner x 2 . 
     Fenerbahçe Mrsiç xxxx 28, Erdal xx 8, Stevenson xxx 23, Semih x, Kambala xxx 20, Levent xx 9, Barış x 3, Hakan x 5, Zeki x . 
     1. Periyot 21-23 . 
     Devre 46-45 Darüşşafaka Lehine . 
     3. Periyot 72-69 . 
     Beş Faulle Çıkanlar 39.42 Erdal, 39.51 Barış Fenerbahçe , 39.52 Mehmet Darüşşafaka . 
     Türkiye Basketbol Ligi'nde oldukça çekişmeli geçen maçta Darüşşafaka, Fenerbahçe'yi 98-96 yendi. 
     Karşılaşmanın ilk periyodu karşılıklı basketlerle geçilirken, Fenerbahçe'nin Stevenson ve Kambala ile bulduğu basketlere Darüşşafaka, Gilbert ve dış atışlarda Cevher ile karşılık verdi. Çekişmeli geçen ilk periyodu 23-21 sarı-lacivertli takım, önde geçti. 
     2. periyotta evsahibi takım, Gibss ile pota altında bulduğu 8 sayıyla 13. dakikada 29-28 öne geçti. Fenerbahçe'de Erdal sayı üretirken, sonraki dakikalarda iki takım da üstünlüğü ele geçirmek için büyük mücadele verdi. Periyodun son dakikalarında yeşil-siyahlılar, faul atışlarını sayıya çeviren Cevher ile ilk yarıyı 46-45 önde kapadı. 
     Maçın ikinci yarısında iki takım da dış şutlarda etkili oldu. Fenerbahçe, Mrsiç'in 3 sayılık basketleriyle üstünlük sağlamaya çalışırken Darüşşafaka, Gibbs ve Gilbert'ın 3 sayılık basketleriyle rakibine karşılık verdi. Yeşil-siyahlılar, Gilbert'ın 3 sayılık basketiyle 29. dakikada 5 sayılık üstünlük 68-63 sağlarken, aynı oyuncunun sayılarıyla 3. periyodu 72-69 önde geçti. 
     Karşılaşmanın son periyodunda da büyük çekişme yaşandı. Maçın 36. dakikası 88-88 beraberlikle geçilirken, son bölümde Fenerbahçe, üstüste 2 hücumda kritik top kaybı yaşayınca Darüşşafaka, Umut'un basketleriyle bitime 45 saniye kala 95-90 öne geçti. Sarı-lacivertli takım, Mrsiç'in 3 sayılık basketiyle oyundan kopmamaya çalıştıysa da Darüşşafaka, Cevher'in faul atışlarından bulduğu 1 sayıyla rakibinin oyuna ortak olmasına izin vermedi ve karşılaşmayı 98-96 kazandı. 
     Karşılaşmayı, Fenerbahçe Kulübü Başkanı Aziz Yıldırım ve bazı yöneticiler de izledi. 
     
</TEXT>
</DOC>
