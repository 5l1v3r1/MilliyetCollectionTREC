<DOC>
<DOCNO> 385167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/guncel/axgun02.html </URL>
<DATE> 2005/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Festival gibi miting 
</HEADLINE>
<TEXT>


Türkiye'nin çeşitli bölgelerinden Ankara'ya gelerek Sıhhiye'de toplanan 5 bin mimar ve mühendisin katılımıyla düzenlenen miting şenlik havasında geçti 

Fotoğraf ALTAN BURGUCU 

Türk Mühendis ve Mimar Odaları Birliği'nin TMMOB , dün 5 bin kişinin katılımıyla düzenlediği "Demokratik Türkiye, İnsanca Yaşam" mitingi şenlik havasında geçti. 
Mimar ve mühendislerin eşleri, çocukları ve sevgilileri ile birlikte katıldığı mitingde gerçekleştirilen halk müziği konserinde coşkulu anlar yaşandı. 
Türkiye'nin çeşitli bölgelerinden Ankara'ya gelerek Sıhhiye'de toplanan binlerce mimar ve mühendis, "Telekom halkındır satılamaz", "Kahrolsun IMF", "Özelleştirme değil, sanayileşme" pankartları taşıyarak hükümet aleyhine sloganlar attı. 
TMMOB Yönetim Kurulu Başkanı Mehmet Soğancı da, iktidarın IMF ve Dünya Bankası'nın politikalarını sürdürdüğünü, 4 üyelerinden birinin işsiz olduğunu ya da eğitimlerinin dışındaki işlerde çalıştığını kaydetti. 

CHP'li vekiller de vardı 
Geniş güvenlik önlemlerinin alındığı mitinge CHP milletvekilleri, KESK Genel Başkanı İsmail Hakkı Tombul, Türk-İş Genel Başkanı Salih Kılıç ve Demokratik Toplum Hareketi adına Hatip Dicle de destek verdi. 


</TEXT>
</DOC>
