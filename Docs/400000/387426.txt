<DOC>
<DOCNO> 387426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sontur24.html </URL>
<DATE> 2005/10/17/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Kartalkaya'ya kar yağdı 
</HEADLINE>
<TEXT>

     Bolu’nun kayak merkezi Kartalkaya’ya kar yağdı. 
     Kartalkaya Kayak Merkezi’nin bulunduğu köylerde ve yaylalarda yaşayan vatandaşlar, kayak merkezine giden yolun karla kaplanması nedeniyle zor anlar yaşadılar. 
     Sarıalan Yaylası’da balık tutan balıkçılar ise mevsimin ilk kar yağışında balık tutmanın keyfini çıkardılar. 
     Kartalkaya’da bulunan otellerin yöneticileri, kar yağışının devam ettiğini belirterek, "Kar yağışı böyle devam ederse, Aralık 15’te kayak sezonu açılır. Önümüzdeki günlerde ise daha etkili bir kar yağışı bekliyoruz" dediler. 
     Meteoroloji yetkilileri de yüksek kesimlerdeki kar yağışının bir kaç gün devam edebileceğini bildirdiler. 
     
</TEXT>
</DOC>
