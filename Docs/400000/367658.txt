<DOC>
<DOCNO> 367658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sonspo28.html </URL>
<DATE> 2005/08/06/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Kalpar ''3 puan aldıkları için futbolcularımı kutluyorum'' 
</HEADLINE>
<TEXT>

     Diyarbakırspor Teknik Direktörü Hüseyin Kalpar, 3 puan aldıkları için futbolcularını kutladığını söyledi. 
     Kalpar, maç sonrası yaptığı açıklamada, seyircisiz oynanan maçın kolay geçmediğini belirtti. 
     Maçta iki takımın da iyi mücadele ettiğini ifade eden Kalpar, "3 puan aldıkları için futbolcularımı kutluyorum. Sahada iyi bir mücadele örneği sergilendi. Böyle bir ortamda yapılan mücadele de ancak böyle olurdu" dedi. 
     Kalpar, Diyarbakırspor’da hak eden futbolcuların kadroda yer alacağını kaydederek, transfer etmeyi düşündükleri futbolcuların olduğunu belirtti. 
     Çaykur Rizespor Teknik Direktörü Metin Yıldız da, her 2 takım futbolcularını kutladıklarını söyledi. 
     İstedikleri skoru alamadıkları için üzgün olduğunu aktaran Yıldız, "Ortaya konulan futbol, beni gelecek için umutlandırdı. Takımda ufak tefek eksikliklerimiz var. Bunları da zamanla düzelteceğiz" dedi. 
     
</TEXT>
</DOC>
