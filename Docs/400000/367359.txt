<DOC>
<DOCNO> 367359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sonsiy04.html </URL>
<DATE> 2005/08/05/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Erdoğan'a kötü fal Mide rahatsızlığı geçirecek 
</HEADLINE>
<TEXT>

     Başkent’te "faturalı falcı Cihan" olarak tanınan Cihangir Kendir, Başbakan Recep Tayyip Erdoğan’a yönelik ilginç bir kehanette bulundu. 
     
     ERDOĞAN’A SAĞLIK UYARISI 
     Falına baktığı müşterilerine fatura kesen ve elde ettiği kazançtan Devlete yüzde 18 KDV ödeyen Kendir, Ancyra gazetesinde yer alan tahminlerinin ilkini Başbakan Erdoğan’a ayırdı. Erdoğan’ın midesiyle ilgili bir rahatsızlık geçireceğini, bunun bir "zehirlenme" olabileceğini kaydeden Kendir, Başbakan’ı "yediğine-içtiğine" dikkat etmesi konusunda uyardı. 
     Kendir’in kehanetlerinden Ankara Büyükşehir Belediye Başkanı Melih Gökçek, Türkiye-ABD ilişkileri ve terör de nasibini aldı. 
     
     GÖKÇEK KABİNE’YE 
     Kendir, Gökçek’le ilgili, "Büyük olasılıkla önümüzdeki yıl kabineye girebilir" dedi. 
     
     FALDA TERÖR DE ÇIKTI 
     İstanbul ya da Ankara’nın çok yakında önemli bir terörist saldırı tehlikesi yaşayacağı tahmininde de bulunan Kendir, Emniyet Teşkilatı’nın bunu önleyeceğini iddia etti. 
     
</TEXT>
</DOC>
