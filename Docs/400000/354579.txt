<DOC>
<DOCNO> 354579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/ekonomi/eko10.html </URL>
<DATE> 2005/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Emeklilik yaşı ve prim artmayacak' 
</HEADLINE>
<TEXT>


ANKARA Milliyet 

Sağlık ve sosyal güvenlik sisteminde, tartışmalara neden olan bir dizi yeni düzenleme getiren yasa tasarısı, dün TBMM Plan ve Bütçe Komisyonu tarafından alt komisyona gönderildi. 

Söz verdi 
Alt komisyona, sosyal tarafların da görüşünün alınması için 27 Haziran'a kadar süre verilirken, Çalışma ve Sosyal Güvenlik Bakanı Murat Başesgioğlu, çalışanlara, "emeklilik yaşında ve prim gün sayısında değişiklik olmayacağı" konusunda söz verdi. Türkiye'de sosyal güvenlik kurumlarının finansman açığının yıllık 21.5 katrilyon lira olduğunu söyleyen Başesgioğlu, bunun Hazine'den, dolayısıyla vatandaşın ödediği vergiden karşılandığını, sosyal devlet olduğunu iddia eden her ülkenin sosyal güvenlik kurumlarının açıklarını kapatmak zorunda olduğunu vurguladı. 


</TEXT>
</DOC>
