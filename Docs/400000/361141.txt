<DOC>
<DOCNO> 361141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sontur19.html </URL>
<DATE> 2005/07/14/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Duruşmayı sedyede izledi 
</HEADLINE>
<TEXT>

     Sakarya’nın Hendek İlçesi’nde yaşayan yatalak hasta Erol S, tutuklu eşini görmek için duruşma salonuna sedyeyle geldi. 
     Sakarya 2. Ağır Ceza Mahkemesi’nde, 27 Nisan 2005 tarihinde damadı Ömer S’yi 28 silahla yaraladığı iddiasıyla "adam öldürmeye teşebbüs suçundan" tutuklu yargılanan eşi Aysel S’yi 36 görmek isteyen Erol S, yakınlarının yardımıyla salona sedyeyle geldi. 
     Duruşmaya, mağdur Ömer S. ve her iki tarafın avukatları katıldı. 
     Ömer S’nin sağlık raporunun incelenmek üzere Adli Tıp Kurumu’na gönderilmesine karar veren mahkeme heyeti, duruşmayı 10 Ağustos 2005 tarihine erteledi. 
     Erol S, duruşmanın ardından gazetecilere şunları söyledi 
     "19 yıl önce 8 aylık evliyken bir kavgada belime vuruldu ve omuriliğim zarar gördü. Buna bağlı olarak elim ve ayaklarım tutmuyor. 
     Eşim bana bu şartlarda yaklaşık 19 yıldır baktı. Beni terk edip gidebilirdi ama bunu yapmadı. Ben de çok sevdiğim eşimi bu halde olsam bile görmeye geldim. Eşimin vefasına karşılık ben de vefa örneği sergiledim. Eşimin diğer duruşmalarını da gelip takip edeceğim. 
     Ölmediğim sürece eşimin yanında olacağım." 
     
</TEXT>
</DOC>
