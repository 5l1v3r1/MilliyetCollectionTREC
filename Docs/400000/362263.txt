<DOC>
<DOCNO> 362263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/magazin/amag.html </URL>
<DATE> 2005/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ustaya saygıdan para almadılar 
</HEADLINE>
<TEXT>


Memduh Ün, 86 yaşında 276. filmi 'Büyülü Fener'i çekti. Kadir İnanır ve Fatma Girik de dahil oyuncuların hiçbiri para istemedi 

BİRSEN ALTUNTAŞ 

Dünyada 86 yaşında film çeken nadir yönetmenler arasında gösterilen Memduh Ün'ün 276. filmi 'Büyülü Fener', Antalya Altın Portakal Film Festivali'nin ardından seyirciyle buluşacak. 
Başrollerini Kadir İnanır ve Batuhan Levent'in oynadığı, aralarında Fatma Girik'in de bulunduğu kalabalık bir kadronun görev aldığı filmin oyuncuları, yönetmene saygıdan, filmde para almadan oynadı. 

Onat Kutlar anısına 
Ün'ün Onat Kutlar'ın anısına Gaziantep'te çektiği filmi, usta yönetmenin sağlık sorunları nedeniyle Tunç Başaran bitirdi. 
Yaklaşık 2 trilyon liraya malolan filminin gişede ilgi göreceğinden emin olan, yönettiği filmde İnanır'ı tedavi eden doktoru da canlandıran Ün, bazı günler 18 saate kadar çalışarak parmak ısırtan bir performans sergiledi. 'Büyülü Fener', 1950'lı yıllarda Gaziantep'te yaşayan Nakıp Ali isimli sinema sahibinin hik yesini anlatıyor. 




</TEXT>
</DOC>
