<DOC>
<DOCNO> 380603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sonsiy10.html </URL>
<DATE> 2005/09/22/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
TGRT'nin satılacağı iddiaları TBMM gündeminde... 
</HEADLINE>
<TEXT>

     Anavatan Partisi ANAVATAN İstanbul Milletvekili Emin Şirin, Başbakanlık ve RTÜK’e, TGRT’nin satışı ile ilgili iddiaları sordu. 
     Şirin, Bilgi Edinme Hakkı Yasası çerçevesinde Başbakanlık’a yaptığı başvuruda, Başbakan Recep Tayyip Erdoğan’ın, "TBMM Plan ve Bütçe Komisyonu üyelerini Parti Genel Merkezi’nde toplayarak İhlas Holding’in borçlarının TMSF tarafından itfa edilip edilmemesi konusundaki yasa hususunda bir talimat verip vermediğinin" açıklanmasını istedi. 
     Erdoğan’a, İhlas Holding’in borçlarının TMSF’ye devredilmemesi konusunda Holding temsilcileri ile görüşmeleri için hangi bakanları görevlendirildiğini soran Şirin, şunları kaydetti 
     "TGRT televizyonu ve yayın sisteminin Ahmet Ertegün’e veya ortağı olduğu bir şirkete devredildiği hususundaki söylentileri ve devire iki danışmanınızın aracılık ettiği, bunun karşılığında danışmanlarınızdan birinin ABD’de mülk aldığı haberlerini tetkik ettirdiniz mi 
     Milletvekili olan danışmanlarınızdan ikisi geçtiğimiz yaz aylarında Ahmet Ertegün’ün Bodrum’da misafiri oldular. Bu tatilin masraflarının kim tarafından karşılandığını tetkik ettirdiniz mi " Şirin, Bilgi Edinme Hakkı Kanunu çerçevesinde RTÜK’e de TGRT’nin mülkiyetinin kime ait olduğunu sordu. 
     
</TEXT>
</DOC>
