<DOC>
<DOCNO> 373854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sonspo32.html </URL>
<DATE> 2005/08/29/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Vestel Manisaspor, Macar Böör ile sözleşme imzaladı... 
</HEADLINE>
<TEXT>

     Turkcell Süper Ligi'nin yeni ekibi Vestel Manisaspor, Macaristan'ın Debrecen takımında forma giyen Zoltan Böör ile 3 yıllık sözleşme imzaladı. 
     Macar orta saha oyuncusu Zoltan Böör için Tarık Almış Tesisleri'nde imza töreni düzenlendi. 
     Kulüp başkanı Haluk Çubukçu, törende yaptığı konuşmada, Zoltan Böör'ün Macaristan Milli Takımı'nın 17 kez formasını giydiğini belirterek, iyi bir oyuncuyla anlaştıklarını söyledi. 
     Çubukçu, ''Zoltan'ı yalnızca Vestel Manisasporlular değil tüm futbolseverler bağırlarına basacak'' diye konuştu. 
     Zoltan Böör ise Vestel Manisaspor'u ve hedeflerini bildiğini ve bu nedenle siyah-beyazlı kulübü tercih ettiğini dile getirdi. 
     
</TEXT>
</DOC>
