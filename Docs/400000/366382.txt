<DOC>
<DOCNO> 366382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/soneko15.html </URL>
<DATE> 2005/08/02/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Dardanel, Araplar'la ortaklığa yakın... 
</HEADLINE>
<TEXT>

     Bir süredir yabancı ortak arayan Dardanel Grubu’nun Arap menşeli bir yatırımcı grupla gizlilik sözleşmesi imzaladığı açıklandı. 
     Dardanel Önentas Gıda Sanayi’nden İMKB’ye gönderilen açıklamada, PDF Kurumsal Finansman Danışmanlık Hizmetleri A.Ş.’yle, Dardanel Grubu Şirketlerinin hisse senetlerinin tamamının ya da bir bölümünün ortak satışı veya sermaye artırımı yoluyla yerli veya yabancı bir yatırımcıya veya yatırımcı grubuna satılması veya yatırımcı grubu tarafından kredi veya fon sağlanması konulu sözleşme imzalandığı anımsatıldı. 
     Açıklamada, bu sözleşme çerçevesinde PDF Kurumsal Finansman Danışmanlık Hizmetleri A.Ş.’nin tanıştırdığı yabancı Arap menşeli yatırımcı bir grupla gizlilik sözleşmesi imzaladığı bildirildi. İmzalanan sözleşme kapsamında, Şirketin ticari mali ve diğer bilgilerinin gruba açıldığı belirtilerek, grupla gelişen her konunun kesinleşen aşamalar itibariyle ayrıca bildirileceği kaydedildi. 
     
</TEXT>
</DOC>
