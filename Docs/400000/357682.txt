<DOC>
<DOCNO> 357682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/son/sonspo31.html </URL>
<DATE> 2005/07/02/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Bayan Voleybol Milli Takımı, Yunanistan'ı yerenek şampiyon oldu 
</HEADLINE>
<TEXT>

     15. Akdeniz Oyunları’nda, Türkiye Bayan Voleybol Milli Takımı finalde Yunanistan’ı 3-0 yenerek altın madalya kazandı. 
     Akdeniz Oyunları’nda 1997’de Bari ve 2001’de Tunus’ta da final oynayan ama her ikisinde de İtalya’ya yenilen A Milliler, bu kez finalde karşılaştıkları Yunan rakiplerini mağlup ederek, Akdeniz Oyunları tarihinde ilk defa bayanlar voleybolda Türkiye’ye altın madalya getirdiler. 
     Rakibine karşı oldukça üstün bir oyun sergileyen bayan voleybolcular, savunmada libero Gülden ile manşetleri alırken, Neslihan, Aysun ve Natali’nin etkili smaçlarıyla sayıları topladı. 
     Grubunda sırasıyla Yunanistan, Arnavutluk ve İspanya’yı yendikten sonra yarı finalde Hırvatistan’ı geçen "Filenin Sultanları", finalde Yunanistan’ı bir kez daha mağlup ederek, turnuvaya katılan 7 takım arasında namağlup unvanıyla şampiyon oldu. 
     Bu arada maçı izlemeye gelen Erkek Voleybol Milli Takımı, Sutopu Milli Takımı ve Almeria’da kalan diğer Türk delegasyonu, tezahüratlarıyla Bayan Voleybol Milli Takımı’na destek oldular. 
     Öte yandan üçüncülük-dördüncülük karşılaşmasında İtalya, Hırvatistan’ı 3-1 yenerek bronz madalya aldı. 
     KÜNYE 
     

Salon Akdeniz Oyunları Hakemler Jose Nevado xxx İspanya , Mario Bernaola xxx İspanya Türkiye Bahar xxx, Özlem xxx, Neslihan xxx, Deniz xxx, Natali xxx, Aysun xxx, Gülden xxx Yunanistan Sakkoula xx, Fragkiadaki xx, Ntoumitreskou xx, Tzanakaki xx, Koutouxidou xx, Chatzinikolaou xxx, Vlachou xx, Dirvaxx Setler 25-22, 25-22, 25-22 Süre 69 dakika 23, 24, 22      
</TEXT>
</DOC>
