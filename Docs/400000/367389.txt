<DOC>
<DOCNO> 367389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sonspo20.html </URL>
<DATE> 2005/08/05/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Çalımbay K. Erciyesspor'u tanımıyoruz ama çekinmiyoruz... 
</HEADLINE>
<TEXT>

     Birinci Süper Futbol Ligi'nde yarın Kayseri Erciyesspor ile karşılaşacak olan Beşiktaş, Kayseri'ye geldi. 
     Beşiktaş kafilesini Erkilet Havaalanı'nda, Kayseri Beşiktaşlılar Derneği Başkanı Şadi Büyükkeçeci, yönetim kurulu üyeleri ve taraftarlar karşıladı. Büyükkeçeci, burada kulüp ikinci başkanı Murat Aksu'ya çiçek verdi. Taraftarlar Beşiktaş formalarını futbolculara imzalatabilmek için yoğun çaba harcadılar. 
     Taraftarların yoğun sevgi gösterisi eşliğinde Hilton Oteli'ne gelen siyah-beyazlılar, dinlenmeye çekildi. 
     Teknik direktör Riza Çalımbay, burada gazetecilere yaptığı açıklamada, ligdeki tüm takımlara başarılar diledi. 
     Ligin centilmence geçmesini dileyen Çalımbay, ''İlk maçın zor olduğunu biliyoruz. Ancak galibiyet için geldik. Burada alacağımz galibiyet, UEFA Kupası'nda bizim için moral olacak'' dedi. 
     Çalımbay, Kayseri Erciyesspor'dan çekinip çekinmediklerinin sorulması üzerine de ''İlk maç olduğu için takımı tanımıyoruz ama çekinmiyoruz. Bizim için her maç final. 3 puan için oynayacağız'' diye konuştu. 
     Ahmet Dursun da Kayseri Erciyesspor'un zor bir rakip olduğunu bildirdi. Kayseri'ye kazanmak için geldiklerini ifade eden Ahmet Dursun, 3 puan için oynayacaklarını kaydetti. 
     
</TEXT>
</DOC>
