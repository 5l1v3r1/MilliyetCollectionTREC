<DOC>
<DOCNO> 386610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sondun22.html </URL>
<DATE> 2005/10/14/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
En büyük Sünni partinin bürosu ateşe verildi 
</HEADLINE>
<TEXT>

     Irak'taki en büyük Sünni partisinin Bağdat'taki bürosuna bombalı saldırı düzenlenmesinden sonra Felluce'deki bürosu ateşe verildi. 
     Polis, direnişçilerin, Irak İslam Partisi'nin, Bağdat'ın batısındaki Felluce'deki bürosunu yaktıklarını belirtti. 
     Olayda ölen ya da yaralanan olmadığı kaydedildi. 
     Irak İslam Partisi'nin Bağdat'ın göbeğindeki Fazal bölgesinde bulunan bürosunun önünde yola yerleştirilen bomba patlamış, saldırıda ölen ya da yaralanan olmadığı belirtilmişti. 
     Iraklı Binbaşı Salman Abdülyahid, Sünnilerin, anayasa değişikliği konusunda varılan uzlaşma sonunda anayasa referandumunu boykot etmeme kararının ardından sonra böyle bir saldırının beklendiğini söylemişti. 
     Bu arada Bağdat'ın en büyük Sünni camilerinden Büyük İmam Camii'nde cuma namazından sonra anayasa karşıtı gösteri yapıldı. 
     Azemiye mahallesindeki gösteride, 150 dolayında Sünni, Irak İslam Partisi lideri Muhsin Abdülhamid karşıtı sloganlar attı. 
     
</TEXT>
</DOC>
