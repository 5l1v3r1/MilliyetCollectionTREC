<DOC>
<DOCNO> 363081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/soneko33.html </URL>
<DATE> 2005/07/21/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa rekorla kapandı... 
</HEADLINE>
<TEXT>

     İMKB Ulusal 100 Endeksi, 2. seansta 3.35 puan azalarak 28,992.13 puandan yeni bir rekorla kapandı. 
     Hisse senetleri 2. seansta, ortalama yüzde 0.01 oranında değer kaybetti. 
     İlk seanstaki 282.03 puanlık artış dikkate alındığında, Borsa endeksi günün tamamında 278.68 puan arttı. Hisse senetlerinin günlük ortalama değer kazancı yüzde 0.97 oldu. 
     İkinci seansa yükselişle başlayan borsa, Londra'dan gelen patlama haberleriyle yönünü aşağıya çevirdi. Saldırıların iki hafta önce yaşananlar kadar büyük olmadığının açıklanmasıyla endeks toparlanma eğilimine girdi. 
     İMKB Endeksi bundan önceki en yüksek kapanışını 28,713.45 puanla dün gerçekleştirmişti. 
     İMKB Bileşik Endeksi bugünkü 1. Seansta ulaştığı 29,163.92 puanla da tarihi zirve rekoru kırmıştı. 
     
     SEANS BİLGİLERİ 

     2. seans kapanışında, mali endeks 66.96 puan artarak 43,820.73 puana, hizmetler endeksi 39.27 puan artarak 14,868.10 puana yükseldi. Sanayi endeksi ise 126.00 puan azalarak 22.838.06 puana geriledi. 
     Böylece ilk seansa göre, mali grup hisseler ortalama yüzde 0.15, hizmetler grubu hisseler ortalama yüzde 0.26 değer kazandı. Sanayi grubu hisseler ise ortalama yüzde 0.55 değer kaybetti. 
     2. seansta işlem gören toplam 306 hisse senedinden 81'i değer kazandı, 144'ü değer yitirdi, 81 hisse senedinin fiyatında değişiklik olmadı. 
     2. seansta, 653 milyon 815 bin 550 YTL'lik işlem hacmi kaydedildi. Günlük işlem hacmi, 1 milyar 188 milyon 998 bin 181 YTL olarak hesaplandı. 
     2. seansta Yapı ve Kredi Bankası, Doğan Holding, Garanti Bankası, Akbank ve Koç Holding, en çok işlem gören hisse senetleri oldu. 
     
</TEXT>
</DOC>
