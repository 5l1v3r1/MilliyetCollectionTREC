<DOC>
<DOCNO> 356501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/yasam/yas01.html </URL>
<DATE> 2005/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Televizyon izlemede dünya 4'üncüsüyüz 
</HEADLINE>
<TEXT>


Yapılan araştırmaya göre Türkler, bilgisayar kullanımında 8, radyo dinlemede 6, kitap ve dergi okumada 20. sırada. TV izlemede ise ilk 5'te 

DIŞ HABERLER 

KÜLTÜR Skor İndeksi araştırması, NOP World araştırma şirketi tarafından, Aralık 2004-Şubat 2005 arasında, 30 bin kişi üzerinde yapıldı. TV izleme, radyo dinleme, okuma ve bilgisayara ayrılan zamanın temel alındığı araştırmaya göre, televizyon izlemeye haftada ortalama 16.6 saat ayrılıyor. 

13 saat radyo 
TÜRKİYE'DE ise televizyon karşısında geçirilen vakit 20.2 saati buluyor. Taylandlılar haftada 22.4 saat, Meksikalılar ise 11.6 saat televizyon izliyor. Arjantinliler haftada 20.8 saat radyo dinliyor. Dünya genelinde bu rakam 8 saatken Türk halkı haftada 13.3 saatini radyo dinleyerek geçiriyor. 

HİNTLİLER haftada 10.7 saat kitap, dergi veya gazete okurken dünya genelinde bu rakam 6.5 saat. Türkler ise 5.9 saatini okuyarak geçiriyor. Bu alanda en geride 3.1 saatle Güney Kore geliyor. Araştırmacılar, bazı gelişmiş ülkelerin okuma zamanının Hindistan'ın yarısı kadar olduğuna dikkat çekiyor. 

Tayland birinci 
İNGİLTERE kitap, dergi veya gazete okuma alanında 5.3 saatle 26, ABD 5.7 saatle 23 ve Almanya 5.7 saatle 22. sırada. Tayland ise 4 kategoride de ilk 5'e girmeyi başaran tek ülke. TV izlemede 1. olan Tayland, radyo dinlemede 5, okuma ve bilgisayar kullanımında 2. sırada geliyor. 

1 haftada harcanan ortalama saat 


TV izleme 1- Tayland 22.4 2- Filipinler 21 3- Mısır 20.9 4- Türkiye 20.2 5- Endonezya 19.7 6- ABD 19 7- Tayvan 18.9 8- Brezilya 18.4 9- İngiltere 18 10- Japonya 17.9 
Radyo dinleme 1- Arjantin 20.8 2- Brezilya 17.2 3- Güney Afrika 15 4- Çek Cumh. 13.5 5- Tayland 13.3 6- Türkiye 13.3 7- Polonya 12.5 8- Macaristan 12.1 9- Almanya 11.5 10- Avustralya 11.3 
Okuma 1- Hindistan 10.7 2- Tayland 9.4 3- Çin 8 4- Filipinler 7.6 5- Mısır 7.5 6- Çek Cumh. 7.4 7- Rusya 7.1 8- İsveç 6.9 9- Fransa 6.9 10- Macaristan 6.8 
Bilgisayar net 1- Tayvan 12.6 2- Tayland 11.7 3- İspanya 11.5 4- Macaristan 10.9 5- Çin 10.8 6- Hong Kong 10.7 7- Polonya 10.6 8- Türkiye 10.6 9- Brezilya 10.5 10- Mısır 10.3 
Okumada Türkiye 5.9 oranla 20. sırada 


</TEXT>
</DOC>
