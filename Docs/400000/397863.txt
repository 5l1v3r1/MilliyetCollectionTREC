<DOC>
<DOCNO> 397863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/yazar/pulur.html </URL>
<DATE> 2005/11/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Haberlerden esintiler... 
</HEADLINE>
<TEXT>


ADAM gibi adam diye bir deyim vardır. 
Yani, herkes adamdır ama, adam gibi adam olamaz. 
Belki bazılarına ters gelecek ama, Beşiktaşlı "Şifo" Mehmet Özdilek adam gibi adam olanlardandır. 
Biliyoruz, biliyoruz, hemen itiraz edecekler, belki de çoğunluktadırlar 
"Bunun neresi adam gibi adam Maçtan sonra İsviçreli futbolcuya ilk çelmeyi takan o değil miydi Hem de Milli Takım'ın sorumlu kişisi olarak " 
Doğru, olayı ilk gördüğümüz zaman bunda bir iş var dedik "Şifo Mehmet" gibi adam bunu yapsın. Hayatında hiç kırmızı kart görmeyen, jübilesinin gelirini eğitime bağışlayan, herkesin kulüp ayrılığı gözetmeden sevip saydığı bir sporcu bunu nasıl yapar 
Maçla ilgili ilk yazımızda "Şifo Mehmet"in adını yazmadık, evet, itiraf ediyoruz, yazmaya elimiz varmadı, bile bile atladık. 
Ya şimdi ne oldu da yazıyoruz 
Hem de adam gibi adam diyoruz. 
Çünkü "Şifo Mehmet" diyor ki 
"Yaptığım, bir refleks olsa da bunun savunulacak bir yanı yok, kendime yakıştıramadım, Türk halkından özür dilerim." 
Böyle diyor ve görevinden istifa ediyor. 
İşte adam gibi adam bunlara derler. 
Yaptığından utanan, özür dileyen ve istifa eden. 
Şöyle bir bakın etrafınıza, her alanda kaç kişi var bunu yapabilen .. 

BEYOĞLU için araştırma yapmışlar, Beyoğlu'nun simgeleri Galatasaray Lisesi, Çiçek Pasajı ve İstiklal Caddesi çıkmış... 
Devir nasıl da değişiyor. 
30 yıl önce de böyle bir araştırma yapılsaydı, "Beyoğlu denilince aklınıza ne gelir " diye sorulsaydı, Galatasaray Lisesi de, Çiçek Pasajı da, "Cadde-i Kebir" de ilk üçe girerdi ama, "Abanoz Sokağı" da, mutlaka bunların arasında yer alırdı, hele cevap verenlerin yaşları 18 ile 25 arasındaysa... 
Yaşı ermeyenler sorabilir 
"Abanoz Sokağı'nın özelliği neydi " diye. 
Genelevlerin bulunduğu sokaktı, kaba tabirle "kerhaneler", "umumhaneler" oradaydı. O yaşlarda oraya gitmeyen, ilk cinsel deneyimini orada yapmayan delikanlı var mıydı 

AKLINI Deniz Baykal'a takanlar, muhallebiden taş çıkıp dişlerini kırsa, suçu onun üzerine atacaklar... 
Gördünüz, sessiz sakin, alışılmış bir CHP kurultayı oldu. 
Zaten her yerde gürültü var, bunlara bir de kurultay gürültüsü katılsa iyi mi olacaktı 
Biz ne kurultaylar gördük, sandalyelerin havalarda uçuştuğu... 
Ne çabuk unuttunuz. 

HEP söylenir, hep şik yet edilir, Doğu ve Güneydoğu Anadolu ihmal ediliyor, değer verilmiyor diye... 
Bu defa değer verildi de ne oldu 
Emlak vergisi saptanırken İstanbul'daki Beylerbeyi Yalılar Caddesi ile Hakk ri'deki Cumhuriyet Caddesi'ne aynı değeri biçmişler... 
Gözünü sevdiğim memleketi, memleket değil, "kara mizah" güldestesi 

FUTBOLLA başladık, futbolla bitirelim... 
Milli Futbol Takımı'nın uzman psikoloğu, "Son yirmi otuz saniyede futbolcunun ne yapacağını kestiremez ve müdahale edemezsiniz " demiş... 
Demek, son saniyelerde, bir çuval inciri berbat etmenin psikolojik bir izahı da varmış... 



</TEXT>
</DOC>
