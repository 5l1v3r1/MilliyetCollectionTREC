<DOC>
<DOCNO> 378193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sonyas03.html </URL>
<DATE> 2005/09/13/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Çinliler 'kısırlaştırılıyor' 
</HEADLINE>
<TEXT>

     Çin'in batı bölgelerinde 7 bin kişinin, nüfusun kontrol altına alınması için zorla kısırlaştırıldığı iddia edildi. 
     Time dergisinin haberinde yetkililer mart-temmuz arası yapıldığı söylenen kısırlaştırma programını redderken zorla kürtaj edilenler olduğu da söyleniyor. Yinan bölgesindeki kısırlaştırma iddiaları, yerel aile planlama yetkilileriyle konuşan avukatlardan geldi. Kısırlaştırıldığını belirten kadınlardan biri Time dergisine, "Bunu kendi iyiliğim için yaptıklarını söylediler, ancak hayatımı mahvettiler" dedi. 
     Avukatlar, bazı köylülerin olayı engellemek için müdahale etmesi üzerine öldürülesiye dövüldüklerini iddia etti. 1.3 milyarı bulan Çin nüfusunun, 2030'larda ise 1.5 milyara yaklaşması bekleniyor. Time, yerel siyasetçilerin geleceğinin, özellikle kırsal alanlarda doğum oranlarını düşük tutmalarına bağlı olduğunun altını çiziyor. 
     
</TEXT>
</DOC>
