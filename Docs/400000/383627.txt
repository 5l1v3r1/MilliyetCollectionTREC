<DOC>
<DOCNO> 383627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonspo12.html </URL>
<DATE> 2005/10/03/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Ribery Marsilya'yı uçurdu, Lyon durdurulamıyor 
</HEADLINE>
<TEXT>

     Galatasaray'ın elinden kaçırdığı Frank Ribery, attığı golle bu hafta Marsilya'ya 3 puanı getirdi. Lider Lyon ise kazanmayı sürdürüyor, Rennes deplasmanından galibiyetle döndü. 
     Troyes ve Metz'e attığı gollerle son haftalarda parlamaya başlayan Ribery, Marsilya'nın Nice'i deplasmanda 1-0 yendiği maçta takımına hayat verdi. Spektaküler oyuncu 75. dakikada Metz ağlarını havalandırarak 3 puanı tek başına aldı. 
     Fransa Ligi'ne son 4 yıldır ambargo koyan Lyon'un bu sezonki zirve yürüyüşü de sürüyor. Haftaya lider giren Lyon, Rennes deplasmanında puan kaybedeceği tahminlerini de boşa çıkardı ve liderliğini açık farkla sürdürdü 1-3. 
     10. dakikada yenik duruma düşen Lyon'u galibiyete taşıyan gollere Juninho, Tiago ve Wiltord imza attı. Lyon bu sonuçla 10 hafta sonunda topladığı 24 puanla zirveye tek başına kuruldu. 
     
     Fransa'da haftanın sonuçları şöyle 

     

Paris Saint Germain 2 0 Nantes Metz 0 1 Bordeaux Saint-Etienne 3 0 Le Mans Sochaux 0 2 Nancy Lille 0 1 Monaco Rennes 1 3 Lyon Toulouse 2 0 Auxerre Troyes 1 1 Strasbourg Nice 0 1 Marsilya      

1. Lyon 24 puan , 2. Paris Saint Germain 20 puan , 3. Bordeaux 19 puan . 
     
     Chelsea, Liverpool'a gol yağdırdı .. 

     Premier Lig'deki sekizinci hafta mücadelesinde Chelsea, Liverpool'u deplasmanda 4-1 yenerek ligde sekizde sekiz yaptı. Bir yıl içinde sekizinci kez karşı karşıya gelen iki takımın karşılaşmasında Chelsea'nin gollerini 27'de penaltıdan Lampard, 43'te Duff, 63'te Joe Cole ve 82'de Geremi atarken Liverpool'un tek golünü 36'da Gerrard kaydetti. 
     Arsenal ise Birmingham'ı Van Persie'nin golüyle 1-0 mağlup etti. 
     Bundesliga'da ise Hamburg, Kaiserslautern'i deplasmanda 3-0 yenerek lider Bayern Münih'in 1 puan arkasında takibini sürdürdü. Kaiserslautern'de Halil Altıntop 90 dakika oynarken Berkant 64'te oyuna girdi. 
     İspanya liginde Real Sociedad, sahasında Real Betis'le 1-1 berabere kalırken ev sahibinde Nihat 90 dakika forma giydi. 

     
</TEXT>
</DOC>
