<DOC>
<DOCNO> 358748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sontur32.html </URL>
<DATE> 2005/07/06/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Hayatlarında ilk kez yürüyen merdiven görünce şaşırdılar 
</HEADLINE>
<TEXT>

     HAMİT ERKUT, ERKAN ÇOBANOĞLU Hakkari DHA 

Yüksekova İlçesi'nin ilk yürüyen merdiveni, bir iş merkezinde hizmete girdi. Bazı vatandaşlar hayatlarında ilk kez yürüyen merdivene binerken, korkanlar da oturarak inmeyi tercih etti. 
     İşadamı Sabır Yurtseven'in Yüksekova Cengiz Topel Caddesi'nde inşa ettirdiği yörenin en büyük iş merkezi açıldı. Törene AKP Hakkari Milletvekili Fehmi Öztunç, Emniyet Müdürü Ergin İşler, işadamları ve yaklaşık 3 bin kişi katıldı. işyeri, 10 büro, bir mağaza, eğlence merkezi ve dershane bulunan Zagros Center'ın ilçeye kazandırılmasının gurur verici olduğunu belirten Öztunç, "Çok heyecanlandım" dedi. 
     İş merkezinin yürüyen merdivenlerde ilginç görüntüler yaşandı. Merdivene basmaktan korkan bazı vatandaşlar oturarak inmeye çalıştı. Hayatında ilk kez yürüyen merdiven gören yaşlı bir kadın da aynı yöntemi denedi. Bu arada inişte kullanılan merdivenle yukarıya çıkmak isteyenler de oldu. 
     
</TEXT>
</DOC>
