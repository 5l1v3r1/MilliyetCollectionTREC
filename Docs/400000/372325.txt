<DOC>
<DOCNO> 372325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/ekonomi/eko05.html </URL>
<DATE> 2005/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Telsim'in satışından Hazine'ye 500 milyon YTL 
</HEADLINE>
<TEXT>



Türk Telekom Yönetim Kurulu Başkanı Erkan Akdemir, Telsim'deki 500 milyon YTL'nin üzerindeki alacağın Hazine'ye aktarılacağını bildirdi. Akdemir, "Telsim ile 500 trilyon liranın 500 milyon YTL üzerindeki alacak konusunda sulh yapıldı. Bu tutar, Telsim'in satışından elde edilecek gelirden bize aktarılacak. Bizden de Hazine'ye tevdi edilecek" dedi. 

Ara bağlantıda sorun 
Akdemir, önümüzdeki döneme ilişkin gelişmelere değinirken, ara bağlantı konusunda tekrar anlaşmazlık noktasına gelindiğini kaydederek, şöyle dedi "GSM'cilerle imzaladığımız ara bağlantı protokolü 2005 yılında bitti. Yeni fiyatlarda anlaşamadık. Taraflar, Telekomünikasyon Kurumu'na TK başvurdu. GSM'cilerle imzalanan ara bağlantı ücretleri, UMTH'ciler uzak mesafe telefon hizmetleri için de gösterge oldu. Hem UMHT'ciler, hem GSM'cilerle olan anlaşmazlık TK'nın açıklayacağı ücretlerle yeni bir aşamaya girecek. Bu çok ciddi ve sektördeki dengeleri değiştirebilir." 


</TEXT>
</DOC>
