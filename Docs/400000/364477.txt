<DOC>
<DOCNO> 364477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sontur29.html </URL>
<DATE> 2005/07/26/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
60'lık çılgın aşık dehşeti 
</HEADLINE>
<TEXT>

     Hasan BÖLÜKBAŞ AKSARAY, DHA 

AKSARAY'da aşkına karşılık alamadığı komşusunun kızı 19 yaşındaki Dilek Bulat'ı 2 yıl önce av tüfeğiyle kalçasından yaralayan 60 yaşındaki evli ve 2 çocuk babası Erhan Atak, cezaevinde yatıp çıktıktan sonra dehşet saçtı. Nikahlı eşi dururken, çocuğu yaşındaki Dilek'i ikinci eş olarak almak isteyen Erhan Atak, dün gece çıkan kavgada ruhsatsız tabancasıyla kızın babası 45 yaşındaki Hasan Bulat ile annesi 40 yaşındaki Hamide Bulat'ı öldürdü. Dilek Bulat olay sırasında kendini odaya kilitleyerek ölümden kurtulurken, çılgına dönen Erhan Atak, başına tek kurşun sıkarak intihara kalkıştı. Ağır yaralanan Erhan Atak, hastanede tedaviye alındı. 
     Olay, dün gece saat 23.00 sıralarında Aksaray'ın Sarıyahşi İlçesi Kızılırmak Mahallesi’nde meydana geldi. Çiftçilik yapan evli ve 2 çocuk basası Erhan Atak, komşusunun kızı Dilek Bulat'a aşık oldu. Birkaç kez aşkını dile getiren Erhan Atak'ı tersleyen Dilek Bulat, böyle bir ilişki olamayacağını söyledi. 
     
     KAPIDA KARŞILAŞTI 

     Aşkına kurşılık bulamayan Erhan Atak, 2003 yılında av tüfeğiyle Dilek Bulat'ı kalçasından vurdu. Dilek 20 gün hastanede tedavi görüp taburcu olurken, tutuklanan Erhan Atak, 1.5 yıl hapse mahkum edildi. Cezaevinde 5 ay önce tahliye edilen Erhan Atak, çocuğu yaşındaki Dilek'in peşini bırakmadı. Dilek Bulat'a her fırsatta aşkını dile getiren Erhan Atak, karşılık alamadı. 
     Karşılıksız aşkı yüzünden sürekli içmeye başladığı öne sürülen Erhan Atak, dün geç saatlerde alkollü olarak evine dönerken, bir türlü peşini bırakmadığı komşu kızı Dilek'in babası Hasan ile annesi Hamide Bulat'ı kapının önünde otururken buldu. 
     
     KIZI VERMEZSENİZ HEPİNİZİ VURURUM'' 

     Komşularının yanına giden Erhan Atak, iddiaya göre Bu kızı kimseye vermeyecekseniz. O benim olacak. Eğer başkasına yar ederseniz hepinizi vururum'' dedi. 
     Bunun üzerine Dilek'in babası çiftçi Hasan Bulat, Erhan Atak'ı azarlayarak, Sen kim oluyorsun da bizi tehdit ediyorsun Yaşından başından utan. Sen 60 yaşındasın benim kızım 19 yaşında. Boyun kadar da iki oğlun var. Benim kızım senin torunun sayılır'' cevabını verdi. 
     
     DİLEK, KAPIYI KİLİTLEYİP KURTULDU 

     Bir anda belindeki ruhsatsız 14'lü tabancayı çıkaran Erhan Atak, komşusu Hasan Bulat’a 5 el ateş etti. Silah sesleri ve eşinin kanlar içinde yere yığılmasıyla eve kaçan Hamide Bulat’ı da takip eden Erhan Atak, 10 kurşun sıkarak onu da öldürdü. 
     Anne ve babasının öldürülmesine tanık olan Dilek Bulat'ın olay sırasında kaçıp kendisini evdeki odaya kilitleyerek, peşinden gelen Erhan Atak'ın kurşunlarından kurtuldu. 
     Bana yar olmayanı ben de yaşatmam’ diye bağırarak Dilek'i öldürmek isteyen Erhan Atak, kilitli kapıyı açamadı. Şarjör değiştirip evin içinde 6 el ateş eden Erhan Atak, daha sonra dışarı çıktı ve öldürdüğü Hasan Bulat'ın cesedinin yanında başına tek kurşun sıkarak intihara kalkıştı. 
     Silah sesleri üzerine olay yerine gelen komşuları, Hamide ve Hasan Bulat çiftinin cesetlerinin yanında Erhan Atak'ı ağır yaralı buldu. Kilitli odanın kapısını açarak dışarı çıkan Dilek Bulat, anne ve babasının cesetlerini görünce sinir krizleri geçirdi. 
     İntihar girişiminde ağır yaralanan Erhan Atak, Sarıyahşi Devlet Hastanesi’ne kaldırıldı. Buradan Aksaray Devlet Hastanesi'ne sevkedilen Erhan Atak, yapılan tıbbi müdahaleden sonra durumu ağır olduğu için Konya'daki Selçuk Üniversitesi Meram Tıp Fakültesi Hastanesi'ne gönderildi ve yoğun bakımda tedavi altına alındı. 
     
     İLÇEDE GÜVENLİK ÖNLEMİ 

     Soruşturma başlatan polis olay yerinde 22 boş kovan bulurken, Erhan Atak'ın eşi 56 yaşındaki Fatma Atak ile anne ve babasının öldürülmesiyle şoke olan Dilek Bulat'ı gözaltına aldı. Polisler çıkabilecek olaylara karşı ilçede geniş gövenlim önlemi aldı. 
     Erhan Atak'ın komşularından 34 yaşındaki Koray Bulut, Erhan Atak’ın kızı deliler gibi sevdiğini herkes biliyordu. Çok kişi ona nasihat etmesine rağmen aşkından vazgeçmedi ve olay bu aşamaya geldi'' dedi. 
     
</TEXT>
</DOC>
