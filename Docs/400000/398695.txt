<DOC>
<DOCNO> 398695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sonsiy26.html </URL>
<DATE> 2005/11/28/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Başbakanlık sözcüsü Washington Times'ın haberi uydurmadır 
</HEADLINE>
<TEXT>

     Başbakanlık Sözcüsü Akif Beki, Washington Times gazetesinin 28 Kasım 2005 tarihli nüshasında yer alan Andrew Borowiec imzalı haberin, her türlü dayanaktan yoksun ve tümüyle uydurma olduğunu bildirdi. 
     Başbakanlık Basın Merkezi'nden yapılan yazılı açıklamaya göre, Sözcü Beki, gazetenin bugünkü nüshasında yer alan Andrew Borowiec imzalı haberin, her türlü dayanaktan yoksun ve tümüyle uydurma olduğunu bu sebeple de ciddiye almanın mümkün olmadığını ifade etti. 
     Beki, açıklamasında şunları kaydetti 
     ''Ancak, yanlış anlamaları önlemek adına şu kadarını söylemekte yarar görüyoruz. 
     Bu haberi, Türkiye'nin birlik ve beraberliğine kast eden hayasız bir iftira olarak değerlendiriyoruz. Bu yayın, kimlikleri bizce malum bazı menfaat şebekelerinin Türkiye'yi hedef alan bölücü ve nifak sokmaya dönük sistemli kampanyalarının bir ürünüdür. 
     Hem haberi yayınlayan gazete hem de kaleme alan kişi, iddialarını ispatla yükümlüdür. Aksi takdirde asgari meslek ahlak ve namusuna dahi sahip olmayan kiralık tetikçiler olarak kendilerini ilan ediyoruz.'' 
     
</TEXT>
</DOC>
