<DOC>
<DOCNO> 381259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/dunya/adun.html </URL>
<DATE> 2005/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar üçüncü taviz peşinde 
</HEADLINE>
<TEXT>


Rumlar, Müzakere Çerçeve Belgesi'ne, Türkiye'nin üye veya taraf olduğu uluslararası örgüt ve anlaşmalara Rum Kesimi'nin de dahil olmasına koyduğu vetoyu kaldırması koşulunu sokmak istiyor 

UTKU ÇAKIRÖZER Ankara 


Avrupa Birliği AB tarafından yayımlanan ortak deklarasyona, "Türkiye'nin kendilerini müzakere sürecinde tanıması" ve "Türkiye'nin liman ve havaalanlarını Rum taşıtlarına 2006 içinde açması" yönündeki taleplerini koydurmayı başaran Güney Kıbrıs Rum Yönetimi, 3 Ekim öncesinde, AB vasıtasıyla Türkiye'den üçüncü tavizi koparmak istiyor. Rum Yönetimi'nin Türkiye ile AB arasındaki tam üyelik görüşmelerinin çatısını oluşturan ve gelecek hafta ele alınacak Müzakere Çerçeve Belgesi'nde, Ankara'nın uluslararası organizasyon ve anlaşmalara Rumların taraf olmalarını engelleyen vetosunun kaldırılması koşulunu koydurmak için girişimde bulunduğu öğrenildi. 
Rum tarafının, AB Komisyonu'nca hazırlanan ve onay bekleyen taslak çerçeve belgenin 5. maddesinde yer alan, "Katılıma kadar Türkiye'nin uluslararası örgütler içindeki tutumunu Birlik ve üye devletler tarafından kabul edilen politika ve tutumlarla uzlaştırması gerekecektir" cümlesinin içeriğindeki, "Türk vetosunun kaldırılmasının" sadece uluslararası örgütler için değil "uluslararası anlaşmalar"ı da kapsayacak biçimde genişletilmesi isteğinde bulunduğu bildirildi. 
Rumların bu ısrarının ardında, Türkiye'nin AB'nin NATO imk nlarından faydalanmasını sağlayan "Berlin " anlaşması kapsamında Rum Kesimi'ni engelleyen tutumunun yattığı öğrenildi. Türkiye'nin, Güney Kıbrıs Rum Kesimi'nin üyeliğini engellediği uluslararası kurumlar ve taraf olmasını engellediği anlaşmalar şunlar 

Kuruluşlar 
Ekonomik İşbirliği ve Kalkınma Örgütü OECD Avrupa Uçuş Güvenliği Ajansı EUROCONTROLAvrupa Hava Tahmin MerkeziAvrupa Ulaştırma Bakanları Konseyi Avrupa Meteoroloji Uyduları Merkezi 

Anlaşmalar 
AB üyelerinin NATO imk n ve kabiliyetlerinden faydalanmasının modalitelerini ortaya koyan "Berlin " anlaşması.Konvansiyonel silah ticaretini engelleme amacıyla yapılan Wassenaar Anlaşması.Açık Semalar Anlaşması. 

Ankara beklemede 
AB Dönem Başkanı İngiltere'nin geçen hafta yapılan deklarasyondan sonra Türkiye'ye, "Rumlar yeni talep getirmeyecek" yönünde verdiği söze rağmen, Müzakere Çerçeve Belgesi'ne Türkiye'nin uluslararası platformlardaki kısıtlamaları kaldırması yönünde ifade koyulması girişimi Ankara'da rahatsızlık yarattı. Rumların istediği değişikliğin belgede yer alması durumunda, Türk liman ve havaalanlarının Rum taşıtlarına kapalı tutulmasının yanı sıra uluslararası platformlarda Rumlara karşı kullanılan vetonun sürdürülmesi de Türkiye'nin müzakere sürecini durdurabilecek ya da yavaşlatabilecek. 
Dışişleri kaynakları, Kıbrıs Rum Kesimi'nin Ada'nın tamamını temsil ettiği iddiası nedeniyle veto kullanıldığını belirttiler. 



</TEXT>
</DOC>
