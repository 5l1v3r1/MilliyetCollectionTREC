<DOC>
<DOCNO> 354473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur09.html </URL>
<DATE> 2005/06/22/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
İstanbul 2009’da rayına oturacak 
</HEADLINE>
<TEXT>

     Nazlı YEREBASMAZ DHA 

      GÜNDE 5 milyon yolcunun taşındığı, özellikle sabah ve akşam saatlerinde yükü taşıyamaz hale gelen İstanbul'da trafik yükünü azaltmak amacıyla raylı sistem çalışmaları hızlandırdı. 
     Dünyanın en büyük kentlerinden New York, Londra, Paris ve Tokya gibi şehirlerde raylı sistem ile ulaşım oranı yüzde 40’lara varıyor. İstanbul’da trafik yükünün sadece yüzde 7’lik oranını raylı sistemle yapılıyor. Yeditepeli şehir bu açıdan diğer büyük kentlerin oldukça gerisinde bulunuyor. İstanbul Büyükşehir Belediyesi birinci etapta yani 2009’a kadar bu oranı yüzde 27’ye, 2012’ye kadar da yüzde 35’e çıkarmayı hedefledi. 
     
     78 KM’LİK RAYLI SİSTEM YOLDA 
     İstanbul Büyükşehir Belediyesi'nin işlettiği toplam 47 kilometre raylı sistem bulunuyor. İnşaatı süren raylı sistemler 60 kilometre. Boğaz tüp geçidi ve tünellerden oluşan Marmaray Projesi kapsamında 18 kilometre uzunluğunda raylı sistem bulunuyor. İstanbul’u saran toplam 78 kilometrelik raylı sistem inşaatları 2009 yılında bitirilecek. Raylı sistem toplu taşımacılığının kent içerisinde etkinleştirilmesi gerektiğini belirten İstanbul Büyükşehir Belediyesi Ulaşım Daire Başkanı Rafet Bozdoğan, Toplu taşıma araç kullanımının yaygınlaştırılması ile özel araç kullanımını azaltarak otopark kullanım talebini de azaltmış olacağız'' dedi. 
     
     100 KM’LİK RAYLI SİSTEM PROJE AŞAMASINDA 
     Rafet Bozdoğan, proje çalışmaları süren yaklaşık 100 kilometreye yakın 4 büyük hat olduğunu belirtti. Proje çalışmalarının belli noktaya geldiğini kaydeden Bosdoğan, Projenin 40 kilometrelik kısmını ağırlıklı yeraltı metro olmak üzere gelecek 5 yıl içinde tamamlamayı planlıyoruz'' diye konuştu. 
     Proje çalışmaları süren raylı sistem hatları ise şöyle 
     - Bakırköy-Beylikdüzü - Yenikapı-Bağcılar-Mahmutbey-İkitelli Olimpiyat Köyü 
     - Üsküdar-Altunizade-Ümraniye-Dudullu - Beşiktaş-Gayrettepe-Otogar 
     
     ENTEGRASYON NOKTALARIYLA DAHA UCUZ ULAŞIM 
     Raylı sistemin İstanbul’u sarması ile toplu taşıma sistemlerini bir araya getirecek Entegrasyon Projesi’ ile deniz ulaşımı, raylı sistem ve tekerlekli ulaşım aynı noktada birleşerek daha ucuz ulaşım sağlanacak. Kabataş’taki uygulamayı buna örnek gösteren Rafet Bozdoğan, üç şekilde entegrasyon sağlanacağını kaydetti. Buna göre, Mekansal entegrasyon’ ile bu üç ulaşım türü aynı noktada olacak, Zaman entegrasyonu’ ile kalkış ve geliş saatleri denk getirilecek, Bilet entegrasyonu’ ile de ucuz ulaşım sağlanacak. Tek bilet sistemi devreye girecek ve yolcu her 3 ulaşım aracına da aynı bilet ile girebilecek. Bozdoğan, tek bilet sistemi ile yolcuların yılda ortalama yüzde 80 daha ucuz seyahat edebileceğini söyledi. 
     
</TEXT>
</DOC>
