<DOC>
<DOCNO> 362549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonyas05.html </URL>
<DATE> 2005/07/19/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Jude Law'dan nişanlısı Miller'a Seni bakıcıyla aldattığım için üzgünüm 
</HEADLINE>
<TEXT>

     
     CNNTURK.com 
     
Aktör Jude Law, nişanlısı aktris Sienna Miller'dan çocuk bakıcısı Daisy Wright ile yaşadığı ilişki nedeniyle özür diledi. 
     Üç çocuğundan birinin bakıcısı olan 26 yaşındaki Wright ile ilişkisi meydana çıkan Law, yaptığı açıklamada, "söylemek istediğim çok utandığım ve üzgün olduğum. Sienna'yı ve yakınımız birçok kişiyi incittim" dedi. 
     Jude Law, "gerçekten pişmanlık duyduğum hareketlerimi savunacak hiçbir şey yok" diye konuştu. 
     Bu yıl başında nişanlanan Miller ve Law'un arkadaşları, ikilinin sorunlarının üstesinden gelmeye çalıştıklarını belirtti. 
     İlk evliliğini oyuncu Sadie Frost ile yapan Law, altı yılın ardından 2003'ün ekim ayında boşandı. Çiftin bu evlilikten üç çocuğu bulunuyor. 
     33 yaşındaki Law, 'Alfie' filminin setinde tanıştığı 23 yaşındaki oyuncu Sienna Miller ile bu yılın başında nişanlandı. Çiftin bu yıl evlenmesi bekleniyor. 
     
</TEXT>
</DOC>
