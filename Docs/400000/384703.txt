<DOC>
<DOCNO> 384703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/yazar/bila.html </URL>
<DATE> 2005/10/07/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Çiçek Biri bizi gözetliyor gibi yaşayacağız 
</HEADLINE>
<TEXT>

Adalet Bakanı ve Hükümet Sözcüsü Cemil Çiçek, Türkiye'nin müzakere sürecine girmesini değerlendirirken, "Artık hiçbir şey eskisi gibi olmayacak" vurgusu yapıyor. Çiçek, "AB bir anlamda kurallar topluluğu, biz de bu kurallar toplumu olmalıyız. Artık biri bizi gözetliyor gibi yaşayacağımızı unutmamamız gerekiyor. Bir gözetim, denetim olacak tabiatıyla" diyor 

Türkiye'nin müzakere aşamasına gelen Avrupa Birliği AB sürecinde en ağır yükü taşıyanlardan biri kuşkusuz Adalet Bakanı Cemil Çiçek'ti. 
AB'nin ardı arkası kesilmeyen reform paketi, yasa değişikliği taleplerini 17 Aralık öncesine yetiştirebilmek, Meclis'ten geçirebilmek için geceli-gündüzlü olağanüstü bir mesai harcadı. Çiçek'in koordinasyonunda kendi bakanlığı ve diğer bakanlıkların alanlarıyla ilgili 55 yasa ve 1814 yasa maddesi değişikliği yapıldı. 
Adalet Bakanı bundan sonrasını nasıl görüyor Reform gündeminin ilk sırasında ne var 

Herkese teşekkür 
Çiçek, makamında sorularımızı yanıtlarken, Türkiye'nin bu aşamaya gelmesinde emeği geçen herkese teşekkür ederek söze başlıyor. 
Çiçek, Türkiye'nin müzakere sürecine girmesini değerlendirirken, "Artık hiçbir şey eskisi gibi olmayacak" vurgusu yapıyor ve halkın bir "zihniyet devrimi"ne hazır olması gerektiğini söylüyor. Bundan sonraki dönem için şunları kaydediyor 
"Her zaman dikkat çektim. Biz kuralsız bir toplumuz. Bunu marifet sayan bir toplumuz. İnşaat yaparız kuralsız, trafiğe çıkarız kuralsız, ticaret yaparız kuralsız, ne yapıyorsak kuralsız yapmak isteriz, mevcut kuralları da çiğnemekten kaçınmayız, kural olsun ama bana uygulanmasın isteriz. Böyle bir zihniyet h kim Türkiye'de. Ben bunun değişmesi gerektiğini, artık kurallar toplumu olmamız gerektiğini hep söyledim, savundum. 
Şimdi AB ile müzakereye başladık. AB bir anlamda kurallar topluluğu. Biz de bu kurallar toplumu olmalıyız. Artık biri bizi gözetliyor gibi yaşayacağımızı unutmamamız gerekiyor. Bir gözetim, denetim olacak tabiatıyla. 
Bu AB projesine katılmayı biz istedik. Biz de zihniyetimizi değiştirmeliyiz. Günlük yaşamda bunu hep aklımızda tutmalıyız. Kurallara uymaya dikkat etmeliyiz. Bu yaşamımızın her alanında h kim olmalı. Artık hiçbir şey eskisi gibi olmayacak. Eski zihniyetle olmayacak. Sadece hukuku yapmak yetmiyor, uygulamaya da geçirmek gerekiyor." 
Çiçek, Türkiye'nin hedefini tanımlarken de otomobil örneği verdi 

Renault ile Mercedes 
"Şimdi AB Mercedes'se, biz de Renault isek, yapmamız gereken müzakere sürecinde Mercedes parçalarını Renault'ya uydurmaya çalışmak olmamalı. Biz bu süreçte Mercedes parçaları imal etmeye başlamalıyız ve sonunda Mercedes'e geçmeliyiz. Yoksa dışarıdan Mercedes parçası ithal edip de onu Renault'ya uydurmaya çalışmak boş gayret olur." 

Sosyal güvenlik 
Çiçek, yeni yasama yılında gündemin ilk sırasında sosyal güvenlik reformu olacağını belirtirken, şöyle konuştu 
"Şimdi, AB'nin uyum bağlamındaki taleplerinin hemen hemen tamamına yakını yasalaşmış oldu. Birkaç ufak tefek düzenleme kaldı. Ancak hem AB hem de IMF bakımından önem ve aciliyet taşıyan sosyal güvenlik reformu var. 
Şu anda komisyon aşamasında. O aşama geçilince zaman yitirmeden sosyal güvenlik reformunu Meclis'ten geçirmeyi hedefliyoruz. Bu reformun iki temel ayağı olacak. Birisi genel sağlık sigortası, diğeri de sosyal güvenlik kurumlarının tek çatı altında birleştirilmesi." 

Anayasa değişikliği 
Çiçek, yargı reformunun ise daha sonraki bir aşamada ele alınabileceğini belirtti. Adalet Bakanı, Anayasa değişikliğinin ancak CHP'nin katkısıyla yapılabileceğine dikkat çekerken, "CHP'nin katkısı gerekiyor ama CHP uzlaşma komisyonuna üye bile vermedi. Şu anda gündemimizde Anayasa değişikliği yok. Bunu söyleyebilirim" diye konuştu. 

Adalet rüzg rı TBMM, 22. yasama döneminde Adalet Bakanlığı'nca sevk edilen 55 ayrı kanunla toplam 1814 madde üzerinde değişiklik yaptı. Kamuoyunda uyum yasaları olarak bilinen düzenlemelerle de toplam 115 madde değiştirildi. Halen Adalet Bakanlığı'nın TBMM komisyonlarında 5, Başbakanlık'ta ise 9 kanun tasarısı bulunuyor. 



</TEXT>
</DOC>
