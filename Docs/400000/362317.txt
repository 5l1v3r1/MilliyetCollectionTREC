<DOC>
<DOCNO> 362317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/yazar/civaoglu.html </URL>
<DATE> 2005/07/19/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Hadi canım... 
</HEADLINE>
<TEXT>


Metin Toker'in "görünmez oluşunun" yıldönümünde, onu, İsmet Paşa'dan siyaset dilimize taşıdığı bir söylemle anmanın tam sırası... 
"Hadi canım sen de..." 
................... 
"Resmit tarihi değiştirmek" iddiaları Laik Cumhuriyet'in temellerini rutubet gibi çürütüyor. 
Atatürk'ün CHP'sinde, Atatürk'ün koltuğuna oturmuş Bülent Ecevit'e göre "Vahdeddin hain değil ..." 
Peki şu sicil sayfaları vatan kahramanlığı mı 
.................... 
1918 yazında, Sultan Reşat'ın ölümü üzerine VI. Mehmet olarak, 36. Padişah olarak tahta çıkan Vahdeddin için İngiltere Karadeniz Ordusu Komutanı General Milne, Londra'ya şu mesajı yollar "VI. Mehmet, İngiltere'nin, Türkiye'de yönetimi mümkün olduğunca süratle ele almasını istiyor." 
Vahdeddin'in ablası ile evli olan Sadrazam Damat Ferit Paşa ise, Amiral Calthorpe'a şöyle der 
"Padişahın ve benim yeg ne ümidimiz, Allah'tan sonra İngiltere'dir." 
Vahdeddin, 30 Mart 1919'da, Ferit Paşa aracılığıyla ve kendi elyazısıyla İngiltere Yüksek Komiseri Amiral Calthorpe'a bir öneride bulunur. 
Öneri, "Osmanlı İmparatorluğu'nun 15 yıl müddetle İngiliz sömürgesi olmasıdır..." Aynı gün İngiliz Yüksek Komiseri Amiral de Robeck'e sultanla birlikte hazırlandığını belirttiği gizli bir proje verir. 
"1- Ermenistan, Doğu Anadolu'dan verilecek topraklarla bağımsız veya özerk bir Ermeni Cumhuriyeti haline getirilecektir. 
2- İngiltere, Türkiye'nin bağımsızlığını ve iç güvenliğini korumak, gerektiği yerleri 15 yıl süreyle işgal edecektir. 
3- İngiltere, Osmanlı bakanlıklarında İngiliz müsteşarlar bulunduracaktır. 
4- İngiltere, her ile bir başkonsolos atayacaktır. Bunlar 15 yıl süreyle vali danışmanı olarak görev yapacaklardır. 
5- Belediye ve parlamento seçimleri, İngiliz konsoloslarının kontrolü altında yapılacaktır. 
6- İngiltere'nin, devlet merkezinde ve illerde maliyeyi denetleme hakkı olacaktır." 
Bütün bunlar "vatan hainliği" değil de nedir Devam ediyorum... 
.................... 
3 Haziran 1919'da Damat Ferit, Amiral Caltrhorpe'tan, "Yıldız Sarayı'na yakın kışlalara İngiliz askerlerinin yerleştirilmesini ve padişahın kişisel güvenliğinin sağlanmasını" ister. 
.................... 
9 Ağustos 1919 tarihli kararname ile Damat Ferit hükümeti tarafından, Mustafa Kemal askerlikten çıkarılır, nişanları geri alınır ve fahri yaverliği kaldırılır. 
..................... 
Damat Ferit ile 3 İngiliz temsilci arasında "Osmanlı-İngiliz gizli anlaşması" imzalanır. 
Maddelerde özetle şöyle ekler de vardır 
1- Türkiye, bağımsız bir Kürdistan'ın kurulmasına karşı çıkmayacak. 
2- Türkiye, hilafet gücünü, Müslümanların bulunduğu İngiliz sömürgelerinde, İngiltere'den yana kullanacak. 
3- Milliyetçi akımları önlemek, yönetimi korumak için İngiltere, bir zabıta kuvveti örgütleyecek. 
4- Türkiye, Mısır ve Kıbrıs üzerindeki bütün haklarından vazgeçecek. 
Bağımsız Kürdistan ateşine kibrit çakan, Kıbrıs'ı teslim eden Vahdeddin vatan kahramanı mı 
Ayrıca... Bir halifenin Müslümanlara da ihaneti değil mi 
.................... 
13 Eylül 1919'da Sadrazam Damat Ferit, Yüksek Komiser de Robeck'i ziyaret ederek, "milli hareketi ezmek için ya bir Türk kuvvetinin gönderilmesine izin verilmesi ya da müttefiklerin stratejik noktaları işgal etmelerini" önerir. 
İşgalcilere, "vatan topraklarında işgali genişletmelerini önermek" vatan hainliği değil mi 
..................... 
Bunlar, Vahdeddin'in sicilinden sadece birkaç not... Onun vatan aynalarındaki yansıması, ne yazık ki, hiç kuşkuya yer bırakmayacak kadar utandırıcı... 
Bunları yazmamın nedeni, Vahdeddin'i 100 yıla yakın bir süre sonra yeniden tarih kürsüsünde yargılatmak değil elbette... 
Amacım... Ecevit gibi, saygın imajı olan bir politikacının satırlarıyla Vahdeddin'in savunulması ve yeni kuşakların zaten "yeşil kırmızı" ittifak ile bulanan kafalarının büsbütün karışmasını önlemektir. 
Gerçi... Ecevit'in beyin performansı son yıllarda belirli çevrelerde biliniyor. Onlar zaten "hadi canım sen de..." demişlerdir bile... 
Ama... Ya bilmeyenler 
....................... 
Bu satırlar ve ayrıntılı bilgi için Turgut Özakman Vahdettin, M. Kemal ve Milli Mücadele, Şu Çılgın Türkler Bilgi Yayınevi. 



</TEXT>
</DOC>
