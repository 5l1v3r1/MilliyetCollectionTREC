<DOC>
<DOCNO> 374565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/dunya/dun01.html </URL>
<DATE> 2005/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük'te etnik çatışma uyarısı 
</HEADLINE>
<TEXT>


ANKARA Milliyet 


Dışişleri Sözcüsü Namık Tan, "Kerkük'te h kimiyet kurma mücadelesinin, ülkenin bütününe yayılacak bir çekişme ve çatışma konusu haline gelebileceğini" söyledi. Haftalık basın toplantısında Tan, Irak Anayasa taslağında Kerkük ve diğer ihtilaflı bölgelere ilişkin nüfus konuları ve mülkiyet iddialarının, geçici idari yasanın 28. maddesi çerçevesinde çözüme kavuşturulacağı ve bunun ardından bu bölgelerin yönetsel geleceğinin referandum yapılmak suretiyle 2007'ye kadar belirleneceğinin kayda geçirildiğini söyledi. Tan, şöyle devam etti 
"Bu şekilde Kerkük'te h kimiyet kurma mücadelesi, ülkenin bütününe yayılacak bir çekişme ve çatışma konusu haline gelebilecektir. Kerkük'teki iddiaların çözüme kavuşturulması ve bu vilayetteki sürecin manipülasyonlardan arındırılarak tamamlanması amacıyla, BM'nin etkin rol üstlenmesi uygun bir güvence olacaktır." 


</TEXT>
</DOC>
