<DOC>
<DOCNO> 373457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sonyas02.html </URL>
<DATE> 2005/08/27/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Nicky moda dünyasına ısındı 
</HEADLINE>
<TEXT>

     Hilton Otelleri varislerinden Nicky Hilton, iş hayatında başarıdan başarıya koşuyor. 
     Nicky Hilton, ablası Paris kadar olmasa da magazin dünyasının en çok ilgi gösterdiği isimlerden biri. Ablasının aksine televizyon ve sinema dünyasına ilgi göstermeyen, bunun yerine New York’ta Fashion Institute of Technology’de tasarım eğitimi alan Nicky, New York moda dünyasının yükselen yıldızlarından. Britney Spears, Pamela Anderson ve Tara Reid gibi ünlülerin rağbet ettiği çantalar tasarlayan 21 yaşındaki Hilton, Chick adını verdiği koleksiyonuyla giysi tasarımına da el attı. 
     
     Günde 10 telefon görüşmesi 

     Hilton Ailesi’ne ait Waldorf Towers’da büyüyen ve daha sonra ablası Paris’le birlikte ayrı bir eve çıkan Nicky, yeni koleksiyonunun dışında farklı bir heyecan daha yaşıyor. Hayatında ilk kez ablası ve aynı zamanda en iyi arkadaşı Paris olmadan tek başına yaşıyor. 
     Günde 10 kez telefonda konuşuyoruz. Paris, benden beş dakika uzaklıkta oturuyor, sürekli görüşüyoruz, ama yine de onu özlüyorum’ dese de Nicky, Los Angeles’taki evinde tek başına zaman geçirmekten keyif aldığını da gizlemiyor. 
     Gece gezmelerinden ve çalışmaktan evde yalnız kalmaya pek vakit bulamayan Nicky Hilton, yine de kendisine arkadaşlık etmesi için bir köpek almış. Dört aylık Pomerenian cinsi köpeğine de Bo adını vermiş. 
     
     Evliliği düşünmüyor 

     Nicky Hilton, aşk hayatında da huzurlu günler yaşıyor. Geçen yıl 33 yaşındaki Todd Andrew Meister’la Las Vegas’ta evlenen ve birkaç ay sonra evliliğini iptal ettiren Nicky, 10 aydır oyuncu Kevin Connolly ile birlikte. 
     İkili, henüz evlenmeyi düşünmüyor ama yoğun iş tempolarına rağmen birbirlerine vakit ayırmayı ihmal etmiyorlar. 
     
</TEXT>
</DOC>
