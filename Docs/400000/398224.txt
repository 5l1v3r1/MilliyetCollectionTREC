<DOC>
<DOCNO> 398224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/son/sonspo10.html </URL>
<DATE> 2005/11/26/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Hidayet 15 sayı attı, Mehmet Okur 8 sayıyla oynadı... 
</HEADLINE>
<TEXT>

     ABD Profesyonel Basketbol Ligi’ne NBA , TSİ bu sabaha karşı yapılan 12 maçla devam edildi. 
     Hidayet Türkoğlu’nun takımı Orlando Magic, sahasında Portland Trail Blazers’ı 104-89 yendi. TD WaterHouse Centre’da yapılan ve yaklaşık 13 bin kişinin izlediği maçta ilk 5’de forma giyen Türkoğlu, 24 dakikada 15 sayı attı, 1 hücum ribauntu aldı, 2 asit ve 1 de blok 
     yaptı. Türkoğlu, 2 ve 3 sayılık atışlarda 6’da 3’er isabet bulurken 1 kez denediği serbest atışta başarılı olamadı. Ligde 5 galibiyet ve 6 yenilgisi olan Magic’de, sezonun en yüksek rakamına ulaşan Jameer Nelson 24 sayı, double-double yapan Dwight Howard 21 sayı ve 18 ribauntluk performans sergiledi. Sezonun 7. yenilgisini alan Portlan’da ise Darius Miles’ın 23 sayı, Sebastian Telfair’ın 20 sayı ve 8 asist, double-double yapan Joel Przybilla’nın da 15 sayı ve 12 ribauntu, yenilgiyi engellemeye yetmedi. 
     
     OKUR’UN 8 SAYISI JAZZ’A YETMEDİ 
     NBA’deki Türk oyunculardan Mehmet Okur, takımı Utah Jazz’ın Golden State Warriors’a 94-90 yenildiği maçta, sahaya ilk 5’de çıkarak 8 sayı, 4’ü hücum 11’i savunma 15 ribaunt, 4 asist ve 1 blokluk oyun çıkardı. Okur, 2 sayılık atışlarda 7’de 2, serbest atışlarda 5’de 4 isabet bulurken 1 kez denediği serbest atışta başarılı olamadı. 
     Ligde 6 galibiyet ve 8 yenilgisi bulunan Jazz’da, 24 sayıyla Deron Williams, 21 sayıyla da Matt Harpring’in çabaları galibiyet için yeterli olmadı. 
     Bu sonuçla ligdeki 8. galibiyetini alan Warriors’da ise, 29 sayıyla Jason Richardson, 11’er sayıyla da Mike Dunleavy, Derek Fisher ile İke Diogu, takımlarına galibiyeti getirdiler. 
     
     HAWKS, LİGDEKİ 2. GALİBİYETİNİ ALDI 
     Gürcü asıllı Türk vatandaşı Zaza Pachulia’nın takımı Atlanta Hawks, deplasmanda Indiana Pacers’ı 87-85 kılpayı yendi ve 9 yenilgisinin bulunduğu sezonda 2. galibiyetini aldı. 
     Maça ilk 5’de çıkarak 22 dakika forma giyen Pachulia, 7 kez denediği 2 sayılık atışların 2’sinde başarılı olarak 4 sayı attı ve 3’ü hucüm 4’ü savunma olmak üzere 7 ribaunt aldı. 
     Hawks’da, Al Harrington 17 sayı ve 7 ribaunt, Joe Johnson 16 sayı ve 9 asist, double-double yapan Josh Childress de 14 sayı ve 13 ribauntla galibiyeti getirdiler. 
     Sezonun 4. yenilgisini alan Pacers’da ise, Jermaine O’Neal 30 sayı ve 10 ribauntla hem double-double yaptı, hem de maçın en skorer ismi oydu ancak yenilgiyi engelleyemedi. 
     
     Ligde alınan diğer sonuçlar şöyle 
     Boston Celtics-Charlotte Bobcats 90-89. 
     Miami Heat-Dallas Mavericks 90-103. 
     Minnestoa Timberwolves-Milwaukee Bucks 99-91. 
     Memphis Grizzlies-Houston Rockets 86-81. 
     San Antonio Spurs-Chicago Bulls 99-106. 
     Detroit Pistons-Washington Wizards 114-120 2 uzatmada . 
     Denver Nuggets-Los Angeles Clippers 105-95. 
     Sacramento Kings-Toronto Raptors 106-104. 
     Phoenix Suns-New Jersey Nets 92-81. 
     Lige, TSİ yarın sabaha karşı yapılacak 8 maçla deval edilecek. 
     
</TEXT>
</DOC>
