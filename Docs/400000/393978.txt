<DOC>
<DOCNO> 393978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/spor/yyilmaz.html </URL>
<DATE> 2005/11/11/ </DATE>
<TIME>  </TIME>
<AUTHOR> Nilay YILMAZ  </AUTHOR>
<HEADLINE>
Bugünleri de mi görecektik 
</HEADLINE>
<TEXT>



Bu haftaki futbol programlarından ikisinde öyle anlar yaşandı ki "rüyamda görsem inanmam" cinsinden. İlki araştırmacı habercilik dalında birçok ödülün sahibi olabilecek Telegol programında oldu 
Gökmen Özdenak Futboldan bahsederken önceden Beşiktaş tribününe oynuyordun, şimdi halka oynuyorsun. 
Adnan Menderes Aybaba Niye halka oynıyayım Doğrusu bu 
GÖ Bırak oğlum. Zaten bu ülkede sanal şovlarla kandırıyorlar insanları, bu hale getiriyorlar. 
AMA Abi sanal şovla ne ilgisi var ki bunun 
GÖ Fenerbahçe taraftarı tepki gösteriyor Beşiktaş taraftarı tepki gösteriyor Galatasaray taraftarı bile bana tepki gösteriyor. Neden Doğru söylüyorum. 
AMA Sen her şeyi doğru söylemiyorsun ki Abi Yanlış söylediğin şeyler de var senin. Bunu da kabul et. 
GÖ Her şeyi doğru söylüyorum demiyorum. Dürüstçe, doğru şeyler söylemeye çalışıyorum... 
AMA Söyleyemiyorsun. Bize burda aslan kesiliyorsun, bağlanıyor birileri kedi kesiliyorsun. Ben senin adına üzülüyorum Abi. Koskoca Gökmen Özdenak, yıllarca Türk futboluna hizmet etmişsin, sana iki kişi bağlandı burda Gökmen Abi, onlara cevap vermiyorsun. 
"Daha nereye kadar ezilecek ve altta kalacak" merakıyla seyrettiğimiz Aybaba, sonunda Sayın Özdenak'a patlayıverdi "Bize aslan, başkalarına kedi." Telegol'de, başta Özdenak tarafından olmak üzere sürekli azarlanan Aybaba'nın trajikomik durumuna fazlasıyla üzülüyorduk. Ama işte bir şekilde Aybaba dayanamadı ve kükreyiverdi. Biz de ekranın karşısında "oh be dünya varmış" diyerek, rahatladık biraz. 

Dinsizin hakkından... 
Gelelim Santra'ya. Bildiğiniz üzere oranın da "aslanı", tartışılmaz hükümdarı Ahmet Çakar. Santra'da bu hafta, Kuran-ı Kerim, deprem, makine mühendisi, mimar, Fırıldak Mustafa, profesör gibi birbirinden alakasız kelimelerin havada uçuştuğu bir ortamda öyle bir konuk vardı ki Ahmet Bey'le nasıl kora kor mücadele edileceğini bizlere ve onunla tartışmak isteyip de başarılı olamayan muadillerine gösterdi 
Ahmet Çakar Aramızda ufak bir fark var. 
Ayhan Akbin Ne fark var 
AÇ Türk milleti 70 milyon, nasıl bir deprem konusunda... 
AA Sana inanıyorlar di mi 
AÇ Hayır hayır, bir dakika Ayhancım. Deprem konusunda belki... 
Kazım Kanat Ben rahatsızlandığım zaman mimara gidiyorum biliyor musun Doktora gitmiyorum... Mühendise gidiyorum, makine mühendisine... 
AA Bu aynı şey değil... Bir dakika Ahmet Çakar bitirsin, sen ne diyorsun, söyle. 
AÇ Müsade etmiyorsunuz ki 
AA Tamam, bitir. Ne diyorsun sen 
AÇ Deprem konusunda 70 milyon Türk üniversiteye yeni başlamış veya yeni asistan olmuş birinin lafına değil de, bu işte hoca olmuş insanların lafına itibar ediyor. Belki de az önce zat-ı alininde buyurduğu gibi deprem konusunda 2-3 seneyi geride bırakmış, çok detaylı eğitim almış bir çocuğun dediği koskoca profesörden çok daha önemli. Ama dünyada iletişim çağında bilirkişi veya sözüne çok güvenilen... 
AA Sen bilirkişi misin Ahmet Çakar ben burda seninle her konuda konuşurum. Yani bak hakem isimlerini senin kadar sayamayabilirim, kuralları senin kadar sayamayabilirim ama bu görüntüleri senden daha iyi yorumlayabilirim. Bir kere Kazım Kanat'ın da bana katılmaması çok da umrumda değil. 
KK Bizim kahvede Fırıldak Mustafa vardı. Garsondu. O da böyle yorum yapıyor. O penaltı diyor, bu penaltı değil diyor. 
AÇ Sen haklısın Ayhan Senin haklı olduğunu ben bu son 3 dakikada anladım... 
AA Her zaman konuşurum Ahmet Çakar senle. Ben Kazım Kanat değilim, benim adım Ayhan Akbin. O seni gözünde çok büyütebilir, bu işleri yalnız senin bildiğini sanabilir. Ben seninle her konuda tartışırım, birçok konuda da anlaşabilirim... 
Ya işte böyle sevgili okur. Programda kendinden başka kimseyi dinlemeyen, "sadece ben bilirim" edasıyla karşısındaki azarlayarak susturan Çakar'ı da susturan biri çıktı sonunda. Ne demişler "dinsizin hakkından imansız gelirmiş." 

Taraftarlar futbolculardan da, teknik direktörlerden de, hakemlerden de, yorumculardan da daha fazla emek verdi futbola. Sizler oynuyor ve seyrediyorsunuz, bizler ise yaşıyoruz. Sizler emeğinizin karşılığını maddi-manevi olarak alıyorsunuz, bizler ise karşılığında bedeller ödüyoruz, hem maddi hem de manevi. 
Hüseyin Altınkalp 


Haberiniz var mı 

1960 yılında İngiltere Futbol Federasyonu Kupası'nda Manchester City dördüncü beraberlikten sonra Luton ile oynadı. City takımının golcüsü Denis Law tam yedi gol attı fakat yine de takımı kaybetti. Çünkü City, Luton takımına karşı 6-2 öndeydi ve bu gollerin tamamını Denis Law kaydetmişti. Fakat sahanın sulu olması nedeniyle maç iptal edilince, tekrar edilen maçta City 3-1 kaybetti ve takımının tek golünü atan yine Denis Law'dı. 



Büyük konuşuyorsun yine 
İsviçre tarihine bakın büyük kariyerli 3 oyuncusu var 3'ü de Türk. Türkyılmaz ve Yakın kardeşler İsviçre'nin en iyi takımı Neuchatel'e Galatasaray 3 avans verip 5 atmadı mı İsviçre'yi her zaman yendik yine yeneriz. 2006 şimdiden hayırlı olsun. 
Kazım Kanat - Sabah 

Tövbe tövbe 
Asırlık şerefli mazisiyle, özellikle son yıllarda 70 milyon Türk'ün iftihar ettiği Sarı Kanaryalar'ın böylesine saldırılara hedef olması, tek kelimeyle günahtır kardeşler. Gördünüz, Aziz Başkan, ağızlarının payını ne güzel verdi değil mi Allahınız aşkına susun ve 'tövbe' deyin. Vallahi çarpılırsınız. 
Hulki İlgün - Fanatik 

Var da, ben mi saklıyorum Abi 
Heinz, her zamanki oyununu tekrarladı ama bizim Gerets ondan vazgeçemiyor. Bakıyor ki, koşarken düşüyor Marek onu oyun dışı yapıyor. Sen sahaya çıkarken Marek'in yerine düzgün bir futbolcu koysana. 
Turgay Şeren - Akşam 

Yok, balık tutacakmış 
Aziz Üstel Şenol Güneş, Flamengo'ya gidiyormuş. 
Ömer Çavuşoğlu Kuş tutmaya mı gidiyormuş oraya 
Futbolmania, CNN Türk 

Hoca değişti ya 
GAZOZ ya da kolanın kapağını açık tutar, uzun süre içmezsen gazı kaçar, lezzeti bozulur. Beşiktaş'ın da kapağı açık unutulmuş, tadı bozulmuştu. Kaç zamandır, damak buruşturuyordu. Ne değişti Hiçbir şey... 
Ali Sami Alkış - Star 

O bir genç ve yakışıklı, o bir kalecilikte kalfa 
Tamam anladık... Volkan Demirel genç... Üstelik yakışıklı da. Ama henüz kalecilikte kalfa konumunda. 
Kazım Kanat - Sabah 

Ne güzel oturuyorduk 
Sinan Engin Bir maç seyrettim, Manchester United-Chelsea maçı... Nasıl bir maçtı bee.. Valla o maçtan sonraki Malatya-Beşiktaş maçında uyudum. 
Levent Tüzemen Bizimki de lig mi yaa Dan dun... 
Göktuğ Sevinçli Eee... Saat sanki biraz geç oldu 
Ve Gool, TV 8 



</TEXT>
</DOC>
