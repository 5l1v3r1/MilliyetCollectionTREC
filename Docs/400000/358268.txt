<DOC>
<DOCNO> 358268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sondun06.html </URL>
<DATE> 2005/07/05/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Silahlı kişiler Hindu tapınağını bastı 
</HEADLINE>
<TEXT>

     Hindistan’da, Hint-Türk İmparatorluğu’nun kurucusu Babür Şah’ın yıkılan camisinin yerine yapılan Hindu tapınağını basan ve polisle çatışan 4 militan da öldürüldü. 
     Babür Şah Camisi’nin üzerine yapılmış "Ram" tapınağını bu sabah basan militanlar, hem Müslümanlar hem Hindular için mukaddes hassas alanda güvenliği sağlayan polisle çatıştı. 
     Ayodhya kenti üst düzey hükümet yetkilisi Arun Sinha, "4 terörist Ram tapınağı alanına girdi" dedi. AFP ajansı, birkaç saat süren çatışma sonunda 4 militanın da güvenlik güçlerince öldürüldüğünü bildirdi. 
     Hindu saldırganlar, 13 yıl önce, 16. yüzyıldan kalma Babür Şah Camisi’ni yıkmış ve üzerine binlerce yıl önce doğduğuna inanılan "tanrı-kral Ram"ın tapınağını derme-çatma inşa etmişlerdi. 
     Başkent Yeni Delhi’nin 550 km doğusunda Ayodhya’daki Babür Şah 1483-10 camisi üzerine inşa edilen Ram alanı 320 bin metrekare ve alan halen Hindistan’da Hindu-Müslüman geriliminin merkezini oluşturuyor. 
     
</TEXT>
</DOC>
