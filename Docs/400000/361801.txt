<DOC>
<DOCNO> 361801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/siyaset/siy04.html </URL>
<DATE> 2005/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Şahin'den 'Susurluk' muhalefeti 
</HEADLINE>
<TEXT>


Sağlık nedeniyle cezası ertelenen İbrahim Şahin, sahaya indi. Şahin, Kayseri'de "Dışişleri Bakanı Abdullah Gül, ABD ile yaptığı gizli anlaşmaları açıklasın" dedi 

RECEP İSTEK Kayseri DHA 


Sağlık sorunları nedeniyle Susurluk davasından aldığı ceza 2002'de ertelenen eski Özel Harek t Daire Başkanı İbrahim Şahin, "AB ve ABD kıskacında Türkiye" adlı bir kitap yazdı, siyasete başladı. 
Şahin, Kayseri'de, Dışişleri Bakanı ve Başbakan Yardımcısı Abdullah Gül'ü eleştirerek, "Gül, ABD ile yaptığı gizli anlaşmaları açıklasın" dedi. 
Sağlık sorunları nedeniyle bir ambulansın takip ettiği Şahin, kendi kullandığı Mercedes marka otomobille geldiği Kayseri'de Şehit Aileleri Yardımlaşma ve Dayanışma Derneği'ni ziyaret etti. 

'Türkiyeli olmak başka' 
"AB'ye gireceğiz, ABD ile müttefik olacağız" diye taviz verildiğini savunan Şahin, şunları söyledi "Başbakan, 'Türkiyeliyim' sözünü ortaya attı. Türkiyeli olmak başka, Türk olmak bambaşkadır. Başbakan 'Türk'üm' diyemiyor. Türklüğü ve dini duyguları kullanarak Ankara'ya geliyorlar, ondan sonra ahk m kesiyorlar." 


</TEXT>
</DOC>
