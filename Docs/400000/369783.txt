<DOC>
<DOCNO> 369783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sontur12.html </URL>
<DATE> 2005/08/14/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Faturasız rakıları kaza ele verdi 
</HEADLINE>
<TEXT>

     Konya'da aks mili kırılınca şarampole yuvarlanan bir araçta 346 şişe faturasız rakı bulundu. Rakılara sahte olup olmadıklarının belirlenmesi için el konulurken, araçta bulunan 5 kişi gözaltına alındı. 
     Edinilen bilgiye göre, Mustafa S. yönetimindeki 79 AE 087 plakalı otomobil, Konya-Ereğli karayolunun 33. kilometresinde, aks milinin kırılması sonucu şarampole yuvarlandı. 
     Yolda devriye gezen jandarma ekiplerinin yardımcı olmak için yanına gittiği otomobilin bagaj ve arka koltuklarının altında toplam 346 şişe faturasız rakı bulundu. 
     Jandarma, kazayı küçük sıyrıklarla atlatan sürücü Mustafa S. ile araçta bulunan Mehmet Hamdi S, Erdal T, Mustafa Hikmet S. ve Mustafa Turgut A'yı gözaltına aldı. Rakılara sahte olup olmadıklarının belirlenmesi için el konuldu. 
     Zanlıların, sorgulanmalarının ardından adli makamlara sevk edileceği bildirildi. 
     
</TEXT>
</DOC>
