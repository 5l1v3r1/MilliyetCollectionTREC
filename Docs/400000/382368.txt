<DOC>
<DOCNO> 382368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sontur29.html </URL>
<DATE> 2005/09/28/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Aslı'nın cenazesinde gözyaşı 
</HEADLINE>
<TEXT>

     ALİ GÜLERYÜZ Adana DHA 

      İSTANBUL’da Kanal 7 Televizyonu için çekilen Beni Affet’ dizisinin setinde meydana gelen trafik kazasında yaşamını kaybeden 27 yaşındaki Aslı Sevimli, memleketi Adana’da toprağa verildi. Yapımcı firmadan kimsenin katılmadığı cenaze törenine katılanlar gözyaşlarını tutamadı. 
     Akkapı Mezarlığı’nda toprağa verilen Aslı Sevimli, önceki gün dizinin senaryosu gereği kullandığı otomobille, dizinin küçük oyuncularından birisine çarpması gerekiyordu. Sevimli, ehliyeti olmadığı için aracı kullanmak istemeyince, direksiyon başına yönetmen yardımcısı, 23 yaşındaki Zehra Egemen geçti. Aslı Sevimli de, prodüksiyondan arkadaşlarının bulunduğu masaya geçerek kaza sahnesinin çekimlerini izlemeye başladı. Otomobille sokağa gelen Egemen, virajı alamayarak direksiyon kontrolünü yitirdi. İddiaya göre, paniğe kapılan Egemen, fren yerine gaza basınca, otomobille prodüksiyon masasına çarptı. Kazada, film çekimleri için İstanbul’da bulunan Çukurova Üniversitesi Devlet Konservatuarı Sahne Sanatları Oyunculuk Bölümü mezunu olan Bursa Büyükşehir Belediyesi Ege Aydan Tiyatrosu’nun eski oyuncusu olan Adanalı Aslı Sevimli öldü. Yapımda görevli 4 arkadaşı da yaralandı. Aslı’nın cenazesi, Adana’ya getirilip, Akkapı Mezarlığı’nda defnedildi. 
     
     BABASI MEZARI BAŞINDA ŞİİR OKUDU 

     8 çocuklu ailenin 5’nci çocuğu olan Aslı Sevimli'nin cenazesini gözyaşları içinde toprağa veren babası, 68 yaşındaki Hamdi Sevimli, kızının mezarı başında şiir okudu. Hamdi Sevimli, Dünya yuvarlaktır, durmadan döner Ademoğlu, can emanettir bir gün olur söner Hak dağdaki pınarın su içme tası yok Kırma kimsenin kalbini adam ol, yapacak üstadı yok Dünya baki, bizler fani ota benzer bir hayaliz Dünya malı varın olsa ne yapar Cevahirden taşın, zümrütten türbe olsa neyler Kardeşin alim, baban ulema da olsa boş Seninle gidecek sadece bir gönül hoş'' mısraları katılanları da ağlattı. 
     
     HATIRALARINI MEZARA BIRAKTILAR 

     Aslı Sevimli toprağa verilirken, baba Hamdi, oğlu Efe’ye küçük bir kutu uzatarak, Bu hatıraları ablanın baş ucuna koy'' dedi. Efe de, ablası hayattayken, şans getirmesi için birbirlerine aldıkları küçük hediyelerin içinde olduğu kutuyu, Unutma ki insanoğlunun öğrendikleri, sonsuz uzunluktaki kumsalın bir kum tanesinden fazlası değildir. Sen bize çok şey öğrettin. Bizlere kattıkların için hakkını helal et'' diyerek ablasının mezarında cenazesinin yanına bıraktı. 
     Dizi çekimlerinde otomobili yönetmen yardımcısının kullanmasına tepki gösteren Aslı Sevimli’nin kardeşleri Efe ve Muhammet Sevimli, şöyle konuştu 
     Otomobili en az 10 yıllık direksiyon tecrübesi olan birisinin kullanması gerekirdi. O hanımefendi kendisini F1 pilotu mu sanıyor Orada profesyonel bir şoförün olması gerekmez miydi Ablamız, ehliyeti olmadığı için otomobili kullanmak istememiş. Eğer kullansaydı, o kadından daha iyi kullanırdı. Çünkü, ehliyeti olmamasına rağmen usta bir şoför kadar iyi araç kullanırdı. Ablamız sorumlu bir insan olmasının cezasını canıyla ödedi. Keşke o kadın da Aslı kadar sorumluluk sahibi olsaydı.'' Sırlar Dünyası’, Kalp Gözü’, Şahmeran’, Zerda’ ve Melekler Şehri’ gibi dizilerde de rol alan Sevimli’nin çekimler için aralıklarla 2 yıldan bu yana İstanbul’a gidip- geldiğini anlatan Sevimli kardeşler, Aslı'nın yapımcı firmanın sorumsuzluğu yüzünden öldüğünü öne sürerken, olayın sorumlularından şikayetçi olacaklarını söyledi. 
     

     
</TEXT>
</DOC>
