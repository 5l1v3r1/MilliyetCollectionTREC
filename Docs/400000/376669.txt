<DOC>
<DOCNO> 376669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sondun29.html </URL>
<DATE> 2005/09/08/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Bomba ihbarı yapılan uçakta arbede 1 ölü, 62 yaralı 
</HEADLINE>
<TEXT>

     Sri Lanka'nın başkenti Colombo'daki uluslararası havaalanında, bomba ihbarı üzerine güvenli bir yere çekilen Suudi yolcu uçağının tahliyesi sırasında çıkan arbedede bir kişi öldü, 62 kişi yaralandı. 
     Güvenlik yetkilisi, Suudi Arabistan Havayolları'na ait Boeing 747-300 tipi yolcu uçağının tahliyesi sırasında çıkan panikte ağır yaralanan bir kadının kaldırıldığı hastanede hayatını kaybettiğini belirtti. 
     Yetkili, arbedede ağır yaralanan 5 kişinin hastaneye kaldırıldığını, 57 kişinin havaalanında tedavi edildiğini söyledi. 
     Bu arada ihbarın asılsız çıktığı, yetkililerin ihbarı kimin yaptığını bulmaya çalıştıkları belirtildi. 
     Kimliği belirlenemeyen bir kişi kontrol kulesine telefonla Colombo-Riyad ve Cidde seferi için havalanmak üzere olan uçakta bomba olduğu ihbarında bulunmuştu. 
     
</TEXT>
</DOC>
