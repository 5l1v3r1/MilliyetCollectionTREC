<DOC>
<DOCNO> 370767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/guncel/gun07.html </URL>
<DATE> 2005/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacıbektaş'a yabancı ilgisi 
</HEADLINE>
<TEXT>


AYDIN HASAN Hacıbektaş 

YURTdışından ve Türkiye'den gelen binlerce ziyaretçi, Hacıbektaş-ı Veli'yi anma törenlerinin ilk günündeki tartışmalarla ve siyasi havayla ilgilenmedi. Halk, siyasetçilerin ayrılmasından sonra Hacıbektaş-ı Veli'nin türbesinin bulunduğu müze önünde uzun kuyruklar oluşturdu. Törenlerin ilk günü "kutsal yerleri" ziyaret edenler, gece semah gösterilerini izledi. Kapalı spor salonunda da yüzlerce kişinin katıldığı cem töreni düzenlendi. 5 gün süren etkinlikte şu "ziyaret"ler yapılıyor 
Önce türbe ziyareti yapılıyor. Uzun kuyrukta bekleyerek içeri girenler mezara el ve yüz sürüyor. Sonra "Çilehane" denilen mağara ziyaret ediliyor. İsteyenler, insanın günahk r olup olmadığını gösterdiğine inanılan delikli taştan geçiyor. Zemzem suyu olarak adlandırılan kaynaktan su içiliyor. Beştaşlar mevkiine gidilerek dua ediliyor. Kadıncık Ana ve Balım Sultan türbelerine gidiliyor. 

</TEXT>
</DOC>
