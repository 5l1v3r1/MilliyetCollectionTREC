<DOC>
<DOCNO> 355334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/spor/spo10.html </URL>
<DATE> 2005/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi bre pehlivan 
</HEADLINE>
<TEXT>


644. Tarihi Kırkpınar Yağlı Güreşleri minik 1 ve 2 kategorilerindeki müsabakalarla start aldı. 1788 güreşçinin katıldığı dev organizasyonda başpehlivanlık mücadelesi bugün başlıyor 

UFUK TUNCAELLİ 


1788 güreşçiyle rekor katılımın gerçekleştiği tarihi Kırkpınar Yağlı Güreşleri'nde dün minikler çayıra çıktı. 
Sarayiçi Er Meydanı'nda yapılan törenlerle başlayan dev organizasyon öncesinde, geçen yılın başpehlivanı Recep Kara Türk Bayrağı'nı göndere çekti. Törende konuşma yapan Edirne Valisi Nusret Miroğlu, yağlı güreşlere katılan pehlivan sayısının artmasının, geleceğe güvenle bakmak anlamına geldiğini belirterek, "Kırkpınar güreşlerinde pehlivan sayısının artmasıyla birlikte güreşin çok zahmeti ve çilesi olacak. Ancak, biz buna razıyız. Razı olduk ki, 644 yıl bu gelenek devam etmiştir. Bu sene geçen yıllara oranla daha çok seyirci katılacağına ve güreşlerimize sahip çıkılacağına inanıyorum. Ata sporumuza olan borcumuzu güreşlerimize sahip çıkarak ödeyebiliriz" dedi. 



</TEXT>
</DOC>
