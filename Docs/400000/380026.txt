<DOC>
<DOCNO> 380026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sontur01.html </URL>
<DATE> 2005/09/20/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Seferihisar'da kaçak operasyonu... 
</HEADLINE>
<TEXT>

     İzmir’in Seferihisar İlçesi’nde yasadışı yollardan yurtdışına insan kaçakçılığı yapan Yunan uyruklu tekne kaptan yardımcısı ve tekne görevlisi tutuklandı. 
     İnsan kaçakçılığı yaptığı belirlenen "MAIPH TP215" isimli 10 metrelik teknede yaralıların dışında bulunan 26 Suriyeli ve 1 Filistinli ile Yunanlı tekne kaptan yardımıcısı Aygiadis Georgios ve tekne görevlisi Agiadis Dimitris, ifadeleri alındıktan sonra savcılığa gönderildiler ve daha sonra mahkemeye çıkarıldılar. 
     Yapılan duruşmanın ardından, tekne kaptan yardımısı Aygiadis Georgios ve tekne görevlisi Agiadis Dimitris, tutuklanarak cezaevine gönderildiler. 
     Duruşmadan sonra Seferihisar İlçe Emniyet Müdürlüğü’ne götürülen kaçakların Yabancılar Şube Müdürlüğü’ne teslim edilecekleri öğrenildi. 
     Devriye görevi yapan Sığacık Sahil Komutanlığı ekipleri, insan kaçakçılığı yaptığı belirlenen "MAIPH TP215" isimli 10 metrelik tekneye "Dur" ihtarı yapmış, teknenin durmaması üzerine "uyarı ateşi" açılmış, Suriye uyruklu Fernas Has Hacran olay yerinde ölmüştü. 
     Olay sırasında Suriyeli Ammar Bouzan ve Meataz Shop bacaklarından, tekne görevlisi Yunan uyruklu Agiadis Dimitris ise boynundan hafif şekilde yaralanmıştı. 
     İzmir Yeşilyurt Atatürk Eğitim ve Araştırma Hastanesi’ne kaldırılan iki Suriyelinin tedavileri sürürken, boynundan yaralanan Yunanlı taburcu edilerek Seferihisar İlçe Emniyet Müdürlüğü’ne götürüldü. 
     
</TEXT>
</DOC>
