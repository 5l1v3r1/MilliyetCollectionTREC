<DOC>
<DOCNO> 379152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/spor/spo10.html </URL>
<DATE> 2005/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'da tükeniyoruz 
</HEADLINE>
<TEXT>


KAAN BORA 


Avrupa Kupaları'nda yaşadığımız kara hafta Türk futbolunun geleceğini de zora sokuyor. Beşiktaş ve Galatasaray'ın vasat diye niteleyebileceğimiz rakipler karşısında umulmadık mağlubiyetler alması ülke puanını olumsuz etkiledi. Bu beklenmedik yenilgiler Avrupa Kupaları'na ileriki sezonlarda katılacak takımların işini zorlaştıracak. Bu sezona başlarken de UEFA genel klasmanında 10. sıradaydık ve Fenerbahçe ön eleme oynamadan Devler Ligi'ne direkt katıldı. Ama artık bu ihtimal de ortadan kalktı, gelecek sezon ve ondan sonra lig şampiyonu tek ön eleme, ikincisi ise çift ön eleme oynacak. UEFA Kupası'na gidecek ekipler de birer ön eleme yapacaklar. Takımlarımızın bu kötü performansını devam ettirmesi 2008-2009 sezonunda 16. sıraya gerileme riskini doğuruyor. Bu da Şampiyonlar Ligi'ne tek takımla gitme ihtimalini ortaya çıkıyor. 

UEFA KLASMANINDA TÜRKİYE Sezon Sıra Ağırlıklı Puan 2005-2006 10. 32.291 2004-2005 10. 28.999 2003-2004 8. 28.725 2002-2003 7. 29.975 2001-2002 11. 23.850 


</TEXT>
</DOC>
