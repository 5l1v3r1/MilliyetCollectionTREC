<DOC>
<DOCNO> 395744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/soneko18.html </URL>
<DATE> 2005/11/17/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Vakıfbank hisseleri yarın İMKB'de... 
</HEADLINE>
<TEXT>

     Türkiye Vakıflar Bankası'nın hisse senetleri, yarın Borsa'da işlem görmeye başlayacak. 
     İstanbul Menkul Kıymetler Borsası'ndan İMKB yapılan açıklamaya göre, Borsa Yönetim Kurulu, bankanın halka arz edilen 322 milyon YTL nominal değerli 14 ve 15. tertip nama yazılı hisse senetlerinin, halka arz fiyatı olan 5.40 YTL baz alınarak ''VAKBN'' kodu ile Borsa Ulusal Pazarı'nda işlem görmeye başlamasına karar verdi. 
     Türkiye Vakıflar Bankası'nın işlem sırasına gönderilecek emirlerde maksimum adet miktarının 10 bin olarak uygulanacağı kaydedildi. 
     
     HALKA ARZ BİLGİLERİ 
     İMKB açıklamasında, Banka hisselerinin halka arzının toplam şirket sermayesinin yüzde 25,18'ine tekabül eden 322 milyon YTL nominal değerli hisse senetleri , Kurul tarafından kayda alınmasını müteakip, 1 YTL nominal değerli beher hisse senedinin 4,75-5,93 YTL fiyat aralığından talep toplama ve kısmen bakiyeyi yüklenim yoluyla, 9-10-11 Kasım 2005 tarihleri arasında halka arz edildiği vurgulandı. 
     Açıklamada söz konusu halka arza, ''İş Yatırım Menkul Değerler A.Ş İş Yatırım lider, 9 eş lider ve 36 aracı kurumun'' katılımı ile oluşturulan konsorsiyumun aracılık ettiği hatırlatıldı. 
     
</TEXT>
</DOC>
