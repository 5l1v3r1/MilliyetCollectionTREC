<DOC>
<DOCNO> 382713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/guncel/axgun02.html </URL>
<DATE> 2005/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Utandıran rapor dünya basınında 
</HEADLINE>
<TEXT>


Türkiye'deki zihinsel ve fiziksel engellilerin her türlü istismara açık içler acısı durumunu tespit eden rapor, dünya basınında şok edici ifadelerle yer aldı 

Ümran Avcı - İstanbul 

Devlet Bakanı Nimet Çubukçu, Sosyal Hizmetler ve Çocuk Esirgeme Kurumu'na SHÇEK bağlı yurtlardaki cinsel istismar nedeniyle 5 yılda 478 dava açıldığını bildirirken, ABD merkezli insan hakları kuruluşu raporunda da, bu merkezlerde fiziksel ve cinsel istismara karşı koruma önlemlerinin eksik olduğuna dikkat çekildi. 
Uluslararası Zihinsel Engellilik ve Psikiyatride İnsan Hakları Kuruluşu'nun MDRI , Türkiye'nin psikiyatri kurumları, rehabilitasyon merkezleri ve yetimhanelerinde yaşanan insan hakları ihlalleriyle ilgili önceki gün açıkladığı raporunun özellikle engelli çocuklarla ilgili bölümü endişe verici. Rapor, dünya basınında da yankı uyandırdı. 
Milliyet'in daha önce gündeme getirdiği soruna değinilen raporda, rehabilitasyon merkezleri ve yetimhanelerde, yatağa bağlanmış ve engellerinden dolayı kendilerini besleyemeyen, yeterli miktarda yiyebilmeleri için görevliler tarafından desteklenmeyen çocuklara tanık olunduğu belirtildi. Raporda, "Kurum çalışanları da açlıktan ve susuzluktan ölen çocukların olduğunu itiraf etti... Ziyaret edilen kurumlardan birinde görüşülen personele göre engelli çocuklara tıbbi bakım uygulanmıyor ve çocuklar ölüme terk ediliyor" denildi. 

Mahremiyet yok 
SHÇEK çatısı altındaki Ankara Saray ve Ayaş ile İstanbul Zeytinburnu rehabilitasyon merkezleri hakkında raporda şu görüşe yer verildi 
"MDRI, ziyaret edilen tüm SHÇEK rehabilitasyon merkezlerinde küçük düşürücü fiziki şartlar, mahremiyetin tamamen yoksunluğu, tıbbi yardıma ulaşamama, aşırı kalabalık, fiziksel baskı kullanımı, özel bakım yoksunluğu, tıbbi yardıma ulaşamama, fiziksel ve cinsel istismarlara karşı koruma önlemlerinin eksikliği gibi sorunlar gözlemledi." 

'EKT yöntemi uygulanmıyor' 

Sosyal Hizmetler ve Çocuk Esirgeme Kurumu Genel Müdürlüğü Özürlü Bakım Hizmetleri Dairesi Başkanı Avni Özkaya, Uluslararası Zihinsel Engellilik ve Psikiyatride İnsan Hakları Kuruluşu'nun raporuna dayanarak, Ankara Saray ve Ayaş rehabilitasyon merkezlerinde kalan zihinsel engellilere EKT beyne elektrik akımı verilmesi yöntemi uygulandığı yönünde basında çıkan haberlerin doğru olmadığını belirtti. Kendilerine bağlı birimlerde, zihinsel engellilere EKT yönteminin "kesinlikle uygulanmadığını" belirten Özkaya, engellilere psikiyatrların önerisi doğrultusunda sadece ilaç te-davisi yapıldığına dikkat çekti. 

İdrar ve dışkı kokusu vardı 

Rapora yansıyan tablo şöyle 
Saray Rehabilitasyon Merkezi "Bekleme listesinde 3 binden fazla çocuk var. 2004'te boş bir odada yataklarına bağlanmış çocukları gördük. Temmuz 2004'teki ziyaretimizde, bu odaların pencerelerine tahtalar çakılmıştı. İdrar ve dışkı kokusunu duyabiliyorduk."Ayaş Rehabilitasyon Merkezi "İnsanlar merhametsiz, dekorasyonsuz ve kişisel eşyalarını koruyabilecekleri alan bulunmayan mek nlarda yaşıyorlar. Yerde yatıyorlar. Bir genç idrar birikintisi içinde oturuyordu."Zeytinburnu Rehabilitasyon Merkezi "Görevliler 'çocukları odalara kilitlediklerini' itiraf ettiler. 2 kişi bir yatakta uyuyor."Saray Bakım ve Rehabilitasyon Merkezi çalışanı anlatıyor " ... Tecavüze uğrayan pek çok kız biliyorum. Daha büyük oğlanlar zihinsel engelli kızları bir yerlere götürüyorlar. Yatağa bağlı çocuklar da tecavüze uğruyor. ... ." 

İşkence gibi tedavi yapılıyor 

SEMA EMİROĞLU New York 
MDRI'nın Türkiye'deki ruh ve sinir hastalıkları hastanelerinde "işkence gibi tedavi yöntemleri" uygulandığına ilişkin raporu yabancı basında geniş yer buldu. New York Times ABD , raporun "Türkiye'nin AB ile resmi müzakerelere başlamasından birkaç gün öncesine denk geldiğine" dikkat çekti. Haberde, Bakırköy Ruh ve Sinir Hastalıkları Hastanesi'nde yerlerde yatan hastaların resmiyle, Saray Merkezi'nde ellerine plastik şişeler geçirilen çocukların fotoğraflarına yer verildi. New York Times, "En rahatsız edici yöntemlerden biri, anestezi verilmeden elektrokonvulsif terapinin kullanılması" dedi. 
Fransız haber ajansı AFP'nin haberinin başlığı da, "Türkiye zihinsel engellilere işkence etmekle suçlandı" şeklindeydi. Associated Press'in haberinde de, MDRI'nin işkencelerin sona erdirilmesi için AB'den yardım istediği dile getirildi. 


</TEXT>
</DOC>
