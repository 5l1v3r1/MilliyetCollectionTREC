<DOC>
<DOCNO> 376924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/guncel/gun08.html </URL>
<DATE> 2005/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya, Akdeniz Heykeli'ni istiyor 
</HEADLINE>
<TEXT>


MAHİR VARLI Antalya DHA 

İstanbul Zincirlikuyu'daki Yapı Kredi Plaza önüne konulan sanatçı İlhan Koman'ın ünlü "Akdeniz Heykeli"ni Antalya istiyor. Antalya Ticaret ve Sanayi Odası ATSO , Koman'ın "Deniz kenarına dikilmesi" yönündeki vasiyetinin yerine getirilmesi için harekete geçti. Antalya'ya sembol olarak düşündükleri heykeli kente getirmek için Yapı Kredi Sigorta ile temasa geçen ancak sonuç alamayan ATSO, "Heykeli bize verin" çağrısını yineledi. Heykeli, Antalya'da denizi en h kim noktadan gören falezlerin üzerine dikme taahhüdünde bulunduklarını söyleyen ATSO Başkanı Kemal Özgen, "Teklifimiz, büyük sanatçı Koman'ın vasiyetine en uygun seçenektir. Vasiyetin en iyi şekilde yerine getirilmesi, bu heykelin Antalya'da falezler üzerine dikilmesiyle mümkün olabilir" dedi. 



</TEXT>
</DOC>
