<DOC>
<DOCNO> 365713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sonspo26.html </URL>
<DATE> 2005/07/30/ </DATE>
<TIME> 22.40 </TIME>
<AUTHOR>  </AUTHOR>
<HEADLINE>
Diyarbakırspor 3 - K. Erciyesspor 1 Cumhuriyet Kupası Futbol Turnuvası 
</HEADLINE>
<TEXT>

     Sivasspor Kulübü’nün, sahasındaki yenileme çalışmaları nedeniyle bu yıl İstanbul’da düzenlediği Geleneksel Cumhuriyet Kupası Futbol Turnuvası’nın ikinci maçında Diyarbakırspor, Süper Lig’in yeni takımlarından Kayseri Erciyesspor’u 3-1 yenerek finalde Sivasspor’un rakibi oldu. 
     29. dakikada Atilla’nın uzun pasında Kayseri Erciyespor defansının 
     ofsayt duraklamasıyla topla buluşan Cem, ceza sahasında topu Gitari’nin önüne bıraktı, bu futbolcu yakın mesafeden meşin yuvarlağı filelere gönderdi 1-0 31. dakikada ilk golün adeta kopyası yaşandı. Kayseri Erciyesspor’un ofsayt diye durakladığı pozisyonda, bu kez ceza alanı içinde Atilla, topu boş durumdaki Cem’in önüne bıraktı, bu futbolcunun sert vuruşunda top filelere gitti 2-0 46. dakikada ani gelişen Kayseri Erciyesspor atağında, ceza sahası içinde topla buluşan Ömer Közen topu ağlara gönderdi 2-1 89. dakikada sağdan hareketlenen Serdar, ceza sahasına girip vuruşunu yaptı, defans oyuncularına çarpan ve kaleciyi şaşırtan top filelerle kucaklaştı 3-1 Diyarbakırspor, karşılaşmadan 3-1 galibiyetle ayrıldı. Bu arada, kupada 3.’lük maçında Kayseri Erciyesspor ile Orduspor, yarın oynanacak final maçı öncesinde karşı karşıya gelecek. 
     
</TEXT>
</DOC>
