<DOC>
<DOCNO> 398858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/spor/yyilmaz.html </URL>
<DATE> 2005/11/29/ </DATE>
<TIME>  </TIME>
<AUTHOR> Nilay YILMAZ  </AUTHOR>
<HEADLINE>
Farklı alemler 
</HEADLINE>
<TEXT>



Zalim Yorumcu CAN DARK 
Metal alaşımlı çifte su verilmiş süper iletkenli ligimizde 14. Hafta sonunda Galatasaray'ı Nobre'leyen Fenerbahçe, liderliğini perçinlemiş bulunuyor. Hafta içinde Sheva'nın "The End" yazılı imzasıyla Şampiyonlar Ligi'yle helalleşen Kadıköy'ün topçuları, "O alemde değilse de bu alemde kral biziz" dedi. Eee zaten orta boylum, al yanaklım Şanlı Tuncay'ım da Ali Sami Yen koridorlarında öyle bağırmıyor muydu maç sonrası "Fenerbahçe bu alemin kralııııı..." Muhteşem ötesi müzik kulağıyla musiki ziyafeti veren Arif Erdem bkz reklamlarda "bir kilim yeter sevgiliiiimm" ses konusunda büyük bir rakiple karşı karşıyadır artık. Böyle kadife sesli futbolcularımız çoğalsa, sonra TV'de "bu çimlerin türküsü" diye bir ses yarışmasına katılsa, hak eden kazansa, hayat bayram olsa... Olsa olsa ne olur Ne güzel olur. 
Hafta içi farklı yenilmiş Fenerbahçe'yi tam kadro çıktığı maçta, galip gelse lider olacağı maçta yenemeyen o bir tarafa, doğru dürüst bir oyun bile kuramadan yenilen Eric'li Aslanlar herhalde hiçbir mazeretin arkasına sığınamazlar artık. Bu hafta "kötü oynama sırası gelen" Sa-Sa İliç, 3 senedir ailesinin aslında Brezilya'dan Adana'ya göç ettiğini ispatlamaya çalışan Hasan Şaş, kalesinde 2 ileri 1 geri oyunu oynarken golü yiyiveren Mondi ve diğerleri, Galatasaray zirve yarışında Fenerbahçe'ye "ben ağır yaralandım dostum, sen devam et yola" diyerek taraftarlarını duygulandırdı, ağlattı, hatta duygusal boşalım yaşayan bazı Cimbomlular koltukları, maytapları sahaya yağdırdı. 

Tensel değil içsel 
Maçtan önce el sıkışmayan hocalar da, maç sonrasında birbirlerini onore ettiler. Gerets, "Fener'i kıskandım", Daum ise "Keşke Avrupa'da biz de onlar kadar başarılı olsak" dedi. Demek ki neymiş tensel yakınlaşma değil, içsel yakınlaşma anlamlıymış. Bunu da öğrenmiş bulunuyoruz. Ne güzel, ne güzel... 
Ergun Gürsoy şöyle bir açıklama yapsa ne olurdu acaba "Gazi Belediyesi de kendi evinde Arsinspor'a 1-0 mağlup olmuş. Demek ki top onları sevmemiş, şans yanlarında değilmiş, bir anlık hatayı pahalı ödemişler. Nedir yani bugün Fener'le Arsinspor yener, yarın bizle Gazi Belediyesi. Futbolda bunlar olağan şeyler." Ve ikinci sorumuz, Ergun Gürsoy böyle bir açıklama yaptıktan sonra Galatasaraylı taraftarlarla arasındaki yoğun sevgi alış-verişi artar mıydı, artarsa ne derece artardı 
Vahid Hoca ve Can Can Can Tigana Kürdanlı Fransız için haftanın türküsü de bellidir artık Gurbet ele geldim geleli, gayrı yüzüm güler oldu biraz biraz, oy oy oy... İYİ HAFTALAR 

Bir kere 6-0 kazanmak yerine, 6 kere 1-0 kazanmayı tercih ederim. 
Fabio Capello 


Haberiniz var mı 

2004-2005 
SEZONU KARNESİ 
Kendi Sahasında En Başarılı Takım Fenerbahçe 17 maçta 16 galibiyet, 1 yenilgi 48 puan , Kendi Sahasında En Başarısız Takım İstanbulspor 17 maçta, 3 galibiyet, 6 beraberlik, 8 yenilgi 15 puan , Kendi Sahasında En Fazla Galip Gelen Takım Fenerbahçe 16 , Kendi Sahasında En Az Galip Gelen Takım A.Sebatspor, İstanbulspor 3 , Kendi Sahasında En Fazla 
Berabere Kalan Takım A.Sebatspor 7 , Kendi Sahasında En Az Berabere Kalan Takım 
Fenerbahçe 0 , Kendi Sahasında En Fazla Yenilen Takım İstanbulspor 8 , 
Kendi Sahasında En Az Yenilen Takımlar Denizlispor, Fenerbahçe 1 , Kendi Sahasında En Fazla Gol Atan Takım Fenerbahçe 46 , Kendi Sahasında En Az Gol Atan Takım İstanbulspor 16 , 
Kendi Sahasında En Fazla Gol Yiyen Takım Sakaryaspor 34 , 
Kendi Sahasında En Az Gol Yiyen Takım Fenerbahçe 9 . 

Derbinin Kare Ası 

Önemli maçlar üst üste gelince bir Kare As daha yapmak zorunda kaldık. Fenerbahçe'nin Galatasaray'ı mağlup etmesinin ardından oluşan genel kanı ligin bittiği üzerine ancak hatırlatırız 2003-2004 sezonunda ilk devre sonunda en yakın takipçisine 8 puan fark atan Beşiktaş için de, zamanın en ciddi futbol dergileri bile "1. belli, 2. kim olacak " diye kapak hazırlamıştı. İşte Derbinin Kare Ası 
Hulki İlgün Önce sevinemedim ama sonra... - Fanatik Ne diyorsunuz siz kardeşler... Fenerbahçe, Galatasaray'ı hem de Ali Sami Yen'de yenecek de, Hulki ağabeyiniz sevinmeyecek... Olur mu öyle şey. Bundan daha büyük bir zevk var mı Bu Cim-Bom'u yenmenin tadına doyum olmuyor ha. Siz de yapın. Galatasaray'ı bulduğunuz yerde yenin ve de sonunda dileğinizce sefasını sürün. 
Turgay Renklikurt Son yılların en enayi golü - Akşam Şimdi tutup dünkü futbolsuz futbol hakkında ahk m kesmenin bir anlamı yok. Galatasaray'ın çağdışı futbolunu gördükten sonra da "Galatasaray şampiyonluğa ortak" demenin de hiç ama hiç mantığı yok. En iyisi bu yazıyı noktalamak ve tek başına devam edeceği Birinci Lig yarışında Fenerbahçe'ye iyi şanslar dilemek. 
Fatih Altaylı Hakemlerle bu kadar - Sabah Ben bugün G.Saray yöneticisi olsam böyle hakemler ve böyle federasyonlarla sahaya çıkmayı bile reddedebilirim. Aziz Yıldırım'ın uşağı olmuş bir federasyon ve onun da uşağı hakemler, G.Saray'sız bir lig oynasınlar da görelim. Üçüncü ligde oynarım ama bunlara boyun eğmem. G.Saray nerede oynuyorsa orası birinci ligdir. 
Mehmet Demirkol Kötü futbolun lideri - Milliyet Sami Yen'de kötü futbol vardı. Sadece ilk golü atma avantajını değerlendiren bir lider gördük o kadar. Bu oyun için anlı şanlı yabancı hocalara, Anelka'lara vs. ihtiyaç yok. Eğer bu çıkacaksa biz bize de çıkarırız. 



Vatan sağolsun o zaman 
İstifamın, suçluluk duygusu olarak algılanmaması gerekir. Ülkeyi kurtarmak adına kendimi feda ettim. 
Mehmet Özdilek - Milliyet 

Tamam Abi 
Sen herhalde kendini Türkiye Futbol Federasyonu'nun üstünde görüyorsun hatta Türkiye'nin üstünde görüyorsun. Bu yol çıkmaz yol Fatih, kendine dikkat et... 
Turgay Şeren - Akşam 

Sen öyle san 
Derbi bitti. Maç çok konuşulacak, Allah'a şükür ki hakem hiç konuşulmayacak. 
Bülent Yavuz - Akşam 

Şampiyonluk ondan sonra 
Bir Beşiktaşlı olarak tamamlanması gereken birçok görevimiz var. Bunlardan birincisi, Beşiktaş için önemli olan Fulya Projesi'ni, Beşiktaş Belediyesi'nin bütün engellemelerine rağmen, bitirmektir. İkinci vazifemiz, kirlenmiş üyelik yapısından Beşiktaşımızı kurtarmaktır. Üçüncü vazifemiz, 
2003-2004 sezonunda kaybedilen şampiyonluğu araştırmaktır. Dördüncü 
vazifemiz ise menfaatleri için kirlenmiş kalemlerini kullanan genel kurul üyesi yazarlardan Beşiktaşımızı kurtarmaktır. 
Ben ve sağduyulu Beşiktaşlılar bunun için 2007'ye kadar görevimizin başındayız. 
Yıldırım Demirören 

Olur, gideriz 
Not Sivas'a giderseniz tarihi M.Ali Bey hamamına gitmemezlik yapmayın.. Gidin de hamam neymiş nasıl olurmuş görün... 
Ömer Güvenç - Akşam 

MHK'ye başvuralım 
Bir de hakem Bülent Demirlek faktörü vardı, unutulmaması gereken. 3 - 4'lük Fenerbahçe-Beşiktaş maçından sonra ilk kez Beşiktaş maçına verilmişti kendisi... Bence Beşiktaş'ın her maçını Demirlek yönetmeli, öyle bir zamanda öyle bir adam atıyor ki Beşiktaş'tan adeta Beşiktaş'ı ateşliyor. Gene öyle oldu. 
Gülengül Altınsay - Akşam 

Olur Abi 
Yabancı futbolcu talebini gündemden kaldırın. Türk futboluna Türk futbolcusuna yazık ediyorsunuz. Bıçakcı bu konuyu düşünme bile. 
Turgay Şeren - Akşam 




</TEXT>
</DOC>
