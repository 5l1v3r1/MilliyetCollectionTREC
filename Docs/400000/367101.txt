<DOC>
<DOCNO> 367101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sontur06.html </URL>
<DATE> 2005/08/04/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
İkizler, annelerini döverek hastanelik etti 
</HEADLINE>
<TEXT>

     DHA 

      DENİZLİ'de psikolojik tedavi gören 23 yaşındaki ikiz kardeşler Ahmet ve Haydar Özdemir, anneleri 47 yaşındaki Meral Özdemir'i döverek hastanelik etti. 
     Olay, bugün saat 16.00 sıralarında Deliktaş Mahallesi, 2117 Sokak'taki 17 numaralı evde meydana geldi. İki yıldır psikolojik tedavi gören Ahmet ve ikizi Haydar Özdemir ile anneleri Meral Özdemir arasında bilinmeyen bir nedenle tartışma çıktı. Tartışma sırasında ikizler, anneleri Meral Özdemir'e saldırıp yumruklayarak dövdü. Çığlıklar üzerine eve gelen komşuları, baygınlık geçiren Meral Özdemir'i Denizli Devlet Hastanesi'ne götürdü. Meral Özdemir tedavi altına alınırken, Ahmet ve Haydar Özdemir, polis tarafından gözaltına alındı. Anne Meral Özdemir'in sağlık durumunun iyi olduğu bildirildi. 
     
</TEXT>
</DOC>
