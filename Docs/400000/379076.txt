<DOC>
<DOCNO> 379076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sonyas02.html </URL>
<DATE> 2005/09/16/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Cameron Diaz'ın üstsüz fotoğraflarını satmaya çalışınca... 
</HEADLINE>
<TEXT>

     Amerikalı ünlü kadın sinema oyuncusu Cameron Diaz’ın üstsüz fotoğraflarını satmaya çalışan fotoğrafçı John Rutter, 3 yıl 8 ay hapis cezasına çarptırıldı. 
     Mahkeme yargıcı, Diaz’ın imzasını taklit ederek bir anlaşma hazırlayan, daha sonra da aktristin üstsüz fotoğraflarını satmaya çalışan Los Angelaslı fotoğrafçı Rutter’in suçunu sabit gördü. 
     Savcılık, Rutter’i fotoğrafları yayınlamamak karşılığında Diaz’dan 3 milyon dolardan fazla para istemekle suçlamıştı. Şartlı olarak serbest bırakılmasını isteyen Rutter, ortada bir yanlış anlama olduğunu, Diaz’a herhangi bir zarar vermeyi amaçlamadığını söylemişti. Diaz’ın 1992’de çekilen üstsüz fotoğraflarının satışı, 1993 yılında yargıç kararı ile durdurulmuştu. Rutter’in, Diaz’ı, parayı vermezse fotoğraflarını Avrupa’daki bir yayın kuruluşuna satmakla tehdit ettiği ileri sürülmüştü. Rutter’in avukatı, ünlü yıldızın fotoğrafları kendi isteği ile çektirdiğini ve fotoğrafların yayınlanmasına izin veren bir anlaşmaya imza attığını savunmuş, savcı ise 43 yaşındaki sanığın Diaz’ın imzasını taklit ettiğini öne sürmüştü. 
     
</TEXT>
</DOC>
