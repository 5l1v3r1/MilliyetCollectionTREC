<DOC>
<DOCNO> 371897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sonspo06.html </URL>
<DATE> 2005/08/22/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Kleberson ve Tümer, Vaduz maçında yok... 
</HEADLINE>
<TEXT>

     Kleberson ve Tümer, perşembe günü Vaduz maçında sahada olamayacak. Çalımbay, bu boşluğu dolduracak isimler üzerine kafa yoruyor. 
     
     Ceza ve liste... 
     Beşiktaş Teknik Heyeti, UEFA Kupası rövanş maçı öncesinde küçük çaplı bir sorunla karşı karşıya... Geçtiğimiz sezon Parma ile oynanan grubun son karşılaşmasında top toplayıcı çocuklarla tartıştığı gerekçesiyle iki maç ceza alan Tümer Metin ile transferi geç bitirildiği için adı UEFA listesine bildirilemeyen Jose Kleberson Ferreira, perşembe gecesi Vaduz’a karşı forma giyemeyecek. 
     
     1. turda varlar 
     Özellikle ön libero mevkiinde oynayan ve bloklar arası bağlantıyı sağlarken rakip atakları da başarıyla kesen Kleberson’un yokluğu, teknik direktör Rıza Çalımbay’ı bir hayli zorluyor. Bu sorunu aşmak için gecesini gündüzüne katan başarılı hocanın bir tesellisi var İki yıldız da bu maçın ardından takıma katılacak. Çünkü Tümer’in cezası sona eriyor, Kleberson da 1. turda listeye eklenebiliyor. 
     
</TEXT>
</DOC>
