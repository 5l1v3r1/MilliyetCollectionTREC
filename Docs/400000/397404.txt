<DOC>
<DOCNO> 397404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sontur02.html </URL>
<DATE> 2005/11/23/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Tarsus'ta tren kazası 10 ölü, 29 yaralı 
</HEADLINE>
<TEXT>

     Adana-Mersin seferini yapan yolcu treni hemzemin geçitte tarım işçisi taşıyan kamyonla çarpıştı. İlk belirlemelere göre 10 kişi öldü, 29 kişi yaralandı. 
     Kaza, saat 06.00 sıralarında Tarsus'un Yenice beldesi Arıklı köyü yol ayrımında meydana geldi. 
     Adana-Mersin seferini yapan yolcu treni, kontrolsüz hemzemin geçitte narenciye bahçesine işçi taşıyan kamyona çarptı. 
     Mersin’in Tarsus İlçesi’nde yolcu treninin hemzemin geçitte, narenciye hasadı yapmak için bahçeye götürülen tarım işçilerinin bulunduğu kamyonete çarpması sonucu ölen 10 kişiden 9’unun kimlikleri belirlendi. 
     Alınan bilgiye göre, makinist Ahmet Mithat Gürsoy yönetimindeki 62201 sefer sayılı yolcu treninin Yenice Beldesi Arıklı mevkiinde Mahfuz Özalp yönetimindeki 33 D 5853 plakalı kamyonete çarptığı kazada ağır yaralanan ve Adana’daki Devlet Hastanesi’ne kaldırılan Nazmiye Çiftçi, tüm müdahalelere rağmen kurtarılamadı. 
     Adana, Mersin ve Tarsus’taki hastanelerde tedavi altına alınan yaralı sayısının 29 olduğu belirtildi. 
     Alınan bilgiye göre, makinist Ahmet Mithat Gürsoy yönetimindeki 62201 sefer sayılı yolcu treninin, Mersin’in Tarsus İlçesi Yenice Beldesi Arıklı mevkiinde, Mahfuz Özalp yönetimindeki 33 D 5853 plakalı kamyonete çarpması sonucu ölenlerin Mustafa Ayhan 35 , Şükran Tiniç 19 , Kazım Çiftçi 22 , Kezban Göçtü, Emine Çağla, Yıldız Doğru, Zeynep Çağla ve Meryem Dadak olduğu belirlendi. Ölen 1 kişinin ise kimliğinin belirlenmesine çalışılıyor. 
     Yaralananlardan Şakir Çağla 35 ve ismi belirlenemeyen bir genç kız Adana Numune Hastanesi Mehmet Ali Başdoğan 45 , Mahmut Başdoğan 18 , Reşit Çağla 29 , Şahvan Çağla 15 , İrfan Çağla 16 , Selim Çağla 23 ve Mahbet Başdoğan 17 Çukurova Devlet Hastanesi Hasan Doğulu 39 , Seher Tuncer 40 , Abbas Tuncer 53 , Fadime Tuncer 17 , Mehmet Tuncer 15 , Devlet Hastanesi Mehmet Şirin 19 ve Kerem Çağla 24 ise Çukurova Üniversitesi Tıp Fakültesi Balcalı Hastanesi’nde tedavi altına alındı. 
     Diğer yaralılardan Hacı Ertem, Ahmet Tuncer, Resul Başkurt, Nergis Doğru, Özcan Çağla, Bedirhan Çağla, Hakim Çağla, Görgün Tuncer, Abdurrahman Ertem ve araç sürücüsü Mahfuz Özalp ile ismi belirlenemeyen bir kadın, Tarsus 70. Yıl Devlet Hastanesi, isimleri belirlenemeyen iki erkek de Mersin Devlet ve Mersin Üniversitesi Tıp Fakültesi Hastanesi’nde tedavi altına alındı. 
     Yetkililer, yaralılardan çoğunun hayati tehlikelerinin bulunduğunu kaydettiler. 
     
     "ARAÇTAKİLERİN ÇOĞUNLUĞU UYUKLUYORDU" 

     Çukurova Devlet Hastanesi’ne kaldırılan yaralı Selim Çağla, saat 03.00 sıralarında yataktan kalktıklarını ve limon toplamak üzere götürüldükleri araçta uyukladığını söyledi. 
     Yaklaşık 2 yıl önce Siirt’in Pervari İlçesi’nden Tarsus’a göç ettiklerini ve Tozkoparan Zahit Mahallesi’ne yerleştiklerini belirten Selim Çağla 23 , "Bu günlerde de Yenice Beldesi yakınlarındaki bahçelere limon toplamaya gidiyorduk. Trenin geldiğini fark etmedim. 
     Çünkü ben de çarpma anında araçta bulunanların çoğunluğu gibi oturduğum yerde uyukluyordum. Kazadan sonra korkunç bir manzara vardı. 
     Yakınlarımın cesedini gördüm. Amca çocuklarım ve kardeşime yaralı halime rağmen yardım etmeye çalıştım" dedi. 
     Kamyon, kamyonet ve benzeri araçlarla narenciye bahçelerine taşındıklarını, gün doğmadan yataktan kalkmak zorunda kaldıklarını anlatan Selim Çağla, "Koyun gibi kamyonlarla taşınıyoruz. Ama, yapacak bir şeyimiz yok. Biz de otobüs gibi araçlarla çalışmaya gitmek isteriz. Tarım işçileri hep kamyonlarla taşınıyor" diye konuştu. 
     
</TEXT>
</DOC>
