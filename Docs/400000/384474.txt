<DOC>
<DOCNO> 384474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/soneko07.html </URL>
<DATE> 2005/10/06/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Uzanlar'ın 10 medya şirketinden 5'i elde kaldı... 
</HEADLINE>
<TEXT>

     Tasarruf Mevduatı Sigorta Fonu TMSF , Uzanlar’ın medya grubunda yer alan 10 medya şirketinden 5’ini satabildi. Ancak TMSF, sözkonusu 5 şirketin satışından, 10 şirket için belirlediği muhammen bedelin bir kat üzerinde gelir sağlayacak. 
     TMSF’nin Uzan Grubu’na ait medya kuruluşları satış süreci sona erdi. Kral FM için belirlenen 9 milyon dolarlık muhammen bedelin, Joy FM için 4 milyon 400 bin dolarlık muhammen bedelin, Joy Türk FM için de 2 milyon 700 bin dolar muhammen bedelin altında teklif alınması, Kral TV için de yalnızca Çukurova Grubu’nun muhammen bedele yakın düzeyde teklif vermesi nedeniyle satışlar yapılamadı. Bugün ihalesi yapılması planlanan ancak katılım için başvuru olmaması nedeniyle gerçekleştirilemeyecek olan Star Gazetesi’nin de eklenmesi durumunda TMSF satışa çıkardığı Uzan Grubu’na ait 10 medya şirketinden 5’ini satamadı. Ancak satılamayan 5 şirket için belirlenen muhammen bedel toplamı 80 milyon 600 bin dolardı. Bu tutar ise 10 medya şirketi için belirlenen 270 milyon 90 bin dolarlık muhammen bedelin içinde satılan 5 şirkete göre daha küçük bir büyüklüğe işaret ediyor. 
     
     SATILAMAYAN 4 ŞİRKETİN DEĞERİ .6 MİLYON DOLARDA KALDI 

     Satılamayan 5 şirkete verilen tekliflere bakıldığında, Joy FM’e Doğan Grubu’nun 3 milyon dolar, Joy Türk FM’e yine Doğan Grubu’nun 1 milyon 520 bin dolar, Kral FM için Karaköy Televizyon ve Yayıncılık A.Ş’nin 4 milyon dolar, Kral TV ihalesinde tek teklif veren Çukurova Grubu’nun 45 milyon 100 bin dolar verdi. Böylece satılamayan Star Gazetesi dışındaki 4 medya şirketi için yapılan ihalelerde oluşan toplam değer milyon 620 bin dolarla 61 milyon 100 bin dolarlık muhammen bedelin yüzde 12 altında kaldı. Satışı yapılamayan Uzan Grubu’na ait 5 medya şirketi için yeni bir takvim hazırlanarak, yeni bir mali değerlendirmeyle yapılacak muhammen bedel tespitinden sonra satışa çıkılması bekleniyor. 

Uzan Grubu’na ait satışı yapılamayan medya kuruluşları için belirlenen muhammen bedel ve ihalelerde en yüksek teklif tutarları bin dolar 
     

Şirket Muhammen bedel En yüksek teklif Kral TV 45.000 45.100 Çukurova Grubu Star Gazete 19.500 - Teklif yok Kral FM 9.000 4.000 Karaköy TV.veYayıncılık Joy FM 4.400 3.000 Doğan Grubu Joy Türk FM 2.700 1.520 Doğan Grubu Toplam 80.600 .620      
     5 MEDYA ŞİRKETİNDEN 363 MİLYON DOLAR 

     TMSF satışı yapılan 5 medya şirketinde ise belirlediği toplam 189 milyon 490 bin dolarlık muhammen bedelin üzerine çıkarak toplam 362 milyon 990 bin dolarlık gelir elde etti. 
     Böylece söz konusu 5 medya şirketi için belirlenen muhammen bedelin yüzde 91.6’sı oranında daha fazla gelir elde etti. 
     Böylece 5 şirket için belirlenen muhammen bedel ihalelerde neredeyse 2’ye katlandı. 
     
     TMSF’NİN SATIŞINDA STAR TV BELİRLEYİCİ OLDU 

     TMSF’nin bu düzeyde gelir elde etmesinde büyük ölçüde Star TV’nin satışı belirleyici oldu. Star TV, Kanadalı Canwest, Ciner Grubu ve Doğan Grubu’nun çekişmesinin ardından Doğan Grubu’na 306 milyon 500 bin dolara satıldı. 
     Yalnızca Star TV satışında, TMSF Uzan Grubu’na ait 10 şirket için belirlediği toplam 270 milyon 90 bin dolarlık muhammen bedelin 36 milyon 410 bin dolar üzerine çıktı. 
     TMSF, 5 şirketin satışıyla toplam 10 medya kuruluşu için belirlediği muhammen bedelin de 92 milyon 900 bin dolar üzerinde gelir elde etti. 
     TMSF’nin Uzan Grubu’na ait 5 medya şirketi satışı için belirlediği muhammen bedel ve ihale sonucunda elde edeceği gelir tahsilatı bin dolar 
     

Şirket Muhammen bedel İhale sonucu Star TV 155.000 306.500 Süper FM 18.500 33.100 Metro FM 15.500 22.850 Rock FM 335 350 Radyo Alaturka 155 190 Toplam 189.490 362.990      ÇİMENTO FABRİKALARI SATIŞ SÜRECİ TMSF 10 Ekim pazartesi günü başlayıp 20 Ekim’de sona erecek olan Uzanlar’a ait çimento fabrikaları satış ihaleleriyle de alacak tahsilatını sağlama çabasını sürdürecek. TMSF’nin belirlediği muhammen bedellere göre 9 çimento fabrikasından 433 milyon dolarlık tahsilat bekleniyor. 
     Uzan Grubu’na ait çimento şirketleri için belirlenen muhammen bedeller ve ihale tarihleri milyon dolar 
     

Şirket Muhammen bedel Tarih Standart 62 11 Ekim Lalapaşa 61 10 Ekim Ladik 60 13 Ekim Şanlıurfa 56 17 Ekim Ergani 53 18 Ekim Trabzon 50 20 Ekim Gaziantep 47 14 Ekim Van 22 19 Ekim Bartın 22 12 Ekim Toplam 433      

ANKA 
     
</TEXT>
</DOC>
