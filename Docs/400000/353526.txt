<DOC>
<DOCNO> 353526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/astro/index.html </URL>
<DATE> 2005/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İyimser olun 
</HEADLINE>
<TEXT>


Yay burcundaki Ay güne iyimserlik, geniş düşünmek ve risk alabilmek konusunda cesaret getirmekte. Sosyal ve kültürel çalışmalar açısından verimli bir gündeyiz. Yeniliklere evet diyebiliriz. 
Koç'lar olumlu düşünceler içerisindeler. Yabancılarla ilgili konularda önemli gelişmelere yakın durmalılar. Düşündükleri yolculuklar onlara fayda sağlayabilir. Boğa'lar duygusal olarak gevşemeye çalışmalılar. İkileme düşmeden ve ortaklıkla ilgili girişimler yapılabilir. 
İkizler iyimser enerjilerini ortaklıkla alakalı konularda kullanabilmeliler. Aşk hayatında rahatlık ve huzur söz konusu. Yeni projeler gündeme gelebilir. Yengeç'ler için tamamlanması gereken konular öncelikli olmalı. Bu arada alacakları yeni sorumluluklar dışında sağlık konusuna da dikkat etmeliler. Aslan'lar için akıcı enerjiler söz konusu olacak. Duygularını rahat ifade ederken yaratıcı konularda öne çıkabilecekleri fırsatlar da bulunuyor. Başak'lar düzenli ve programlı olmak durumundalar. Tamamlanması gereken konular onlar için yorucu olabilecek. Evle ilgili uğraşlar da onları bekliyor. 
Terazi'ler bugün enerjikler ve verimli kısa yolculuklar yapabilirler. Sözleriyle ilgi uyandırırken, kardeşlerle ilişkiler onları memnun edici düzeyde olacak. Akrep'ler harcamalarını yaparken tutumlu olmalılar. Birikimlerini değerlendirmek konusunda akıllıca hareket etmeliler. Bu konuda şans onlardan yana. Yay'lar burçlarındaki Ay sayesinde dikkat çekiyorlar. Onlar için yeni girişimler ve başlangıçlar söz konusu. Cesur kararlar alabilmeliler. Oğlak'lar geçmişe ait konularda huzursuzluk içinde olacaklar. Halbuki iyimser düşünceler içinde hareket etmeleri için pek çok sebepleri var. Kova'lar uyumlu ve rahat hareket ediyorlar. Gün boyunca arkadaşlıklar ve grup çalışmaları içerisinde olmak onlara güven veriyor. Balık'lar iş hayatına yönelik kararlar alabilecekler. Kendilerini gösterebilme fırsatları bulunuyor. 


</TEXT>
</DOC>
