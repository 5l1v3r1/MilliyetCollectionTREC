<DOC>
<DOCNO> 362612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/siyaset/siy04.html </URL>
<DATE> 2005/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye, ABD, Irak zirvesi yapılacak' 
</HEADLINE>
<TEXT>


CAN HASASU DHA 


Irak İçişleri Bakanı Bakır Cebr El Zubeydi, PKK'nın diğer terör örgütleri gibi Irak'tan çıkartılmasını istediklerini belirterek, "Yakında Türkiye, Irak ve ABD'li üçlü bir toplantı yapacak. Bu toplantıdan PKK ile ilgili kesin kararlar çıkacaktır" dedi. 
İstanbul'daki Irak'a Komşu Ülkeler Toplantısı'na katılan Zubeydi, terör örgütü olarak gördükleri Halkın Mücahitleri, Müslüman Kardeşler ve PKK'nın Irak'taki varlığına son vermesi yönünde bir eylem hazırlığının olduğunu bildirdi. 
Zubeydi, "Irak Silahlı Kuvvetleri'nin veya İç Güvenlik Birimleri'nin herhangi bir gruba karşı büyük ölçekte bir operasyon düzenlemesi şu an için mümkün değil. Bu konuda ancak ABD ordusu bir operasyon yapmaya muktedir" dedi. Zubeydi, ABD'li yetkililerin PKK'nın Irak'taki yetkililerinin tutuklanması emri ve Genelkurmay 2. Başkanı Org. İlker Başbuğ'un sert açıklamaları için de şunları söyledi "Eğer ABD bu örgütleri Irak'tan kovabiliyorsa, Irak Hükümeti bundan memnuniyet duyacaktır. Eminim üçlü toplantıdan Türkiye'yi memnun edecek kararlar çıkacaktır." 



</TEXT>
</DOC>
