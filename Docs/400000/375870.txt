<DOC>
<DOCNO> 375870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sontur59.html </URL>
<DATE> 2005/09/05/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Serik'te 3 gündür kayıp olan çocuğun cesedi bulundu... 
</HEADLINE>
<TEXT>

     Antalya’nın Serik İlçesi’nde 3 gündür kayıp olan 10 yaşındaki İbrahim Göksu’nun cesedi bulundu. 
     AA muhabirinin edindiği bilgiye göre, Serik’in Eminceler Köyü yakınlarındaki sazlık alanda köylüler tarafından çıplak bir erkek çocuk cesedi bulundu. 
     Durumun jandarmaya bildirilmesi üzerine olay yerine gelen ekip, telle boğularak öldürüldüğü tespit edilen çocuğun kimliğini belirleyemedi. 
     Daha önce kayıp başvurusunda bulunan Göksu ailesinin olay yerine çağrılması sonucu, cesedin 10 yaşındaki İbrahim Göksu’ya ait olduğu belirlendi. 
     Antalya İl Jandarma Komutanlığı’ndan gönderilen Olay Yeri İnceleme ekibinin yaptığı çalışmanın ardından ceset, Akdeniz Üniversitesi Hastanesi Adli Tıp Kurumu’na kaldırıldı. 
     Serik İlçesi Kayaburnu Köyü İlköğretim Okulu 4. sınıf öğrencisi Göksu, geçtiğimiz cumartesi günü evinden oyun oymak için çıkmış ve bir daha kendisinden haber alınamamıştı. 
     Olayla ilgili soruşturma sürüyor. 
     
</TEXT>
</DOC>
