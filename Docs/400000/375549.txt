<DOC>
<DOCNO> 375549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/son/soneko04.html </URL>
<DATE> 2005/09/04/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
AB'de Çin tekstiline konulan fren Türkiye'ye yaradı... 
</HEADLINE>
<TEXT>

     Çin Halk Cumhuriyeti’nin AB’ye yönelik hazır giyim ihracatının tırmanması üzerine birlik tarafından alınan önlemlerin, Türkiye ve Hindistan gibi ülkelere yaradığı belirtildi. 
     İspanyol basını, AB’nin Çin ürünlerinin istilasını frenlemek için attığı adımlar, AB üyelerinin Çin’le rekabet eden ülkelerden yapılan alımları arttırdığına dikkat çekti. 
     El Periodico gazetesine göre, İspanya’nın Türkiye, Hindistan ve Tunus gibi ülkelerden yaptığı ithalat, bu yılın ilk yarısında yüzde 61’e kadar arttı. 
     Türkiye’nin bu yılın ilk yarısında 340 milyon euro ile İspanya’ya en çok hazır giyim ürünü satan ikinci ülke olduğunu belirten gazete, Türkiye’nin İspanya’ya yaptığı ihracatın altı ayda yüzde 15 arttığına işaret etti. 
     Gazete, Türkiye’nin Batılı ülkelere yönelik ihracatının Agustos ayında yüzde 19’luk bir artış gösterdiğini kaydetti. 

ANKA 
     
</TEXT>
</DOC>
