<DOC>
<DOCNO> 381387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/son/sonspo14.html </URL>
<DATE> 2005/09/25/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Beşiktaş'ta 8 futbolcu kadroda yer almadı... 
</HEADLINE>
<TEXT>

     Turkcell Süper Ligi'nde zor günler geçiren Beşiktaş, başkentte Ankaraspor karşısına çok sayıda eksik oyuncusuyla çıktı. 
     Siyah-beyazlılarda Youla, Mustafa, Ali Güneş ve Volkan'ın yanı sıra eşinin doğumu nedeniyle Romanya'da bulunan Pancu ile Ahmet Dursun, Çağdaş ve Ramazan kadroda yer almıyor. 
     Sakatlığı sona eren Gökhan Zan ile cezası biten Okan Buruk ise ilk 11'de sahaya çıktı. 
     Başkent temsilcisi Ankarspor'da ise sakat olan Ersen Martin ile kart cezalısı Batak kadroda yer almadı. 
     Havanın güzel olmasına rağmen yaklaşık 19 bin kapasiteli Ankara 19 Mayıs Stadı'nda büyük çoğunluğu siyah-beyazlı olmak üzere 10 bin civarında futbolsever karşılaşmayı izledi. 
     Öte yandan, basın tribünü girişinde emniyet güçlerinin akredite olan basın mensuplarını aramak istemeleri tartışmaya neden olurken, Ankara Emniyet Müdürü Ercüment Yılmaz'ın devreye girmesiyle sorun çözüldü. 
     
</TEXT>
</DOC>
