<DOC>
<DOCNO> 390610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/siyaset/siy07.html </URL>
<DATE> 2005/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabrımızı ölçüyorlar 
</HEADLINE>
<TEXT>


ANKARA Milliyet 


Bazı çevrelerin ordunun saygınlığını zedeleme çabası içinde olduğunu belirten Genelkurmay Başkanı Orgeneral Hilmi Özkök, "Hatta bunlardan bazıları Türk Silahlı Kuvvetleri'nin TSK sabrını ölçmektedirler" dedi. 
Orgeneral Özkök, Cumhuriyet Bayramı nedeniyle yayımladığı mesajda, TSK'yı hedef alan çevrelere sert uyarıda bulundu. Son zamanlarda belirli çevrelerce TSK ile ilgili maksatlı bir yıpratma kampanyasının yürütüldüğünü belirten Özkök, şunları kaydetti 
"Bu çevreler son dönemde, özellikle toplumu bir arada tutan ortak değerleri ve ülkü birliğini aşındırmaya, ulusal onurumuzu zedelemeye ve toplumsal uyumun sağladığı ilave gücü yok etmeye yönelik söylemlerde bulunmakta, bunu başarmak için de TSK'nın ulus ile olan bağlarını zayıflatmaya ve onun saygınlığına gölge düşürmeye çalışmaktadırlar." 

En etkin kurum 
"Hatta bunlardan bazıları silahlı kuvvetlerle uğraşmayı misyon edinerek, adeta Türk Silahlı Kuvvetleri'nin sabrını ölçmektedirler. Ancak unutulmamalıdır ki, güvenlik içerisinde olmadan ne refah, ne özgürlükler, ne demokrasi ve ne de yeni nesiller için garanti edilmiş bir gelecek vardır. Türk ordusu, gelecekte sahip olmamız gereken özgüvenin ve içinde yaşadığımız bu zor coğrafyada üniter bir devlet olarak ayakta kalabilmenin en etkin kurumudur." 


</TEXT>
</DOC>
