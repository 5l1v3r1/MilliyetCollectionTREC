<DOC>
<DOCNO> 386928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sonsiy06.html </URL>
<DATE> 2005/10/15/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Cami krizine DYP formülü Denize yapalım 
</HEADLINE>
<TEXT>

     İstanbul’da, anakent ile Kadıköy Belediyesi’ni karşı karşıya getiren Göztepe Parkı’na cami krizinde formül DYP’den geldi. 
     DYP Genel İdare Kurulu GİK üyesi ve Genel Başkan Başdanışmanı Prof. Ahmet Vefik Alp, "camiyi denize yapalım" önerisini ortaya attı. 
     Alp, İstanbul’un camilerinin ya tepelerde ya da sahillerde olduğuna işaret eden ve Bebek, Emirgan, Dolmabahçe, Ortaköy, Beylerbeyi, Vaniköy, Şemsipaşa, Kuleli Camilerini örnek gösterdi. 
     Göztepe Parkı’nın bir süre evvel apartman ve okul binaları ile tırtıklandığını söyleyen Alp, "Artık buraya bir çivi dahi çakmak günah olur" uyarısında bulundu. 
     İstanbul’da kişi başına yeşil alanın 10 metrekare yerine 2 metrekarelere gerilediğini vurgulayan Alp, şöyle dedi 
     "Moda’dan Pendik’e denizimiz, kıyımız çok. Arsa bedava. 
     Kıyıya bağlantılı bir küçük adacık oluşturun, çağdaş mimari üslupta caminizi üstüne kurun. Hem biraz yürüyüş yapar, hem de deniz havası almış olursunuz." 
     
</TEXT>
</DOC>
