<DOC>
<DOCNO> 357691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/son/sontur08.html </URL>
<DATE> 2005/07/02/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Balık avlayan gençleri bıçakla soyan sanığa kaçarkan araba çarptı 
</HEADLINE>
<TEXT>

     İzmir'in Konak İlçesi'nde, balık avlayan gençlerden birini bıçakla tehdit ederek ceketini aldığı, diğerinden para istediği öne sürülen 2 kişi, kaçarken araba çarpınca yakalandı. 
     AA muhabirinin edindiği bilgiye göre, Konak Vapur İskelesi'nde gece balık avlayan Ali Rıza Topuzoğlu 20 ile arkadaşı H.A'nın 16 yanına gelen A.B. 16 ve M.A. 15 , bıçak zoruyla Topuzoğlu'nun ceketini aldı, H.A'dan para istedi. 
     Şüpheliler, H.A'nın üzerinden para çıkmayınca olay yerinden kaçmaya başladılar. Bu sırada Alsancak'tan Mustafa Kemal Sahil Bulvarı yönünde giden Tolga Bıçakçı'nın kullandığı 35 AN 3147 plakalı otomobil, A.B'ye çarptı. 
     Bu sırada olay yerine gelen Ali Rıza Topuzoğlu, kaza geçirenlerin ceketini bıçak zoruyla aldıklarını güvenlik güçlerine bildirdi. Bunun üzerine polis ekipleri, yaralı arkadaşının yanında ambulansla hastaneye giden M.A'yı yakaladı. 
     Ayağından yaralanan A.B, 112 Acil Servis ambulansı tarafından götürüldüğü Yeşilyurt Atatürk Eğitim ve Araştırma Hastanesi'nde tedavi altına alındı. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
