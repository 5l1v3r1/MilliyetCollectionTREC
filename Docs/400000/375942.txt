<DOC>
<DOCNO> 375942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/siyaset/siy01.html </URL>
<DATE> 2005/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Terör komisyonunda uzlaşma çıkmadı 
</HEADLINE>
<TEXT>


Emniyet, Genelkurmay ve Adalet Bakanlığı bürokratlarından oluşan komisyon, TMK'da değişiklik konusunda anlaşamadı 

GÖKÇER TAHİNCİOĞLU Ankara 


Genelkurmay Başkanlığı'nın da talebi doğrultusunda Terörle Mücadele Kanunu'nu TMK değiştirmek için oluşturulan geniş çaplı komisyon, terör tanımından, önleyici kolluk tedbirlerine, propagandadan, CMK değişikliğine kadar hemen hemen hiçbir konuda uzlaşamadı. 
Yaklaşık 1 ay önce oluşturulan komisyonun geçen hafta sonu yapılan toplantısında, güvenlik güçleri, kaldırılan TMK'nın 8. maddesindekine benzer, örgütlerin sembollerini taşımayı da suç sayan bir propaganda düzenlemesi getirilmesini önerdi. Komisyona, bir kişinin belli bir yere gitmesinin, seyahat etmesi gibi önleyici kolluk tedbirleri, telefonu dinlenen kişiye bildirimde bulunulmaması, zanlı yakınlarına yakalandıktan bir süre sonra haber verilmesi gibi CMK değişiklikleri önerileri de getirildi. Bazı üyeler, bu görüşlere "Genişletilmiş bir OHAL rejimi yaratılır" diyerek tepki gösterdi. 
Bu nedenlerle, Adalet Bakanlığı, bir taslak yerine Başbakanlık'a öneriler paketi sundu. Terörle mücadeledeki yeni konsepti belirleme görevi de hükümete kaldı. 


</TEXT>
</DOC>
