<DOC>
<DOCNO> 372996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/yasam/yas06.html </URL>
<DATE> 2005/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Picasso 'rehberi' 
</HEADLINE>
<TEXT>


Sakıp Sabancı Müzesi, Türk sanatseverleri Picasso sergisiyle buluşturmaya hazırlanırken, Literatür Yayınları da 'mini' bir Pablo Picasso kitabı yayımladı 

YASEMİN BAY 

Geçtiğimiz yüzyıla damgasını vurmuş en önemli sanatçılardan kabul edilen Pablo Picasso'nun sanat yaşamı boyunca çeşitli alanlarda ürettiği ve bütün dönemlerini gözler önüne seren 135 eseri, Türkiye'de sanatseverlerle buluşmaya hazırlanıyor. 
İstanbul'da Sabancı Üniversitesi Sakıp Sabancı Müzesi'nde 21 Kasım - 26 Mart tarihleri arasında düzenlenecek sergi, sanatçının ailesine devrettiği, daha önce hiçbir yerde sergilenmemiş bir koleksiyon ile Paris ve Barcelona Picasso müzelerinden gelen eserlerden oluşacak. Picasso'ya ait özel yazışmalar, aile albümlerinden seçilen fotoğraflar da sergide görülebilecek. 
Serginin heyecanla beklendiği bugünlerde "mini" bir Pablo Picasso kitabı da okuyucuyla buluştu. 
Literatür Yayınları'nca hazırlanan Mini Sanat Dizisi kapsamında yayımlanan kitap, resim sanatının "d hi"sinin hayatını, eserlerini ve bilinmeyen yönlerini gözler önüne seriyor. Elke Linda Bucholz ve Beate Zimmermann'ın kitabını Mine Dumanoğlu Türkçeye çevirdi. 

Aşkları, hayatı 
Kitapta, Picasso'nun resme nasıl başladığı, Paris'e gelişi ve ünlü 'mavi dönem'i anlatılıyor. 
Sanatta yeni başlangıçlara giren, "kübizm"e tutulan ve resimde devrim yaratan Picasso'nun politik hayatı ile aşkları da anlatılıyor kitapta. 
Tabii ki eserleriyle birlikte ele alınıyor Picasso Sahne denemeleri, neo klasik eserleri, fotoğrafla ilişkisi, heykel çalışmaları... Kısacası her yönüyle Picasso 




</TEXT>
</DOC>
