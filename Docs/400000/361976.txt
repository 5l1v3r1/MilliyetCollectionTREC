<DOC>
<DOCNO> 361976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/spor/spo11.html </URL>
<DATE> 2005/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Özerten'den yaylım ateş 
</HEADLINE>
<TEXT>


Merkez Hakem Kurulu Başkanı Ufuk Özerten çarpıcı açıklamalarda bulundu, sezon öncesi kulüp yöneticilerine ve taraftarlara gözdağı verdi, hakemlere uyarı mesajları gönderdi 


Sabri Çelik'in Merkez Hakem Kurulu başkanlığından alınmasının ardından Futbol Federasyonu Başkanı Levent Bıçakcı tarafından göreve getirilen Ufuk Özerten, çarpıcı açıklamalarda bulundu. 

'Küfüre savaş açtık' 
Küfüre karşı savaş açtıklarını belirten Ufuk Özerten, "Kimse şeytana uyup da bizden falan hakemi istemesin. Böyle bir şey olursa derhal medyaya açıklarım. Kulüp yöneticileri ya göründükleri gibi olsunlar ya da oldukları gibi görünsünler. Hakemlere dil uzatanlar en büyük düşmanlarımdır" dedi. 
İstikrarlı hakemlerin kalbinde taht kuracağını belirten MHK Başkanı, "Cumhurbaşkanı, Başbakan takımlarını açıkladı. Hakemler de açıklayabilir, bence hiçbir mahsuru yok. Avrupa'da maç yönetmenin yolu Şenes Erzik ve Levent Bıçakcı'dan geçer. Yes, no ve okeyle Avrupa'da maç yönetilmez. Artık ülkeye olan borçlarını ödesinler. Ben Türk hakemliğini onlara teslim ediyorum" ifadelerini de kullandı. 

'Şikeciyi rezil ederim' 
Hakemlerin para sorunu bulunmadığını söyleyen Özerten, "Bana şike telkininde bulunanı rezil ederim" diye konuşurken hakem yorumcularının belden aşağıya vurmamasını istedi. 
Özertem sözlerini şöyle sürdürdü 
"Ana projemiz benim gibi hakemlerin de kafasının boş olmasıdır. Hakemlerimizin sırtından tüm yükleri kaldıracağız. Hiç kimsenin arkasında ağır bir yükü olmayacak. Hakemlerin hiçbir adama, kulübe, maça, insana, sporcuya, teknik adama ve verilen maça karşı kafasında problemi olmayacak. Adil maçlar yönetecekler. Bu sezon hakem yanlışının olmayacağı konusunda iddialıyız. Türk hakemine güveniyorum. En büyük desteği de halkımızdan bekliyoruz. Halkımızın 98'i seviyeli, seyircilerin 2'lik bir bölümü ise maalesef seviyesiz. Bu 2'lik bölümün diğerleri tarafından tribünlerden atılacağına inanıyorum. 


</TEXT>
</DOC>
