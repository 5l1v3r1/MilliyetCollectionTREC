<DOC>
<DOCNO> 374188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sontur35.html </URL>
<DATE> 2005/08/30/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Trabzon'daki çatışmada yakalanan terörist tutuklandı... 
</HEADLINE>
<TEXT>

     Trabzon’un Maçka İlçesi’nde, terör örgütü mensuplarıyla çıkan çatışmadan 5 gün sonra yakalanan "Çektar" kod adlı Suriye uyruklu Muhammet Bru, "Yasadışı PKK üyesi olmak, silahlı eylemlerde bulunmak" suçundan sevk edildiği mahkemece tutuklandı. 
     Geniş güvenlik önlemi altında Maçka Adliyesi’ne getirilen terör örgütü üyesi Bru, Cumhuriyet Savcılığı’na çıkarıldı. 
     Cumhuriyet Savcısı Ali İhsan Güldemir tarafından ifadesi alınan Bru, "Yasadışı PKK üyesi olmak, silahlı eylemlerde bulunmak" suçundan nöbetçi mahkemeye sevk edildi. 
     Nöbetçi mahkemede ifade veren Bru, tutuklandı. 
     Adliyeden çıkarıldıktan sonra zırhlı araca bindirilen terör örgütü üyesi Bru, Trabzon E Tipi Ceza ve Tutukevi’ne götürüldü. 
     Trabzon’un Maçka İlçesi’nde, 21 Ağustos 2005’de terör örgütü mensuplarıyla güvenlik güçleri arasında çıkan çatışmada, 1 komiser yardımcısı, ikinci çatışmada da 2 polis memuru yaralanmıştı. Sabah saatlerindeki operasyonda ise 1’i ölü 2 terörist ele geçirilmişti. 
     Olayın ardından kaçan üçüncü terörist ise 26 Ağustos’ta Maçka kırsalında güvenlik güçlerince yakalanmıştı. 
     
</TEXT>
</DOC>
