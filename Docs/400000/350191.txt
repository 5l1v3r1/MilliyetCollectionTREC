<DOC>
<DOCNO> 350191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/siyaset/siy01.html </URL>
<DATE> 2005/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ulusalcılar milliyetçiliği kirletiyor 
</HEADLINE>
<TEXT>


ANKARA Milliyet 


Erdoğan, ABD'ye giderken bazı gazetelerin yazar ve yöneticilerine yaptığı açıklamalarda şunları kaydetti 

AMERİKA CHP'Yİ ANLAMAKTA ZORLANIYOR 
Kamuoyu marjinal gruplar tarafından bazen yönlendiriliyor. Buna CHP'nin tavrı da eklenince sıkıntı büyüyor. ABD, CHP'yi anlamakta zorlanıyor mesela. Ve CHP anti -Amerikancı diye biliniyor. 
Özellikle Meclis oturumlarında CHP, bizi Amerikancı olmakla suçluyor. Bizi Amerikancılıkla vasıflandırmanın mefhum-ı muhalifi nedir Bu söyleme marjinal gruplar da katılıyor. Bu bazen Meclis dışında kalmış partiler olabiliyor. Ulusalcılık da buna dahil. İlginç olan şu ki ulusalcılığın ilmi bir tanımı bile yok. Gidişatlarını doğru bulmuyorum. Çünkü bunlar milliyetçiliğe de zarar veriyor. Milliyetçilik kavramını kirletiyorlar. 
Bu ülkede üç tip milliyetçilik fevkalade zarar verir. Etnik milliyetçilik, dinsel milliyetçilik, bölgesel milliyetçilik. Ulusalcılık hiçbir tanıma uymuyor. ZAMAN 

İNSAN OLARAK LAİK DEĞİLİM 
Bizim laiklikle derdimiz yok. 1981 Anayasası'nın laikliği düzenleyen maddesinin gerekçesinde bir tanım mevcut. Gerekçe, "Bütün dinlere eşit mesafede olmak" diyor. İnançlar, devlet güvencesinde. Tekrar ediyorum Ben insan olarak laik değilim devlet laiktir. Buna mukabil laik düzeni korumakla yükümlüyüm. Ama siz laikliği bir din gibi takdim ederseniz, bu ülkenin halkını üzersiniz. DÜNDEN BUGÜNE TERCÜMAN 

BENİ OLDUĞUM GİBİ KABUL EDİN 
"Biz artık Milli Görüş gömleğini çıkardık. Ama birileri sanki zorla giydirmeye çalışıyor bu gömleği bize. Bizi olduğumuz gibi kabul etmeme gayreti içinde olanlar var. Yaşam biçimimiz var. Beni kendi istediği kalıp içinde görme gayretleri var. Ben seni olduğun gibi kabul ediyorum da, sen beni niye olduğum gibi kabul etmiyorsun " VATAN 



</TEXT>
</DOC>
