<DOC>
<DOCNO> 374159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sontur05.html </URL>
<DATE> 2005/08/30/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
İstihbaratçı Yüzbaşı'da hangi gizli bilgiler var 
</HEADLINE>
<TEXT>

     FUNDA KESKİN İstanbul DHA 

      MUTLU Akü Yönetim Kurulu Başkanı Atilla Türker'in kaçırılarak karşılığında fidye istenmesi olayının da aralarında bulunduğu birçok adam kaçırma ve çek senet tahsilatına karıştığı iddia edilen Yüzbaşı Atilla Demirel'in savcılık sorgusu sırasında ağlayarak Ben bu hallere düşecek adam mıydım ’ dediği iddia edildi. 
     Türker'in, yaptığı suç duyurusu üzerine başlatılan soruşturmanın boyutları derinleştikçe daha ilginç iddialar ortaya çıktı. 
     Bu iddialara göre, Yüzbaşı Atilla Demirel'in devlet adına topladığı istihbari bilgileri kendi çıkarları için kullandı. Telefon dinlemeleri sırasında aralarında alacak verecek meselesi olan tarafları tespit ettiği öne sürülen Atilla Demirel'in daha sonra adamlarını taraflara göndererek Biz bu sorunu çözeriz’ şeklinde yaklaştığı öğrenildi. 
     
     AVUKATTAN SEDAT PEKER'E KARŞI KORUMA TALEBİ 
     Yüzbaşı Demirel ve çete üyesi olduğu öne sürülen Mustafa Türkmen arasındaki telefon görüşmelerinde Sedat Peker dosyasında müşteki olan Yusuf Altay'ın avukatlarından biri, Peker'e karşı Yüzbaşı Demirel'den yardım istedi. Avukat Halil İbrahim Yıldırım, Demirel ile kendi bürosunda görüştü. Yüzbaşı Demirel'e Peker ile aralarındaki meseleyi anlatarak koruma bekledi. Bu ilginç diyalog, Yüzbaşı Atilla Demirel tarafından çetenin üyesi olduğu iddia edilen Mustafa Türkmen'e anlatıldı. Yüzbaşı Demirel, Türkmen'e Benden koruma bekliyor, bu Peker'den tırsmış iyice'' dedi. Türkmen de Sizi tanıyor, önemli boyutların adamı olduğunuzu biliyor'' diye yanıtladı.. 
     Soruşturma kapsamında edinilen bilgilere göre Atilla Demirel, çete üyesi olduğu gerekçesiyle tutuklanan Mustafa Türkmen ile askerliğini yaptığı sırada tanıştı. Tekvando hocalığı yaptığı öğrenilen Türkmen, askerden sonra da Atilla Demirel ile ilişkisini sürdürdü. Görevi gereği istihbarat toplayan ve telefon dinlemeleri yapan Atilla Demirel, bu bilgileri Mustafa Türkmen ile paylaştı. Daha sonra Türkmen ve Demirel, bu bilgileri kendi çıkarları doğrultusunda kullanmaya başladı. 
     
     POLİSİ BİLE DİNLEDİĞİ İDDİA EDİLİYOR 
     Soruşturmadaki bir diğer iddia ise, Yüzbaşı Atilla Demirel'in, dosyanın mağdurları olan kişilerle görüşmeden önce bunların polis tarafından dinlenip dinlenmediğini tespit etmek için emniyetin telefonlarını da dinlediği. Ayrıca, çetenin kişileri tehdit ederken polise yakalanmamak için bu yola başvurduğu öğrenildi. 
     İddiaya göre, Demirel ve çetesi Selami Sezer isimli kişiye borcu olduğunu öne sürerek mühendis Mahmut Nedim Metozadeyi de borcunu ödemesi için tehdit etti. Ayrıca Atilla Demirel'in 1 milyon dolar alacağı olan iş adamı Halis Erdemir'e de giderek Senin işlerini adamlarım halledecek, merak etme’ dediği öğrenildi. 
     Yaklaşık 2 aydır emniyet tarafından takibe alınan Atilla Demirel, savcılık sorgusu sırasında suçlamaları kabul etmedi. Çete kurduğu yönündeki iddialar nedeniyle savcılık tarafından sorgulanan Atilla Demirel'in savcının karşısında Ben bu hallere düşecek adam mıydım ’ diyerek ağladığı öne sürüldü. 
     
</TEXT>
</DOC>
