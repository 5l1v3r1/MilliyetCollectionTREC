<DOC>
<DOCNO> 359869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/son/sonsiy03.html </URL>
<DATE> 2005/07/10/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Srebreniça katliamının 10. yılı... Dışişleri kınama yayımladı... 
</HEADLINE>
<TEXT>

     Dışişleri Bakanlığı, BM tarafından ''güvenlikli bölge'' ilan edilen Srebreniça'da, Bosnalı Sırp güçler tarafından yapılan ve yaklaşık 8 bin Boşnak erkeğin öldürülmesiyle sonuçlanan katliamı bir kez daha ''şiddetle'' kınadı. 
     Bakanlıktan yapılan yazılı açıklamada şöyle denildi 
     ''Srebreniça'da işlenen bu insanlık suçunun üzerinden on yıl geçmiş olmasına rağmen, sorumlularının yakalanıp adalete teslim edilememiş olması infialimizi artırmaktadır. Bu durum ayrıca, Bosna-Hersek'te toplumlar arası güvenin pekiştirilmesi yönündeki çabaları da olumsuz yönde etkilemektedir. 
     Uluslararası toplumun ve bölge ülkelerinin, Srebreniça katliamından çıkardığı dersle, aşırı milliyetçilik ve etnik nefretin sonucu olan benzer olayların bir daha yaşanmaması için her türlü gayreti göstereceğine ve gerekli önlemleri alacağına inanıyoruz.'' 
     
</TEXT>
</DOC>
