<DOC>
<DOCNO> 394180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sontur17.html </URL>
<DATE> 2005/11/11/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Şemdinli'yi karıştıran kimlik 
</HEADLINE>
<TEXT>

     Türkiye yüzünü Şemdinli'ye çevirdi. Eylül ayından beri patlayan bombaların ardından dünden beri yaşayan gizemli ve karanlık olaylar, Şemdinli'yi Türkiye'nin bir numaralı gündem maddesi haline getirdi. Herkes aynı soruyu soruyor 
     "Bombaları devlet içinde yuvalanmış gizli bir grup mu patlatıyor " Hakkari Şemdinli'de 2 kişinin öldüğü, 13 kişinin de yaralandığı bombalı saldırı ve sokak gösterilerinden sonra saldırıda kullandığı iddia edilen araçtan da bir askeri kimlik çıktığı ileri sürülüyor. 
     PKK'lı olduğu için bir süre cezaevinde yatan Sefer Yılmaz'a ait Umut Kitapevi’ne atılan bombanın patlamasının ardından önceki akşam saldırıda kullanıldığı ileri sürülen otomobilde Cumhuriyet Savcısı Harun Ayık inceleme yaptı. Savcının incelemesinden önce otomobilde çevredekilerin bulduğu iddia edilen kimliğin de Hakkari Jandarma Komutanlığı’nda görevli Astsubay Başçavuş Ali Kaya'ya ait olduğu ve adına düzenlenen "Şemdinli''de görevlidir" yazılı görev emri bulunduğu ileri sürüldü. 
     Şüpheler güvenlik güçlerinde 
     cnnturk.com 

      Şemdinli'de son 10 günde yoğunlaşan bombalı saldırıların ardından ortaya çıkan deliller şüpheleri bazı güvenlik güçleri üzerinde yoğunlaştırıyor. 
     Faillerin kimlikleri açıklanmıyor. Yetkililer saldırıların kim tarafından, neden yapıldığına dair soruları 'olay yargıda' diyerek cevapsız bırakıyor. Yanıtsız sorular gerginliği tırmandırıyor, halkın öfkesi dinmiyor. 
     Şemdinli'de son iki ayda 16 bombalı saldırı oldu. Son 10 günde yoğunlaşan saldırıların faili henüz meçhul. Yanıtlanmayan sorular, şüphelilerin serbest bırakılması ilçedeki gerginliği tırmandırıyor. 
     Linç girişiminden kurtulan kişi Örneğin halkın, bombalı saldırıyı düzenleyenlerden olduğunu iddia ettiği zanlılardan biri halkın linç girişiminden polis sayesinde kurtuldu. Bu kişinin o sırada kalabalığa 'ben emniyettenim' demesi dikkat çekti. Polis tarafından alınan bu kişi kim ve nerede 
     Bu kişinin kıstırıldığı araçta bulunan ve savcılığa teslim edilen kimlikte yine bu kişinin fotoğrafı var. Kimlik jandarma istihbaratında görevli Başçavuş Ali Kaya'ya ait. Aracın plakasının harf grubu da bu kimlikteki Ali Kaya isminin baş harflerinden oluşuyor 30 AK 933. 
     
     Otomobilin sahibi 

     Bu kişinin ve diğer iki zanlının bulunduğu otomobil kime ait Aracın içinde 'Şemdinli'de görevlidir' yazılı bir görevlendirme kağıdı da bulundu. Bu görevlendirme yazısı ne anlama geliyor 
     Aracın bagajında üç kalaşnikof, el bombaları, Hakkari ile ilçelerinin haritası ve bir isim listesi bulundu. Bu silah ve el bombaları hangi kurum adına kayıtlı 
     Bulunan isim listesinde bombalanan kitapçı ve 10 gün önce saldırıya uğrayan işyerinin üzeri kırmızı kalemle çiziliydi. Bu yerlerin üzeri, kim tarafından hangi sebeple kırmızı renkle işaretlendi Listede başka kimler ve neresi var 
     
     Keşif sırasında ateş açılması 

     Silah ve bombaların bulunduğu araçta keşif yapan savcı ve CHP'li Milletvekili Esat Canan'ın üzerine ateş açıldı. Kalabalıktan bir kişi öldü. Ateş başka bir araçtan açıldı, bu araç CHP'li milletvekili Canan'ın dediği gibi polise mi ait Ateş açılan aracın 42 plakalı olduğu söyleniyor. Bu plaka sahte mi Şemdinli'de sivil polise ya da emniyete ait 42 plakalı araç var mı 
     Keşif neden engellenmeye çalışıldı Keşif açılan ateş sonrası yarım kalınca araç koruma altına alındı mı Alındıysa kim tarafından alındı ve araçtaki deliller karartıldı mı 
     
     Otopsi 

     Olaylarda ölen iki kişinin otopsisi Diyarbakır Adli Tıp Kurumu'nda yapılıyor. Otopsi raporunda keşif sırasında ölen kişinin hangi silahtan çıkan kurşunla vurulduğu ortaya çıkarılabilecek mi 
     Tüm bu soruların yanıtları henüz verilmiş değil. Genelkurmay, Vali ve Adalet Bakanı, 'olay yargıda' diyerek bilgi vermiyor. Saldırılar üzerindeki esrar perdesi ortadan kalkmadan da gerginlik dineceğe benzemiyor. 
     
     HÜKÜMET DE RAHATSIZ 

     2005 - Dışişleri Bakanı ve Başbakan 
     Yardımcısı Gül, "Gelecek İçin Forum" bakanlar toplantısına katılmak üzere Bahreyn’e gitti. 
     Gül, hareketinden önce Esenboğa Havaalanı’nda, Şemdinli’deki gelişmelere ilişkin soru üzerine, Türkiye’nin bir hukuk devleti olduğunu belirterek şunları kaydetti 
     "Özellikle AK Parti iktidarında hukukun üstünlüğü çok daha fazla pekiştirilirken, Türkiye’de şeffaflıkta çok daha gerçek hale gelmiştir. Ne gerekirse bunlar yapılacaktır. Zaten Başbakanımız, gerekli kurum ve kişilere çok kesin talimatını vermiştir. Bu konu kesinlikle kapalı veya karalıkta kalmayacaktır, eskiden bu tip olaylar böyle olurdu. Bunların hepsi, neticesi ne olursa olsun şeffaf bir şekilde açıklığa çıkarılacaktır. Kimsenin tereddüdü olmasın. Gerekli talimatları Başbakanımız vermiştir ve konu yakından takip edilmektedir." Avrupa ülkelerinden konuya ilişkin mesaj gelip gelmediğinin sorulması üzerine, Gül şunları kaydetti 
     "Hayır, onlardan bir mesaj gelmesi gerekmez. Bizim için önemli olan kendi ülkemizde olan bitenlerdir, her şeyden önce bizi ilgilendirir. Olabilir, büyük bir ülkede yanlışlıklar da yapılabilir, kanunsuzluklar da olabilir, bunların hepsi olabilir. Önemli olan sonuna kadar bunların üstüne gidip, bunları açığa çıkartmak ve karışanlar varsa gereken cezaları vermektir. Hükümetin tavrı açıktır, Sayın Başbakan, gerekli görüşmeleri yapıp talimatları vermiştir. 
     Türkiye eski Türkiye değildir, bunu herkes bilsin." 

     
</TEXT>
</DOC>
