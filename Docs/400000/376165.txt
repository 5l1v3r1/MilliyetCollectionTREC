<DOC>
<DOCNO> 376165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sontur18.html </URL>
<DATE> 2005/09/06/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Çakmakla oynayan çocuklar ormanı yaktı 
</HEADLINE>
<TEXT>

     ANTALYA, DHA 

      ANTALYA'nın Kemer İlçesi'ne bağlı Çamyuva Beldesi'nin Sarıören Mevkii'nde ellerindeki çakmakla çalıları tutuşturan B.D. 10 ve G.D.'nin 11 neden olduğu yangında 2 hektar ormanlık alan kül öldu. 
     Güney Antalya Turizmi Geliştirme ve Altyapı İşletme Birliği'nin GATAB arıtma tesislerinin yan tarafındaki ormanlık alanda oynayan B.D. ve G.D., ellerinde çakmakla otları tutuşturdu. Bir anda alev alan otlardan sıçrayan kıvılcımlar ağaçların da yanmasına neden oldu. Çocuklar yangını söndüremeyince panik içinde bölgeden kaçtı. Saat 16.30 sıralarında başlayan yangına, Antalya'nın Kumluca İlçesi'nden de 2 arazöz ile 2 helikopter ve Orman Bölge Müdürlüğü'ne bağlı 3 arazözle müdahale edildi. Kemer Kaymakamı Adem Yılmaz ve Kemer İlçe Jandarma Komutanı İbrahim Erdem'in yerinde izlediği yangında 2 hektarlık alandaki çam ağaçları kül oldu. 
     Soğutma işlemleri sürerken, olayla ilgili başlatılan araştırma sonucu yangını ormanlık alanda oynayan B.D. ve G.D.'nin çıkarttıkları belirlendi. çocuklar soruşturma sonucu ailelerine teslim edildi. 
     
</TEXT>
</DOC>
