<DOC>
<DOCNO> 372760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sondun40.html </URL>
<DATE> 2005/08/25/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Irak Meclis Başkanı "Müzakereler 1 hafta daha sürecek" 
</HEADLINE>
<TEXT>

     Irak Meclis Başkanı Hacim El Hasani, anayasa metninin taslağına ilişkin müzakerelerin planlandığı gibi tamamlanmadığını ve süreceğini açıkladı. 
     Hasani, Reuters ajansına verdiği demeçte, anayasa çalışmalarına ilişkin olarak müzakerelerin sürdüğünü, görüşmelerin 1 gün daha uzatıldığını söyledi. 
     Hacim El Hasani, herkesin işbaşında olduğunu hatırlatarak, "Bu iyi bir işaret, yarın akşam bir sonuç alacağımızı umuyoruz" dedi. 
     Irak’ta, daha önce anayasanın "tamamlandığı" ve taslağın Anayasa Komisyonu’nun onayına hazır hale getirildiği, Anayasa Komisyonu’nun bugün "taslağa onay vereceği" bildirilmişti. 
     Anayasa taslağında uzlaşılamayan maddelerin çözüme kavuşturulması halinde, parlamentonun bugün oylama yapması bekleniyordu. Ancak yeni anayasa için uzlaşmaya varma mücadelesi bir sonuç vermedi ve görüşmeler 1 gün daha uzatıldı. 
     
</TEXT>
</DOC>
