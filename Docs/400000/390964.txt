<DOC>
<DOCNO> 390964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/siyaset/siy01.html </URL>
<DATE> 2005/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızdığına bakmayın, Başbakan elleriyle besliyor gazetecileri 
</HEADLINE>
<TEXT>


Siz bakmayın Erdoğan'ın her vesileyle basına çatmasına. Gazetecilere babalık içgüdüleriyle yaklaşan diğer liderler gibi Erdoğan da babacanlığını Yemen'de gazetecilere elleriyle kadayıf yedirerek gösterdi 

Ankara Kulisi 


Siz bakmayın Başbakan Recep Tayyip Erdoğan'ın her vesileyle basına çatmasına, bütün sorunların ve bu çerçevede Malatya'daki çocuk yuvası skandalının sorumluluğunu bile medyaya yüklemesine... Aslında basına ne kadar hiddetlense de, o da bir Türk lideridir sonunda. Türk liderleri gazetecilere hep babalık içgüdüleriyle yaklaşırlar, hem kulak çeker, hem severler ve en kızgın anlarında bile beklenmedik bir şefkat ve sahiplenme hallerine girerek bir güzel şaşırtırlar basın mensuplarını. 

Tek tek çağırdı 
Örneğin geçen hafta birbiri ardına basına salvolar gönderen Erdoğan, Yemen'de Sana'yı gezerken ve yanık Yemen türküleri dinlerken eşi Emine Hanım'la birlikte sürpriz bir ziyaret yaptıkları evde kendisine ikram edilen kadayıf tepsisini eline alınca gösterdi yine babacanlığını... 
Emine Hanım'dan sonra ilk lokma Başbakanlık fotoğrafçısına gitti. Ardından kadayıfı ikram etmek üzere gazetecileri tek tek yanına çağırmaya başladı Başbakan. Sırasıyla AA, Hürriyet, Sabah muhabirleri Başbakan'ın yanına gidip, Erdoğan'ın elleriyle ikram ettiği kadayıftan yediler. "Başka gazeteci kalmadı mı " diye sordu Erdoğan ardından ve kalabalığın içinden bir bakışta yakalayıverdi Milliyet muhabiri Abdullah Karakuş'u ve "Karakuş gel bakalım, sana da ikram edelim, açıver ağzını bakayım" dedi. 
Sonuçta Karakuş da yedi kadayıfı. 
Başbakanlık muhabirleri tamam... Basınla hükümet arasında barış çubuğu tüttürülebilmesi için bir sonraki yurtdışı gezisinde, Başbakan'ın Ankara temsilcilerine, daha sonrakinde ise genel yayın yönetmenlerine yedirmesi gerekiyor kadayıfı. 

AKP, futbolda 'iktidara' doğru yürüyüşe geçti 

AKP'nin iktidara gelmesinin sonuçları yalnızca siyasi dengelerin değişmesiyle, ekonomide yeni bir zenginler sınıfının ortaya çıkmasıyla, ya da dış politikada yeni esnek politikalarla sınırlı kalmadı. 
AKP iktidarı futboldaki dengeleri de altüst etti. Son iki yıl içinde Birinci Futbol Ligi'nde meydana gelen şu değişikliklere bakmanız yeterli 
Birinci ligde Fenerbahçe ve Galatasaray'dan sonra üçüncü sırada Başbakan Yardımcısı Abdullah Gül'ün memleketinin temsilcisi Kayserispor duruyor. 

Sivas ve Kayseri 
Ligin dördüncü sırasında kim var Sivasspor... Geçen yıl birinci lige çıkan Sivasspor'un hamisi, Başbakan Yardımcısı ve Sivas Milletvekili Abdüllatif Şener'den başkası değil. Altıncı sırada ise yine Abdullah Gül'ün memleketinden Kayseri Erciyesspor var. 
Kayserispor 2004-2005, Erciyesspor ise 2003-2004 sezonu sonunda birinci lige terfi etmişti. Futbolda en k rlı siyasetçi olarak Gül gözüküyor. Gül ve Şener, bu şekilde zemin kazanırlarken, Başbakan Recep Tayyip Erdoğan onlardan geri kalır mı İkinci Lig B Grubu'na bakıldığında Başbakan Recep Tayyip Erdoğan'ın gözdesi olan, bir zamanlar santrfor olarak formasını giydiği Kasımpaşa'nın birinci sıraya yerleştiği görülüyor. 
Rivayet o ki, Erdoğan "İnşallah başbakanlığımızda bu heyecanı yaşarız" diyerek, Kasımpaşa'nın birinci lige çıkışını başbakanlığının en önemli hedeflerinden biri olarak görmekteymiş. 
Kasımpaşa'nın teknik direktörlüğünü Fenerbahçe'nin eski liberolarından Abdülkerim Durmaz yürütüyor. Durmaz, sert futboluyla ün yapmış bir topçuydu. Top geçirir, adam geçirmezdi ve çok sayıda rakip oyuncuyu sakatlamıştı. 
Bakalım Durmaz'ın yönetimindeki Kasımpaşa takımı Erdoğan'ın beklentisine karşılık verecek mi 

Genelkurmay başkanları da üşür 

Genelkurmay Başkanı Orgeneral Hilmi Özkök, 91 yaşındaki kayınpederinin kendisini h l genç görmesini tebessümle karşılıyor. Özkök, önceki akşam Çankaya Köşkü'ndeki 29 Ekim davetinde şunları söyledi "Bizim kayınpeder bizimle birlikte yaşıyor. Geçenlerde evde balkona çıkarken üzerine bir hırka giymişti. Ben de, "Baba, hava sıcak, niye hırka giyiyorsun " dedim. O da "Evladım, sen daha gençsin yaşlılığı bilmiyorsun. Yaşlanınca üşümenin ne olduğunu anlarsın" dedi. 
66 yaşındaki Özkök, ardından önceki günkü törende Hipodrom'da şeref tribününde otururken ne kadar üşüdüğünü de şöyle anlattı "İçime çok sıkı giyinmiş olmama rağmen çok üşüdüm. Bir de önümüzdeki genç bandocu çocuklara çok üzüldüm. Onlar tiril tiril kıyafetleriyle kim bilir ne kadar üşümüşlerdir " 
Genelkurmay Başkanı üşür de TBMM Başkanı Bülent Arınç üşümez mi Arınç da şöyle konuştu 
"O soğukta durabilmek için şerbetlenmiş olmak lazım. Bizim oralarda böyle derler. Boyun fıtığım da var. Mübarek soğukta sıktıkça sıktı." 

Çankaya'daki davette kim, ne içti 

Önceki akşam Çankaya Köşkü'ndeki davette dikkatler Ramazan nedeniyle devletin üst kademesinin alkollü içkilere ne ölçüde itibar edecekleri sorusuna çevrilmişti. Cumhurbaşkanı Ahmet Necdet Sezer, elinde su bardağıyla dikkat çekti. Oruç tuttuğu Erdoğan tarafından açıklanan Genelkurmay Başkanı Orgeneral Özkök meşrubatı tercih etti. 
Kara Kuvvetleri Komutanı Orgeneral Yaşar Büyükanıt ise tercihini cin-tonikten yana kullandı. 


</TEXT>
</DOC>
