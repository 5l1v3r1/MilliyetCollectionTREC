<DOC>
<DOCNO> 372439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sondun34.html </URL>
<DATE> 2005/08/24/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
80'lik nine kamerasıyla kaçakçıların yakalanmasını sağladı... 
</HEADLINE>
<TEXT>

     Brezilya’da 80 yaşındaki bir kadın, kamerasıyla evinin penceresinden yaptığı çekimlerle kaçakçıların ve rüşvetçi polislerin yakalanmasını sağlayınca ülkede kahraman oldu. 
     Adı açıklanmayan kadın, Extra gazetesine yaptığı açıklamada, perdedeki küçük bir açıklıktan 33 saat boyunca çekim yaptığını anlattı. 
     Kasette, kaçakçıların gün ortasında Tabajaras merdivenlerinden silah ve uyuşturucu taşıdıkları ve polise rüşvet verdikleri görülüyor. 
     Görüntüler üzerine harekete geçen polis, kasetteki 6 kişinin yakalanması ve saklanan uyuşturucu ile silahların bulunması için Tabajaras civarına operasyon düzenledi. 
     Operasyonda 13 kaçakçıyla rüşvet alan 2 polisin yakalandığı, polisin arananlar listesinde 7 kişinin daha bulunduğu belirtildi. 
     
</TEXT>
</DOC>
