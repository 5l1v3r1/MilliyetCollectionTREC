<DOC>
<DOCNO> 395473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sonsiy01.html </URL>
<DATE> 2005/11/16/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
Öğretmenlerin yüzde 42'si ek iş yapıyor 
</HEADLINE>
<TEXT>

     Eğitim-Sen'in araştırması, öğretmenlerin yüzde 42'sinin ek iş yaptığını ortaya koydu. 
     Eğitim-Sen'in, 30 ilde şehir merkezlerinde bulunan 260 ilköğretim okulunda görev yapan 11 bin 500 öğretmene yönelik araştırmasından çıkan sonuçlar şöyle 
     Ankete katılan öğretmenlerin yüzde 58.4'ünün maaş dışı bir geliri yok. 
     Öğretmenlerin yüzde 'ünün kendilerine ait bir evi, yüzde 55'inin otomobili bulunmuyor. 
     Öğretmenlerin yüzde 79'u kredi kartı kullanırken, bu kartlara taksit yaptırmayı tercih ediyor. Banka kredisi kullananların oranı da oldukça yüksek görülüyor. 
     Öğretmenlerin yüzde 41'i geçici ya da sürekli sağlık sorunlarına sahip bulunurken, meslek hastalıkları yoğun olarak görülüyor. 
     Öğretmenlerin yüzde 42'si az ya da çok gelir getiren ek işler yaparken, bu işler arasında ücretli etüt ve kurs yapma ve özel ders verme ağırlıklı olarak görülüyor. 
     
     Eylem hazırlığı 
     Açıklamada, bu araştırmadan çıkan sonuçların öğretmenlerin ihmale ve yoksulluğa uğratıldığını ortaya koyduğu belirtilerek, bu nedenle Eğitim-Sen'e bağlı öğretmenlerin bir takvim belirleyerek eylemlere hazırlandıkları kaydedildi. 
     
     Yürüyüş düzenlenecek 
     Buna göre, 19-20 Kasım'da Türkiye genelinde yürüyüş, basın açıklaması ve faks çekme eylemleri gerçekleştirilecek. Ankara'da 20 Kasım Pazar günü Emekli Sandığı önünde toplanacak sendika üyesi öğretmenler, TBMM'nin Dikmen Kapısı'na yürüyecek ve burada kitlesel basın açıklaması yapılacak. 
     Eğitim-Sen, 24, 25 ve 26 Kasım'da da çeşitli eylemler gerçekleştirecek. 
     
</TEXT>
</DOC>
