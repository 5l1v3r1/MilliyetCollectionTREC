<DOC>
<DOCNO> 384166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/soneko06.html </URL>
<DATE> 2005/10/05/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Türkiye, 2006'da 31.7 milyar dolarlık dış borç ödemesi yapacak... 
</HEADLINE>
<TEXT>

     Türkiye, IMF’ye de en yüksek geri ödemeyi yapacağı gelecek yıl toplam 31.7 milyar dolarlık bir dış borç servisi yapmak zorunda kalacak. 
     Hazine Müsteşarlığı’nın bu yıl haziran sonundaki orta ve uzun vadeli dış borç tutarını dikkate alarak yaptığı belirlemeye göre Türkiye bu yıldan sonra gelecek yıl da yüksek tutarda dış borç ödeyecek. Türkiye’nin gelecek yıl yapacağı dış borç servisinin 25.6 milyar dolarlık kısmını anapara, 6.2 milyon dolarını ise faiz ödemeleri oluşturacak. 
     2006 yılındaki ödemelerin 17 milyar 934 milyon dolarlık 
     kısmını, Hazine, KİT’ler ve diğer kamu kesimi yapacak. Bu ödemenin 17 milyar dolarlık kısmını Hazine, 428 milyon dolarını diğer kamu kesimi, 476 milyon dolarını KİT’ler gerçekleştiricek. Kamunun toplam ödemelerinin 13.7 milyar dolarını anapara, 4.2 milyar dolarını ise faiz ödemeleri meydana getiriyor. 2006 yılında özel sektörü de 13.8 milyar dolarlık dış borç ödemesi bekliyor. Kısa vadelilerle birlikte dış borç büyüklüğünde kamu sektörünü geride bırakan özel sektör gelecek yıl 1.9 milyar dolarlık faiz, 11.9 milyar dolarlık da anapara ödemesi yapacak. Bu yıl sonunda IMF’ye borçlarını ödemeyi tamamlayacak olan Merkez Bankası’nın gelecek yıl sadece 1 milyon dolarlık bir ödemesi bulunuyor. Bu arada 2006 yılına ilişkin dış borç ödeme rakamları bu yılın ikinci yarısında yapılacak yeni borçlanmalar ve doların diğer aralar karşısındaki değer değişimine göre değişebilecek. 
     
     2007 VE 2008 ÖDEMELERİ 
     Bu arada Türkiye’nin 2007 yılında yapması gereken dış borç ödemeleri ise şimdiden 22.5 milyar dolara. 2008 yılında yapılacak ödemeler ise 15.6 milyar dolara kadar yükseldi. 
     Türkiye mevcut dış borç stoku üzerinden 2007 yşılıhda 17.6 milyar dolarlık anapara, 4.9 milyar dolarlık faiz, 2008 yılında ise 11.6 milyar dolarlık anapara ve 4 milyar dolarlık faiz ödemesi yapacak. 
     2008 yılındaki ödemelerin 15 milyar dolarını kamu 
     kesimi, 7.4 milyar dolarını özel sektör, 2008 yılında daki ödemelerin ise 10 milyar dolarını kamu 5.6 milyar dolarını ise özel sektör gerçekleştirecek. 

ANKA 
     
</TEXT>
</DOC>
