<DOC>
<DOCNO> 378369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/soneko41.html </URL>
<DATE> 2005/09/14/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
İzvestiya Gazetesi Dolar, ruble karşısında değre kaybedebilir 
</HEADLINE>
<TEXT>

     Rusya'da ihracatçıların dolar gelirlerini Ruble'ye çevirme zorunluluğu kaldırıldıktan sonra Amerikan dolarının, önümüzdeki günlerde Rus Rublesi karşısında değer kaybedebileceği bildirildi. 
     Rusya'da günlük yayınlanan İzvestiya Gazetesi'nin bugünkü sayısında ana sayfada manşette yayınlanan haberde, Rusya Merkez Bankası dolar kurunu kontrol etmeyi bıraktıktan sonra, Rus rublesinin dolar karşısında yükseleceği ifade edildi. 
     Buna göre, halen 28.32 rubleden işlem gören ABD dolarının, önümüzdeki günlerde 15-20 rubleye kadar gerileyebileceği ifade ediliyor. 
     Rusya'da ihracatçıların dolar gelirlerini rubleye dönüştürmesi mecburiyetinin kaldırılmasıyla ilgili alınan karardan sonra, Rusya'da faaliyet gösteren çok sayıda büyük ihracatçı, dolar gelirlerini rubleye çevirmeden bankalara yatıracaklar. 
     Habere göre bu durumda, Rusya'ya petrol satışı sonucu giren yüzmilyonlarca dolar da, ülkede dolar fazlalığı oluşturacak. 
     Merkez bankası doların kurunu kontrol etmeyi bıraktıktan sonra, ülkede birikmiş milyarlarca dolar, önemli alıcısını kaybetmiş olacak. 
     Gazeteye demeç veren Moskova Uluslararası Döviz Birliğinin Başkanı Andrey Çerepanov, bu öngörülerin doğru çıkması durumunda, doların 1998 senesi önceki haline, yani 6 rubleye kadar düşebileceğini bildirdi. 
     Rusya merkez bankası verilerine göre, 1999 senesinde Rusya'nın altın döviz birikimleri 12.5 milyar dolar iken, bu yılın sonuçlarına göre bu rakamın 170 milyar dolara, 2006 senesinde ise 260 milyar dolara ulaşması bekleniyor. 
     
</TEXT>
</DOC>
