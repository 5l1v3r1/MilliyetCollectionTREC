<DOC>
<DOCNO> 351508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/soneko31.html </URL>
<DATE> 2005/06/13/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
IMF Heyeti çalışmalarını Hazine'de sürdürdü... 
</HEADLINE>
<TEXT>

     Türkiye Masası Şefi Lorenzo Giorgianni başkanlığındaki IMF heyeti, yeni Stand-by programına ilişkin birinci gözden geçirme çalışmaları çerçevesinde, bugün Hazine Müsteşarlığı'nda çalıştı. 
     Edinilen bilgiye göre IMF heyeti, Hazine'deki görüşmeleri çerçevesinde, Hazine Müsteşarı İbrahim Çanakcı ile toplantı yaptı. 
     Öte yandan Devlet Bakanı ve Başmüzakereci Ali Babacan, dün akşam, Lorenzo Giorgianni başkanlığındaki IMF heyeti bir toplantı yaptı. 
     Yaklaşık üç saat süren toplantıda, IMF heyetinin, Birinci Gözden Geçirme çerçevesindeki çalışmalarının ele alındığı öğrenildi. 
     Giorgianni başkanlığındaki heyet, İstanbul'daki sivil toplum kuruluşlarının temsilcileriyle görüşmesinin ardından, geçen hafta pazartesi günü Ankara'da, Devlet Bakanı Ali Babacan, Maliye Bakanı Kemal Unakıtan, Hazine Müsteşarı İbrahim Çanakcı ve Özelleştirme İdaresi Başkanı Metin Kilci, Merkez Bankası Başkanı Süreyya Serdengeçti ve BDDK yetkilileri ile bir araya gelmişti. 
     
</TEXT>
</DOC>
