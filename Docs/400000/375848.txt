<DOC>
<DOCNO> 375848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sontur37.html </URL>
<DATE> 2005/09/05/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Hizb- üt Tahrir’den tehdit Hilafet bayrağını İstanbul’a dikeceğiz’ 
</HEADLINE>
<TEXT>

     ADANA, DHA 

      İSTANBUL’da 2 Eylül’de Fatih Camii’nde yapılan hilafet yanlısı yasa dışı Hizb- üt Tahrir örgütü üyelerinin eylemin ardından polis zanlıları aramayı sürdürürken, gazetelere kimliği belirsiz kuryeyle gönderilen Yılmaz Çelik imzalı yazıda, Bir dahaki gelişimiz hilafet bayrağını İstanbul’a dikmek için olacaktır'' tehditinde bulunuldu. 
     Hizb- üt Tahrir adlı yasa dışı örgütün gazetelere gönderdiği yazılı açıklamada, İstanbul’daki eylem sonrasında CHP Genel Başkanı Deniz Baykal’ın kendi partileri iktidarda olmaları durumunda bu görüntülerin Fatih Camii’nde yaşanmayacağını belirttiğine dikkat çekilerek şöyle denildi 
     Fatih Camii’nde yaptığımız çağrının, laikliği şiar edinmiş demokratik siyasi partilerin ve diğer laik kesimlerin kalplerine derin bir korku saldığı bu açıklamalardan da anlaşılmaktadır. CHP nezdinde tüm demokratik partilere ve tüm laik kesimlere sesleniyoruz. 84 yıldır siyasi arenada baş gösteren demokratik laik partilerin Türkiye’yi ve bu topraklarda yaşayan Müslümanları getirdiği nokta ortadadır.'' Artık demokrasi ve laikliğin can çekiştiğinin savunulduğu yazıda, Adı ister AKP, ister CHP olsun, hiçbiri Hizb- üt Tahrir’in ve onun bayraktarlığını yaptığı hilafet fikrinin yükselişini asla durduramayacaktır. Dün bizler, Hizb- üt Tahrir olarak Fatih Camii’ne ümmete bir nidada bulunmak için geldik, Allah’ın izniyle bir dahaki gelişimiz hilafet bayrağını İstanbul’a dikmek için olacaktır'' denildi. 
     
     SİTEYE SAVCILIK KARARIYLA ENGELLEME 
     Öte yandan, yasa dışı Hizb- üt Tahrir örgütünün web sayfası da engellendi. Örgütün yazılı açıklamasında adresi verilen İnternet sitesi açılmak istendiğinde, ziyaretçilere, ... sitesi savcılık kararıyla engellenmiştir’ mesajı görüldü. 
     
</TEXT>
</DOC>
