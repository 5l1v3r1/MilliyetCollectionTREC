<DOC>
<DOCNO> 372105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sondun18.html </URL>
<DATE> 2005/08/23/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Washington Times Türklerin sadece yüzde 7’si Bin Ladin’e inanıyor 
</HEADLINE>
<TEXT>

     Washington DHA 

      ABD'de yayımlanan Washington Times gazetesi, Türk halkının yüzde 7’lik bölümünün El Kaide lideri Usame bin Ladin’in doğru şeyler yaptığını düşündüğünü yazdı. 
     Gazetenin muhabiri Nicholas Birch, ’Laik Türkiye’de El Kaide’yi öven dergi’ başlıklı haberinde, İstanbul’da yayımlanan ’Kaide’ adlı dergiyi ele alıyor. Derginin ’komiklik ve korkunçluk’ arasına gezinen bir yayın çizgisi izlediğini yazan muhabir, Londra’daki bombalı saldırıların ’El Kaide dünyayı özgürleştiriyor’ başlığıyla verilmesini buna örnek gösterdi. 
     Yazıda, şöyle denildi "Örgütün yayınladığı ’Aylık’ adlı dergi gibi ’Kaide’ de kamuoyunun desteğini almaya çalışıyor, ancak bunda başarılı olduğunu söylemek çok zor. Türkiye’de aşırı İslamcılığa verilen destek hep sınırlı olmuştu ve bu destek giderek daha da azalıyor. PEW’in yaptığı son kamuoyu yoklamasına göre, Türk halkının sadece yüzde 7’si Bin Ladin’in doğru şeyler yaptığını düşünüyor." 
     
</TEXT>
</DOC>
