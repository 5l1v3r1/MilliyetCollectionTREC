<DOC>
<DOCNO> 385544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sonspo20.html </URL>
<DATE> 2005/10/10/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
R. Sociedad, Nihat ile ilgili kararını Ocak ayına kadar verecek... 
</HEADLINE>
<TEXT>

     Ekonomik krizde bulunan Real Sociedad, sezon sonunda söleşmesi sona erecek Nihat Kahveci'nin durumuyla ilgili kararını ocak ayına kadar verecek. 
     Kulüp başkanı Miguel Fuentes, ''Şu andaki mevcut ekonomik durum bu ama Nihat'ın sözleşmesini uzatmak için gayret göstereceğiz. Ocak ayından önce neler olduğunu söyleyeceğiz'' dedi. 
     Türk futbolcu ile konuşup, neler olacağını hep birlikte göreceklerini söyleyen Fuentes, ''Ekonomik durum oldukça kötü, tabiki bunu müzakere masasının üzerine koyacağız. Nihat çok önemli bir futbolcu, şimdiye kadar çok büyük transfer teklifleri aldı ve sanırım daha fazlasını da alacak'' değerlendirmesinde bulundu. 
     Real Sociedad'ı yakından izleyen gazeteciler ise, Nihat'ın takımdan ayrılmasına kesin gözüyle bakıyorlar. 
     Öte yandan yaklaşık 31 milyon Avro borcu bulunan ve bu sezon için de 12 milyon Avro bütçe açığı beklenen Real Sociedad'ın ''alarm vermesine'' gerek olmadığını kaydeden kulüp başkanı, ''Real, kapanacak değil ama herşeyi açıklıkla açıklamak gerekiyordu'' şeklinde konuştu. 
     
</TEXT>
</DOC>
