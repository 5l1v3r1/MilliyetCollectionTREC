<DOC>
<DOCNO> 389159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sondun11.html </URL>
<DATE> 2005/10/24/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Barroso Türkiye Ermeni soykırımı iddiası ile yüzleşmeli 
</HEADLINE>
<TEXT>

     Avrupa Komisyonu Başkanı Jose Manuel Barroso, Türkiye’nin AB üyeliğine tam destek verirken Ruhban okulunu açmasını, "Ermeni Soykırımı" iddiası ile yüzleşmesini ve Rum Kesimi ile "uygar" bir diyaloğu başlatmasını istedi. Barroso, Orhan Pamuk olayının ifade özgürlüğü açısından bir "utanç" olduğunu da söyledi. 
     Jose Manuel Barroso, ABD’nin en prestijli üniversitelerinden Harvard’da verdiği konferans sırasında Türkiye’nin AB hedefine değindi ve Türkiye ile ilgili soruları yanıtladı. 
     Türkiye’nin AB üyeliği yolununu zorlaştıran ekonomik ve siyasi faktörlerin bulunduğunu anlatan Barroso, "Türkiye’nin çok önemli bir ülke, Avrupa’nın geleceği açısından çok büyük bir ekonomik ve sosyal potansiyeli olduğunu hepimiz kabul ediyoruz. Ben de bizzat, Türkiye’nin üyeliğini tam destekliyorum" dedi. 
     Buna karşın Barroso, Türkiye’nin AB’ye olabilmesi için tavsiyelerde bulundu ve atması gereken adımları şöyle sıraladı 
     
     DİNİ AZINLIKLAR 
     .Demokratik ve insan haklarına ilişkin kriterleri yerine getir. Kürt sorunu ve Türkiye’deki dini azınlıkların hakları hassas konular. Kürtlerin hakları konusunda iyileşme var. Türkiye’deki dini azınlıklar, temel insan hakları ihalleri ile karşı karşıya. Hristiyanlar, on yıllar önce kapatılan, din adamlarını yetiştiren okulları açamıyor. 
     Türkiye’deki hristiyanların papazlara ve din personeline ihtiyaçları var. 
     
     ERMENİSTAN 
     .Komşuları ile ilişkileri iyileştirir. Türkiye, Yunanistan ile ilişkileri çok iyileştirdi. Aynı şey Ermenistan için de olmalı. Türkler, bir "Ermeni soykırım" iddiasının varlığını kabul etmeli. Orhan Pamuk olayı, temel ifade özgürlüğü hakkı açısından bir utanç. Böyle bir şey düşünülemez. Türk diplomasi, Ermeni iddialarını ele alırken sofistike olmalı. "Soykırım"ın olmadığını söylemek Avrupalılara gitmez. Türklerin yapabileceği en iyi şeyi Ermenistan ile sınırlarını açmak ve bu ülke ile diplomatik ve ekonomik ilişkileri kurmaktır. 
     
     KIBRIS 
     .Gerçek budur ki Kıbrıs Rum Kesimi şimdi AB üyesi ve böyle tanınması gerekir. Durumun tarihi zorluklarını hepimiz anlıyoruz ancak Türkler, klübün bir üyesi ile ilişki kurmayarak erişim sağlanmayacağını anlamalı. Kıbrıs çok küçük olduğu için Türkler, hedeflerini Kıbrıslılar Rumlar 
     ile değil, daha büyük oyuncularla çalışarak ulaşabileceğine inaniyor. Bu değişmeli ve Türkler, Kıbrıslılar ile uygar bir diyaloğu başlatmalı. .Türkler, üyelik için tüm üyelerin onayını almaları gerekeceğini anlamalı. Dışa açılmalı ve uluslararası alanda daha aktif olmalı. Türk diplomasi, halkla ilişkilere odaklanmalı. Artık AB hükümetlerinin, değişiklikleri halklarına empoze ettikleri çağda değiliz. Türkler, Avrupalıların kalplerini kazanarak üyelik elde edebilecek." 

ANKA 
     
</TEXT>
</DOC>
