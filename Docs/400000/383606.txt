<DOC>
<DOCNO> 383606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonsiy16.html </URL>
<DATE> 2005/10/03/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Avusturya Ulusal Meclis Başkanı Ankara'ya geldi 
</HEADLINE>
<TEXT>

     Avusturya Ulusal Meclis Başkanı Prof. Dr. Andreas Khol ve beraberindeki parlamento heyeti, TBMM Başkanı Bülent Arınç’ın konuğu olarak resmi ziyarette bulunmak için Ankara’ya geldi. 
     Avusturya heyeti, Esenboğa Havaalanı’nda, TBMM Başkanvekili Nevzat Pakdil ve diğer yetkililer tarafından karşılandı. Gazetecilerin Khol’a soru sormalarına izin verilmedi. 
     Meclis Başkanı Khol, bugün TBMM Başkanı Bülent Arınç ile bir araya gelecek. 
     Konuk heyet, yarın da AB Uyum Komisyonu Başkanı Yaşar Yakış ve Dışişleri Komisyonu Başkanı Mehmet Dülger ile görüşecek. Cumhurbaşkanı Ahmet Necdet Sezer tarafından çarşamba günü kabul edilecek olan konuk heyet, Başbakan Recep Tayyip Erdoğan’ı da ziyaret edecek. 
     Khol ve beraberindeki parlamento heyeti, 5 Ekim’de İstanbul’da yapacağı ziyaret ve görüşmeleri tamamladıktan sonra Türkiye’den ayrılacak. 
     
</TEXT>
</DOC>
