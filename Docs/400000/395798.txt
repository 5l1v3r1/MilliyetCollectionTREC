<DOC>
<DOCNO> 395798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sonsiy18.html </URL>
<DATE> 2005/11/17/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Almanya İçişleri Bakanı Maçtan sonra izlenen görüntüler skandal 
</HEADLINE>
<TEXT>

     Almanya İçişleri Bakanı Otto Schily, Türkiye-İsviçre maçından sonra izlenen şiddet görüntülerini skandal olarak nitelendirdi. 
     Otto Schily, bu konuda yaptığı yazılı açıklamada, ''Türk futbolunun imajı dün büyük zarar gördü. Türkiye-İsviçre maçından sonra izlenen şiddet görüntüleri bir skandaldır. Şiddet eylemlerini yapanlara sert ve kararlı bir biçimde davranılmalıdır'' ifadesine yer verdi. 
     Türkiye Futbol Federasyonu'na karşı sert bir tavır sergileyeceğini açıklayan FIFA Başkanı Joseph Blatter'in açıklamalarını da memnuniyetle karşıladığını ifade eden Schily, ''Barışcı futbol taraftarları adına Türkiye Futbol Federasyonu'na, polisin suçluları bulma çabalarına destek vermesi ve gelecekte şiddete başvuranlara karşı daha iyi mücadele etmesi konusunda acil çağrıda bulunuyorum'' dedi. 
     Schily, Almanya'da gelecek yıl yapılacak Dünya Kupası finallerinde benzeri olayların yaşanmaması için her türlü çabayı harcayacaklarını kaydetti. 
     
</TEXT>
</DOC>
