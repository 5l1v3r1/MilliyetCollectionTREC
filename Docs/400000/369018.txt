<DOC>
<DOCNO> 369018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sonspo40.html </URL>
<DATE> 2005/08/11/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Vestel Manisaspor FC Porto'dan Mendes'i renklerine bağladı... 
</HEADLINE>
<TEXT>

     Turkcell Süper Ligi’nin yeni ekiplerinden Vestel Manisaspor, kadrosunu 2 yeni oyuncu transferiyle güçlendirdi. 
     Siyah-beyazlı ekip, Portekiz Ligi takımlarından FC Porto’dan ön libero mevkiine orta alan oyuncusu Sandro Miguel Laranjeira Mendes ve forvet oyuncusu Mersin İdmanyurdu’ndan Ahmet Kotluca ile anlaşma imzaladı. 
     Portekizli 28 yaşındaki oyuncu Mendes, anlaşmanın ardından sağlık kontrolünden geçti. Mendes’in, yarın eşyalarını almak üzere ülkesine döneceği belirtildi. 
     Manisa’ya salı günü döneceği bildirilen Mendes’in, ligin 3. 
     haftasındaki Gaziantepspor karşılaşmasında takımdaki yerini alması bekleniyor. Öte yandan siyah-beyazlı ekip, orta alan için bir yabancı oyuncu daha transfer etmek için Danimarka’da oyuncu arayışlarını sürdürüyor. Kulüp futbol şubesi sorumlusu Semih Vardarer, Mendes’i uzun süredir izlediklerini belirterek, şunları kaydetti "Mendes, takım oyununa uyacak ve ön liberoda aradığımız özellikleri taşıyan bir isim. Ayrıca idari menajerimiz Mustafa Turgat, şu anda Danimarka’da. Arkadaşımız, orta alanda istediğimiz ve izlediğimiz birkaç isimle ilgileniyor." Öte yandan Vestel Manisaspor, forvet mevkii için de Mersin İdmanyurdu’ndan Ahmet Kotluca’ya imza attırdı. Ahmet Kotluca’nın, lisansının yetişmesi durumunda Malatyaspor deplasman maçı kadrosuna dahil edileceği bildirildi. 
     
</TEXT>
</DOC>
