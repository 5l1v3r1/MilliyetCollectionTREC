<DOC>
<DOCNO> 353341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sontur39.html </URL>
<DATE> 2005/06/18/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
İstanbul Valiliği'nden sağanak yağış uyarısı... 
</HEADLINE>
<TEXT>

     İstanbul Valiliği, ili yarından itibaren 3 gün etkilemesi beklenen sağanak yağış konusunda ilgili kamu kurum ve kuruluşlarını uyardı. 
     Valilikten yapılan açıklamada, Meteoroloji Bölge Müdürlüğü’nden alınan hava tahmin raporuna göre, yurdun kuzeybatı kesimlerinin yeni bir yağışlı havanın etkisine gireceğini, aralıklarla görülecek sağanak ve gökgürültülü sağanak yağışın, İstanbul’u özellikle yarın olmak üzere Pazartesi ve Salı günü etkileyeceği kaydedildi. 
     Açıklamada, yağışın olumsuz etkilerine karşı ilgili kamu kurum ve kuruluşlarının gerekli tedbirleri almaları konusunda uyarıldığı vurgulanarak, vatandaşların da alınan tedbirlere duyarlı olmaları istendi. 
     
</TEXT>
</DOC>
