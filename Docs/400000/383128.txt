<DOC>
<DOCNO> 383128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sonsiy07.html </URL>
<DATE> 2005/10/01/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Bakan Koç, danışmanını kültür varlıkları ve müzeler genel müdürü yaptı 
</HEADLINE>
<TEXT>

     Kültür Varlıkları ve Müzeler Genel Müdürlüğüne, İçişleri Bakanlığı Mülkiye Başmüfettişi Orhan Düzgün atandı. Düzgün, Kültür ve Turizm Bakanı Atilla Koç’un danışmanlığını yapıyordu. 
     Kültür ve Turizm Bakanlığı’nda, Kültür Varlıkları ve Müzeler Genel Müdürlüğüne, İçişleri Bakanlığı Mülkiye Başmüfettişi Orhan Düzgün atandı. Düzgün’ün atama kararı Resmi Gazete’de yayınlanarak yürürlüğe girdi. 
     Adalet Bakanlığında da, Adli Tıp Kurumu Dördüncü Adli Tıp İhtisas Kurulu Adli Tıp Üyeliğine, Adli Tıp Kurumu Başkanlığı sağlık hizmetleri sınıfından Uzman Dr. Fatma Süheyla Aliustaoğlu atandı. 
     Çalışma ve Sosyal Güvenlik Bakanlığında ise, iş müfettişliği yeterlik sınavında başarı gösteren İş Müfettiş Yardımcısı Şeref Özcan’ın ataması, açık bulunan 4’üncü derece İş Müfettişi kadrosuna yapıldı. 

ANKA 
     
</TEXT>
</DOC>
