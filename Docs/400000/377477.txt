<DOC>
<DOCNO> 377477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sondun02.html </URL>
<DATE> 2005/09/11/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
İran Haber Ajansı Türkçe yayına başladı... 
</HEADLINE>
<TEXT>

     İran İslam Cumhuriyeti Haber Ajansı IRNA Türkçe yayın yapmaya başladı. 
     IRNA tarafından yapılan açıklamaya göre ajans, "72’nci Kuruluş Yıldönümü ve hedef kitlesini genişletme politikası çerçevesinde kardeş ve dost ülke Türkiye halkının İran’da meydana gelen olaylardan doğrudan haberdar olması amacıyla"Türkçe web-site hazırladı. 
     Açıklamada, "tarihi ve kültürel ortak geçmişe sahip İran ve Türkiye’nin kadim dostluklarının yanı sıra günümüzde politik, ekonomik ve kültürel alanlarda yakın ilişki içerisinde" oldukları belirtildi. 
     Ajans yetkilileri ayrıca "Bugün, bölgenin içinde bulunduğu kriz ortamı ve iki ülkenin politik ve ekonomik yakınlığı ,her ülkenin iç gelişmelerinden doğrudan haber almayı gerekli kılmaktadır" dedi. 
     IRNA daha önce de Farsçanın yanı sıra İngilizce, Arapça, Fransızca, İspanyolca, Çince, Rusca ve Boşnakça dillerinde haber yayını yapıyordu. 

ANKA 
     
</TEXT>
</DOC>
