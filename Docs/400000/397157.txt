<DOC>
<DOCNO> 397157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/ekonomi/eko12.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Benzinde indirim 
</HEADLINE>
<TEXT>


ANKARA ANKA 

Tüpraş, uluslararası ham petrol fiyatlarındaki düşüşe paralel olarak benzinlerin vergisiz rafineri fiyatında yüzde 3.88 - 4.04 oranlarında indirim yaptı. İndirimin bugün pompa fiyatlarına yüzde 1 civarında yansıması bekleniyor. 
Tüpraş, 532.97 YTL olan süper benzinin metreküp başına vergisiz rafineri fiyatını yüzde 4.01 indirerek 511.29 YTL'ye düşürdü. Süper benzinin ÖTV, EPDK payı ve KDV dahil rafineri çıkış fiyatı ise yüzde 1.12 azalarak metreküp başına 2.245.94 YTL'den 2.229.72 YTL'ye indi. Kurşunsuz benzinin vergisiz rafineri fiyatı ise yüzde 4.04 indirilerek 539.43 YTL'den 517.63 YTL'ye düşürüldü. Yüzde 1.15 azalan kurşunsuz benzinin vergiler dahil rafineri satış fiyatı ise 2.246.05 YTL'den 2.220.32 YTL'ye indi. 
98 oktan kurşunsuz benzinin vergisiz fiyatı ise yüzde 3.88 indirilerek 571.80 YTL'den 549.61 YTL'ye çekildi. Vergiler dahil rafineri satış fiyatı yüzde 1.08 düştü ve 2 bin 428.20 YTL'den 2 bin 402.02 YTL'ye indi. 


</TEXT>
</DOC>
