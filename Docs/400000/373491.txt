<DOC>
<DOCNO> 373491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/magazin/amag.html </URL>
<DATE> 2005/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Savaşarock' 
</HEADLINE>
<TEXT>


Rock müzik festivali Barışarock'a, açılış gününde iki grup genç arasında çıkan kavganın gölgesi düştü 

BAYRAM KAYGUSUZ 

İki gün sürecek olan alternatif rock müzik festivali "Barışarock", dün "Çektir Git" sloganıyla Sarıyer'deki Mehmet Akif Ersoy Parkı'nda başladı. Yeme içme dışında bütün etkinliklerin ücretsiz olduğu festivale, ilk gün iki grup genç arasında yaşanan kavganın gölgesi düştü. Kamp alanında birdenbire başlayan kavga, gençlerin birbirine saldırmasıyla alevlendi. Yetkililerin devreye girmesiyle son bulan kavga, festivale katılanların endişeli dakikalar yaşamasına neden oldu. 

Protestolar için imza 
Savaş karşıtı standların kurulduğu festivalde ayrıca Coca Cola şirketinden çıkarılan işçiler için imza kampanyası başlatıldı. Organizasyon çerçevesinde "Moğollar", "Bulutsuzluk Özlemi", "Yolgezer", "Çamur", "Anima", "Gevende" gibi gruplar sahne aldı. Festivalde rock müzik eşliğinde gençlerin kavga eder gibi yaptığı danslar ilgi çekti. 





</TEXT>
</DOC>
