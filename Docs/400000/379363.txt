<DOC>
<DOCNO> 379363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/spor/spo15.html </URL>
<DATE> 2005/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört dörtlük Kayseri 3-1 
</HEADLINE>
<TEXT>


Sarı - Kırmızılı takım, üst üste 4. zaferini Rize önünde aldı, puanını 12'ye çıkardı. Okan'ın 59'daki golüyle sarsılan ev sahibi, 61'de Gökhan'la eşitliği sağladı, Bülent'in 80 ve 90 4'deki sayılarıyla galibiyete uzandı 


Süper Lig'in formda ekibi Kayserispor'un son kurbanı Çaykur Rize oldu. Sarı - Kırmızılı takım, yenik duruma düştüğü maçta geçen hafta Beşiktaş'ı deviren Karadeniz ekibini mağlup etmeyi başararak üst üste 4. kez kazandı. 
9. dakikada ev sahibi takım gole çok yaklaştı. Fatih Ceylan'ın ortasında Johnson topun gelişine sert vurdu. Meşin yuvarlak üst direkte patladı. Johnson bir kez denedi, kaleci gole izin vermedi. 15'te gelişen Rizespor atağında Okan şutunu attı, Ivankov topa sahip oldu. 25'te Yordanov'un kullandığı serbest vuruşta Zdravkov son anda topu çelmeyi başardı. Alexander, 28'de karşı karşıya durumunda plaseledi, kaleci Zdravkov bir kez daha geçit vermedi. 
33. Fatih Ceylan 25 metreden kaleyi yokladı, meşin yuvarlak az farkla auta çıktı. 42'de Cem Baki ortaladı, Okan'ın kafasında top dışarı gitti ve ilk yarı golsüz kapandı. 

Bülent hayat verdi 
59'da konuk Çaykur Rizespor'un golü geldi. Okan düzgün bir kafa vuruşuyla ağları sallayıp takımını öne geçirdi. Bu golden 2 dakika sonra Gökhan topu filelere yollayarak skoru dengeledi. Bülent Karaman 80'de yakın mesafeden yaptığı vuruşla Zdravkov'u mağlup etti ve Kayserispor'u öne geçirdi. 90 4'te bir kez daha sahneye çıkan Bülent Karaman maçın skorunu 3-1 olarak belirledi. 

Maçın karnesi 
HAKEMLER Orhan Erdemir, Orkun Aktaş, Cemal Bingül 
KAYSERİSPOR İvankov 7 - Bülent 7 , Muhammed 7 , Gökhan 8 , Yordanov 6 - Reşat 6 , Johnson 6 , Rodic 6 Dk.79 Bülent Karaman 8 , Kamber 7 Dk.68 Ragıp 5 - Ergün 6 Dk.59 Mehmet Topuz 7 , Fatih 7 
ÇAYKUR RİZESPOR Zdravkov 7 - Serhat 7 , Yasin 6 , Allyson 6 , Fahri 7 - Ergin 6 Dk.59 Cire 4 , Dk.85 Saffet Akyüz , Ünal 6 , Douglas 6 , Serkan 5 Dk.85 Erdi - Okan 6 , Cem Baki 6 
GOLLER Okan Dk.59 , Gökhan Dk.60 , Bülent Karaman Dk.80 ve 90 4 
SARI KARTLAR Reşat, Mehmet Topuz Kayseri , Serkan, Okan, Yasin, Zdravkov Rize 


</TEXT>
</DOC>
