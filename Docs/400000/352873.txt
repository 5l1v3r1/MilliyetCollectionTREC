<DOC>
<DOCNO> 352873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sondun25.html </URL>
<DATE> 2005/06/17/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Şii camisinin önünde bombalar patladı 
</HEADLINE>
<TEXT>

     Bağdat'taki bir Şii camisinin önünde bomba yüklü araçla saldırı düzenlendi. 
     Bir polis kaynağı, saldırının, kentin doğusundaki Kemaliye semtinde, cemaatin namazdan çıktığı sırada düzenlendiğini belirtti. 
     Saldırıda ölenler ya da yaralananlar olduğu bildirildi. 
     Bağdat'ın güneyindeki Mahmudiye'de geçen ay bir Şii camisine düzenlenen saldırıda 5 kişi ölmüş, 19 kişi yaralanmıştı. Bağdat'ın doğusunda geçen nisanda yine bir Şii camisine düzenlenen saldırıda 11 kişi ölmüş, ondan fazla kişi yaralanmıştı. 
     
     POLİS HEDEF IRAK ASKERİ DEVRİYESİ OLABİLİR 

     Bağdat'taki bir Şii camisinin önünde düzenlenen saldırıda, hedefin Irak askeri devriyesi olabileceği bildirildi. 
     Irak polisi, başkentin doğusundaki Kemaliye semtinde, cemaat namazdan çıkarken bomba yüklü araçla düzenlenen saldırıda hedefin, o sırada caminin önünden geçen devriye olabileceğini belirtti. 
     Bir Reuters muhabiri, olayda 4 kişinin yaralandığını söylerken, saldırıda sadece aracı kullanan eylemcinin öldüğü kaydedildi. 
     Reuters ajansı, patlamadan sonra yakıt yüklü bir tankerin alev aldığını da bildirdi. 
     AP ajansıysa Kemaliye'de bomba yüklü bir aracın dolu yakıt tankerine çarpması sonucu 2 kişinin öldüğünü, 6 kişi yaralandığını duyurmuştu. 
     
</TEXT>
</DOC>
