<DOC>
<DOCNO> 371446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sondun28.html </URL>
<DATE> 2005/08/20/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Amerikalı askerler, Irak'lı generali yaraladı... 
</HEADLINE>
<TEXT>

     Irak "sınır kuvvetleri komutanı" Tümgeneral Ali Hamadi’nin, Amerikan birlikleri tarafından ateş açıldığı ve yaralandığı bildirildi. 
     Reuters ajansına açıklamada bulunan Bağdat Yarmuk hastanesi kaynakları, Tümgeneral Hamadi’nin, Amerikalı nöbetçi askerlerin otomobiline ateş açtıklarını bildirdiğini belirtti. Iraklı general karnından yaralandı. Haberi veren Reuters, generalin kendisinin veya Amerikan karargahının haberi doğrudan doğrulamadığını duyurdu. 
     Iraklılar, Amerikan ordusunu "birçok yaklaşan araca sık sık ateş açmakla" ve insanları öldürmekle suçluyorlar. Amerikalı komutanlarsa, birliklerinin, kontrol noktaları ve kafilelere yaklaşan olası intihar araçlarına karşı "sivilleri korumak için" son derece uyanık olunmasını istiyorlar. 
     Yaralanan Iraklı generalin, "Yeşil Bölge"deki hastaneye sevkedildiği belirtilirken, Irak İçişleri Bakanlığı ile Bağdat Emniyet Müdürlüğü, olayı doğruladı. 
     
</TEXT>
</DOC>
