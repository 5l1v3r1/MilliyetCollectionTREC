<DOC>
<DOCNO> 386112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sonspo07.html </URL>
<DATE> 2005/10/12/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Fenerbahçe'de Anelka'ya nazar değdi, Aurelio'dan devam sinyali... 
</HEADLINE>
<TEXT>

     Sakatlıklardan çok çeken ve uzun süredir formasından uzak kalan Kemal, tekrar eski güzel günlere dönebilmenin özlemiyle yanıp tutuşuyor. 
     Dünkü idman sırasında ellerini açıp, Yağdır Mevlam yağdır, berekettir'' diye söylenen genç futbolcu, bir fırsat yakaladığı takdirde devamlı oynayacağına inandığını dile getirdi. Milli formayı da çok özlediğini ifade eden Kemal, Ancak bunun için öncelikle Fenerbahçe’de oynamalıyım. Bunu da ilerleyen haftalarda başaracağıma inanıyorum. Maraton çok uzun. Herkes formayı kapabilmek için büyük savaş veriyor. Müthiş bir takımımız var. Herkes birbirini seviyor ve inanıyor. Tam bir aile olduk'' dedi 
     
     Anelka’ya nazar değdi 
     Son haftalarda gösterdiği başarılı performansla otoritelerden tam not alan Fenerbahçe’nin Fransız yıldızı Nicolas Anelka’ya, milli maçlar nedeniyle lige verilen ara yaramadı Boğazının şiştiği bildirilen golcü oyuncu, bu yüzden dünkü antrenmana çıkmazken, Ankaragücü sınavının hazırlıklarını takımdan ayrı olarak salonda sürdürdü. Antibiyotik tedavisine başlayan Anelka, bu nedenle Ramazan’ın ilk gününden beri aksatmadığı orucunu da bozmak zorunda kaldı. 
     
     UEFA delegesi Ralazs Makray 
     Fenerbahçe ile Almanya’nın Schalke 04 takımları arasında oynanacak Şampiyonlar Ligi maçının UEFA delegesi ve hakem gözlemcisi belli oldu. UEFA’dan yapılan açıklamada, 19 Ekim Çarşamba günü Şükrü Saracoğlu Stadı’nda oynanacak olan maçta, UEFA delegesi olarak Ralazs Makray görev yapacak. Mücadelede hakem gözlemciliğini ise Manuel Lopez Fernandez üstlenecek. 
     
     Gözler UEFA Yetkililerinde 
     Fenerium Tribünü’nün kaba inşaatını tamamlayan ve ince işçiliğini de bitirip, tam hazır olarak hizmete açmak isteyen Fenerbahçe Yönetimi, gözünü UEFA yetkililerine çevirdi. Tribünün üst katını da Schalke maçında taraftarın hizmetine sunmayı planlayan yöneticiler, stadı denetlemeye gelecek olan UEFA yetkililerini bekliyor. İzin verilirse tribünlerde 52 bin kişi olacak. 
     
     Marco Paşa’dan devam’ sinyali 
     3. sezondur formasını giydiği Fenerbahçe’de 2 şampiyonluk yaşayan Marco Aurelio, sözleşmesini uzatmaya sıcak baktığını dile getirdi. Yönetimin de yeni mukavele için temaslara geçtiği Sambacı, Uzun yıllardır Türkiye’deyim. Ailem ve kızım buraya alıştı. Avrupa’nın çeşitli takımlarından teklifler alıyorum. Ancak ben tercihimi kulübümden yana kullanacağım. Görüşmeler de bu paralelde sürüyor. Kafam oldukça rahat, özellikle Brezilyalı arkadaşlarımın çok olması bana güven veriyor'' dedi. 
     
</TEXT>
</DOC>
