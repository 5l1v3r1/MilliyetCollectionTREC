<DOC>
<DOCNO> 368448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sontur31.html </URL>
<DATE> 2005/08/09/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Bebeğin göbek kordonunu temizlik işçileri kesmiş .. 
</HEADLINE>
<TEXT>

     AK Parti Balıkesir Milletvekili Turhan Çömez, Balıkesir Doğum ve Çocuk Bakımevi’nde, yeni doğan bebeğin göbek bağı kesilirken, serçe parmağının da kesilmesi olayına ilişkin, "Bebeğin göbek kordonu ebe tarafından değil, temizlik işçileri tarafından kesilmiş" dedi. 
     Konuyla ilgili partisinin il başkanlığında basın toplantısı düzenleyen Çömez, bir bebeğin, dünyaya geldiği anda göbek kordonu kesilirken serçe parmağının da birlikte kesilmesinin, "kabul edilebilir bir durum olmadığını" belirterek, bunu milletvekili olarak değil, çok sayıda doğuma katılmış bir hekim olarak söylediğini kaydetti. 
     Olayla ilgili soruşturmanın sürdüğünü ifade eden Çömez, "Tüm sorumlularla ilgili çalışma sürüyor. Basına yansıdığı için söylemekte bir sakınca görmüyorum. Aldığımız bilgilere göre, ne yazık ki bebeğin göbek kordonu ebe tarafından değil, temizlik işçileri tarafından kesilmiş. Sağlıkta bu kabul edilebilir veya mazur görülebilir bir olay değil. Sorumlular hakkında gereken yapılacak" diye konuştu. 
     
     OLAY 
     Nurşen Aldemir’in 22 , 27 Temmuz gecesi Balıkesir Doğum ve Çocuk Bakımevi’nde dünyaya getirdiği erkek bebeğin sol el serçe parmağının, göbek bağını kesmek isteyen ebe tarafından kesildiği iddia edilmiş olayla ilgili soruşturma başlatılmıştı. 
     Soruşturma devam ederken, bebeğin parmağının doğumhanede bulunan bir temizlik işçisi tarafından kesildiğinin iddia edilmişti. 
     
</TEXT>
</DOC>
