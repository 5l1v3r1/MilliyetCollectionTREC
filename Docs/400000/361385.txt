<DOC>
<DOCNO> 361385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/soneko44.html </URL>
<DATE> 2005/07/15/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Roche Gebze üretim tesisleri açıldı... 
</HEADLINE>
<TEXT>

     Roche İlaç Bölümü Başkanı William M. Burns, Gebze'deki üretim tesisisi için 85 milyon dolar tutarında yatırım yaptıklarını belirterek, bunun Türkiye'nin bugününe ve yarınına duyulan güvenin göstergesi olduğunu söyledi. 
     Roch'un dünyadaki en büyük tablet üretim tesislerinden biri olan Roche Gebze Üretim Tesisleri'nin resmi açılışı, törenle gerçekleştirildi. 
     İlaç Bölümü Başkanı William M. Burns, törendeki konuşmasında, ''bugünün sadece Roch Türkiye için değil, Roch'un tüm şirketleri için öneli bir gün olduğunu'' belirterek, ''Bu fabrikada sadece Roch Türkiye için değil, diğer ülkeler için de bolid üretilecek'' dedi. 
     Gebze üretim sahasının, Roch için önemli bir adım olduğunu ifade eden Burns, ''Bu fabrika için 85 milyon dolarlık bir yatırım gerçekleştirdik. Bu da bizim Türkiye'nin bugününe ve yarınına güvendiğimizi gösteriyor. Roch'un Türkiye ile geçmişten gelen ve devam eden güçlü bağları var'' diye konuştu. 
     Yeni fabrikada 62 milyon kutu üretim gerçekleştirileceğini belirten Burns, şunları kaydetti 
     ''Roch Türkiye olarak uzun yıllar boyunca çok yol katettik. Pazarda yedinci sırada bulunuyoruz, onkoloji gibi birçok alanda ise lider konumdayız. Yeni ilaçlarımızı Türk hastalarına sunmak istiyoruz. Yeni ilaçlarımız hastaların yaşam sürelerini uzatmak ve yaşam kalitesini artırmak gibi birçok yarar getiriyor.'' Kocaeli Vali Yardımcısı Yusuf Odabaş da, Roch'un yatırımının, sağlık alanındaki öneminin yanı sıra üretim ve istihdam açısından da büyük önem taşıdığını söyledi. 
     Konuşmaların ardından Roche İlaç Bölümü Başkanı William M. Burns, Kocaeli Vali Yardımcısı Yusuf Odabaş, İsviçre Büyükelçi Yardımcısı Dr. Max Schmeizer ve diğer yetkililer kurdelayı hep birlikte kestiler. 
     Gebze Organize Sanayi Bölgesi'nde 72 dönüm alan üzerinde kurulu tesislerde, yılda 62 milyon tablet kutu ilaç üretimi gerçekleştirecek. 150 ülkede 65 bin çalışanı bulunan Roch, bu yatırımla üretime açılan fabrikasında 250 kişiye iş imkanı sunacak. 2001 yılında temeli atılan ve 85 milyon dolara mal olan fabrikada üretim el değmeden gerçekleştiriliyor. 
     
</TEXT>
</DOC>
