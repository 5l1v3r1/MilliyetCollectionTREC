<DOC>
<DOCNO> 395380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sondun05.html </URL>
<DATE> 2005/11/16/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
'Dünyanın en etkili erkeği' Clinton... 
</HEADLINE>
<TEXT>

     Erkek dergisi Esquire, ABD eski Başkanı Bill Clinton'ı 'Dünyanın En Etkili Erkeği'' seçti. 
     Piyasaya yarın çıkacak sayısında Clinton'ın başarılarına da yer verecek olan derginin, Clinton'u dünyanın 'En İyi ve En Zeki' insanı olarak sunacağı kaydedildi. 
     Dergi, piyasaya çıkacak sayısında artık seçimlere girme hakkı bulunmamasına ve geçen yıl bir kalp krizi geçirmesine rağmen Clinton'ı dünyadaki değişimin en güçlü ismi olarak lanse edecek. 
     Esquire editörlerinden David Garner, ''Clinton sanki dünyanın ya da en azından dünyadaki hükümet dışı tüm örgütlerin başkanı gibi duruyor'' derken, 1992-2000 yılları arasında ABD'de iki dönem başkanlık yapan Clinton'ın başkanlık sonrasında yürüttüğü faaliyetler için 'üçüncü dönemi' benzetmesi de yapılıyor. 
     Clinton, 2000 yılında biten ABD başkanlığı sonrasında AIDS, yoksulluk ve küresel ısınmayla mücadeleden Hint Okyanusu'ndaki tsunami felaketinin yaralarının sarılmasına kadar pek çok küresel konuyla uğraşıyor. 
     
</TEXT>
</DOC>
