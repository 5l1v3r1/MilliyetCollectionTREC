<DOC>
<DOCNO> 359262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sondun16.html </URL>
<DATE> 2005/07/08/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Londra'da yine alarm Restorandaki şüpheli paket paniğe neden oldu 
</HEADLINE>
<TEXT>

     Bombalarla sarsılan Londra'nın Liverpool Street bölgesinde bir restoranda şüpheli paket bulunması yine güvenlik alarmı verilmesine yol açtı. 
     SKY TV'nin, dünkü patlamaların vurduğu yerlerden biri olan ve bugün kapalı tutulan Liverpool Street istasyonu önünde çekim yaptığı sırada polisin aniden alarma geçtiği ve bölgeyi bir anda kordon altına aldığı belirtildi. 
     Halk bölgeden hemen uzaklaştırılırken, bölgedeki gazetecilerden de canlı yayın ekipmanlarını kordon dışına taşımaları istendi. 
     
     BÖLGEDE HAYAT NORMALE DÖNDÜ 

     Londra'nın bu sabah güvenlik alarmı verilen Liverpool Street bölgesinde de hayat normale döndü. 
     Bu arada, dünkü bombalı saldırılardan ciddi biçimde etkilenen Liverpool Steert istasyonu ve çevresindeki demiryolu hattındaki onarım çalışmalarınınsa sürdüğü bildirildi. 
     İstasyonun, en erken akşam saatlerinde hizmete açılabileceği kaydedildi. 
     
</TEXT>
</DOC>
