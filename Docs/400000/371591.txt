<DOC>
<DOCNO> 371591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/siyaset/siy01.html </URL>
<DATE> 2005/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Örgüt koşulsuz silah bırakmalı' 
</HEADLINE>
<TEXT>


DHA 


Başbakan Recep Tayyip Erdoğan'ın "Kürt sorunu" açıklamasına tam destek veren Güneydoğulu işadamları ve sivil toplum örgütleri, PKK'nın 1 aylık eylemsizlik kararını, uzun vadeli "koşulsuz silah bırakma" olarak değiştirmesini istedi. 
Kutbettin Arzu Diyarbakır Ticaret ve Sanayi Odası Başkanı PKK'nın kararını doğru bulmuyoruz. Sorunların artık silahla değil barışla çözüleceğine inanıyoruz. Koşulsuz ve süresiz silah bırakılmalı. Şeyhmus Akbaş Diyarbakır Sanayici İşadamları Derneği Başkanı Bu 1 aylık değil, uzun vadeli silah bırakma olmalıdır. Yine de önemli bir adım. Şahismail Bedirhanoğlu Güneydoğu Sanayici ve İşadamları Derneği Başkanı Yatırımcı uzun vadeli istikrar arar. Geçici istikrarlarla olmaz. Sezgin Tanrıkulu Diyarbakır Barosu Başkanı Sorunların silahlı şiddetle çözülmesi zamanı çoktan geçmiştir. PKK silahlı şiddetten vazgeçmelidir. Halil Bayhan İHD yöneticisi Kararı olumlu buluyoruz. Süreç uzamalı. Erdoğan'ın açıklamaları önemli oldu. Resmi düzeyde Kürt sorunu kabul edildi. Sedat Yurtdaş Eski DEP Milletvekili Başbakan'ın Diyarbakır'daki sözlerinin uygulanması için siyasi kararlılık gösterilmeli. Bunu sürelere, şartlara bağlı kılarak daraltmamak gerek. 


</TEXT>
</DOC>
