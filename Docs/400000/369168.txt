<DOC>
<DOCNO> 369168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/spor/spo20.html </URL>
<DATE> 2005/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hişt hişt, sakin ol 
</HEADLINE>
<TEXT>


YAKAN TOP Nilay YILMAZ 


Pazar akşamı spor programlarının çoğu aynı saate denk gelince onlardan sonra başlayan Telegol, aralarından sıyrılarak bizim köşemize konuk oldu. Okan Buruk'un elini sıkmayan İsmet Arzuman'ın yüzüne telefonu kapatması, Serhat Ulueren'in sinirlerini fena bozmuş ancak o, tatilde formundan bir şey kaybetmediğini daha ilk programda bizlere kanıtladı 
"Hani bu Abant'ta seminerler yapıldı. 5-6 gün boyunca MHK'nin yeni başkanı 'Basınla iç içe olun, basından korkmayın, gerekirse onlarla içkiler için, şöyle yapın' filan dediler... Hakemler 'biz korkmuyoruz' falan dedi. Zartu zurtu, şunlar oldu, bunlar oldu... İsmet Arzuman'ı aradım bugün... 'Tamam Okan konuştu ya, benim konuşmama gerek yok. Okan'ı dinlemişsiniz ya' dedi. Tık noladı. Bir daha aradım. Telefon kapalı. 
Şimdi buradan soruyorum İsmet Arzuman'ın gözlerinin içine bakarak, gözbebeklerine bakarak Size 'Serhat Ulueren ararsa konuşmayacaksın, konuşursan da kısa keseceksin ya da telefonu nolucaksın' mı, dendi Bu 1. 2- ...Hadi Okan'dan korktun, benden niye korkuyorsun 
Sayın Arzuman, FIFA kokartı takmış buraya, palamut gibi. Dolaşıyor işte, büyük hakem, FIFA. Avrupa'da gerçi maç yönetemiyorlar da, mangal da kül bırakmıyorlar, 'asarız keseriz' diyorlar... Dersin ki 'ben senle konuşmayacağım...' A. B- '...Yaklaşımını beğenmedim, ondan dolayı Okan'ın elini sıkmak istemedim.' C- 'Okan'ı görmedim.' D- 'Sana ne kardeşim' dersin, yiyorsa eğer, delikanlıysa söyleyebilir de... Bunu da söylemek erdemliktir... Ama İsmet Arzuman hala böyle, hala masaya vurarak . Anlamamış. Ona üzüldüm. FIFA kokartlı bir hakem, bu durumlara düşmemeli." 
İlk programda rakibe sert giren Ulueren'e reklam arasında birileri "Hişt hişt sakin ol, sinirlerine hakim ol" demiş olacak ki, o da ortamı yumuşatma gereği duydu "Şimdi ilk program, çok da sert olmayalım. İsmet Arzuman'a kızdık ettik ama o da iyi bir hakem... Başarılı bir hakem olduğunu düşünüyorum. O FIFA kokartı taktıysa, elbette başarılı olacaktır..." 
Ne diyelim merhaba "süper" ligimizin yeni sezonu, hoşgeldin Telegol Hiç değişmemişsin 

Mutluluk top gibidir. Yuvarlandığında arkasından koşar, durduğunda ayağımızla tekmeleriz. 
Alphonse Chateaubriand 


Haberiniz var mı 

Northampton Town takımı, 1960-1970 yılları arasında ilginç bir grafik çizdi. Bu takım ilk başta 4. Lig'deydi. 1960-1961 sezonunda büyük başarı kazanarak 3. Lig'e yükseldiler. 1962-1963 sezonunda bir kez daha şampiyon olarak 2. Lig'e çıktılar. 1964-1965 sezonunda da takım kendisini 1. Lig'e yükselmiş buldu. Ancak ne yazık ki bir yıl sonra, yani 1965-1966 sezonunun sonunda İkinci Lig'e, 1966-1967 sezonunun sonunda 3. Lig'e ve en son olarak da 1968-1969 sonunda tekrar 4. Lig'e düştüler. 

Zaman Tüneli 

Sahada ya da tribünde ilginç bir anı, bir karşılaşma, şık bir hareket, unutulmazlar arasına yazılacak bir görüntü... Zaman Tüneli'nde tribünler değil, saha sizin... Aklınıza, elinize, dilinize ne geliyorsa... Yazın yayınlayalım... 

Önceden bütün maçlar o zamanki adıyla Mithatpaşa, en eski ve sonraki aynı zamanda şimdiki adıyla İnönü Stadı'nda oynanırdı. Ben ilk defa 1958 yılında yani liglerin de başladığı yıl gitmeye başladığımda 14 yaşımdaydım. Param varsa Kapalı tribünün tam ortasına yani Fenerbahçe taraftarlarının yerleştiği tribüne giderdim. Param azsa açık tribüne. Yok denecek kadar azsa da "duhuliye" giderdim. Duhul etmek anlamında sadece içeri girme bedeli gibi çok düşük fiyatlardaydı bu tribünün en altında yer alan kısım. Boydan boya dolaşıp istediğiniz yerden maçı izleyebilirdiniz. En komiği ise, penaltı olduğunda tüm duhuliyenin bir koşu tutturup yarışırcasına atışın yapılacağı kaleye doğru hücuma geçmesiydi. Tabii maçı izlerken sadece kafalarımız zemini geçerek sahayı görürdü. Yani bugün teknik direktörler bizden biraz daha iyi izleyebiliyor maçları. Bu kadar çok hata yapmalarını da eski bir duhuliye seyircisi olarak çok iyi anlıyorum. 
Okan İnanç 



Pancu kaleye, Cordoba sahaya 
Sergen oyuna girene kadar takımın en yüksek teknikli oyuncusu Oscar Cordoba. 
Mehmet Demirkol - 90 Dakika, NTV 

Bir de konuşabilseydin 
Son dakkalarda beceriksizliğimizi biraz becerikli olsaydık, 2-3 farkı da bulabilirdik. 
Gençlerbirliği futbolcusu Sertan Eser 

Şükür 
Allaha şükür Gençlerbirliği, girmiş olduğu gol pozisyonlarını değerlendiremedi. 
Fenerbahçe Teknik Direktörü Christoph Daum 

Hadi duyur da gel 
Selim Soydan Yarın Fenerbahçe'den teklif gelse döner misin 
Serhat Akın Yarın çok erken ama Avrupa'da sesimi duyurduktan sonra mutlaka döneceğim. 
Ve Gool, TV 8 

Belki Amerika şehrine gitmiştir 
Bu Anelka gitti yine. Paris'e mi gitti, Fransa'ya mı gitti, hangi şehre gitti bilmiyorum. 
Can Bartu - futbol cnnturk, CNN Türk 

0-0 mı 1-1 mi 2-2 mi 
Beşiktaş bu defansif anlayışıyla ligin en çok berabere kalan takımı olur. 
Göktuğ Sevinçli - Ve Gool, TV 8 

Bilin bakalım o kim 
Muhteşem bir kariyere, devamlı gülen bir yüze sahip... Üstelik de siyahi... 
BJK dergisi 

Taksi tutarlar 
Forvette bulunan Youla ve A.Dursun çok hızlı oyuncular. Peki Beşiktaş bunların hızlarından nasıl yararlanacak Ancak bu oyunculara iyi top atarsan iş yaparlar. Peki o topu kim atacak Orta saha oyuncuları, topu yanındakine vermekten aciz. 
Ahmet Çakar - Sabah 

İyi ettin 
Hafta içi İstanbul sıcaklardan kavruluyordu. "Kadıköy'e gideyim. Hem yeni sezon için Mahmut Dede'ye şampiyonluk adak mumumu dikeyim, hem de şöyle yeni stat ve tesisleri bir ziyaret edeyim" dedim. 
Hulki İlgün - Fanatik 


</TEXT>
</DOC>
