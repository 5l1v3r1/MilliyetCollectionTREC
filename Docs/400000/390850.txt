<DOC>
<DOCNO> 390850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/son/sondun22.html </URL>
<DATE> 2005/10/30/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
Büyükelçi Halilzad "Irak'ın Karzai gibi bir lidere ihtiyacı var" 
</HEADLINE>
<TEXT>

     ABD'nin Bağdat Büyükelçisi Zalmai Halilzad, Irak'ın Afganistan Devlet Başkanı Hamid Karzai gibi karizmatik bir lidere gereksinimi bulunduğunu söyledi. 
     Bağdat'tan önce ABD'nin Kabil Büyükelçisi olarak görev yapan Halilzad, Newsweek dergisine yaptığı açıklamada, Afganistan'ın Hamid Karzai gibi karizmatik ve geniş kitlelerce kabul gören bir yöneticiye sahip olmasının büyük bir avantaj olduğunu belirtti. 
     ''Irak'ta aynı tipte bir lider kişiliğin olmaması sorun yaratıyor'' diyen Halilzad, Irak'ta gerçek bir lider olmaması nedeniyle ülkenin geçiş dönemini, şu anki Devlet Başkanı Celal Talabani seçilinceye dek, ABD tarafından oluşturulan koalisyonun Geçici Yönetimi ile geçirmek zorunda kaldığını söyledi. 
     Büyükelçi Halilzad, sünni direnişinin kalesi Felluce'de de temaslarda bulundu. 
     
</TEXT>
</DOC>
