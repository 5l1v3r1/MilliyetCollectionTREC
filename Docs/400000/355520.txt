<DOC>
<DOCNO> 355520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/ekonomi/eko05.html </URL>
<DATE> 2005/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeks 27.200'deki dirençle sıkışabilir 
</HEADLINE>
<TEXT>


Haftanın en önemli gündem maddesi bugüne kadar yapılan en büyük miktarlı özelleştirme olan Türk Telekom'da 1 Temmuzda teklif zarflarının açılması olacak 

Zeynep Candan Aktaş 

Genelde k r realizasyonlarının seans içinde karşılandığı bir hafta geçiren İMKB - 100 Endeksi haftalık kapanışı 27.033 puandan yaptı. Haftanın en düşüğü 26.427 en yükseği ise 27.186 oldu. Şubatta 28.400'den geri dönüşte yaklaşık 1.5 ay süreyle zirveye destek sağladığından, 27.200 seviyesi oldukça güçlü bir direnç olarak görünüyor. Haftanın en önemli olayları petrol fiyatlarının tekrar 60 dolara ulaşması, özelleştirmeler ve Çukurova Grubunun Rus Alfa Telekom ile hisseye dönüşebilen tahvil çıkarma konusunda anlaşmalarıydı. Çarşamba Tüpraşta ön yeterlilik başvuruları için son gündü. Başvuruda bulunan 14 şirketten 13'ünün kriterleri karşıladığı açıklandı. Cuma günü de Türk Telekomda teklif verme süresi doldu. 4 konsorsiyumun Telekoma teklif verdiği açıklandı. Teklif zarfları 1 Temmuzda açılacak. Önümüzdeki hafta Çarşamba günü hem FED'in, hem de AB komisyonunun Türkiye ile ilgili müzakere çerçeve belgesini görüşeceği toplantısı var. Cuma ise Tüpraş için bilgi odası süreci başlıyor. Yani ön yeterlilik kriterlerini yerine getiren şirketler detaylı bilgi alabilecekler. Teknik analiz açısından kısa vadeli çıkış kanalında hareket eden endekste 27.200 ilk önemli direnç olarak görünüyor. Bu nedenle hacimde ciddi artış sağlanamazsa hafta içinde bu seviyenin geçilmesi güç olabilir. Olası k r satışlarında 26.600-26.100 ve 26.000 destek seviyeleri. Cuma günü ilk seansta Bovespa ve Dow'a gelen satışların bahanesiyle endeks aşağı yöneldiyse de bu hareketin çok düşük bir hacimle gerçekleşmesi ve iikinci seansın son dakikalarında izlenen yüklü alımlar alıcıların daha istekli olduğunu gösteriyor. Bu nedenle endekste sıkışık ancak hisse bazlı hareketler izlenebilir. 
Bol kazançlı haftalar dileğiyle. 


</TEXT>
</DOC>
