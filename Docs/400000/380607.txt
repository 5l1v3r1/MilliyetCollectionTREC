<DOC>
<DOCNO> 380607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sonsiy14.html </URL>
<DATE> 2005/09/22/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Halter'deki iddialar TBMM gündeminde... 
</HEADLINE>
<TEXT>

     DYP Denizli Milletvekili Ümmet Kandoğan, Uluslararası Halter Federasyonu IWF tarafından Türkiye Halter Federasyonu’nun tüm uluslararası faaliyetlerinin geçici olarak askıya alınmasını soru önergesiyle TBMM gündemine taşıdı Kandoğan, Devlet Bakanı Mehmet Ali Şahin’in cevaplandırması istemiyle TBMM Başkanlığı’na sunduğu önergede, "halterdeki milli başarıların, taciz ve doping skandalları ile milli felakete dönüşmesinde, spordan sorumlu bir bakan olarak herhangi bir sorumluluğunun" bulunup bulunmadığının açıklanmasını istedi. 
     Geçmişte bayan ve erkek halter milli takımının uluslararası yarışmalarda elde ettikleri başarıların Türk ve dünya kamuoyunda takdir edildiğini anımsatan Kandoğan, "Bugün taciz, doping ve şike iddiaları ile takımlarımızın uluslararası müsabakalardan men edilme noktasına gelinmesinden kim ya da kimler sorumludur Sorumlular hakkında ne gibi adli ve idari işlemler yapılmıştır Böyle üzücü olayların yaşanmaması için ne gibi önlemler almayı düşünüyorsunuz " diye sordu. 
     
</TEXT>
</DOC>
