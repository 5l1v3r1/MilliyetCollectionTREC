<DOC>
<DOCNO> 381954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sonspo08.html </URL>
<DATE> 2005/09/27/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Futbol maçında vahşet Seyircilerin üstüne ateş açtı 4 ölü 
</HEADLINE>
<TEXT>

     Jamaika’da bir kişi, futbol karşılaşmasını izleyenlerin üzerine silahla ateş açarak 4 kişiyi öldürdü. 
     Polis, Jamaika’nın başkenti Kingston’ın 26 kilometre batısındaki Ewarton köyünde dün, iki yerel futbol takımı arasında oynanan maçta meydana gelen olayda silahlı kişinin, kalabalığa, onları vurmak için kendisine para ödendiğini bağırdıktan sonra seyircilerin üzerine ateş açtığını açıkladı. 
     Açıklamada, 5 yaşındaki bir kız çocuğu ile 22 ila 44 yaşındaki üç erkeği vurarak öldüren ve 4 kişiyi yaralayan saldırganın, bir güvenlik görevlisi tarafından vurularak öldürüldüğü belirtildi. 
     Maçı izleyen 17 yaşındaki öğrenci Jason Hemmings, "Bu adam parmaklıkları tırmandıktan hemen sonra insanlara ateş etmeye başladı. 
     İnsanlar her tarafa kaçışmaya başladı ve neredeyse bir izdiham çıktı" dedi. 
     Polis, silahlı saldırganın geçmişinin ve diğer suçlarla muhtemel bağlantısının araştırıldığını bildirdi. 
     
</TEXT>
</DOC>
