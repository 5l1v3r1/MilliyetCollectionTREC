<DOC>
<DOCNO> 378828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/magazin/yazdud.html </URL>
<DATE> 2005/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ebru iki ateş arasında... 
</HEADLINE>
<TEXT>


Taksimoda'da değişiklik, muhteşem bir manzara, yöresel tatlar ve Ottoman, denizden gelen lezzet Bellaluga, Yıldız'ın tek rakibi teyze kızı İntizar, 'Ada', Üstün Dökmen'den 'Küçük Şeyler' ve... 



Efendim, 2 ay önce çıkan ve şu an 42 bin satmış olan ikinci kitabım 'Yüreğim H l Biten Aşkımıza Ağlıyor-Yaşanmış Şehir Hikayeleri-2' ile ilgili önümüzdeki günlerde büyük bombalar var. Belki de ilk kez benim köşemde okuyacaksınız. Zaten bugüne kadar kimse ink r edemez kitabımla ilgili POSTA'nın birinci sayfasında toplam 5 satır bir yazı çıktı, ardından da hiç. Ama Allah var, Genel Yayın Yönetmeni Rıfat'ım Ababay'ım bu konuda hiçbir şekilde kısıtlama getirmedi. Zaten onunla çalışmak gerçekten benim için büyük mutluluk ve jübilemi de POSTA'da yapmayı düşünüyorum hep. Neyse. Ha bu muhabbeti niye yaptım. Hafta içi Taksim'de kitapçılarda bir tur attım. Durumlar nedir diye Bu arada soluklanmak için benim favori yerlerimden Taxim Hill Hotel'e bağlı Taksimoda Cafe'de oturdum. Dekorasyon yenilenmiş. Akşam iş çıkışı, ya da sinema bitiminde The Marmara'ya tek rakip bence. Aromalı kahve, çay seçenekleri fazla. Her gün sabah kahvaltısı var. Ayrıca mutfağı da sağlam. Meksika, İtalyan ve Türk lezzet seçenekleri çok. Şehrin merkezinde hoş bir yer, bilmeyenlere bir kez daha önereyim. Taksimoda telefon 0212 334 85 00. Neyse gelelim sadede. İstanbul'da eğlence biraz hız kesti. Malum havalar. O nedenle ben de Ağva dönüşü ayağımın tozu ile farklı mek nlara şöyle bir göz attım. İlk durak da sevgili arkadaşlarım başarılı televizyoncu Ali Genç, güzel eşi Şerare ve yakışıklı yönetmen Veli Çelik ile birlikte Kadir Has Ünivesitesi'nin yanında Haliç'te kendi mek nında hizmet veren Ottoman oldu. Muhteşem bir manzara var öncelikle söyleyeyim. Üç katlı, pırıl pırıl bir yer. Geçen yaz Çubuklu Hayal Kahvesi'nin içindelermiş. Patron Mehmet Kemal Mazlum 16 yıla yakın Antep'te Ali Usta Lokantası'nı işletmiş. Butik Restoran tarzında çalışıyorlar. Bir de eşi var çok da şeker insanlar. Tek sıkıntı rüzgar. Saç, baş dağıldı ve üşüdük ama o muhteşem manzaradan da kaçamadık. Servisi onlara bıraktık. Humus, çerkez tavuğu, yoğurtlu börülce, muhammara, keşkek, fıstık böreği, tarhunlu peynir böreği önce geldi. Ardından da Antep seyahatim sırasında tattığım klasik yuvalama, yanında ekşili ufak köfte ve ızgara çeşitleri. Ama bizde yiyecek hal kalmadı. Zaten Veli'nin de pek yemekle alakası yok. Şerare hamile, titizlik ediyor. Ali ile ben çeşniçibaşılar gibi her şeyden tattık. Finali tabii ki yine buraya özel ham ceviz ile yapılan ceviz tatlısı, dondurmalı kabbet reçeli ile yaptık. Telefon 0212 631 75 67. 

Vento 1878'de Bellaluga 
Bir akşam da Dünya Göz Hastanesi'nin yakışıklı patronu Eray Kapıcıoğlu, inşaat işleri ile uğraşan hepimizin müşterek arkadaşı Hasan Yılmaz ve benim sevgili kavalyem Sortie'nin Genel Koordinatörü Ali Sayar ile birlikte Beyoğlu'nun bu yılın en favori eğlence yeri Vento 1878'in içinde yer alan balık restoranı Bellaluga'ya gittik. Burası farklı bir balık lokantası. Yalnız deniz ürünleri değil değişik lezzetler de bulma olanağınız var. Örneğin balık iskender, kalamar dolma, içinde kuşkonmaz, arpacık soğan, domates, biber olan çömlekte yapılan somon florantine, fener kavurma gibi. Biz o gece tüm bunların yanı sıra sütte karides, deniz börülcesi, Bellaluga börek ve denizci salatası istedik. Tabii yine ana yemeğe yer kalmadı ama birer parça levrek ızgara yedik. Buranın patronlarından sevgili Ziya Akkaş hurma ve incir tatlısını zorla yedirdi ama çok lezzetliydi. Patroniçe Serra Kasapoğlu işinde çok titiz. Mutfak şefi Ali Avağ başarılı. O akşam da tüm İstanbul sanki ayaklarımızın altındaydı. Buranın da manzarası başka türlü güzel. Telefon 0212 251 17 96. 

Ebru'dan reyting savaşı 
Yazımı yazarken sevgili Deniz Akel'i aradım. Ünlü yönetmen. Şimdilerde bir Arap şarkıcıya Bodrum'da klip çekiyor. İzmirli olarak bizler birbirimize düşkünüzdür. O nedenle Deniz benim için farklıdır. Kız kardeşi Ebru da öyle. Biraz konuştuk. Deniz'in oğlu Ediz çok şeker bir çocuk. Bu yıl Los Angeles'ta okuyucak. Onunla koca Amerika'da bile Ramazan'da oruç tutmuştuk. Neyse laf lafı açtı, Deniz'in kız kardeşi Ebru'ya geldi. Ebru bu kez yine Kanal D'de 'Hayaller Gerçek Oluyor' adlı program ile pek çok insanın hayallerini gerçekleştirecek. Bu tarz programlarda bana göre rakipsiz. Acayip başarılı. İyi bir sunucu ve izleyiciye verdiği elektrik mükemmel, dolayısıyla da reytingleri yüksek bir isim. Ama şimdilerde atv ekranlarına da iki yıllık bir aradan sonra oyuncu olarak 'İlk Gözağrım' adlı diziyle gelecek ve bu kez reyting savaşının içinde olacak, çünkü rakipleri çok. Ha bir avantajı da karşısında Cem Davran gibi güçlü bir oyuncu var tabii ki. Dileğim Ebru'nun dizide de aynı başarıyı yakalaması. Fakat bir yandan dizi ve yarışma programı, öte yandan ise 2 yıldır seviyeli bir beraberlik yaşadığı Can Ateş yüzünden iki ateş arasında Ebru. Can Ateş, Ebru'yu bir türlü evliliğe ikna edemiyor bu arada. Zaten Ebru bu gidişle Can Ateş'in yüzünü de biraz zor görecek galiba. 

Bir film, CD, kitap ve sergi... 
Efendim minik bir kültür turu şimdi sizlere. Biliyorsunuz yalancı bir cennet olan Ağva'daydım geçen hafta sonu. Kısmetse çarşamba okuyacaksınız. Kaldığımız otelde ve de diğer pek çok otelde odalarda televizyon yok. Özellikle yapmışlar. Zaten hava o kadar temiz ki saat 22.00'de uykunuz geliyor. Ama ben o saatlerde pek yatmaya alışkın olmadığım için saat 23.30'da odama çekilince uzun süredir okumak istediğim Prof. Dr. Üstün Dökmen'in 'Küçük Şeyler-1' adlı kitabını sabah 05.00'e kadar bitirdim. Ha uykusuz kaldığıma değdi mi derseniz. Değmedi. Çok satmış amma, bilemem. Hafta içinde bir de yine çok methini işittiğim bir film izledim. 'The Island-Ada' Yönetmen 'Pearl Harbor', 'Armageddon' gibi önemli yapımlara imzasını atan Michael Bay, oyuncular ise Ewan McGregor ve güzel yıldız Scarlett Johansson. Bilim-kurgu-gerilim ve aksiyon severler için iyi ama bana göre sıradan bir film. İstanbul Modern'in günümüzün önde gelen sanatçılarını buluşturan ilk uluslararası sergisi 'Çekim Merkezi'nin açılışı dün gerçekleşti. 8 Ocak'a kadar açık kalacak. Bence bu pazar günü gidin ve sevgili Umut Özkanca'nın işletmesini yaptığı Modern Cafe'ye de bir uğrayın. Yeri mi Karaköy Meclis-i Mebusan Cad. Telefon 0212 334 73 27. Gelelim dinlediğim CD'lere. Yine çok birikti çok. Ama öyle ağdalı, acıklı, arabesk kokan şarkıları sevmememe rağmen keyifle dinlediğim bir albüm oldu İntizar'ın 'Nazar Boncuğum'u. Bu arada ilk dinlediğimde Yıldız Tilbe'ye çok benzettim İntizar'ı. Aslında haksız da değilim tabii. Çünkü İntizar, Yıldız'ın teyze kızı. Ama yakında Yıldız'ı geçebilir, demedi demeyin. İyi bir gırtlak var. Temiz ve düzgün okumuş. Ayrıca tüm eserler de kendisinin. Türkiye'de ve Avrupa'da çok sayıda dinleyici kitlesine ulaşan İntizar'ın birçok sanatçı dostunun albümlerinde de besteleri var. 3 yıllık aradan sonra yine duygu ve düşüncelerini kaleme döken İntizar yeni albümü 'Nazar Boncuğum'a gerçekten büyük emek harcamış. Boğaziçi Müzik yapımcı firması. Müzik direktörü Necip Yılgın. Albümün Aranjörlüğünü Osman İşmen, Necip Yılgın, Barış Engürlü, Murat Arslan üstlenmiş. Albümde yer alan şarkılardan birkaçı 'Nazar Boncuğum', 'Derin Derin', 'Tamam Sustum', 'Sarhoş', 'Beni Kıskandırma', 'Dermanım Ellere', 'Bir Günün Bir Gününü Tutmuyor'... Evet efendim, bu pazar da bu kadar. Sevinçleriniz okyanuslar, üzüntüleriniz ise kum tanesi kadar olsun... 

Nice Yıllara Tuncay kaptan 

Yeni tanımama rağmen bana göre gökyüzünün en yakışıklı kaptanlarından biri Atlas Jet'in Genel Müdürü ve ortağı İzmirli hemşerim Tuncay Doğaner. Dünya güzeli eşi Aşkım Hanım ve süper zeki bıcır bıcır olan kızı Buse Doğaner kaptana sürpriz bir doğum günü yaptılar. Kaptanım 47 yaşına girdi ama bence 40'ında henüz. Doğumgününe, Atlas Jet üst düzey yöneticileri, arkadaşları, yakın çevresi ve iş dünyasından önemli isimler katıldı. Bernaylafem'in patroniçelerinden sevgili Berna Sağlam Naifoğlu ve yakışıklı eşi de konuklar arasındaydı. Parti Giritli'de yapıldı. Giritli'nin özel Girit mezeleri, balık, dondurmalı lokma tatlısı ve Aşkım Doğaner'in hazırlattığı doğumgünü pastası müthişti. Nice yıllara tekrardan hemşerim... 

Ülker müzik günleri 

Bugün Maslak-Parkorman'da gerçekleştirilecek kahvaltı sonrasındaki İstanbul Senfoni Orkestrası Eugene Prochac konseri kaçmaz. Ülker'i bu konuda kutlamak gerek. Müzik adına önemli işler yapıyorlar. Evimin tabir-i caizse dibinde ama bakalım kalkabilir miyim 



</TEXT>
</DOC>
