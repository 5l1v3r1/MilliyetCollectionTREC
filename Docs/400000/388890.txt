<DOC>
<DOCNO> 388890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/ekonomi/aeko.html </URL>
<DATE> 2005/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ucuz dolar zenginliği 
</HEADLINE>
<TEXT>


2004'te 4 bin 240 dolar olan kişi başı gelirin 2006'da 5 bin 216 dolara ulaşması bekleniyor. Artışın en önemli nedenlerinden biri 2004'ten bu yana doların yerinde sayması ve değerli TL 

ANKARA Milliyet 

Devlet Bakanı ve Başbakan Yardımcı Abdüllatif Şener, geçen yıl 4 bin 240 dolar olan kişi başı gelirin bu yıl 4 bin 964 dolara çıkacağını, 2006'da ise 5 bin 216 dolara ulaşmasının öngörüldüğünü söyledi. 
Şener, 2006 bütçesi ve yatırım programını değerlendirdi. Şener'in verdiği bilgilere göre kişi başına gelirin 2006'da, geçen yıla göre 1000 dolardan fazla artması bekleniyor. Bu artışta yerinde sayan dolar ve değerli TL etkili oldu. YTL ve dolar bazındaki gayrisafi milli hasılaya GSMH göre yapılan hesaplama dolar kuru 2004'te 1.4216 YTL, 2005'te 1.3562 YTL, 2006'da 1.4185 YTL olduğunu ortaya koyuyor. 
Şener, 2002'de 182.8 milyar dolar olan GSMH 2006'da 380.6 milyar dolar olarak hedeflendiğini ve bunun da 2.8 kat artış demek olduğunu kaydetti. 
Şener, ekonominin son dört yılda kümülatif olarak yüzde 30 büyüdüğünü söyledi. 
Şener, 2006'da 13.2 milyar YTL bütçe açığı hedeflendiğini ve GSMH'ye oranının yüzde 2.45 olacağını dile getirerek, "Son 20 yıldaki en düşük düzey" dedi. 

Kamuda ilk 'fazla' 
Şener, kamu kesimi borçlanma gereğinde 2005 sonu itibarıyla 4.2 milyar YTL açık öngörüldüğüne işaret ederek, şöyle dedi 
"2006 kamu kesimi borçlanma gereği fazlası, 3.9 milyar YTL. Bu yüzde 0.7'lik bir fazla anlamına geliyor. 1975'ten bugüne kadar ilk defa kamu dengeleri fazla veriyor." 
Şener, 1975 sonrası verilerine dayanarak, "faiz ödemelerinin de 2006 bütçesiyle nominal olarak ilk kez azaldığını" belirtti. 2001'de yüzde 23.3, 2002'de yüzde 18.9 olan faiz giderlerinin GSMH'ye oranının 2006'da yüzde 8.6'ya inmesi hedefleniyor. Şener, 2002'den bugüne Türkiye yalnız faiz giderlerinden 62 milyar dolar tasarruf edildiğini de kaydetti. 

Yatırımda aslan payı ulaştırmanın 2006'da toplam 17.5 milyar YTL'lik kamu yatırımı planlanıyor. Bundan büyük payı yüzde 30.9 ile ulaştırma alacak. Onu yüzde 18.8 ile içme suyu, kanalizasyon, teknolojik araştırma ve genel idare gibi alt sektörleri kapsayan diğer kamu hizmetleri, yüzde 14.2 ile enerji ve yüzde 14 ile eğitim izleyecek. Kamu yatırımlarının toplam sabit sermaye yatırımları içindeki payı 2006'da yüzde 23.9, GSMH'deki payı da yüzde 21 olacak. 

'Bütçe, seçim yatırımı değil' Şener, bir gazetecinin, hükümetlerin seçime giderken yatırıma ağırlık verdiklerine işaret ederek, "Hükümette seçim niyeti var mı " diye sorması üzerine, "Bütçe popülist bir eğilim taşımıyor. Mali disiplin önceliktir. 2006'nın asla bir seçim bütçesi olarak değerledirilemeyeceği açık. Seçim 2007'de" dedi. 
Şener, 1 Kasım'da toplanacak Ekonomik ve Sosyal Konsey'in tek gündem maddesinin sosyal güvenlik reformu olacağını da sözlerine ekledi. 

2006'da GSMH'nin 2004'e göre yüzde 26 büyümesi bekleniyor 2004 2005 1 2006 2 GSMH büyümesi Yüzde 9.9 5.0 5.0 GSMH Milyar YTL 428.9 485.1 539.9 GSMH Milyar dolar 301.7 357.7 380.6 Nüfus Yıl ortası, milyon 71.2 72.1 73.0 Kişi başı gelir dolar 4.240 4.964 5.216 TEFE Yıl sonu 15.3 8.0 5.0 TÜFE Yıl sonu 9.4 8.0 5.0 
1 Gerçekleşme tahmini - 2 Program 


</TEXT>
</DOC>
