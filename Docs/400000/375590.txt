<DOC>
<DOCNO> 375590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/son/sontur20.html </URL>
<DATE> 2005/09/04/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
PKK'dan tehditler 20 Eylül'den sonra olacaklardan sorumlu değiliz 
</HEADLINE>
<TEXT>

     Ferit ASLAN DHA 

      PKK'nın elebaşlarından Murat Karayılan, bölücü örgütün bir ay süreyle eylemsizlik kararı’ almasına karşın güvenlik güçlerinin teröristlere yönelik operasyonlarının sürdüğünü belirterek, 20 Eylül’den sonra olacaklardan sorumlu olmayacağız'' diye tehdit savurdu. 
     PKK ile aynı çizgide yayın yapan Mezopotamya Haber Ajansı'nın haberine göre Kuzey Irak'ta bulunan terör örgütü elebaşlarından Murat Karayılan, kendilerine silahları bırakma çağrısı yapan aydınları eleştirdi. Karayılan, Hiç kimse bizden gelip kuzu kuzu teslim olmamızı beklemesin. Gerekirse ölmesini biliriz. Biz daha zaman varken mutlaka bir şeyler yapılması gerektiğini belirtiyoruz'' dedi. 
     
     TEHDİT SAVURDU 
     Terörist Karayılan, güvenlikg üçlerinin terör operasyonlarının devam etmesi karşısında tehditler de savurdu. Karayılan, Tek kelimeyle söylüyorum, üzerimize bu kadar gelmeyin. Her şeyin bir sınırı vardır. Tüm zincirleri çözersek, 1990’lı yılları çok çok aşan ve daha çok iki halkın bir arada yaşama olanaklarını ortadan kaldıran, aradaki köprüleri uçuran bir sürecin yaşanacağını bilmeliyiz. Böyle devam ederse 20 Eylül’den sonra olacaklardan sorumlu değiliz'' diye konuştu. 
     Kendilerine göre Kürt sorunu’nun, bölgenin geri kalmışlığı olmadığını ileri süren Murat Karayılan, Kürt sorunu ekonomik değildir. Bu bir yalandır. Ekonomik ise Karadeniz halkı da yoksul bir halktır. Niye onlar ayaklanmıyor, her gün sokaklara dökülmüyorlar Kendinizi, halkınızı ve kamuoyunu yanıltmaktan vazgeçin. Açıkça söyleyelim, Kürt halkı iradesinin, dilinin, kültürünün tanınmasını istiyor'' dedi. 
     
</TEXT>
</DOC>
