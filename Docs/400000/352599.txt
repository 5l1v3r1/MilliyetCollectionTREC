<DOC>
<DOCNO> 352599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sonsiy17.html </URL>
<DATE> 2005/06/16/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Mumcu Enerji Maliyetini 7.5 milyar dolar mavi akımdan şişirdiniz 
</HEADLINE>
<TEXT>

     ANAVATAN PARTİSİ GENEL BAŞKANI MUMCU 
     -"TÜRKİYE’NİN ENERJİ MALİYETİNİ EN AZ 7.5 MİLYAR DOLAR SADECE MAVİ AKIMDAN ŞİŞİRDİNİZ" -"ARADAN BİRİLERİ KOMİSYON ALIYOR MU KUVVETLE MUHTEMEL. 
     BU LAF HAZMEDİLECEK LAF MI ÇIKIN BİR CEVAP VERİN" ANKARA A.A - 16.06.2005 - Anavatan Partisi Genel Başkanı Erkan Mumcu, "Türkiye’nin enerji maliyetinin en az 7.5 milyar dolar sadece mavi akımdan şişirildiğini" savunarak, "Aradan birileri komisyon alıyor mu Kuvvetle muhtemel. Bu laf hazmedilecek laf mı Çıkın bir cevap verin" dedi. 
     Ankara Ticaret Odası’nda ATO düzenlenen 6. Tarım Birlikleri Toplantısı’nda konuşan Mumcu, cumhuriyetin ilk yıllarından sonra ciddi ve tutarlı politikalar geliştirilemediğini, tarımın sistemli bir şekilde ihmal edildiğini savundu. Sübvanse politikalarıyla Türk çiftçisinin avutulduğunu, "doğrudan gelir desteği uygulamasının haksız, adaletsiz, saçma sapan bir uygulama" olduğunu sürekli dile getirdiğini ifade eden Mumcu, "Şimdi bunu değiştireceklerini söylüyorlar. Peki 3 yılın hesabını kim verecek Bilmiyordum diyemezsiniz, ben size Bakanlar Kurulu’nda defalarca anlattım" diye konuştu. 
     Desteğin doğrudan çiftçiyle ve üretimle bağlantılanması gerektiğini belirten Mumcu, "Nedir Türkiye’nin akılsızlığa, bilgisizliğe, birikimsizliğe ödediği bedel. Vatandaşın canı burnunda. 
     Seçim öncesi 3 kuruşluk teşvik vereceksiniz ve çiftçiyi avutacaksınız. 
     Allah’tan korkun. Millet size bu emaneti bunun için vermedi. 
     Tarım reformunun Türkiye’nin bir numaralı sorunu olduğunu belirten Mumcu, "Ancak bunlar bilgiye dayalı olarak yapılır. Caka satarak, padişah fermanı gibi konuşarak yapılmaz" dedi. 
     Türk çiftçisinin dünyanın en pahalı girdilerini kullandığını savunan Mumcu, "Taşları bağlıyorsunuz, köpekleri salıyorsunuz ondan sonra buyurun rekabet diyorsunuz" diye konuştu. 
     
     "NİYE İMZALADINIZ " 
     Bir çiftçinin "Siz bakandınız. Niye bu kararları imzaladınız " sorusunun salondakilerce alkışlanması üzerine, Mumcu, "Bu sözleri alkışlayan iktidar kanadındaki arkadaşlara söylüyorum arkadaşımız ortadaki durumun marifet olduğunu söylemiyor. Yapılan işi kötü sen niye engel olmadın diye soruyor. Anlamadıysanız tercüman olayım" dedi. Mumcu’nun bu sözleri de salonda alkışlarla karşılandı. 
     Mumcu, sözlerini şöyle sürdürdü 
     "Şu Bakanlar Kurulu tutanaklarını yayınlayın da millet bir görsün. Bir iki örnek vereyim Terörden doğan zararların karşılanması ile ilgili kanun taslağında Türkiye’yi hukuksal alan olarak ikiye ayırmışlardı. Olağanüstü hal ve geriye kalan bölge. Bu böyle yasalaşmadıysa bu benim yüzümden oldu. 
     Bir gün memleketin ekonomik durumunu düzeltmek için vatandaştan bilezik, küpe, altın toplamaya karar verildi. Bu da olmadıysa benim yüzümden olmadı. Tek başıma elimden geldiği kadar mani oldum. Ama sistem diye bir şey var. Kenara çekildiğimiz zaman senin derdin görülür mü Ben milletim için yapmam gerekeni yaptım. Baktım ki iktidar, bunların oyuncağı haline geldi, şimdi açıktan, açığa vurarak mücadele ediyorum. Söylediğim sözler kolay hazmedilir sözler değil. 
     Türkiye’nin enerji maliyetini en az 7.5 milyar dolar sadece mavi akımdan şişirdiniz. Yapmayın diye de direndim. 7.5 milyar dolar tarım reformu için hayati bir kaynak olabilirdi. Şimdi çıkın deyin ki Erkan Mumcu yalan konuşuyorsun. Deyin de belgeyi dayayayım alnınıza. 
     CHP’nin kayıkçı kavgasıyla da bu iş olmayacağı için bu sertlikte söylüyorum. Bu kürsüden bunlar söylenmezse, ortada muhalefette yok, arkadaşlar demokratik yönetimi keyfi yönetime dönüştürmeye doğru hızla gidiyorlar." "7.5 milyar dolar tarım reformu yapılamaz mıydı " diye soran Mumcu, "Bu para nereye gidiyor BOTAŞ’ın yeniden anlaşma yaparak arttırdığı fiyat farkları. Dolayısıyla yurtdışına gidiyor. Aradan birileri komisyon alıyor mu Kuvvetle muhtemel. Bu laf hazmedilecek laf mı Çıkın bir cevap verin. İtalyan Başbakanı’nın yaptığı telkinlerin acaba bu konuyla ilgisi var mı " diye sordu. 
     
</TEXT>
</DOC>
