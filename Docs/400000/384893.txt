<DOC>
<DOCNO> 384893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sontur11.html </URL>
<DATE> 2005/10/07/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Rüşvetçi polisler mahkum oldu 
</HEADLINE>
<TEXT>

     DHA 

      KAHRAMANMARAŞ’ın Pazarcık’ın İlçesi’nde bir sürücüden 2 GSM telefon hattını rüşvet olarak aldığı iddiasıyla yargılanan 2 trafik polisi 1’er yıl 8’er hapis ve ömür boyu memuriyetten men cezasına çarptırıldı. 
     28 Nisan’da yapılan trafik denetimlerinde elektronik eşya satan bir vatandaşa ceza yazmak yerine rüşvet olarak 2 telefon hattı aldıkları iddiasıyla tutuklanan Pazarcık İlçe Emniyet Müdürlüğü’nde görevli trafik polisleri Yılmaz Kılınçoğlu ve Necmi Görken ile tutuksuz polisler Orhan Gümüş, Osman Durgun ve Başar Apanoğlu’nun Kahramanmaraş Ağır Ceza Mahkemesi’nde yargılanmalarına devam edildi. 
     Mahkeme heyeti son savunmalarında rüşvet’ iddialarını kabul etmeyen ve iftiraya uğradıklarını ileri süren Kılınçoğlu ile Görken’i 1’er yıl 8’er ay hapis ve ömür boyu memuriyetten men cezasına çaptırdı. 2 polis, hapis cezaları tecil edildikten sonra tahliye edildi. Aynı suçtan yargılanan diğer 3 polis ise delil yetersizliğinden beraat etti. 
     
</TEXT>
</DOC>
