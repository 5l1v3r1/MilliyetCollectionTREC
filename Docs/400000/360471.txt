<DOC>
<DOCNO> 360471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sonspo25.html </URL>
<DATE> 2005/07/12/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Trabzonspor, Tolga'nın yerini Brezilyalı stoper ile dolduracak 
</HEADLINE>
<TEXT>

     Trabzonspor Kulübü'nün Brezilya'da yaptığı transfer çalışmalarının tamamlanmak üzere olduğu bildirildi. 
     Brezilya'da bulunan kulüp asbaşkanı Ömer Sarı, AA muhabirine yaptığı açıklamada, özellikle savunma oyuncusu transferi için çalıştıklarını belirterek, ''Ukrayna'nın Shaktar Donetsk Kulübü'ne verdiğimiz Tolga'nın yerini mutlaka dolduracağız'' dedi. 
     Brezilya'da transfer için görüşmeler yaptıklarını ifade eden Sarı, her an olumlu bir sonuç alabileceklerini kaydetti. 
     
     STOPER GELİYOR 
     Trabzonspor'un Brezilya'da bir stoper oyuncusuyla prensipte anlaştığı ve yarın yöneticilerle birlikte Türkiye'ye geleceği bildirildi. 
     Trabzon'da bulunan yöneticiler haberi doğrularken ismi gizli tutulan stoper oyuncusunun Fluminense'de forma giyen Fabia Eller olduğu öğrenildi. 
     Brezilya'daki internet sitelerinde ise bu oyuncunun Trabzonspor ile anlaştığı yönündeki haberlerin yer aldığı öğrenildi. 
     
</TEXT>
</DOC>
