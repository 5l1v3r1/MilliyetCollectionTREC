<DOC>
<DOCNO> 381037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/guncel/axgun01.html </URL>
<DATE> 2005/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
250 soruda çocuk bakımı 
</HEADLINE>
<TEXT>


Psikiyatr Prof. Dr. Yankı Yazgan ile Dr. Şule Yazgan, beraber yazdıkları kitapta, çocuk büyütmenin püf noktalarını anlattılar 

İSTANBUL Milliyet 

Çocuk ve ergen psikiyatrisiyle ilgili yaptığı çalışmalar ve kitaplarıyla tanınan çocuk, ergen ve erişkin psikiyatrı Prof. Dr. Yankı Yazgan, çocuk sağlığı ve hastalıkları uzmanı eşi Dr. Şule Yazgan'la birlikte sağlıklı çocuk büyütmenin yollarını 250 soruda özetleyen kitabı Milliyet okurları için yazdı. 29 kupona verilecek "250 soruda çocuk büyütmek", anne babalara rehber olacak. 
Kitap, çocukların büyüme ve gelişiminde en önemli dönemlerinden biri olan 0-5 yaşa ait en çok merak edilen soruları yanıtlıyor. Çocukların fizyolojik ve motor gelişimiyle ilgili anahtar bilgilerin sorularını yanıtlayan Dr. Şule Yazgan, anne sütüyle ilgili soruları ayrıntılarıyla cevaplıyor. 

Cevap aranan sorular 
Emzirmenin püf noktalarından, ek gıdaya geçişi kolaylaştıran ipuçlarına, çocuklardaki iştahsızlık sorunundan abur cubur alışkanlığının önüne nasıl geçileceğine, bebeğin nasıl yatırılması gerektiğinden hangi durumlarda doktora götürülmesi gerektiğine kadar annelerin en çok karşılaştığı ve cevap aradığı sorulara karşılık veriliyor. 
Ayrıca bebeklerin aşı takvimi, uyku düzeni, ishal, kabızlık ve orta kulak iltihabında neler yapılacağı, ne zaman antibiyotik, ateş düşürücü ya da bebek aspirini kullanılacağı, işitme testi, konuşma serüveni, konuşmanın gecikmesi halinde neler yapılabileceği ve dil gelişiminin ilk yıldaki basamakları da kitapta öne çıkan bazı konu başlıklarından. 

İşte gelişim basamakları 

Prof. Dr. Yankı Yazgan çocukların psikososyal gelişimiyle ilgili soruları cevaplıyor. Kitapta, dikkat eksikliği ve hiperaktivite bozukluğu da işleniyor. 
Yazgan, önsözünde kitabı şu ifadelerle özetliyor "Kitapta, 5 yaşına kadar aşılan gelişim basamaklarına, sağlık sorunlarına, beslenme ve büyümenin önemli yanlarına, olayların çocuk ve aile üzerindeki etkilerine ilişkin 250 soru ve cevap bulacaksınız. Her gelişim basamağı, evrensel ve kaçınılmazdır problem çıktığında zorlayıcı olabilir Anne kucağından yere inebilmeyi sağlayan yürüme, tuvalet alışkanlığı, anne sütünden katı besine geçiş, okula gidiş, ayrılık... Her gelişim basamağı, her olay, çocuğunuzun ve kendinizin özelliklerini keşfedip, onu daha yakından tanımanız için bir fırsat, aşıldığında çocuğunuzu daha ileriye taşıyan bir basamaktır." 

Kitaptaki bazı konular 

Boşanma ve çocuklar Boşanma öncesi hazırlık, çocukların sık sorduğu sorular, boşanma aşamasında neler yapılmalı Bebeklerde ayrılık Hangi yaşta ayrılığa dayanıklılık artar Ayrılıkla baş etmek...Reklamlar ya da klipler çocukların düşünce ve davranışlarını nasıl etkiler Şiddet eğilimi doğuştan mıdır Bu eğilime anne babaların katkısı var mı Çocukların huyunu baştan anlamak ne kadar mümkün İkinci çocuk ne zaman Kardeşin doğumu ile birlikte ne tip davranışlar beklenir Çocuk yeni doğan bebeğe nasıl hazırlanmalı Sınır koymanın değişik yolları Ödüller - cezalarHayal gücünü nasıl zenginleştirmeli Hayal ürünü korkuları nasıl karşılamalı Hangi yaşta hangi oyunları oynamalı Oyuncakların yararları... 

</TEXT>
</DOC>
