<DOC>
<DOCNO> 387488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/ekonomi/eko11.html </URL>
<DATE> 2005/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası'na göre Türkiye 'ılımlı yoksul' 
</HEADLINE>
<TEXT>


ANKARA ANKA 

Dünya Bankası'nın yoksulluk ve eşitsizliklerin gelişimi üzerinde büyümenin etkilerini inceleyen raporunda, Türkiye'nin 'ılımlı yoksul' olduğu belirtildi. Rapora göre, Türkiye'de 
Nüfusun yüzde 20'si günlük 2.15 dolarlık yoksulluk düzeyinde bulunuyor. Bu oran üzerinden yapılan yoksulluk derinliği değeri Türkiye için 6, yoksulluğun şiddeti de 2 olarak saptandı. Günlük 4.30 dolarlık yoksulluğa karşı kırılganlıkta oran yüzde 58.Her 100 çocuğun 29'u yoksul. Her 100 yoksulun da 47'si çocuk.Türkiye'de günlük 2.15 dolarla yaşayanların en yüksek olduğu bölge nüfusun yüzde 39'uyla Güneydoğu. En düşük yoksulluk oranı yüzde 8'le Ege'de. Hiç çocuğu olmayan ailelerin yüzde 5'i, bir - iki çocuklu ailelerin yüzde 12'si, 3 çocuklu ailelerin yüzde 41'i 2.15 dolarlık yoksulluk sınırı içinde.15 yaş üzeri ücretli çalışanların yüzde 12'si, serbest meslek sahiplerinin yüzde 21'i, işsizlerin yüzde 13'ü, emeklilerin yüzde 5'i, öğrencilerin yüzde 11'i günlük 2.15 dolar yoksulluk düzeyinde.Harcamaların yüzde 38.8'ini yiyecek, içki ve sigara, yüzde 14.2'sini kamu hizmetleri, yüzde 12.9'unu ulaşım-iletişim, yüzde 6.9'unu giyim, yüzde 6.3'ünü eğitim harcamaları oluşturuyor. 

</TEXT>
</DOC>
