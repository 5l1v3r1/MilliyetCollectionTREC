<DOC>
<DOCNO> 352163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sondun53.html </URL>
<DATE> 2005/06/15/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Irak'ta saldırılar sürüyor 12 ölü, 21 yaralı 
</HEADLINE>
<TEXT>

     Irak’ın başkenti Bağdat ve kuzeyindeki Telafer kentinde düzenlenen iki havan topu saldırısında toplam 12 kişinin öldüğü, 21 kişinin de yaralandığı bildirildi. 
     Irak İçişleri Bakanlığı’ndan yapılan açıklamada, "Bağdat’ın batısındaki Korta Rabia mahallesine bir havan topu mermisinin düşmesi üzerine 5 sivil öldü, 6 sivil yaralandı" denildi. 
     Açıklamada, saldırının akşamüstü saatlerinde düzenlendiği, ölü ve yaralıların Yarmuk Hastanesi’ne götürüldükleri kaydedildi. 
     Diğer yandan, kuzeydeki Telafer kentinde düzenlenen bir ikinci havan topu saldırısında ise 7 kişinin öldüğü, 15 kişinin yaralandığı ifade edildi. 
     Polis kaynakları, akşamüstü saatlerinde direnişçiler tarafından 15 kadar havan mermisinin ateşlendiğini, kentte direnişçilerle güvenlik kuvvetleri arasında çatışmalar çıktığını belirtti. 
     
</TEXT>
</DOC>
