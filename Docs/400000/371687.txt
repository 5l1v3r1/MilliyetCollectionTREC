<DOC>
<DOCNO> 371687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/son/sonspo19.html </URL>
<DATE> 2005/08/21/ </DATE>
<TIME> 23.20 </TIME>
<AUTHOR>  </AUTHOR>
<HEADLINE>
Galatasaray 5 - Malatyaspor 2 Maç sonucu 
</HEADLINE>
<TEXT>

     Galatasaray-Malatyaspor karşılaşması, Sarı-Kırmızılılar'ın 5-2'lik üstünlüğüyle sona erdi. 
     
     İlk yarı 

     3. dakikada soldan Hasan Şaş'ın kullandığı kornere, altı pas içinde Orhan'ın kafa vuruşunda top kaleciden dönerken, bu oyuncunun yerde yaptığı ikinci müdahalesinden sonra ise topu önünde bulan Hakan tekrar meşin yuvarlağı kale içine doldurdu, ancak Malatyaspor savunması çizgi üzerinden topu uzaklaştırarak gol tehlikesini önledi. 
     8. dakikada Hasan Şaş'ın soldan kullandığı korner vuruşunda, ön direkte iyi yükselen Ümit, şık bir kafa vuruşuyla topu ağlara gönderdi. 1-0 
     11. dakikada ceza sahası içinde Taledo, Tomas'ın müdahalesiyle yerde kalırken, hakem Zafer Önder İpek penaltı noktasını gösterdi. 
     12. dakikada penaltı atışını kullanan Mert, meşin yuvarlağı filelere göndererek eşitliği sağladı 1-1 
     15. dakikada Bilal'in sağdan uzun pasında Galatasaray defansının arkasına sarkan Taledo'nun, sağ çaprazdan sert vuruşunda meşin yuvarlak Mondragon'da kaldı. 
     16. dakikada kaleyi karşıdan gören pozisyonda kazanılan serbest vuruşu Galatasaray'da Ümit kullanırken, bu oyuncunun vuruşunda kaleci Fevzi köşeye giden topu tokatlayarak kornere çeldi. 
     20. dakikada Hasan Şaş'ın orta sahaya yakın yerde sağ çaprazdan kullandığı serbest vuruşta, ceza sahası içinde Altan oldukça şık bir kafa vuruşuyla topu ağlara göndererek takımını yeniden öne geçirdi. 2-1 
     25. dakikada orta sahada sahip olduğu topla Orhan'ı geçen Mustafa'nın, ceza sahasına girerken yaptığı vuruşta savunmaya da çarpan top ağlarla buluştu 2-2 
     30. dakikada Hasan şaş'ın pasıyla penaltı noktası üzerinde buluşan Hakan'ın bekletmeden vuruşunda meşin yuvarlak kaleci Fevzi'den döndü ve Malatyaspor defansı topu uzaklaştırarak tehlikeyi önledi. 
     36. dakikada Cihan'ın, Göngör'den topu kaptıktan sonra sağ çaprazdan kale içine yaptığı ortada, Ümit topu kafayla ön direkte ağlarla buluşturdu 3-2 
     41. dakikada soldan Altan'ın yaptığı ortada ceza alanının sağ çaprazında topu kontrol eden Hakan, müsait durumdaki Hasan Şaş'ı gördü. Ancak bu oyuncunun altı pas önünde vuruşunda top kalecide kaldı. 
     Karşılaşmanın ilk yarısı 3-2 Galatasaray'ın üstünlüğünde kapandı. 
     
     İkinci yarı 

     47. dakikada Tomas'tan kaptığı topla sağ çaprazdan Galatasaray ceza alanına giren Taledo, kaleciyi de çalımlamaya çalışınca Mondragon'un müdahalesiyle pozisyonunu kaybetti. Topa tekrar sahip olan Mustafa savunma engelini aşamayınca Malatyaspor bu gol fırsatı değerlendiremedi. 
     53. dakikada sağdan Cihan'ın ceza alanına ortaladığı topa ön direkte Hakan'ın vuruşunda meşin yuvarlak yandan auta gitti. 
     56. dakikada kendi kaptığı topla soldan korner çizgisine kadar inen Hasan, çalımlarla ceza alanına girerken, dar açıya rağmen vuruşunda meşin yuvarlağı filelere göndermeyi başardı 4-2 
     58. dakikada ceza sahası içinde Aytaç'ın topa elle müdahalesini Zafer Önder İpek penaltı olarak yorumlarken, penaltı vuruşunu kullanan Ümit, topu kaleci Fevzi'nin müdahalesine rağmen ağlarla buluşturdu 5-2 
     64. dakikada sağdan Altan'ın yaptığı ortada topu arka direkte Ümit kafayla Hakan'ın önüne bıraktı. Bu oyuncunun vuruşunda ise meşin yuvarlak savunmadan döndü. 
     77. dakikada sağdan Mehmet Budak'ın ortasında ceza alanı önünde topla buluşan Balasz'ın vuruşunda top az farkla yandan auta gitti. 
     82. dakikada Altan'ın derinlemesine pasında Malatyaspor defansının arkasına sarkan Ümit'in, ceza alanına girerken yaptığı vuruşta top kaleciden döndü. Dönen topu savunma uzaklaştırdı. 
     Her iki takımın da çabaları kalan dakikalarda gol getirmeyince, Galatasaray mücadeleden 5-2 galip ayrıldı. 
     

Stat Ali Sami Yen Hakemler Zafer Önder İpek, Serkan Gençerler, Ayhan Akgöz Galatasaray Mondragon, Cihan, Song, Tomas, Orhan, Hasan Şaş, Saidou, İliç, Altan, Ümit, Hakan Malatyaspor Fevzi, Hakan Söyler, Ömer, Mert, Aytaç, Mehmet Budak, Mustafa, Göngör, Ramazan, Bilal, Taledo Gol Dk. 8 ve Dk. 36 Ümit, Dk. 12 Mert Penaltıdan , Dk. 20 Altan, Dk. 25 Mustafa      
</TEXT>
</DOC>
