<DOC>
<DOCNO> 383886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/soneko42.html </URL>
<DATE> 2005/10/04/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Erdemir'in İMKB performansı... 
</HEADLINE>
<TEXT>

     Ereğli Demir ve Çelik Fabrikaları A.Ş'nin Erdemir , 2004 yılı sonuna göre İMKB'de sağladığı getiri yüzde 60.49 oldu. 
     Hisselerinin yüzde 46.12'lik bölümü bugün yapılan ihaleyle özelleştirilen Erdemir'in 2004 yılı sonunda 6.10 YTL olan fiyatı, geçen Cuma günü kapanış itibariyle 8.90 YTL'ye çıktı. Dünkü kapanışta ise bu hisselerin fiyatı 9.00 YTL oldu. Erdemir Mayıs ayında hisse başına 0.7900 YTL temettü dağıttı. Temettü verimi de dahil edildiğinde bu hissenin 2004 sonuna göre sağladığı verim yüzde 60.49'a ulaştı. Bu verimin yüzde 23.29'luk bölümü Eylül ayında gerçekleşti. 
     Dünkü kapanışta gerçekleşen fiyat itibariyle, Erdemir'in piyasa değeri 4 milyar 390 milyon 848.0 bin YTL Yaklaşık 3 milyar 252 milyon dolar oldu. 2004 sonunda Erdemir'in piyasa değeri 2 milyar 976 milyon 19 bin YTL seviyesinde bulunuyordu. 
     Bu arada, Erdemir'in özelleştirilmesinde yüzde 46.12 hisse için verilen 2 milyar 770 milyon dolar üzerinden yapılan hesaplamada, şirketin tamamı için gerçekleşen fiyat 6 milyar 6 milyon doları buluyor. Bu rakam, dünkü kapanışta gerçekleşen piyasa değeriyle kıyaslandığında yüzde 85'lik bir artış ifade ediyor. 
     İMKB verilerine göre, Erdemir'in kayıtlı sermayesi 700 milyon YTL, ödenmiş sermayesi 487 milyon 872.0 bin YTL seviyesinde bulunuyor. 
     
</TEXT>
</DOC>
