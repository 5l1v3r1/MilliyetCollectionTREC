<DOC>
<DOCNO> 384286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sontur11.html </URL>
<DATE> 2005/10/05/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Her yerde aynı fotoğraf 
</HEADLINE>
<TEXT>

     RADİKAL GAZETESİ 

      Geçen yıl Taksim duvarlarında ilginç bir fotoğraf takıldı objektiflere. AB bayrağını 'çarşaf' gibi sarmış olan kadın fotoğrafı gazetelere 'esrarengiz' sıfatıyla yansıdı. Çevredeki esnaf, birkaç kişinin afişi astıktan sonra uzaklaştığını söylüyordu. Fotoğrafı kimin çektiği, kimin astığı meçhuldu. 
     Aynı fotoğraf dün Britanya'nın International Herald Tribune ve Financial Times gazetelerinde yer aldı. Fotoğraf aynı zamanda İstanbul Bienali kapsamındaki düzenlenen 'Serbest Vuruş' adli sergide boy göstermeye başladı. Sanatçısı Burak Delier'di. Marmara Üniversitesi Güzel Sanatlar Fakültesi mezunu, aynı zamanda Yıldız Teknik Üniversitesi'nde 'Sanat Tasarım' üzerine yüksek lisans yapan 28 yaşındaki Burak Delier, fotoğrafın serüvenini ve anlatmak istediklerini şöyle dile getirdi 
     
     2004'te hazırlamış 

     "Fotoğrafı 2004'te çektim. O kız, arkadaşım, o da bir AB bayrağı. AB bayrağı uygarlık kriterlerini belirleyen bir şey. Çarşaf ise bu bakış açısından son derece geri kalmış, istemediğimiz bir geçmişi anlatan, karanlığı simgeleyen bir klişe. Ne AB tek başına medeniyeti savunabiliyor, ne de çarşaf tek başına gericiliği anlatabiliyor. Bu iki klişeyi birbirine vurdurdum. Buradaki ima, AB'deki muhafazak rlık potansiyelini vurgulamaktı. Ne kadar liberal ve özgürlükçü olsalar da onlarda da böyle bir eğilim var. Fotoğrafın ayrıcaklı mek nı olmadan, illegal, isimsiz sergilenmesi cazip geldi. Sanat öncelikle doğal olarak algılanmalı. Afiş yaptırdım ve afişçilere vererek sokaklara yapıştırdım. Çok da etkili oldu. İnsanlar bu resme bakıp hemen bir şey söyleyemiyor, karar veremiyor. Fotoğraf insanları ne kadar çok düşünmeye zorlarsa o kadar iyi." Afişlerin bienal kapsamında sergilendiğini anlatan Delier, şöyle devam etti "Zaten 2 bin tane basılmıştı. Bin tanesi sokaklara yapıştırıldı, bin tanesi de sergi mek nında dağıtıldı. Yurtdışından beni arayan gazeteciler vardı. Onlardan öğrendiğime göre, sergide dağıtılan afişlerden alıp Avrupa'ya götürenler varmış. Paris'te, Berlin'de duvara yapıştırmak için. Aslında ben etki yapmasını bekliyordum. Ama bu kadar çok olmasını beklemiyordum. Bu fotoğrafı sanat diye sahnelerseniz, çok ses getirmezdi. Ama gözleriniz o kızın gözleriyle sokakta karşılaştığında etkisi oluyor." 
     
</TEXT>
</DOC>
