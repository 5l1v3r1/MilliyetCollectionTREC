<DOC>
<DOCNO> 397792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/guncel/gun03.html </URL>
<DATE> 2005/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali güle oynaya gidiyor 
</HEADLINE>
<TEXT>


Son olaylar üzerine Hakk ri Valiliği'nden Tokat Valiliği'ne atanan Erdoğan Gürbüz, 'Bu benim için yükselme sayılır. Tokat daha gelişmiş bir ildir. Başbakanımızın gelişi meyvesini verdi' dedi 

BEHÇET DALMAZ Hakk ri DHA 

Hakk ri'nin Şemdinli ve Yüksekova ilçelerinde yaşanan olayların ardından bölgeye giden milletvekillerinin "görevden alınmalı" dediği Vali Erdoğan Gürbüz, jet kararnameyle Tokat'a atanmasını, "Tokat'ı benim için bir yükselme olarak değerlendirebilirsiniz. Tokat daha gelişmiş bir ildir. Başbakanımızın gelişi meyvesini verdi" sözleriyle değerlendirdi. Gürbüz, atamadan dolayı Başbakan Recep Tayyip Erdoğan ile İçişleri Bakanı Abdülkadir Aksu'ya da şükranlarını sundu. 

'Gecikmiş bir karar' 
Polisevinde TBMM İnsan Hakları Araştırma Komisyonu Başkanı Mehmet Elkatmış başkanlığındaki heyetle yaptığı kahvaltının ardından açıklamalarda bulunan Gürbüz, atamasının kendisi için gecikmiş bir karar olduğunu savundu. Gürbüz, şunları söyledi 
"Bu karar devletimizin ve hükümetimizin aldığı bir karardır. 39 yıllık devlet memuru olarak hükümetimizin ve devletin aldığı kararı saygıyla karşılıyorum. Bu hükümetimizin takdiridir. Burada üç yıl hizmet ettik. Gelen arkadaşımız çok yakından tanıdığım, başarılı ve değerli bir arkadaşımızdır. Önemli olan bu güzel vatan toprtaklarında onuruyla hizmet etmektir. Zaten bu bir bayrak yarışıdır. Önemli olan bu bayrağı hedefe en hızlı şekilde yetiştirmektir. Benim Tokat'a alınmamı gecikmiş bir karar olarak değerlendirebilirsiniz." 

Polise 220 lojman 
Gürbüz, Başbakan Recep Tayyip Erdoğan'ın talimatıyla Şemdinli'de su şebekesi ve 1 Kasım'daki bombalama olayında hasar gören 156 ev ve işyerinin yerine yenisinin yapılacağını da açıkladı. Gürbüz, "Biz Bayındırlık Müdürlüğü'ne bildirdik. Özel sektörün yapacağı proje değerlendirmesinden sonra hasar gören ev ve işyerleri kısa sürede yapılacaktır" dedi. Gürbüz, Erdoğan'ın polisin acil ihtiyacı olan lojman sorununun çözümü için de talimat verdiğini ifade ederek, "Başbakan'ın emirleri doğrultusunda Yüksekova'ya 120, Çukurca'ya 50, Şemdinli'ye de 50 polis lojmanı bugünden itibaren yapılamaya başlanacak. Ve önümüzdeki yıl bitirilecek" dedi. 

Aksu Değişikliği vali istedi 

İçişleri Bakanı Abdülkadir Aksu, Hakk ri Valisi Erdoğan Gürbüz'ün Tokat'a alınmasını, "Kan değişikliği" diye değerlendirdi. Aksu, CHP'li milletvekillerinin sorusu üzerine, görev değişikliğiyle ilgili şu açıklamayı yaptı "O bölgede görev süresi 2 yıldır. Hakk ri valimiz 2 yılı aşkın süre bölgede kaldı. Kendisinin arzusu ile kan değişikliği yapıldı. Kendisine sorduk. 'Başka bir ile verirsiniz' dedi. Biz de oradan aldık." Aksu, Hakk ri'nin yeni valisi Ayhan Nasuhbeyoğlu ile de Meclis'te bir aradaydı. 



</TEXT>
</DOC>
