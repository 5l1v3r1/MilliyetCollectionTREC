<DOC>
<DOCNO> 356008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sontur46.html </URL>
<DATE> 2005/06/27/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Van'da terörist cenazesi olaysız defnedildi... 
</HEADLINE>
<TEXT>

     Bingöl’de terör örgütü PKK’ya yönelik operasyonda ölü ele geçirilen teröristin cenazesi olaysız defnedildi. 
     Bingöl’deki operasyonda ölü ele geçirilen Harun kod adlı Tekin Şaybak’ın cenazesi, toprağa verilmek üzere Van’ın Bostaniçi Beldesi’ndeki Bostaniçi Mezarlığı’na getirildi. 
     DEHAP Van İl Başkanı Abdurahman Doğar ve Bostaniçi Beldesi Belediye Başkanı Gülcihan Şimşek’in de aralarında bulunduğu yaklaşık 200 kişilik grup, cenazeyi defnetti. Grupta yer alan bazı kişiler, 
     terör örgütü lehine sloganlar attı. 
     Mezarlık etrafında yoğun güvenlik önemleri alan Jandarma Komutanlığı ekipleri, gruptakileri tek tek arayarak, mezarlıktan çıkmalarını sağladı. 
     Grup, mezarlıktan çıktıktan sonra olaysız şekilde dağıldı. 
     
</TEXT>
</DOC>
