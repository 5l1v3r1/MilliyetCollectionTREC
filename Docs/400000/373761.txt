<DOC>
<DOCNO> 373761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sondun44.html </URL>
<DATE> 2005/08/29/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Bush, Louisiana ve Missisippi eyaletlerini felaket bölgesi ilan etti... 
</HEADLINE>
<TEXT>

     ABD Başkanı George Bush, Louisiana ve Missisippi eyaletlerini felaket bölgesi ilan etti. 
     Arizona’daki El Mirage’da konuşan Bush, Meksika körfezi sahilini kasırganın vurmakta olduğunu belirterek, buradaki halkın, federal hükümetin kendilerine yardıma hazır olduğunu bilmelerini istediğini söyledi. 
     Başkan Bush, Katrina kasırgasının yolu üzerindeki yerlerde yaşayanlardan, yerel yetkililerden talimat gelmedikçe sığınakları terk etmemelerini istedi. 
     Beyaz saray Sözcüsü Scott McClellan da Bush’un Arizona’ya uçarken felaket ilanında bulunduğunu belirterek "Bunun, iki eyalette yaşayanlar için federal fonların kullanılmasının yolunu açtığını" belirtti. 
     
</TEXT>
</DOC>
