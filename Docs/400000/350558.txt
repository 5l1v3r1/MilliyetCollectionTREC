<DOC>
<DOCNO> 350558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/siyaset/siy13.html </URL>
<DATE> 2005/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hiçbir başbakan ülkesini satamaz' 
</HEADLINE>
<TEXT>


ANKARA Milliyet 


Başbakan Erdoğan'ın, "CHP anti-Amerikancı" sözlerine, "Erdoğan'ın sözleri 'memleketi satacağız ama CHP izin vermiyor' diye yorumlanabilir" karşılığını veren CHP Genel Başkanı Deniz Baykal'a AKP Genel Başkan Yardımcısı Dengir Mir Mehmet Fırat yanıt verdi. Fırat, "Türkiye Cumhuriyeti tarihinde bugüne kadar hiçbir başbakan ülkesini satmamıştır, satmayacaktır" dedi. 
"Toplumla bütünleşemediği için CHP'nin hırçınlaştığını ve gerçekle mecaz arasındaki farkı anlayamadığını" iddia eden Fırat, "CHP, Türkiye'nin küresel aktör olmasının önünde bir engel olarak maalesef durmaktadır" diye konuştu. 
Cumhurbaşkanı Sezer'in, vek leten bürokrat atamalarıyla ilgili hükümete yazdığı mektubu da anımsatan Fırat, "Bu mektubun basına açıklanmasının da çok doğru olduğu kanısında değiliz. Cumhurbaşkanı ile hükümet arasındaki bir yazışmayı biz de basına açıklar ve cevabını verebilirdik. Ancak bunu hükümet etme, devlet adamı olma anlayışına yakıştıramadığımız için böyle bir eyleme girmedik" şeklinde konuştu. 



</TEXT>
</DOC>
