<DOC>
<DOCNO> 350679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/soneko23.html </URL>
<DATE> 2005/06/10/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Galataport'ta ihale süreci başladı... 
</HEADLINE>
<TEXT>

     Türkiye Denizcilik İşletmeleri TDİ , uzun süredir gündemde bulunan İstanbul Salıpazarı-Karaköy Kruvaziyer Liman Turizm Ticaret Kompleksi'nin Galataport yap-işlet-devret YİD modeli çerçevesinde yapımı için ilana çıktı. 
     Proje, kruvaziyer liman tesisi, en az 1 adedi 5 yıldızlı olmak üzere uluslararası zincirler tarafından işletilecek nitelikte 2 adet otel, apart oteller, dükkanlar vb. satış üniteleri, yeme içme alanları, sinema, müze vb. eğlence tesislerinin yapımı ile otopark kapalı garaj vb. yapılar ve bunlara ilişkin altyapı ile teknik mahallerden oluşan turizm merkezinin yapım ve işletimini kapsıyor. 
     Proje, Salıpazarı-Karaköy Liman Sahası sınırları dahilinde yapılacak. Projenin süresi 3 yıl yatırım, 46 yıl işletme süresi olmak üzere toplam 49 yıl olacak. 
     
     İHALE 24 AĞUSTOS'DA 
     İhale, 24 Ağustos 2005 günü TDİ Genel Müdürlüğü'nde yapılacak. İhale dokümanı 30 bin dolar karşılığında TDİ'den temin edilebilecek. İhale için 1 milyon dolar geçici teminat alınacak. 
     
</TEXT>
</DOC>
