<DOC>
<DOCNO> 385631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/ekonomi/eko03.html </URL>
<DATE> 2005/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Körfez sermayesi 3 Ekim'den sonra geldi' 
</HEADLINE>
<TEXT>


Erdoğan, "Yahudi geliyor, 'Bu Yahudi' Arap geliyor, 'Bu Arap' Batı geliyor, 'Acaba niye geldi ' Nereden ne gelecek " dedi 

ANKARA Milliyet 

Başbakan Recep Tayyip Erdoğan, Dubai Veliaht Prensi'nin yatırım yapmak için gelişini eleştiren CHP'ye sert çıktı. Erdoğan, "Muhalefet lideri şunu iyi bilmeli. Özelleştirme ve Türkiye'de yatırım yapacaklarla ilgili koşturmaksa koşarım, takip edilecekse ederim. Yeterki gelsin ülkemde yatırım yapsınlar. Bizim abdestimizden şüphemiz yok ki namazımızdan şüphemiz olsun" dedi. 
Erdoğan, AKP Ankara İl Teşkilatı'nın iftar yemeğine katıldı. Medyayı da eleştiren Erdoğan, şunları söyledi 
"3 Ekim'in hemen arkasından Körfez sermayesi Türkiye'de yatırım için geldi, atılan başlıkları görüyorsunuz aman yarabbi. Nasıl başlıklar attılar. '5 milyar dolara teravih namazı.' Bunu buralarla ilişkisi olmayan insanlar için söyleseler eyvallah. Sen onu yazsan da yazmasan da zaten yapacağı o. Gelip de onu bu rakamla ilgili hale getirmek çok çirkin, ayıp. Yahudi sermayesi geliyor bu yahudi. Arap sermayesi geliyor bu arap, batı sermayesi geliyor acaba bu niye geldi Ya arkadaş nereden ne gelecek Allah aşkına. Bu yatırımlar bir yerden gelecek. Bunun için çalışan bir iktidar var h l utanmadan sıkılmadan kalkıp bu başlıkları atıyorsunuz. Bu konuşmaları yapıyorsunuz." 

'4.5 milyara çalışan işçi var' 
Galataport'un peşkeş çekildiğine yönelik iddialar olduğunu da belirten Erdoğan şunları söyledi 
"Gerçekçi, samimi, dürüst olalım. Bu ülkede taş üstüne taş koymayanlar konuşmasın, heyecanı olanlar konuşsun. Devlet ticaretin içinde olmasın. Komünist ülkeler bile bunları aştı artık. Devletin malı deniz yemeyen domuz. Ondan dolayı sattık, bu sıkıntıları yaşadık. 4.5 milyara çalışan işçi var." 


</TEXT>
</DOC>
