<DOC>
<DOCNO> 382553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/soneko17.html </URL>
<DATE> 2005/09/29/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Prof. Dr. Günuğur Karar tasarısı, AP'nin seçtiği siyasi bir taktik oldu 
</HEADLINE>
<TEXT>

     Türkiye-AB Derneği Genel Başkanı Prof. Dr. Haluk Günuğur, Türkiye'nin AB sürecindeki en kritik hafta sonunu yaşayacağını belirterek, müzakerelere oturulup oturulmayacağının bile 3 Ekim sabahı ortaya çıkacağını belirtti. 
     Prof. Dr. Günuğur, dün ortaya çıkan belge ve özellikle de ek protokol onaylanmasının ertelenmesinin, Avrupa Parlamentosu'nun AP seçtiği siyasi bir taktik olduğunu söyledi. AP'nin, ek protokolü, TBMM'de oylanmasıyla ilgili fotoğrafa göre bağlamak istediğini anlatan Günuğur, bunun siyasi bir taktik olduğunu, konunun bir de hukuki boyutu bulunduğunu ifade etti. 
     Türkiye'nin Gümrük Birliği, AB anlaşmaları ve müzakerelere başlanması olgularının birbirine karıştırılmaması gerektiğini de vurgulayan Günuğur, ''AB 3 Ekim'de müzakerelerin başlamasına hayır demiyor, bunun yanında Avrupa Parlamentosu bazı yan koşulları ileri sürüyor'' dedi. Kıbrıs Rum kesiminin tanınmasıyla ilgili isteklerin daha önce de bulunduğuna işaret eden Günuğur, bu ülkenin uluslararası hukukta 25 ülke tarafından tanındığının altının çizildiğini belirtti. 
     
     ''MÜZAKERELER 3 EKİM'DE BAŞLAR''... 
     Müzakerelerin başlamasıyla ilgili AB'nin hiçbir ''sıkıştırma'' taktiği uygulamadığını, devam etmesiyle ilgili koşulları bulunduğuna dikkati çeken Günuğur, sözlerini şöyle sürdürdü 
     ''AP Biz 25 ülkeyiz. Kıbrıs Rum Kesimi'ni uluslararası hukukta tanıyan 25 ülkeyiz diyerek tanındığını bir kez daha vurguluyor ve bunların hepsini tanımadan bu aileye giremeyeceğimizi kaydediyor. Müzakerelerin başlamasıyla ilgili bir sorun yok. Bizi başlama konusunda sıkıştırmıyor. Devam etmesi için tanınması gerektiği görüşünü öne sürüyor. Ermeniler konusu da tasarıya girmiş durumda. 10 yıl sonrasını da düşünürsek, Türkiye Ermeni soykırımını kabul etmelidir gibi bir yaklaşım sergilenmiş durumda. Ancak Avusturya'nın sıklıkla dile getirdiği imtiyazlı ortaklık yaklaşım biçimi bu metne girmemiş.'' 
     
     BELGE SİYASİ AĞIRLIKTA 
     AP'nin Türkiye ile ilgili karar tasarısının hukuki ağırlığı ve yaptırımından çok, siyasi yaptırımının önemli olduğunu kaydeden Prof. Dr. Günuğur, ''Küçük görmüyorum ama bunun hukuki olarak bir yaptırım gücü yok. Tavsiye niteliğinde... Avrupa Parlamentosu devletler zirvesine öneriler getiriyor. Görüş ortaya koyuyor'' dedi. 
     Buna karşılık ortaya çıkan kararın, siyasi açıdan ele alındığında belli bir ağırlığının bulunduğunu kaydeden Haluk Günuğur, ''AP, Avrupa halklarının temsilcilerinden oluşuyor. Doğrudan seçimlerle parlamentoya girildiği için o halkların görüşlerini yansıtıyor. Karar organları üzerinde belgenin hukuki bağlayıcılığı olmamakla birlikte ağırlığı var'' diye konuştu. 
     
     3 EKİM SABAHI 
     Müzakerelerin 3 Ekimde başlamasını engelleyen hiçbir hukuki durum olmadığını vurgulayan Günuğur, sözlerini şöyle sürdürdü 
     ''Müzakereler 3 Ekim'de başlayacak ama resmi açılışın hemen ardından 4 Ekim'de hemen masaya oturulmayacak. Tarama süreci var o da 3-5 ay alacak. Reel anlamda başlaması için 3-5 ay gerekiyor. 
     Burada Türkiye'nin konumu çok önemli Dışişleri Bakanımız bir takım koşulları önümüze getirip koyarlarsa biz masaya oturmayız dedi. Örneğin limanların Kıbrıs Rum Kesimi'ne açılması gibi konuları kağıt üzerinde yapma, bunu ben göreceğim diyorlar. Metni henüz görmedik ama bu son kararda, 2006'ya kadar Gümrük Birliği bir yıllık sürede gerektiği gibi uygulanmıyorsa, Kıbrıs Rum Kesimi gemilerine limanlarını açmıyorsa, başlamış olan müzakereleri askıya almış oluyorum diyor. Bu da tavsiye biçimindedir. Kesin karara dönüşecek mi Buna zirve karar verecek. Aralık ayına kadar da resmi zirve yok.'' Türkiye'nin bu durumda 3 Ekim sabahı ne yapacağının önemli olduğunu kaydeden Günuğur, bu konuda Türkiye'nin tutumunun Daimi Delegeler toplantısında ortaya çıkacağını bildirdi. Haluk Günuğur, ''AB Daimi Temsilciler Komitesi COREPER , 3 Ekim'de başlaması öngörülen Türkiye'nin AB'ye katılım müzakerelerinin temelini oluşturacak Müzakere Çerçeve Belgesi'ne ilişkin tartışma ve pazarlıkları yarınki toplantısında ele alacak. AP'nin kararının ne kadarı bu toplantıdan çıkacak metne yansıyacak onu göreceğiz'' dedi. 
     Günuğur, Türkiye'nin AB sürecinde en kritik hafta sonunu yaşayacağını belirterek, ''Artık iş sıkıştı. 3 Ekim'e de fazla birey kalmadı. AP'nin tavsiye kararında yer alan noktaların ne kadarı resmi karara dönüşecek. Bana göre, Türkiye belki bunu bekliyor. Belki de bu 3 Ekim sabahında belli olacak, heyet oraya gider ama masaya oturur mu oturmaz mı O bizim kararımız olacak'' dedi. 
     
</TEXT>
</DOC>
