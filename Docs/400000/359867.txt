<DOC>
<DOCNO> 359867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/son/sonsiy01.html </URL>
<DATE> 2005/07/10/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Amber Anavatan'da da aradığımı bulamazsam siyaseti bırakırım 
</HEADLINE>
<TEXT>

     Anavatan Partisi Hatay Milletvekili Züheyir Amber, ''Anavatan Partisi'nde de aradığımı bulamazsam siyaseti bırakırım'' dedi. 
     Amber, CHP'deki parti içi sorunlar nedeniyle SHP'ye geçtiğini, ancak burada da mutlu olamadığını, Tüzük Kurultayı'nda yaptığı değişikliklerle Anavatan Partisi'nden etkilendiğini ve siyasi mücadelesini bu çatı altında sürdürme kararı aldığını belirtti. 
     Genel başkanın 10 yıldan fazla görev yapamaması ve kadın yönetici sayısının en az yüzde 30 düzeyinde olmasının partideki demokratik yapının en önemli unsurları olduğunu ifade eden Amber, ''Bunlar benim de benimsediğim ilkelerdir. Anavatan Partisi'nde uzun yıllar siyaset yapacağımı düşünüyorum. Ancak, çelişkiler çıkması halinde, aradığımı bulamazsam bir başka siyasi partiye geçmem, siyaseti bırakırım'' diye konuştu. 
     
</TEXT>
</DOC>
