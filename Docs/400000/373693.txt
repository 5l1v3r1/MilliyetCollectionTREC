<DOC>
<DOCNO> 373693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/spor/yguven.html </URL>
<DATE> 2005/08/29/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Soru-yorum 
</HEADLINE>
<TEXT>



Ben de "moda"ya uydum ve maçı yorumlamak yerine kendi kendime sorular sordum. 
Yalnız, "zorluk derecelerini" ayarlayamadım kan ter içinde kaldım yanıtlarken. 

- Belki de Süper Lig'in en parlak ve "kuş sütü eksik" kadrosuna sahip Beşiktaş için Diyarbakırspor maçı çantada keklikti Kekliğin o çantaya nasıl gireceğini anlatana rastlamadık bugüne kadar oysa. Sanki kolay bir şeydi. Sanki gelip kendileri atlıyorlardı çantaya. Oysa, önce kaliteli silah lazımdı. Sonra rutubet almamış mühimmat. Gez-göz- arpacıktan çakan, yanlışlıkla kendi adamını vurmayan bir usta... Ve yorucu bir çaba. Keklik ya da fil ava çıkınca aynı efor gerekliydi. Ancak ondan sonra çantaya girebilirdi av. Diyarbakırspor gerçekten keklik miydi 
- Hayır. 
Diyarbakırspor'u yenmek, Beşiktaş'ın yol haritasında çok önemli bir kavşaktı. Kavşaklar yolun ne kadar başındaysa, insanı o kadar hedeften uzağa düşüreceği için de önemliydi... Diyarbakırspor sessiz ve sakin bir ortamda Fenerbahçe'ye kök soktürdüğü için de. Hüseyin Kalpar'ın bir İstanbul sistemi vardı Rakibin "çalışan birimini" çalışmaz hale getirmek. Aynı duvara tosladı Beşiktaş... Bir tane Beşiktaşlı topla yüzü kaleye dönük halde buluşamadı. Neden çare bulmak için maçın son çeyreğini bekledi Rıza Hoca Yoksa her şeyin kendi kendine yoluna gireceği gibi bir inancı mı vardı 64'de Tümer girince yakalanan pozisyonlar raslantı mıydı 
-Hayır 
Orta sahada top yapabilen bir tek Kleberson ile 64 dakika geçiren ve her iki kanatta kilitlenen Beşiktaş'ın "milli savunması" da orta sahanın azizliğine uğramıştı. Defansla forvet arasında gidip gelen toplara Diyarbakırsporlular'ın yaptığı baskıyla iyice bunaldı. Ciddi hatalar yaptı. Ahmed Hassan bir haftada değişmişti. Maçın büyük kısmında tek topla gol atacak Ailton topla ancak orta sahada buluşabildi. Eline geçen fırsatları da acemice harcadı. İşin açıkçası şansi da yoktu. Top kaleciye mıknatıslanmıştı. Bu koşullarda galip gelebilir miydi Beşiktaş 
-Hayır 
Diyelim ki, , Ailton'dan Kleberson'a, oradan savunmaya kadar Beşiktaşlı futbolcular görevlerini iyi yapamadı. Beraberlik golünü bile savunma adamı attı. Gökhan sakatlanınca Sergen'i oyuna almaktan vazgeçen daha sonra çaresizlik içinde Ahmet Dursun ile Veysel'i değiştiren, Kalpar'ın kilitine çare üretemeyen Rıza Hoca görevini yaptı mı 
-Hayır 
Avrupa için ümit verdi mi 
-Hayır 
Rıza hoca bu çarkı çevirebilir mi 
- ............... 


</TEXT>
</DOC>
