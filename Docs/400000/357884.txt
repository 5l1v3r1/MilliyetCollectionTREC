<DOC>
<DOCNO> 357884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/son/sontur27.html </URL>
<DATE> 2005/07/03/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
"Nişandan dönme" kavgası, ölümle bitti... 
</HEADLINE>
<TEXT>

     Osmaniye'de, iki aile arasında ''nişandan dönme'' nedeniyle çıkan kavgada bir kişi silahla vurularak öldürüldü. 
     Alınan bilgiye göre, Mehmet Akif Ersoy Mahallesi'nde Mustafa Ş'nin 36 kızı S.Ş. 20 ile Muhittin N. 20 , ailelerinin katıldığı törenle nişanlandı. 
     Ancak Muhittin N, askere gittiğinde Mustafa Ş, kızını bir başkasıyla evlendirmeye karar verdi. 
     Bunu öğrenen Muhittin N'nin Mersin'deki ailesi, görüşmek üzere Osmaniye'ye geldi. İki aile arasında çıkan tartışma kısa sürede kavgaya dönüştü. Ağabey İmam N, tabancayla ateş ederek Mustafa Ş'yi öldürdü. 
     Polis ekipleri, olayın ardından Sait N, Kadir N, Celal E. ve Çetin K'yi, daha sonra da kaçan İmam N'yi yakaladılar. 
     Olayla ilgili soruşturmanın sürdürüldüğü, cesedin otopsi için Adana Adli Tıp Kurumu'na kaldırıldığı bildirildi. 
     
</TEXT>
</DOC>
