<DOC>
<DOCNO> 361913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/son/sontur06.html </URL>
<DATE> 2005/07/17/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Şırnak'ta 10 terörist ölü ele geçirildi... 
</HEADLINE>
<TEXT>

     Şırnak'ta gerçekleştirilen operasyonda 10 terörist ölü ele geçirildi. 
     Şırnak Valiliği'nden yapılan yazılı açıklamada, bölgedeki huzur ve güven ortamını bozmaya çalışan terör örgütü PKK'ya yönelik 13-16 Temmuz tarihleri arasında Hakkari, Şırnak ve Van sınırlarının kesiştiği bölgede gerçekleştirilen operasyonda, bir grup terörist ile temas sağlandığı belirtildi. 
     Güvenlik güçlerinin ''teslim ol'' çağrılarına teröristlerin ateşle karşılık vermesi üzerine çıkan çatışmada 10 teröristin silahlarıyla birlikte ölü ele geçirildiği ifade edilen açıklamada, şöyle denildi 
     ''Vatandaşlarımıza ve güvenlik güçlerimize yönelik mayınlama yapan bölge sorumlusunun da bulunduğu 10 terörist, silahları ile birlikte ölü olarak ele geçirilmiştir. Bölgede yapılan arazi araması sırasında 1 kannas keskin nişancı tüfeği, 1 bixi makinalı tüfeği, 1 RPG 7 roketatarı, 7 kalaşnikof piyade tüfeği, 18 el bombası, 25 kilogram C3 C4 patlayıcı madde ile patlamada kullanılan düzenekler ve bol miktarda yaşam malzemesi ele geçirilmiştir.'' 
     
</TEXT>
</DOC>
