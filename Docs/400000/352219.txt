<DOC>
<DOCNO> 352219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/soneko47.html </URL>
<DATE> 2005/06/15/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
OPEC üretimi artırma kararı aldı.... 
</HEADLINE>
<TEXT>

     Ali H.Yurtsever AA 

Petrol İhraç Eden Ülkeler Örgütü OPEC Petrol Bakanları Viyana'da bugün yaptıkları toplantıda, günlük ham petrol üretimini 500 bin varil artırma kararı aldılar. 
     Petrol bakanlarının aldığı bu kararın 1 Temmuz'dan itibaren uygulanacağı ve kartel üyesi Irak dışındaki 10 ülkenin günde toplam 28 milyon varil ham petrol üreteceği bildirildi. 
     ''Ham petrol satış fiyatı 50 doların üstüne çıktığında önlem almaya başlıyoruz'' diyen OPEC Başkanı Şeyh Ahmet El Sabah, ''bu kez de satış fiyatı 50 doların üstüne çıktığı için önlem olarak günlük üretim kotasını 500 bin varil artırdıklarını'' söyledi. 
     Kartel üyeleri arasında günlük üretimin iki kademeli olarak toplam 1 milyon varil arttırılması görüşünün de gündeme getirildiği ancak bu görüş üzerinde mutabakat sağlanamadığı öğrenildi. 
     OPEC ürünü hem petrolün satış fiyatı bakanlar toplantısı öncesi varil 159 litre başına ile 55 dolar arasında seyrediyordu. 
     OPEC üyesi 11 ülkenin resmi kotaya rağmen halen günde 30 milyon varil ham petrol ürettiklerini anımsatan ekonomi gözlemcileri, petrol bakanlarının günlük üretimi 500 bin varil arttırma kararının piyasayı tatmin edemeyeceğini ve ham petrol satış fiyatının yükselmeye devam edeceğini belirtiyorlar. 
     
</TEXT>
</DOC>
