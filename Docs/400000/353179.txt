<DOC>
<DOCNO> 353179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/spor/spo20.html </URL>
<DATE> 2005/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanal'ın evceğizi 
</HEADLINE>
<TEXT>


YAKAN TOP Nilay YILMAZ 


Dün de dediğimiz gibi Haziran ayı boyunca da beraber olacağımızı açıklayan fakat geçtiğimiz pazar kendilerini ekranlarda görme şerefine nail olamadığımız Ulueren ve ekibi, Telegol programına devam etselerdi, programların iyice azaldığı şu günlerde mutlu mesut olacaktık. Son programda yaşanan diyaloglarla Telegol defterini kapatalım yeni sezona kadar. Belki de sesimizi duyarlar da programa devam ederler, kim bilir İlginç fikirleri ve çıkışlarıyla programa renk katan Sayın Aybaba, yine formundaydı o gece. Bir laf söyledi, ardından 3 kişi daha bu konu üzerine kafa yordu 
Adnan Menderes Aybaba Ersun Yanal'ın kendine hakkaten oturup bir çeki düzen vermesi lazım. Hatta bir Boğaz'a gitsin yarın sabah. Bir yürüyüş yapsın. Şöyle bir kafasını dinlesin 'bu Hakan Şükür polemiklerini falan nasıl hallederim' diye. Biraz kendini toparlasın o da. Bu kadar zor bir şey değil ki 
Serhat Ulueren Bunu 10 ay sonra söylemen çok iyi oldu bence. 
Ziya Şengül Boğaz'a gitmesine gerek yok. Her sabah insanlar böyle kaynıyor. Bu kadar tepkiden sonra, Ersun Yanal Boğaz'da yürürse... 
Serhat Ulueren Bence şeye gitsin. Eee, Çanakkale'ye. Paneller vardır. 
Ersin Düzen Yanal'ın bir yere gitmesine gerek yok. Son derece güzel bir yerde, havuzlu güzel bir evi var. Bence en iyisi evinde oturup düşünsün. 
Ziya Şengül Sen de adamın özel yaşantısındaki lüksünü anlatmaya başladın. Başarısız olanın kötü yerde mi oturması gerekiyor 
Ersin Düzen Hayır hayır. Onu demek istemedim... 
Serhat Ulueren Bence yarın çıkmasın. Bir defa yarın hava güzel. Her yer ana-baba günü. Daha mantıklı olur evde oturması. Yani ben Adnan'a katılmıyorum. 
İşte böyle sevgili okur. Ersun Yanal programı izlemiş midir, izlemişse neler düşünmüştür bilemeyiz elbet ama Telegol ekibini dinleyip kesinlikle Boğaz'a gitmemiştir. 

Yalnızca skorlara bakarak yazmadım. Yazdıklarımın "netice"ye değil, "Hatice"ye olması bu yüzdendir. 
Yiğiter Uluğ 


Haberiniz var mı 

Bazen topun peşinde koşarken fedak rlık yapmanız gerekir. Bert Trautmann, Birmingham'a karşı oynadıkları, Futbol Federasyonu Kupa final maçının bitimine 15 dakika kala boynunu kırdığı halde oyuna devam etmiş ve madalya almaya hak kazanmıştır. 



Aaa, çok ayıp 
Evli olanlara canım kurban. Ama bekarlara öğütlerim olacak. Her türlü numaraya hakkınız var. Ama dikkatli olun kaçamaklar kaliteli olsun. Ve gizli yapın o işi. Hepiniz birer kralsınız. Maskara olmayın, fazla da yorulmayın. 
Hulki İlgün - Fanatik 

Dürüst Başkan 
Yüksek vergiler yüzünden vergi kaçırır hale geldik. 
İsmail Uyanık - Hürriyet 

Haydi bakalım 
Biz de Fenerbahçe'nin 100. yılında şampiyon oluruz. 
Ergün Penbe 

Şükürsevmez 2 
Ne yani bir tek Hakan Şükür mü, Milli Takım'ın kaderini değiştirecek kişi 
Adnan Menderes Aybaba - Telegol, Star 

Derin analiz 
Ömer Çavuşoğlu Fenerbahçeliler Ersun Yanal'ı destekliyor. Galatasaraylılar istemiyor gibi bir hava oluştu. 
Mehmet Şeyho Beşiktaşlılar ne yapıyor Ömer Abi 
Ömer Çavuşoğlu Onlar arada kalmış vaziyetteler. Karışmıyorlar. 
Spor Zamanı - STV 

Tabi canım 
Fenerbahçe bu kadroyla futbol oynasa da, oynamasa da daha yıllarca şampiyon olur. 
Hulki İlgün - Fanatik 

O zaman biraz zor 
Bizim şampiyonluk saha dışında, masa üstü, masa altı, gizli kapılar ardından hiçbir şey olmayacak. 
Atay Aktuğ - Hürriyet 

Sen öyle san 
Ribery'nin menajeri yabancıdır. Kayseri'de yerel bir kanalda gevezenin biri konuşmuş, bunu dikkate almayalım. Böyle bir şey yok. Ribery, Galatasaray'dan bir yere gitmiyor. 
Galatasaray 2. Başkanı Ergun Gürsoy 

Bir şey olmaz, korkma 
NBA'e giderken bile bu kadar heyecanlanmadım, kalbimin yerinden çıkacağını düşünüyorum. 
Hidayet Türkoğlu 

Amin 
Rakipler de herhalde güneşte fazla kalıp çazgırlaşıyorlar. Ama Tanrı onlara da Fenerbahçeli olmayı nasip etsin. Herkes Fenerbahçeli, herkes mutlu olsun. 
Hulki İlgün - Fanatik 

Yunanistan da kim canım 
Zamanında Almanyaları, Hollandaları, İsveçleri, İsviçreleri yenip Avrupa şampiyonalarına giden, dünya üçüncülüğünü yakalayan milli takımımız, bugün Yunanistan, Danimarka, Ukrayna gibi takımları yenemiyor, siftah edemiyor. 
Şansal Büyüka - Akşam 

Haydi inşallah 
Sivasspor'u ilk önce ligde bırakmak istiyorum. Tabi ki sezonu ilk 10 içinde tamamlarsak mükemmel olur. 
Sivasspor Teknik Direktörü Werner Lorant 



</TEXT>
</DOC>
