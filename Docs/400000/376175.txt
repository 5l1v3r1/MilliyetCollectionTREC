<DOC>
<DOCNO> 376175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sontur28.html </URL>
<DATE> 2005/09/06/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Van'daki olaylarda 6'sı polis 9 kişi yaralandı, 93 kişi gözaltına alındı 
</HEADLINE>
<TEXT>

     Van Emniyet Müdürlüğü’nden yapılan yazılı açıklamada, Van’da meydana gelen olaylarda 6’sı polis olmak üzere, 9 kişinin yaralandığı bildirildi. 
     Açıklamada, terör örgütü PKK lideri Abdullah Öcalan’ın tecridini protesto etmek amacıyla DEHAP, TÜYAD-DER, GÖÇDER ve bazı derneklerin katılımı ile 200 kişilik grubun, dün Valilik binası önünde basın açıklaması yaptığı bildirildi. 
     Grubun, çevresinde güvenlik tedbirleri alındığı, yasadışı slogan atmamaları yönünde defalarca ikaz edildikleri kaydedilen açıklamada, şöyle denildi 
     "Grup üyeleri dağılmayarak DEHAP parti binası önüne gelmişlerdir. Parti yöneticileri parti binasına girdikten sonra diğer 150 kişilik grup yasadışı terör örgütü lehine slogan atarak Cumhuriyet Caddesi’nin batısına düşen Sanat Sokağı Küçük Cami civarı çevresinde yürüyüşe geçerek polise taşlı sopalı saldırıda bulunmuşlardır. İlk etapta 6 polis memuru yaralanmış, tedavileri yapıldıktan sonra taburcu edilmişlerdir." Güvenlik güçlerinin gruba müdahale etmesi sonucu 93 kişinin gözaltına alındığı ifade edilen açıklamada, "Olaylar sırasında 2 kişi ateşli silahla, 7 kişi de taşla yaralanmıştır. Taşla yaralananlardan 1’nin durumu ağır olup, tedavisi devam etmektedir. 1 özel otoya 
     kullanılmayacak şekilde zarar verilmiş, 24 işyerinin camları kırılmıştır" denildi. 
     
</TEXT>
</DOC>
