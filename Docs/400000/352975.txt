<DOC>
<DOCNO> 352975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonspo07.html </URL>
<DATE> 2005/06/17/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Marsilya Başkanı Transfer yasalara uygun olarak gerçekleşti 
</HEADLINE>
<TEXT>

     Mehmet ÇİFTÇİ MARSİLYA Fransa , DHA 

FRANSIZ futbolcu Franck Ribery'nin Olympique Marsilya ile 4 yıllık sözleşme imzalamasının yankıları sürerken, Olympique Marsilya Başkanı Pape Diouf, Galatasaray'ın Ribery'i unutması gerektiğini söyledi. 
     Diouf, Ribery'nin bonservisinde herşey temiz. Transfer, yasalara uygun olarak gerçekleştirildi. Bonservisini tüm FIFA uzmanlarına incelettik. Pürüz olmadığından dolayı bu futbolcuyu transfer ettik. '' dedi. 
     Olympique Marsilya Başkanı Pape Diouf, düzenlediği basın toplantısında Galatasaraylı futbolcu Ribery'nin transferi ile ilgili spekülasyonlara açıklık getirdi. Ribery'yi kesinlikle Galatasaray'ın elinden almadıklarını belirten Başkan Diouf, Bu futbolcu kulübümüze kendisi müracaat etmiş ve gelmek istediğini bize beyan etmiştir. Biz de bonservisindeki maddeleri incellettik ve kendisini haklı bulduk. Böylece transferi gerçekleştirdik. Öyle söylendiği gibi kimse kimsenin futbolcusunu çalmamıştır.'' dedi. Galatasaray ile ilgili hiç bir sorunlarının olmadığını belirten Diouf, Sorun Ribery ile Galatasaray arasındadır. Bizimle Galatasaray'ın muhatap olmasına gerek yok. Şayet sarıkırmızılı kulübün bir sıkıntısı varsa, Ribery ve menajeri ile temasa geçmesi gerekir.'' dedi. 
     Olympique Marsilya Başkanı Diouf, Ribery'yi kendisinin aldığı yönündeki haberlere de tepki göstererek, Fransız oyuncunun kendi isteği ile kulübe müraacat ettiğini ve Ribery'nin Marsilya formasını giymeyi çok arzu ettiğini, bunun üzerine harekete geçtiklerini söyledi. 
     Ribery'nin sözleşmesindeki maddeleri çok iyi incelediklerini de ifade eden Diouf, Galatasaray'ın dediği gibi ortada bir sorun olması halinde bu futbolcuyu asla transfer etmeyeceklerini, sözleşmesinin tüm maddelerini büyük bir titizlikle hem Fransız futbol federasyonu uzmanlarına hem de FIFA'daki yetkililere incelettiklerini hatırlattı. 
     
     GALATASARAY RİBERY'Yİ UNUTMALI 

     Diouf Galatasaray'ın Ribery'i unutması gerektiğinin altını da çizerek, Ribery artık Olympique Marsilya'nın bir oyuncusudur ve kendisi ile 4 yıllık sözleşme imzalattık. Herkese hayırlı olsun.'' dedi. 
     Bu arada Ribery, Marsilya ile sözleşme imzaladıktan sonra ailesi ile birlikte sezon açılışına kadar tatile çıktı. Haziran'ın son haftasında Marsilya'nın sezon açılışında bulunacağını açıklayan Ribery, Fransız basınına verdiği demeçlerde Galatasaray hakkında olumsuz konuşmaktan kaçınarak sarıkırmızılı kulüp ile son derece iyi günlerin olduğunu ifade etti. Ribery para konusunda da avukatlarının gereken herşeyi yaptığını belirterek, bonservisindeki tüm maddelerin açık olduğunu ve Galatasaray'ın kendisine ödeme yapmadığından dolayı bu kulüpten ayrıldığını, bunun dışında başka bir sorun yaşamadığını belirtti. 

     
</TEXT>
</DOC>
