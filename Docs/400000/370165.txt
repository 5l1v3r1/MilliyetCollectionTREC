<DOC>
<DOCNO> 370165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/spor/spo12.html </URL>
<DATE> 2005/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortega kupa avında 
</HEADLINE>
<TEXT>


Güney Amerika'nin ikinci büyük kupası Copa Sudamericana'da birinci tur maçları oynanıyor. Brezilya Grubu'nda dört, Arjantin, Uruguay ve Kolombiya gruplarında da birer mücadele var 


Arjantin Grubu'nda Ariel Ortega'nın takımı Newell's Old Boys, Rosario Central'le iki ayaklı turun ilk maçını kendi evinde oynuyor. Açılış Ligi'ne de iyi başlayan Newell's avantajlı. 
Fluminense BRA -Santos BRA 
Copa Sudamericana Brezilya grubunda Brasilerio'da şampiyonluğun iki güçlü adayı karşı karşıya. 12 Haziran'da ligde berabere kalan iki takımın bu buluşmasında da denge muhtemel. 
Internacional BRA -Sao Paulo BRA 
Brezilya Ligi'nin uluslar arası iki markası bu sezon istikrarsız grafikler çiziyorlar. Rakibine göre daha iyi durumda olan ve ligde de deplasmanda kazanan Internacional galibiyete yakın. 
Juventude BRA -Cruzeiro BRA 
Cruzeiro Türkiye'ye peş peşe oyuncular satmasına rağmen Brasileiro'da çok iyi günler geçiriyor. Ligde Juventude deplasmanından bir puan çıkaran Cruzeiro, Copa'da da bir puanı koparır. 
Goias BRA -Corinthians BRA 
Önümüzdeki hafta ligde de karşı karşıya gelecek iki takım önce kupada kozlarını paylaşıyorlar. Goias, ligde zirvedeki Corinthians'ı iki puan geriden takip ediyor ve evinde tek farkla da olsa geçecek güçte. 
D.Sporting URU -Danubio URU 
Uruguay'da Especial Ligi'ni averajla ikinci kapatan Sporting, 13 puan gerisinde dördüncü olan Danubio'yu konuk ediyor. İki takımın son kapışmasının da galibi 2-0'la Sporting. Ev sahibi avantajlı. 
D.Cali KOL -Atl.Nacional KOL 
Apertura'da final oynayan Atletico Nacional, Clausura'da 7 maçta 12 puanla altıncı. Cali de averajla bir basamak üstte. 3 hafta içinde ikisi kupada, biri ligde üç kez karşılaşacak takımlar iç saha avantajını kullanacaklardır. 


</TEXT>
</DOC>
