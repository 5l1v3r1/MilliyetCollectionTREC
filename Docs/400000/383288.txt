<DOC>
<DOCNO> 383288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sondun04.html </URL>
<DATE> 2005/10/02/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Müzakerelerde 'son dakika çözümü' bekleniyor 
</HEADLINE>
<TEXT>

     AB Dış Politika ve Güvenlik Yüksek Temsilcisi Javier Solana, Türkiye ile tam üyelik müzakerelerinin başlatılması konusunda ortaya çıkan sorunun "son dakika çözümüyle sonuca bağlanabileceğini" düşündüğünü söyledi. 
     Solana, Almanya’nın Bill am Sonntag gazetesine verdiği demeçte, "bir sonuca ulaşmayı başaracağımızı düşünüyorum. Türkiye ile ilgili daha önceki kararlar da hep son dakikada verilmişti" diye konuştu. 
     Reuters, diplomatik kaynakların, Fransa ve Kıbrıs Rum kesiminin çekincelerini kaldırmalarının ardından, Avusturya’nın "izole, yalnızlaşmış" bir hale geldiğini belirttiklerini duyurdu. 
     Ajans, diğer Avrupa ülkelerinin, Avusturya’nın Styria bölgesinde düzenlenen yerel seçimde bugün sandıkların kapanmasından sonra, bu ülkenin itirazlarını sona erdireceğini umduklarını kaydetti. 
     
</TEXT>
</DOC>
