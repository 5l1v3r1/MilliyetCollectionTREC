<DOC>
<DOCNO> 390681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sondun26.html </URL>
<DATE> 2005/10/29/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Der Spiegel Schröder milletvekilliğini bırakıyor mu 
</HEADLINE>
<TEXT>

     Almanya'da Pazar günü piyasasaya çıkacak olan Der Spiegel dergisi, ''Schröder, Milletvekiliğini bırakıyor mu '' başlığıyla verdiği haberde, Başbakan Gerhard Schröder'in milletvekilliğinden bu yasama dönemi dolmadan istifa edeceğini bildirdi. 
     Der Spiegel, Schröder'in yakın çevresine, yasama dönemi sona ermeden milletvekilliğinden istifa edeceğini ve aktif polikayı bırakacağını söylediğini açıkladı. 
     Haberde, Schröder'in yakın partili arkadaşlarına kendi sonunun halefi Helmut Kohl gibi olmasını istemediğini söylediği bildirildi. Helmut Kohl, başbakanlığı Schröder'e devrettikten sonra bir yasama dönemi boyunca milletvekili olarak mecliste bulunmuştu. 
     Schröder, bu durumu saygın bulmadığını belirterek, eski başbakanların meclisteki yerlerini genç ve istekli politakacılara bırakması gerektiğini söyledi. 
     Schröder'in milletvekilliğini ne zaman bırakacağını gizli tuttuğu bildirilirken, SPD çevresinde en geç 2006'nın sonunda milletvekiliğinden istifa etmesinin beklendiği bildirildi. 
     Schröder'in milletvilliğini bıraktıktan sonra Berlin'de eski başbakanlara tahsis edilen bürosuna geçmesinin ve anılarını yazmasının beklendiği bildirildi. 
     Büyük bir yayınevinin de Schröder'e anılarını yazması için teklifte bulunduğu açıklandı. 
     
</TEXT>
</DOC>
