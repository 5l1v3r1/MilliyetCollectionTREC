<DOC>
<DOCNO> 397119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sontur23.html </URL>
<DATE> 2005/11/22/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Beylikdüzü'ndeki patlamada yaralanan Ömer Akçura hayatını kaybetti 
</HEADLINE>
<TEXT>

     Beylikdüzü’nde 4 gün önce meydana gelen bombalı saldırıda yaralananlardan Ömer Akçura da tedavi gördüğü hastanede hayatını kaybetti. 
     Alınan bilgiye göre, olayda ağır şekilde yaralanan ve İstanbul Üniversitesi Tıp Fakültesi Hastanesi’nde tedavi altına alınan Ömer Akçura, yapılan müdahalelere rağmen kurtarılamadı. 
     Akçura’nın cesedi, daha sonra otopsi işlemi yapılmak üzere Adli Tıp Kurumu’na gönderildi. 
     Olayda yaralananlardan Faruk Aslan’ın aynı hastanede, Gülay Gül’ün ise İstanbul Üniversitesi Cerrahpaşa Tıp Fakültesi Hastanesi’nde tedavilerinin sürdüğü, ancak hayati tehlikeleri bulunmadığı belirtildi. 
     Bombalı saldırıda, makine mühendisi Mustafa Sayar da hayatını kaybetmişti. 
     
</TEXT>
</DOC>
