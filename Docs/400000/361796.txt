<DOC>
<DOCNO> 361796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/siyaset/axsiy01.html </URL>
<DATE> 2005/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zana'yı evden kovacaktım' 
</HEADLINE>
<TEXT>


"Eşim, PKK'nın Kürt siyasetine doğrudan müdahale ettiğini düşünüyordu" diyen Siyam Fidan, "Ya DTH'ye katıl, ya sus tehdidi aldı" dedi 

BANU ŞEN İzmir 


Hikmet Fidan'ın eşi Siyam Fidan, "eşinin silahlı mücadeleye hep karşı çıktığını, Leyla Zana liderliğindeki Demokratik Toplum Hareketi'nin eskinin kötü bir devamı olabileceğini düşündüğünü ve son dönemde tehditler aldığını" anlattı. 
"Yasadışı yapılanmayı aynı zamanda kirlilik olarak görürdü. Silaha sarılmanın Kürtlere zararı olduğunu, PKK'nın Kürt siyasetine doğrudan müdahale ettiğini düşünüyordu" diyen Siyam Fidan, Milliyet'e şunları söyledi 
"PKK'nın Kürt siyasetine bir şey katmadığını düşünüyordu. Bu düşüncelerinin zarar vereceğini düşündükleri için PKK tarafından öldürüldü. Abdullah Öcalan'ın derin devletle işbirliği olduğuna inanıyordu. Yaklaşık 10 gün önce eşim ve onun gibi düşünenler ya Demokratik Toplum Hareketi'ne DTH katılmaları ya da susmaları konusunda tehdit aldılar. DTH yürütme kurulundaki en az 10 kişi de eşim gibi düşünüyordu. Hikmet Fidan'ın PKK'nın çıkarlarına bu düşünceleriyle zarar vereceğini düşünüyorlardı. 

'DTH dağılacak' 
Osman Öcalan ve Murat Karayılan tarafından tehdit ediliyordu. DTH'nin de en kısa sürede dağılacağını söylüyordu. 'Öcalan'ın devre dışı kalacağı hiçbir çözümün ortaya çıkmaması için gerekirse öleceğiz ve öldüreceğiz. Alternatif bir yapılanmanın ortaya çıkmaması için gerekeni yapacağız' diye, öldürülmesinden kısa bir süre önce tehditlerde bulunmuşlar." 
Fidan, şöyle devam etti 
"Onları burada görmek istemiyordum. Ancak detlerimize göre gelen misafirleri kovmayın, dedikleri için kovmadık. Yüzüne bile bakmadım. Kimsesiz bir insanın cenazesinde bile birkaç kişi olur. Hikmet Fidan'ın cenazesinde ona ağabey diyenler bile yoktu. Ya ölüm korkusundan ya da bir daha Kürt siyasetinin içinde olamayacakları korkusundan kimse gelmedi." 


</TEXT>
</DOC>
