<DOC>
<DOCNO> 378202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sonyas12.html </URL>
<DATE> 2005/09/13/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Kızıl saçlılar acıya daha az dayanıklı 
</HEADLINE>
<TEXT>

     Araştırmacılar, kızıl saçlı insanlarda bulunan bir genin, onları esmer, sarışın ve kumrallara göre daha hassas yaptığını ortaya çıkardı. 
     ABD’nin Kentucky Üniversitesi’nde yapılan bir araştırmaya göre kızıl saçlılar soğuk ve sıcağa daha duyarlı. Zencefil geni’ diye adlandırılan gen nedeniyle kızıl saçlıların ağrı eşiği’ daha düşük olduğundan tıbbi operasyonlarda daha fazla anestezi gerekiyor. 
     Araştırmacılar 60 kızıl saçlı ve 60 esmer gönüllü üzerinde yaptıkları deneyde, kızılların 6 derecede acı hissetmeye başladıklarını, esmerlerin ise 0 dereceye kadar tepki vermediklerini tespit ettiler. Ayrıca araştırma sonuçları, kızıl saçlıların ateşlerinin hem düştüğü, hem yükseldiği sırada acı çektiklerini de kanıtladı. 
     Üniversitenin anestezi araştırmaları başkanı Daniel Sessler, kızıl saçlıların güneş yanığına ve cilt kanserine de daha yatkın olduklarını söyledi. 
     
</TEXT>
</DOC>
