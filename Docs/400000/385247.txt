<DOC>
<DOCNO> 385247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/son/sondun16.html </URL>
<DATE> 2005/10/09/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Türkiye'deki kuş gribi dünya basınında yankı buldu 
</HEADLINE>
<TEXT>

     Türkiye’de kuş gribinin ortaya çıkması, tüm dünyada yankı buldu. The Sunday Times, "En öldürücü kuş gribi türünün Avrupa’ya yayılmış olmasından korkuluyor" derken, New York Times, kuş gribine karşı verilen mücadele için kaynak sağlanmadığına dikkat çekti. Los Angeles Times ise, Türkiye ve Romanya’da etkilenen köylerin karantina altına alındığını ancak hangi kuş gribi virüsünün olduğunun bilinmediğini kaydetti. 
     
     SUNDAY TİMES 

     İngiliz The Sunday Times gazetesi, ilk kuş gribi vakalarının Avrupa’da ortaya çıktığını belirterek, "En öldürücü kuş gribi türünün, bu hafta sonunda Türkiye ve Romanya’da kuşları enfekte ederek ilk defa Avrupa’ya yayılmış olmasından korkuluyor" diye yazdı. Doğrulatılan vakaların gerçekten en öldürücü türü olan H5N1 olup olmadığını görmek için bu hafta İngiltere’de testlerin yapılacağını kaydeden gazete, H5N1’nin 2003’den beri Asya’da 65 kişiyi ve milyonlarca kuşu öldürdüğünü anımsattı. 

     
</TEXT>
</DOC>
