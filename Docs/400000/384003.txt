<DOC>
<DOCNO> 384003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sonyas01.html </URL>
<DATE> 2005/10/04/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Bütün patatesler aynı kökenden... 
</HEADLINE>
<TEXT>

     Patatesin, 7 bin yıl önce sadece Peru'da yetiştirildiği ve bugün tarımı yapılan bütün patates türlerinin, aynı kökenden geldiği belirlendi. 
     Amerikalı araştırmacılar, bu sonuca hem doğada bulunan, hem de tarımı yapılan 261 çeşit patatesin DNA'larını inceleyerek ulaştı. 
     Amerikan Bilimler Akademisi yıllığında yayımlanan araştırmaya katılan David Spooner, ''Peru'nun güneyinde geniş bir bölgede bir tek köken tespit ettik. Bu da patatesin birden çok kökeni bulunduğu teziyle çelişiyor'' dedi. Spooner, patates tarımının 7 bin yıl eskiye gittiğini belirtti. 
     Patatesin, 1570'lere doğru İspanyol ''fatihlerince'' Güney Amerika'dan Avrupa'ya götürüldüğü ve zamanla Avrupa'ya yayıldığı biliniyor. Ancak patatesin besin değeri, 18. yüzyıla kadar anlaşılamadı. Patates, İngiliz sömürgeciliğiyle Kuzey Amerika'ya ulaştı. 
     Bugün dünyada yılda 300 milyon ton patates üretiliyor. 
     
</TEXT>
</DOC>
