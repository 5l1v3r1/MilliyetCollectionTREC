<DOC>
<DOCNO> 362216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sonyas09.html </URL>
<DATE> 2005/07/18/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Cem Yılmaz'dan gazetecilere küfür 
</HEADLINE>
<TEXT>

     Cesur SERT DHA 

BEŞİKTAŞ Kültür Merkezi'nin Opet'in sponsorluğunda düzenlediği yaz turnesinde Çeşme'ye gelen Cem Yılmaz, manken sevgilisi Cansu Dere ile tatil yapma imkanı buldu. 
     Çeşme Shetaron Otel'de konaklayan Cem Yılmaz, Cansu Dere çifti, gözlerden uzak tekne gezisiyle güneş ve denizin tadını çıkarırken, gecede kafe, bar ve restoranlarıyla ünlü Alaçatı beldesinde soluğu aldı. Agrilla Restoran'da mum ışığı altında romantik bir ortamda akşam yemeğini yiyen çift, mekandaki tango gösterilerini de keyifle izledi. 
     Basın mensuplarını gören Cem Yılmaz ve Cansu Dere, geceyi erken bitirmek zorunda kaldı. Alaçatı Çarşı içindeki kalabalık arasından otomobillerine kadar yürüyen çift, sorulardan sıkıldı. Cem Yılmaz, kameraman, televizyon muhabirleri ve gazetecilerin sorularını ters cevaplar verirken, küfür etmesi şaşkınlık yarattı. 
     Yılmaz'ın Yemek yedik, eğlendik size ne . S.... gidin başımızdan'' demesi ortamı gerdi. Çift otomobillerine binerek kaldıkları Sheraton Oteli'nin yolunu tuttu. 
     
</TEXT>
</DOC>
