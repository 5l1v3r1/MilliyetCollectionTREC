<DOC>
<DOCNO> 390800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/spor/spo10.html </URL>
<DATE> 2005/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Berkant bereketi 
</HEADLINE>
<TEXT>


Beşiktaş'ta bekleneni veremeyen gurbetçi futbolcu, Bundesliga'da takımı Kaiserslautern'i yenilgiden son dakika golüyle kurtardı 


Alman Ligi'nde Kaiserslautern'in Bayer Leverkusen ile 2 - 2 berabere kaldığı maçta ev sahibi takımı yenilgiden Berkant 'ın son dakika golü kurtardı. 
Kaiserslautern'in 2-1 yenik götürdüğü maçta oyuna 85. dakikada Zandi'nin yerine dahil olan Berkant, 90 dakika dolarken fileleri havalandırarak eşitliği sağladı. Borussia Dortmund'un, Borussia Moenchengladbach'ı 2 - 1 yendiği maçta Nuri Şahin 90 dakika sahada kaldı. FC Köln'de forma giyen Alpay, takımının Bayern Münih'e evinde 2 - 1 yenildiği maçta da 90 dakika oynadı. İngiltere Ligi'nde takımı Blackburn Rovers'ın Chelsea'ye 4-2 yenildiği maçta ilk on birde sahaya çıkan Tugay 72 dakika görev yaptı. 
İngiltere Ligi'nde bugün Emre Belözoğlu'nun forma giydiği Newcastle, West Bromwich Albion ile rakip sahada karşılaşacak. İspanya Ligi'nde Nihat Kahveci'nin oynadığı Real Sociedad ise Barcelona ile rakip sahada oynayacak. 


</TEXT>
</DOC>
