<DOC>
<DOCNO> 355187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sontur11.html </URL>
<DATE> 2005/06/24/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Kolu alçılı şoföre ceza... 
</HEADLINE>
<TEXT>

     Barış DURAK- Vedat ÇUBUKÇU ŞANLIURFA, DHA 

      ŞANLIURFA'da sol el ve kolu dirseğine kadar alçılı olduğu halde süslediği gelin arabası ile yeni evlenen çifti almaya giden İbrahim Halil Çankaya, trafik ekiplerine yakalandı. Kolunun alçılı olmasınının araç kullanmasına engel olmadığını savunan Çankaya'ya 45 YTL ceza kesen polisler, araç kullanmasını da yasakladı. 
     Bahçelievler Semti'nde oturan ve sol eli kırık olduğu için parmaklarından dirseğine kadar alçıya alınan 37 yaşındaki İbrahim Halil Çankaya, bir yakınının düğünü için 43 ZD 2991 plakalı otomobilini süsledikten sonra trafiğe çıktı. Gelinle damadı almaya giden Çetinkaya'yı farkeden diğer araç sürücüleri trafik ekiplerine ihbarda bulundu. Kentin en işlek caddelerinden geçen aracı farkeden trafik polisi, Çankaya'yı durdurdu. 
     Süslediği aracından inen Çankaya, elinin alçıda olmasının aracı kullanmasına engel teşkil etmediğini belirterek, Akşam bir yakınımın düğününe gidip, gelin ve damadı gezdirecektim. Bunun için arabamı süsledim ve alçılı elimle trafiğe çıktım. Bunda sakıncalı bir durum göremiyorum'' dedi. Çankaya'nın bu sözlerine rağmen polis, 45 YTL para ve ehliyetine 10 puan ceza yazdı, araç kullanmasını da engelledi. Bu gelişme üzerine öfkelenen Çankaya, görüntü çeken gazetecilere tepki gösterdi. 
     
</TEXT>
</DOC>
