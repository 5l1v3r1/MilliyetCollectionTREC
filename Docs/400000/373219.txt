<DOC>
<DOCNO> 373219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sontur69.html </URL>
<DATE> 2005/08/26/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Zeytinburnu'nda şüpheli ölüm... 
</HEADLINE>
<TEXT>

     Zeytinburnu’nda, otopark inşaatının temel çukuruna düşen bir kişi öldü. Şüpheli bulunan olayla ilgili soruşturma başlatıldı. 
     İhbar üzerine Zeytinburnu Adliyesi yakınındaki otopark inşaatına giden polis ekipleri, Mehmet Avcı’yı 51 temel çukurunda yaralı buldu. 
     Olay yerine ambulans ve itfaiye ekipleri çağrılırken, Avcı çukurdan çıkarılamadan hayatını kaybetti. 
     Üzerinden seyis kartı çıktığı belirtilen Mehmet Avcı’nın cesedi, Cumhuriyet Savcısı’nın incelemelerinin ardından Adli Tıp Kurumu morguna kaldırıldı. 
     Polis, Avcı’nın yaklaşık 10 metre derinliğindeki çukura kendisinin mi düştüğü yoksa bir başkası tarafından mı atıldığına ilişkin soruşturma başlattı. 
     
</TEXT>
</DOC>
