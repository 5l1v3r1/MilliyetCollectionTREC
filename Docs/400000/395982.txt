<DOC>
<DOCNO> 395982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/yasam/yas06.html </URL>
<DATE> 2005/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet müdürü e-mail takibinde 
</HEADLINE>
<TEXT>


MEHMET AKTARAN İstanbul DHA 

İstanbul Emniyet Müdürü Celalettin Cerrah'ın, İstanbul Emniyet Müdürlüğü'nün internet sitesi www.iem.gov.tr'deki kişisel adresine tehdit, küfür ve hakaret içeren yazı yollayan Abdullah D. aranıyor. Cerrah'ın kişisel e-mail adresine, "Seni bu makama ben getirdim. Seni de, Başbakan Recep Tayyip Erdoğan'ı da ve İller Bankası Müdiresini de öldüreceğim" tehditleri içeren ve küfür dolu yazı geldi. Cerrah, talimat vererek e-maili gönderen kişinin araştırılmasını istedi. Yapılan araştırmada Cerrah'ı kızdıran yazının Abdullah D. tarafından Sivas'tan gönderildiği belirlendi. Sivas Terörle Mücadele Şube Müdürlüğü de Abdullah D'nin yakalanması için harekete geçti. Cerrah, İstanbul'dan önce Sivas'ta görev yapmıştı. 




</TEXT>
</DOC>
