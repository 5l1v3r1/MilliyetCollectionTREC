<DOC>
<DOCNO> 355927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sonspo19.html </URL>
<DATE> 2005/06/27/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Fenerbahçe, kaleci Serdar Kulbilge ile anlaştı... 
</HEADLINE>
<TEXT>

     Rüştü Reçber sorununu henüz çözemeyen Fenerbahçe, Bursasporlu file bekçisi Serdar Kulbilge ile 3 yıllık sözleşme imzaladı. 
     Fenerbahçe Kulübü'nde düzenlenen imza töreninde 25 yaşındaki file bekçisi, kendisini Fenerbahçeli yapan sözleşmeye imza attı. 
     İmza töreninde Fenerbahçe Kulübü Yönetim Kurulu Üyesi İlhan Ekşioğlu, Sedar'ı uzun zamandır takip ettiklerini belirterek, şunları kaydetti 
     "Serdar ile 3 yıllık bir sözleşme imzaladık. Kalecimiz Recep, sürekli oynayabileceği bir takıma gitme isteğini bize bildirmişti. Yönetim kurulumuz da bu teklifi olumlu karşıladı. Bunun üzerine biz de Serdar'ı transfer ettik. Fenerbahçe olarak yerli ve iyi kaleci transfer etme özelliğimizi bu sene de sürdürdük. Serdar, uzun yıllar Fenerbahçe'ye hizmet edecek. Fenerbahçe ve Türkiye, iyi bir kaleci kazanacak." 


     
</TEXT>
</DOC>
