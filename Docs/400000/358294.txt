<DOC>
<DOCNO> 358294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sondun32.html </URL>
<DATE> 2005/07/05/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Arnavutluk'ta Berişa'nın Demokrat Partisi önde 
</HEADLINE>
<TEXT>

     Arnavutluk'ta hafta sonunda yapılan genel seçimlerin ilk sonuçlara göre, Sali Berişa'nın lideri olduğu Demokrat Parti önde gidiyor. 
     Arnavutluk'ta 1992-1997 yılları arasında cumhurbaşkanlığı görevinde bulunan Berişa'nın partisi 100 seçim bölgesinin 'ünde önde giderken, Başbakan Fatoş Nano'nun liderliğindeki Sosyalist Parti 35 bölgede seçimi önde götürüyor. 
     Merkezi Seçim Komisyonu, 140 sandalyeli meclis için yapılan seçimde, her birinden bir milletvekilinin çıkarıldığı 100 seçim bölgesinden 91'i ile ilgili ilk sonuçları açıklarken, 40 milletvekili her partinin ülke çapında aldığı oy oranına göre belirlenecek. 
     Seçimle ilgili nihai sonuçların bugün geç saatlerde ya da yarın alınması bekleniyor. 
     Uluslararası gözlemciler, Arnavutluk'ta yapılan genel seçimlerin uluslararası standartlara ve taahhütlere bir dereceye kadar uygun olduğunu açıklamıştı. 
     Seçimler sırasında meydana gelen şiddet olaylarında biri seçim görevlisi üç kişi ölmüştü. 
     Berişa, 1997 yılında ülkeyi kaosa sürükleyen banker skandalı üzerine istifa etmek zorunda kalmıştı. 
     
</TEXT>
</DOC>
