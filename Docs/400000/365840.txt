<DOC>
<DOCNO> 365840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/sondun05.html </URL>
<DATE> 2005/07/31/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Lübnan ve Suriye beyaz bir sayfa açtı... 
</HEADLINE>
<TEXT>

     Lübnan ve Suriye, son aylarda bozulan ilişkilerini yeniden düzeltmeye karar verdi. 
     Suriye'yi ziyaret eden Lübnan Başbakanı Fuad Sinyora'nın Suriye Cumhurbaşkanı Beşşar Esad ile görüşmesinden sonra yayımlanan ortak açıklamada, "İki taraf, Suriye-Lübnan ilişkilerini, iki dost ülke arasındaki özel ilişkileri etkileyebilecek her türlü şeyden uzak bir şekilde, karşılıklı saygı temelinde kurmak için çalışma kararlılıklarını tekrar teyit etmişlerdir" denildi. 
     Ortak açıklamada ayrıca, Suriye'nin yeni Lübnan hükümetinin, Lübnan topraklarının Suriye aleyhtarı herhangi bir ülke, örgüt ya hareket tarafından kullanılmasına izin vermeyeceğini açıklamasından memnun olduğu belirtildi. 
     
</TEXT>
</DOC>
