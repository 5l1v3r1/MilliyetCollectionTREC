<DOC>
<DOCNO> 357284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sondun21.html </URL>
<DATE> 2005/07/01/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
İçme suyuna lağım karıştı 7 ölü 
</HEADLINE>
<TEXT>

     Pakistan'da lağım karışan içme suyundan içenlerin 7'si yaşamını yitirdi. 
     Punjab eyaleti Sağlık Bakanı Tahir Ali Cevad, eyaletin başkenti ve ülkenin ikinci büyük kenti Lahor'da nüfusun yoğun olduğu bir bölgedeki eski içme suyu hattına lağım suyu sızdığını, mikrop bulaşan sudan içenlerden 7'sinin öldüğünü söyledi. 
     Sudan içenlerin mide ve bağırsak iltihabından öldüğünü söyleyen Cevad, sudan içen 3 bin 400 kişinin de tedavi edildiğini belirtti. 
     Bazı yetkililer ise ölü sayısını 13 olarak verdi. 
     Olayın meydana geldiği bölgede 8 acil yardım kliniği kurulduğu ve 200 yataklı bir hastanenin pis sudan içenler için tahsis edildiği belirtildi. 
     Olayla ilgili olarak, su idaresinden üst düzey bir yetkiliye işten el çektirildiği kaydedildi. 
     Güneydeki Haydarabad kentinde geçen yıl mikroplu sudan içen 12 kadar kişi ölmüştü. 
     
</TEXT>
</DOC>
