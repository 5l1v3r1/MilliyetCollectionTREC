<DOC>
<DOCNO> 369255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/soneko22.html </URL>
<DATE> 2005/08/12/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
ÖİB, iki günde 1 milyar dolarlık satış yaptı... 
</HEADLINE>
<TEXT>

     Türk Telekom ile ivme kazanan özelleştirme çalışmaları tüm hızıyla devam ederken, Özelleştirme İdaresi iki günde 1 milyar 43 milyon dolarlık özelleştirmeye imza attı. 
     Dün gerçekleştirilen ihalelerde Kıbrıs Türk Havayolları'nda KTHY bulunan yüzde 50'lik İdare hissesi 33 milyon dolara satıldı. 
     Ardından, yine dün gerçekleşen ihalede Emekli Sandığı'na ait İstanbul Hilton Oteli'nin satışında da 255.5 milyon dolarlık rakama imza atıldı. 
     Bugün ise Mersin Limanı'nın 36 yıllığına özelleştirilmesine ilişkin ihale 755 milyon dolarlık rakama ulaşıldı. 
     Böylelikle iki günde gerçekleştirilen özelleştirme tutarı da 1 milyar 43 milyon doları buldu. 
     
     ÖZELLEŞTİRME 10 MİLYAR DOLARA DOĞRU 
     Öte yandan, yılbaşından bu yana gerçekleştirilen özelleştirmelerin tutarı da 9 milyar 705 milyon dolara ulaştı. 
     Yapılan bu özelleştirmelerden 1 milyar 337 milyon dolarlık bölümünün satış ya da devri tamamlanırken, 8 milyar 368 milyon dolarlık özelleştirme de onay aşamasında bulunuyor. 
     Bekleyen özelleştirmeler içinde en büyük bölümü 6 milyar 550 milyon dolar ile Türk Telekom'un yüzde 55'lik bölümünün satışı oluşturuyor. 
     Öte yandan, sırada bekleyen Erdemir ve Tüpraş ile liman ihalelerinin gerçekleştirilmesi durumunda, elde edilen özelleştirme rakamının daha da yukarı tırmanması bekleniyor. 
     
</TEXT>
</DOC>
