<DOC>
<DOCNO> 362429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonsiy02.html </URL>
<DATE> 2005/07/19/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
İlk e-imza Şener'in 
</HEADLINE>
<TEXT>

     ANKARA Milliyet 

      Elektronik dönüşüm projesi çerçevesinde "bilgisayar ortamında imza" olarak bilinen e-imza uygulaması başlatıldı. Türkiye'de ilk elektronik imzayı Başbakan Yardımcısı Abdüllatif Şener aldı. 
     Telekomünikasyon Kurumu dün yaptığı törenle e-imza projesini hayata geçirdi. 
     E-imza projesine göre kamu çalışanlarının e-imza için kurumsal sertifika almaları tek merkezden gerçekleştirilecek. Bu konuda TÜBİTAK-UEKAE yetkili kılınacak. Ayrıca özel kuruluş ve kişiler de imza sertifikalarını Turktrust ve e-güven'den alabilecek. Başbakan Yardımcısı Şener'in katıldığı törende ilk elektronik imza da verildi. Şener, e-imza için şifresini belirlediği sırada şifre bilgilerinin salondaki dev ekrana yansıması üzerine, "Ben bu şifreyi daha sonra değiştireyim" diye espiri yaptı. 
     
</TEXT>
</DOC>
