<DOC>
<DOCNO> 388688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/ekonomi/eko07.html </URL>
<DATE> 2005/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık çalışanına, Bağ-Kur'lu ve SSK'lı eşin yanına atama 
</HEADLINE>
<TEXT>



Sağlık Bakanlığı, Atama ve Nakil Yönetmeliği'nde değişiklik yaptı. Artık sağlık personelinden eşi SSK'lı ve Bağ-Kur'lu olanlar da eşlerinin bulunduğu yere atanabilecek. 
Ancak bunun için eşi SSK'lı olanların en az dört yıl sigortalı olması ve son bulunduğu yerde kesintisiz en az iki yıl prim ödemesi eşi Bağ-Kur'lu olanların ise en az dört yıl vergi mükellefi olması, son bulunduğu yerde kesintisiz en az iki yıl süreyle prim ödemesi gerekiyor. Atanan personel, eşin fiilen çalışmayı bırakması, işyerinin kapanması ve boşanma gibi nedenlerle atama gerekçesinin ortadan kalkması halinde eski görev yerinin bulunduğu ile geri atanacak. 
Eşi şehit olanların bu durumlarını belgelendirmeleri ve talepleri halinde, münhal kadro varsa, bu durumdan dolayı bir defaya mahsus olmak üzere tayin talepleri değerlendirilecek. 


</TEXT>
</DOC>
