<DOC>
<DOCNO> 364483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sontur36.html </URL>
<DATE> 2005/07/26/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Terör kurbanı Erhan Divlecen’in cenazesi, Bursa’da toprağa verildi 
</HEADLINE>
<TEXT>

     Mısır’ın Şarm El Şeyh tatil beldesinde düzenlenen bombalı saldırılarda hayatını kaybeden Erhan Divlecen’in cenazesi, Bursa’da toprağa verildi. 
     Bir ilaç firmasında mümessil olarak çalışan Erhan Divlecen 29 
     için Ulucamii’nde düzenlenen cenaze törenine, ailesi, yakınları, mesai arkadaşları, Bursa Büyükşehir Belediye Başkanvekili İdris Uysal ve kalabalık bir vatandaş topluluğu katıldı. Divlecen’in Mısır’a birlikte gittiği kız arkadaşı Sevil Gücük, gencin tabutuna sarılarak, uzun süre ağladı. Gücük’ün, "Sana böyle mi sarılacaktım" şeklindeki feryadı, törene katılanları duygulandırdı. Gencin ağabeyi Ayhan Divlecen, bir an olsun Türk Bayrağı’na sarılı tabutun başından ayrılmazken, baba Yusuf Divlecen’in güçlükle ayakta durabildiği gözlendi. Erhan Divlecen’in cenazesi, burada kılınan namazın ardından Baruthane Mezarlığı’nda toprağa verildi. 
     
</TEXT>
</DOC>
