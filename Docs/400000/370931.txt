<DOC>
<DOCNO> 370931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sonspo03.html </URL>
<DATE> 2005/08/18/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Bayraklar inmedi, seramoni ertelendi... 
</HEADLINE>
<TEXT>

     Süleyman SAĞAT İZMİR, DHA 

      23. DÜNYA Üniversite Yaz Spor Oyunları'nda tekvando müsabakalarının yapıldığı Kültürpark Hol 4'te dereceye giren ülkelerin bayraklarının çekildiği makara sistemindendeki teknik bir arıza nedeniyle erkekler 72 kilonun madalya töreni yarına ertelendi. 
     Başbakan Yardımcısı ve Spordan Sorumlu Devlet Bakanı Mehmet Ali Şahin, artı 72 kilo sporcumuz Filiz Nur Aydın'ın gümüş madalyasını taktıktan sonra tribüne çıkıp, erkekler 72 kilonun madalya seramonisini beklemeye başladı. Şahin, 72 kiloda ikinci olan Abdullah Sertçelik'in madalyasını takmak için adının anons edilmesini beklerken, makara sisteminde yaşanan arıza nedeniyle önceki törende takılan bayrakların indirilemediği ortaya çıktı. Arızanın giderilememesi üzerine Bakan Şahin ve beraberindekiler salondan ayrıldı. Erkekler 72 kiloda madalya töreninin yarına ertelendiği bildirildi. 
     
</TEXT>
</DOC>
