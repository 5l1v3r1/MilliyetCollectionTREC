<DOC>
<DOCNO> 359344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/soneko47.html </URL>
<DATE> 2005/07/08/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Renault'un Clio 1.2 Quickshift satışa sunuldu... 
</HEADLINE>
<TEXT>

     Renault'un Clio HB 1.2 Quickshift model otomobili, 24 bin 650 YTL anahtar teslim fiyatla Türkiye pazarına sunuldu. 
     Renault Mais'ten yapılan açıklamada, Clio HB ürün yelpazesinin robotize vites kutusuna sahip Clio HB 1.2 16v Quickshift ile genişlediği bildirildi. 
     Açıklamaya göre, Quickshift sistemi, debriyaj ve vites değiştirme fonksiyonlarını otomatikleştirme imkanı veren, elektrohidrolik bir grubun takılı olduğu manuel vites kutusundan oluşuyor. 
     Otomatik ve yarı otomatik olmak üzere 2 çalışma şekli sunan Quickshift sisteminde, her iki durumda da vites değiştirirken gaz pedalını serbest bırakmak gerekmediği bildirildi. 
     Üzerine bir robot eklenmiş manuel vites kutusu olarak tanımlanabilen Robotize Vites Kutusu'nun da teknolojisi ile hayatı kolaylaştırdığı, bir bilgisayar tarafından yönetilen robot sayesinde vites değişikliklerini kolayca gerçekleştirmenin mümkün olduğu kaydedildi. 
     
</TEXT>
</DOC>
