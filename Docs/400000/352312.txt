<DOC>
<DOCNO> 352312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sontur05.html </URL>
<DATE> 2005/06/15/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Madeni YTL’de eskidi 
</HEADLINE>
<TEXT>

     Ersin ERCAN BOLU, DHA 

      YILBAŞI'nda piyasaya sürülmesine karşın kısa sürede yıpranan Yeni Türk Lirası YTL banknotlarının ardından, madeni YTL'ler de eskimeye başladı. Bolu'da bir tüketiciye, marketten yaptığı alışveriş sonrası para üstü olarak verilen madeni 1 YTL'nin her 2 yüzünün de siyaha dönüşmesi müşteriler üzerinde şaşkınlık yarattı. 
     1 Ocak 2005'te piyasaya sürülen ve kısa bir sürede eskiyerek imha edilmesi için Merkez Bankası'na geri dönen YTL banknotlarının ardından, madeni YTL'lerin de eskimeye başlaması şaşkınlık yarattı. Uzmanlar, eskitilen YTL'ler arasında 50 YTL'lik banknotların da bulunmasını hayretle karşılamış, eskimeyen madeni YTL'lerin, 6 sıfırı atılan YTL'nin itibarını kurtardığını iddia etmişlerdi. 
     Ancak, Bolu'da bir tüketiciye, marketten yaptığı alışveriş sonrası para üstü olarak verilen madeni 1 YTL'nin eskimiş olduğu görüldü. İsmini açıklamak istemeyen tüketicinin yıpranmış olması nedeniyle sahte olduğundan şüphelendiği 1 YTL'nin her yüzeğinin de kapkara olması görenleri şaşırttı. 
     Siyaha dönüşen madeni YTL, eskimeyen bir madeni YTL ile yan yana getirildiğinde ise diğerinin bir hayli yıpranmış olduğu açıkça görüldü. 
     
</TEXT>
</DOC>
