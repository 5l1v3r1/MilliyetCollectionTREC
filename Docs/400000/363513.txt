<DOC>
<DOCNO> 363513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sontur47.html </URL>
<DATE> 2005/07/22/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
Cezaevinden yeni çıkan kişi, cinayet işlediği iddiası ile gözaltında... 
</HEADLINE>
<TEXT>

     Antalya’da cezaevinden kısa süre önce tahliye edilen kişi, tara ile saldırarak eniştesini öldürdüğü iddiasıyla gözaltına alındı. 
     AA muhabirinin emniyet yetkililerinden aldığı bilgiye göre, Güzeloluk Mahallesi’nde oturan M.C 34 , aynı mahallede bulunan halasının evine geldi. Bu sırada halasının eşi Halil Fikret Karavural 73 ile tartışan M.C, evden aldığı tara ile yaşlı adama saldırdı. 
     Karavural, olay yerinde yaşamını yitirdi. 
     Daha sonra çevredekilere de saldıran zanlı M.C, polis ekiplerince yakalandı. 
     Zanlının, 2000 yılında aynı mahallede tırmıkla bir kişiyi öldürdüğü ve hüküm giydiği cezaevinden kısa süre önce tahliye olduğu belirlendi. 
     Öldürülen yaşlı adamın cenazesi Antalya Devlet Hastanesi’ne kaldırılırken, zanlı gözaltına alınarak Asayiş Şube Müdürlüğü’ne getirildi. Cinayet zanlısı M.C’nin, şube önünde ağladığı görüldü. 
     Cinayet Büro Amirliği ekipleri cinayetle ilgili soruşturmayı sürdürüyor. 
     
</TEXT>
</DOC>
