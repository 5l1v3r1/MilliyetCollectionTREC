<DOC>
<DOCNO> 389594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sontur03.html </URL>
<DATE> 2005/10/25/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Uşak'ta LPG yüklü tanker devrildi 1 ölü 
</HEADLINE>
<TEXT>

     Uşak-Ankara Karayolu’nda LPG yüklü tanker devrildi. Araç sürücüsünün olay yerinde hayatını kaybettiği kaza nedeniyle yok trafiğe kapatıldı, güvenlik kuşağı oluşturuldu. 
     AA muhabirinin aldığı bilgiye göre kaza sabah saat 04.00 sıralarında meydana geldi. 
     Aliağa’dan LPG yüklenen, Sebahattin Küçük 36 yönetimindeki tanker, İstanbul yönüne seyir halindeyken Düzlüceyol ayırımında devrildi. Sürücü Küçük, aracın altında kalarak hayatını kaybetti. 
     Kaza nedeniyle 04.30 itibaren, Uşak-Gediz yol ayrımına kadar olan 60 kilometrelik bölüm trafiğe kapatıldı. İzmir’den İstanbul yönüne giden araçlar, Gediz Yol Kavşağı’ndan Kütahya’ya yönlendirildi. Afyon tarafından İzmir’e seyir halinde olanlar ise Dinar yönüne sevkedildi. 
     Kaza yerinde 1 kilometrekare çapında güvenlik şeridi oluşturularak, kimsenin tankere yanaşmasına izin verilmiyor. Uşak belediyesinin yanı sıra Tekstil Organize Sanayi Bölgesi ve Banaz itfaiyesi ile sivil savunma ekipleri müdahale için olay yerinde hazır bekletilirken tankerdeki LPG’nin boşaltılmasına yönelik çalışmalar sürüyor. 
     
</TEXT>
</DOC>
