<DOC>
<DOCNO> 376081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/soneko43.html </URL>
<DATE> 2005/09/06/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Erdoğan Telekom için "peşkeş" diyenler gibi hesaptan anlamayan var 
</HEADLINE>
<TEXT>

     Başbakan Recep Tayyip Erdoğan, '' Türk Telekom'un satışından yılda 1.7 milyar dolar kar ediliyor, bu kadar kar eden bir kuruluş nasıl özelleştirilir Bu bir peşkeştir diyecek kadar hesaptan, kitaptan anlamayanlar var'' dedi. 
     Erdoğan, Bilişim Zirvesi 2005'de yaptığı konuşmada, 20 yıldır serbestleşme ve özelleştirmeden nasibini alamayan sektörde, bu yıl Türk Telekom'u özelleştirdiklerini söyledi. 
     Bu özelleştirmenin, mobil telefon hizmetlerinde olduğu gibi sektörün önünü açacağını ve buna inandıklarını dile getiren Erdoğan, şunları söyledi 
     ''Genel intiba tam aksine, bu satıştan sağlanan nakit girdisi, asıl faydanın yanında zikre bile gelmez. İlginç olan şu. Hala bu konuyla ilgili, bunun arkasından gelenin ne olduğunu, gözü olup da göremeyenler var. Niye Çünkü özelleştirme dediğin zaman kırmızıyı görmüş hale dönüyorlar. Burada hassasiyetler var. Hele hele bazıları o kadar abartılı konuşuyor ki... Türk Telekom'un satışından yılda 1.7 milyar dolar kar ediliyor, bu kadar kar eden bir kuruluş nasıl özelleştirilir Bu bir peşkeştir diyecek kadar hesaptan, kitaptan anlamayanlar var.'' Erdoğan, Türk Telekom'un özelleştirilmesinin hesabını iyi yaptıklarını, ne getirip ne götüreceğini çok iyi bildiklerini ifade ederken, şöyle dedi 
     ''Dünyada öyle 3-5 kuruşluk bir gayrimenkul alışverişi yapsak, şirket alışverişi yapsak, bu ne getirir ne götürür bunu çok iyi anlar da, hayatında böyle bir şeyin örneğini görmediği için, maalesef böyle bir alımın, satımın ne getirip ne götüreceğinin farkında değil.'' 
     
</TEXT>
</DOC>
