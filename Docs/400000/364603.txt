<DOC>
<DOCNO> 364603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/yazar/cemal.html </URL>
<DATE> 2005/07/27/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Beynine beş kurşun 
</HEADLINE>
<TEXT>


Terörle mücadele ederken insan hakları... Terörle mücadele ederken hukuk... Terörle mücadele ederken demokrasi... 
Çizgiyi nereden çekeceksin 
Nasıl çekeceksin 
Terörle mücadele haklı ve meşrudur. 
Ancak, bu mücadeleyi verirken çizgi yanlış çekilirse, ölçü tutmazsa, o zaman insan hakları çiğnenir, hukukun dışına düşülür, yargısız infazlar yaşanır ve bütün bunlardan demokrasi yara alır. 
Yani zor zanaattır. 
Ama tersi de farklı değildir. 
İnsan hakları, hukuk devleti, demokrasi derken, eğer çizgiyi yerli yerine oturtamazsan, bu kez de teröristin ekmeğine yağ sürersin. Onun propagandasına alet olur, masum insanların ölümüne yol açarsın. 
Bu tehlike de vardır öbür uçta. 
Şimdi İngiltere bunu tartışıyor. 
Londra'daki 7 Temmuz saldırılarından sonra başlayan bu tartışma, İngiliz polisi tarafından suçsuz yere öldürülen Brezilyalı genç adam nedeniyle daha da alevlenmiş durumda. Bu gencin kafasına beş kurşun sıkmak savunulabilir mi 
Savunmak çok güç. Hele suçsuzluğu ortaya çıktıktan sonra, böyle bir savununun söz konusu edilmesi bile haklı tepkilere yol açabiliyor. 
Ama kimi de diyor ki 
"Kuşkulu görülmüştü. Sırt çantasıyla metro trenine binmek üzereydi. Terörist sanılmıştı. Kafasına sıkılan kurşun anında ölüm demekti. Bombasını patlatmak için düğmeye basmasına imk n bulamadan ölüm demekti. Canlı yakalamaya kalkışsak veya yaralamakla yetinsek, bir anda düğmeye basabilir ve kendisiyle birlikte onlarca, yüzlerce masum insanı öldürebilirdi. Kafasına, beynine sıkılan kurşunlar, bir yerde masum insanların ölümünü önlemek içindi." 
Ama sonuç, yargısız infaz oldu. 
Öyle değil mi 
Ancak o, terörist de olabilirdi. 
Evet, bu tartışma sürecek. 
Bunun gibi bir başka tartışma daha var Londra'da, 7 7 sonrası su yüzüne vuran. Demokrasilerin özünde düşünceyi açıklama özgürlüğü ile ilgili bir tartışma bu. Pakistanlı gazeteci Ahmet Raşid, İngiliz Daily Telegraph gazetesindeki makalesinde 22 Temmuz 05 bu tartışmaya şöyle katılmış 
"İngiltere, Müslüman vaizlere, İngiliz Müslümanlarının camilerinde, toplantı salonlarında ve oturma odalarında nefret mesajları verme özgürlüğü tanıdı. Aşırılığı kışkırtan kitapların ve video kasetlerin Müslüman toplulukların her yanına yayılmasına izin verildi. 
Bazı yabancılar bunu, İngiliz esnekliğinin ve liberalliğinin tipik bir örneği gibi algılasa da, yabancı istihbarat servisleri İngiltere'nin bu rahatlığından dolaylı yıllardır tedirginlik içindeydiler. 
Dört 7 Temmuz bombacısının, İslami aşırılığı öğrenmek için Pakistan'daki medreselere kayıt olmalarına ihtiyaç yoktu. Çünkü bu dersleri Yorkshire'da da almaları mümkündü." 
İngiltere şimdi bu konuyu tartışıyor. 
Yeni terör yasaları gündemde. 
Terörle mücadelede çizgiyi yanlış yerden çizersen, teröristin değirmenine su taşımak da mümkün çünkü... 
Kolay değil. 
Terörle mücadele derken olan hukuka, sivil özgürlüklere olmasın. Ama bunun gibi insan hakları, düşünce özgürlüğü derken teröristin işi de kolaylaşmasın. 
Zor zanaat demiştim yazımın başında. 
Evet öyle. 



</TEXT>
</DOC>
