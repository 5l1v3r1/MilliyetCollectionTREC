<DOC>
<DOCNO> 390275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonyas15.html </URL>
<DATE> 2005/10/27/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Türkiye'de internet kullanımı artıyor 
</HEADLINE>
<TEXT>

     Türkiye'de geçen yılın ilk çeyreğinde 16-74 yaş arası internet kullanıcılarının yüzde 43'ünün internet üzerinden kamu kurumlarıyla iletişim kurduğu bildirildi. 
     AB resmi istatistik kurumu Eurostat, Avrupa'da internet kullanan halkın internet üzerinden kamu kurumlarıyla iletişimine ilişkin 2004 yılının ilk çeyreğine ilişkin verileri yayımladı. 
     Buna göre 25 üyeli AB'de internet kullananların bu yolla kamu kurumlarından bilgi edinme oranı yüzde 45 olurken, Türkiye yüzde 43 ile AB ortalamasına oldukça yaklaştı. Bu alanda en yüksek oran, Avrupa ülkeleri arasında yüzde 68 ile İzlanda'da, AB içinde ise yüzde 62 ile Finlandiya'da kaydedildi. 
     İnternet üzerinden kamu kurumlarından belge indirmede ise Türkler, AB ortalamasının üzerine çıkmayı başardı. Geçen yıl resmi belgeleri internet üzerinden edinen 16-74 yaş arası internet kullanıcılarının oranı yüzde 20 olurken, Türkiye'de bu oran yüzde 21 olarak açıklandı. 
     Doldurulmuş belgelerin formların internet üzerinden kamu kurumlarına geri gönderilmesi alanında ise AB ortalaması yüzde 12, Türkiye ortalaması yüzde 10 oldu. 
     
</TEXT>
</DOC>
