<DOC>
<DOCNO> 363928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sontur31.html </URL>
<DATE> 2005/07/24/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
İstanbul'da 5 kişi boğuldu... 
</HEADLINE>
<TEXT>

     Sarıyer, Pendik ve Heybeliada'da denize açılan 5 kişi, boğuldu. 
     Alınan bilgiye göre, Kilyos Gümüşdere mevkiine yakınlarıyla birlikte giden Tarık Şahinbey 25 ile eşi Nilüfer Şahinbey 22 , şişme botla denize açıldı. 
     Kıyıdan uzaklaşan çiftin içinde bulunduğu bot, kısa süre sonra alabora oldu. İmdat çağlıkları üzerine kıyıda bulunan yakınları Mustafa Ayrak 34 , yardıma gitti. 
     Ancak iyi yüzme bilmeyen Tarık ve Nilüfer Şahinbey çifti ile onları kurtarmak isteyen Mustafa Ayrak, boğuldu. 
     Bu arada, inşaat işçisi Fırat Öner 20 , serinlemek için Pendik sahilinde denize girdi. Uzun süre sudan çıkmayan Öner'in, kayalıklar arasına sıkışması sonucu boğularak öldüğü anlaşıldı. Öner'in cesedi, Pendik Devlet Hastanesi morguna kaldırıldı. 
     Öte yandan, Heybeliada'da denize giren Akın Gürsoy da 20 boğuldu. Gürsoy'un cesedi, Heybeliada Sanatoryumu morguna kaldırıldı. 
     
</TEXT>
</DOC>
