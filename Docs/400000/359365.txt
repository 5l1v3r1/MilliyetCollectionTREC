<DOC>
<DOCNO> 359365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sonsiy09.html </URL>
<DATE> 2005/07/08/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
İşte Erdoğanlar’ın başı açık gelini... 
</HEADLINE>
<TEXT>

     Gülay DEMİRTAŞ DHA 

BAŞBAKAN Recep Tayyip Erdoğan’ın ailesinde başı açık ender kadınlardan biri olan 55 yaşındaki Saadet Gülbaran, Emine hanımların ailesinde 35 yıldır gelinim. Başımın açıklığına kimse bir şey demedi. Sayın Başbakan bile saçıma yeni şekil verdiğimde, Yenge yeni imajın çok güzel olmuş’ der. Bu sözlere hep beraber güleriz. Eğer başımın açıklığına karışılsa, bir evlilik 35 yıldır sürmezdi'' dedi. 
     
     AİLENİN TEK BAŞI AÇIK GELİNİ BENİM'' 

     Hasan Gülbaran ile 35 yıllık evli olan Saadet Gülbaran'ın bu evlilikten kendisi gibi başı açık biri 32, diğeri 26 yaşında iki kızı var. Liseden mezun olduktan hemen sonra evlendiğini, o tarihlerde de başını örtmediğini belirten Saadet Gülbaran, Diğer 4 eltimin başları kapalı. Benim ise açık.. 35 yıldır kimse bana Niye başın açık ’, Neden başını kapatmıyorsun ’ diye kimse sormadı'' dedi. 
     Erdoğan ailesinin başı açık tek gelini olan Saadet Gülbaran, DHA muhabirinin sorularını yanıtlarken, Başbakan Recep Tayyip Erdoğan'ın eşi Emine Erdoğan’ın yaş olarak kendisinden küçük olduğunu anlattı. Saadet Gülbaran, Emine Erdoğan ile aralarında klasik bir gelin görümce’ ilişkisi bulunmadığını belirtirken, Birbirimizi hep kardeş gibi gördük. Emine Erdoğan da beni ablası gibi gördü. En ufak bir kavgamız olmadı'' dedi. 
     
     EMİNE ERDOĞAN’LA EN BÜYÜK ORTAKLIKLARI TOGEM 

     Saadet Gülbaran, zamanının büyük bölümünü görümcesi Emine Erdoğan ile birlikte kurdukları Toplumsal Gelişim Vakfı’nda geçiriyor. Görümcesi Emine Erdoğan ile İstanbul’da kurdukları ve daha sonra Üsküdar Belediyesi tarafından desteklenen Toplumsal Gelişim Merkezi’nde TOGEM yardımseverlerin verdikleri yeni ve ikinci el ev eşyası ve giysileri ihtiyaç sahiplerine veren Saadet Gülbaran, bu merkezin Türkiye genelinde yaygınlaştırılması içinde de mücadele veriyor. 
     
     ABD’DE ADIMIN ANILMASI BENİ ŞAŞIRTTI'' 

     Gazetelerde Başbakan Erdoğan’ın türbanla ilgili sözleri arasında adının anılmasına çok şaşırdığını belirten Saadet Gülbaran, Eğer bu ailede türban sorun olsaydı evliliğim çoktan bitmişti. Ne kayınvalidem, ne kayınpederim, ne de eşim bana başını ört’ demedi. Benim iki genç kızım var onların da başı açık'' diye konuştu Gülbaran, kızlarından birinin İstanbul Büyükşehir Belediyesi'ndeki Beyaz Masa’da, diğerinin ise Başbakan Erdoğan'ın özel ofisinde çalıştığını anlatırken, Anneleri benim. Kkızlarımın da tabii ki başı açık olur. Tüm kararı onlar verir. Kimse kimsenin üzerinde baskı kuramaz'' dedi. 
     Saadet Gülbaran, kendisi ile Erdoğan ailesinde türbanın siyasi bir amaç bulunmadığını belirtti.. 
     
     BAŞBAKAN YENGE YENİ İMAJIN GÜZEL OLMUŞ’ DER 

     Başbakan Recep Tayyip Erdoğan’ın ailesine ve sülalesine çok düşkün olduğunu ifade eden Gülbaran, Tayyip beyin kayınvalidem ile kayınpederime kendi evlatlarından çok hakkı geçmiştir. Her zaman ailenin büyüklerini korur ve sayar. Hastalara ve çocuklara dayanamaz. O da Gülbaran ailesine sonradan geldi, ben de. İkimizin de kayınvalidemize ve kayınpederimize hakkı geçmiştir. Biz saygı ortamında yaşadık'' diye konuştu. 
     Saçına yeni model verdiğinde ve değişik makyaj yaptığında kendisini gören Başbakan Recep Tayyip Erdoğan’ın, Yengeciğim yeni imajın çok güzel olmuş'' dediğini belirten Saadet Gülbaran, namaz kılmaya ve oruç tutmaya 13 yıl önce başladığını ve ailesinden de kimsenin oruç tutup namaz kıldığını bilmediğini açıkladı. 
     Eşinin 13 yıl önce ciddi sağlık sorunu yaşayıp ameliyat olduğunu belirten Saadet Gülbaran, 22 yıl sonra oruç tutmaya ve namaz kılmaya gördüğüm bir rüya yüzünden karar verdim. Bunu da kimse bilmez'' dedi 
     
     EMİNE HANIM DA ÇOK İYİ TERZİDİR'' 

     Çok iyi bir terzi olduğunu belirten Saadet Gülbaran, Emine Erdoğan’ın da bu konuda iyi olduğunu söyledi. Gülbaran Emine Erdoğan’ın çeyizi birlikte hazırladıklarını dile getirdi.. 
     Aynı zamanda Üsküdar Belediyesi meclis üyesi olan Saadet Gülbaran’ın gününün büyük bölümü Toplumsal Gelişim Vakfı’nda geçiyor. Burada gönüllü çalışan kadınların ürettiği giysi, nevresim takımları ücretsiz olarak ihtiyaç sahiplerine veriliyor. Vakıf aynı zamanda kullanılmış ama eskimemiş eşyaları da alıyor. Kullanılmış giysi ve ev eşyaları yıkanıp, onarıldıktan sonra dağıtılıyor. Kullanılmış ve yeniden yıkanmış giysiler arasında Emine Erdoğan’a ait etek, ceket ve takım elbiseler de bulunuyor. Saadet Gülbaran, Bu giysileri ihtiyaç sahiplerine verirken kesinlikle Bunu daha önce Emine Erdoğan giydi’ demiyoruz'' diye devam etti. 
     Konya'nın Ereğli İlçesi'nde dünyaya gelen Saadet Gülbaran, işlerinin yoğunluğundan şimdilik tatil yapamamaktan yakınırken, Ben de herkes gibi normal mayo giyip denize giriyorum. Tatili ancak Eylül’de yapacağım'' dedi. 
     
</TEXT>
</DOC>
