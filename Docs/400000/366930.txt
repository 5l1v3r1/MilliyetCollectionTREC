<DOC>
<DOCNO> 366930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/yazar/heper.html </URL>
<DATE> 2005/08/04/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Türkiye söz sahibi değil mi 
</HEADLINE>
<TEXT>


Demirel'in CNN Türk'te üç gazeteciyle sohbeti vardı. 
Demirel'in konuşmasının önemli olduğu, bazı Türk TV kanallarının ve gazetelerin hemen alıntılarından da anlaşıldı. 
CNN istese programı uzatamaz mıydı 
Sonraki programdaki Prof. Beyaz'ın yorumu alınmasa da olurdu. Onun görüşü istenen haberi zaten gazetelerde okumuştuk. 
Haber meraklıları o haberi biliyordu. 
Oysa Demirel şimdiye kadar söylemediklerini söylüyordu. 
Haber kanalı CNN Türk Demirel'i tercih edip, kısa bir süre için de olsa programı uzatabilse iyi olurdu. 
Tabii imk nı varsa... 

DEMİREL, Nokta dergisine verdiği son demecinde ise, "İhtiyaç olursa politikaya dönerim" diyordu. 
CNN'deki çeşitli sorulara verdiği cevaplar 81 yaşındaki 9. Cumhurbaşkanı'nın görüşlerine daha çok ihtiyacımız olduğunu gösterdi. 
Demirel'in CNN Türk'teki şu cümlesi bazı politikacıların kulağını çınlatmadı mı 
"1 Mart tezkeresini reddetmekle, Kuzey Irak üzerinde söz sahibi olmayı Türkiye kaybetti." 
Demirel devam etti 
"PKK terörünün gücü Avrupa'dadır... 
ABD 100 bin peşmergeyi karşısına almaz. 
ABD'nin müttefiki Türkiye değil, Kürtler olmuştur." 
Demirel'in PKK konusundaki sözlerini ABD kontrolündeki Kerkük'te bir uygulama doğuruyordu. 
PKK'nın buraya bayrağı çekilmişti. 
Ve ABD olan biten onu ilgilendirmez gibi davranıyordu... 

Avrupa Parlamentosu'nda AP eylül ayında "Avrupa Birliği, Türkiye ve Kürtler" konulu 2'nci uluslararası konferans yapılacak. Konferansta Avrupa Parlamentosu Başkanı Josep Borrell ve Avrupa Komisyonu üyesi Olli Rehn'ın yanı sıra eski DEP'li Leyla Zana, yazar Orhan Pamuk, HADEP'li Diyarbakır Belediye Başkanı Osman Baydemir ve Kürtlere yakınlığı ile bilinen eski Fransa Cumhurbaşkanı François Mitterrand'ın eşi Danielle Mitterrand gibi kişiler katılacak. 
Konferansa katılanlar arasında Avrupa Kürt Dernekleri Konfederasyonu Kon-Kurd Başkanı Ali Yiğit de bulunuyor. 
Bu hazırlıklar da Demirel'i doğruluyordu. 
Çünkü, Demirel Nokta dergisine de özel demecinde, "Bağımsız Kürt devleti hayali yeniden su yüzüne çıkıyor" diyor. 
Ve şöyle devam ediyordu Orgeneral Büyükanıt'ın fevkalade önemli bir sözü var "Bölücü örgüt beş sene önceki gücüne erişti." 
Avrupa'daki konferansta konuşulacaklar konusunda peşin hükümlü olmamak lazım ama Türkiye için iyi sözler söylemeyecekleri şu haberlerden belli oluyor 
"Irak'a yeni bir kapı açılmasına Kürtler mani oluyor." 
Diyarbakır'da Türkçe sokak isimleri Kürtçeleriyle yer değiştiriyor. 

DEMİREL, 3. dünya savaşının da fakirlerle zenginler arasında başladığını söylüyor. 
9. Cumhurbaşkanı, diğer devlet başkanlarına yolladığı bir mektuptan söz ediyor. 
O mektupta neler vardı, yayımlanmış mıydı acaba 
Bu soru cevapsız kaldı. 

ABD'den umut yok ABD Dışişleri sözcüsü, İstanbul'daki patrikten "ekümenik patrik" diye söz ediyor. 
Ve onun haklarını savunmak için Türkiye ile temastan bahsediyor. Adeta Devlet Bakanı Şahin'e cevap veriyor. 
Bu neyi gösterir ABD'nin, Türkiye'yi artık karşısına almakta bir sakınca görmediğini. Bunu aleni yaptığını. 
Ankara da buna göre davranmalı. 

AB ÜYELİĞİ 
Arapsaçına döndü Türkiye ek protokolü imzaladı. Ankara'ya göre 3 Ekim görüşmelerinin yolu açıldı. Türkiye ek protokolü imzalayacağını zaten 17 Aralık'ta bildirmiş, "İmzalayacağız" demişti, söz vermişti. Dediğini yaptı, sözünü yerine getirdi. 
3 Ekim'de masaya oturacakların arasında Kıbrıs Rumları da var. "Onları tanımıyoruz" demek aynı metinde olmazdı. Olmadı da. Ek protokol Ankara tarafından imzalandı. Tabii "Güney Kıbrıs'ı tanımıyorum" deklarasyonu da aynı anda yayımlandı. Bu siyasi bir sonuç verse de hukuki bir sonuç vermeyecektir. 
Çünkü tanımadığın birisiyle masaya oturamazsın. 
BU çabuk anlaşıldı. AB'nin genişlemeden sorumlu üyesi Olli Rehn, imzadan hemen sonra "3 Ekim tamam. Ek protokolü imzalayan Türkiye ile müzakereler başlayacak" derken Fransa ile Avusturya ve Almanya'da bir grup, Türkiye'nin üyeliğine karşı çıktı. 
Türkiye, Rum Kıbrıs'ı tanımadıkça müzakerelerin başlamayacağını söylediler. 

ÖNCE, birleşmeden yani Annan Planı Rumlar tarafından kabul edilmeden Kıbrıs'ın AB'ye alınması hata oldu. 
Sonra Kıbrıs'ın tümünü verse de Türkiye'nin AB'ye girişinin zor hatta imk nsız olacağı Avrupa'daki son yayınlar, anketler ve referandumlardan anlaşıldı... 
Öyleyse, Kıbrıs'ın hiç olmazsa yarısını, yani kuzeyi elde tutmak Ankara AB'ye tam üye olana kadar yararlı olacaktır. 

EKONOMİ 
İyi mi, kötü mü Güler Sabancı geçen günlerde bir gün TV'deydi. 
"Ülke ekonomisi nasıl gidiyor " sorusuna Güler Sabancı'nın verdiği cevap rakamlı ve mukayeseli oldu. Sonuç olarak ülke ekonomisinin iyi gittiğini söyledi. 
Güler Sabancı, Türkiye'nin en büyük holdinglerinden birinin başındaki kişi, durumu ondan daha iyi bilecek bulunmaz derken Ankara Ticaret Odası Başkanı Sinan Aygün'ün sözleri geldi. 
Aygün, Ankara'da çıkan bir gazeteye verdiği demeçte, "Ekonomide işlerin hiç de iyi gitmediğini" söylüyordu. 
"Büyüme düştü, memurun alım gücü düştü, ödenmeyen senet miktarı arttı, 70 sektörün iş hacimlerinde yüzde 30 azalma oldu, işsizlik arttı." 
Aygün, "Bir ay sonrası için bile plan yapılamadığını" da belirtiyordu. 
Hangisine inanmalı. Ekonomi iyi mi gidiyor, kötü mü 
Bazısına göre ekonomi iyiye gidiyor, bazısına göre kötüye. 
Marifet iyiye gidiyor diyenlerin arasında olmak. 
Siz hangilerindensiniz 



</TEXT>
</DOC>
