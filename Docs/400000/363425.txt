<DOC>
<DOCNO> 363425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sonsiy14.html </URL>
<DATE> 2005/07/22/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Sami Güçlü ve eşi Bolu'da hastanelik oldu 
</HEADLINE>
<TEXT>

     
     Ersin ERCAN- Taner BAYAR BOLU, DHA 
     
BOLU'da Belediye Başkanı AKP'li Alaaddin Yılmaz'ı evinde ziyaret eden eski Tarım ve Köyişleri Bakanı AKP Konya Milletvekili Sami Güçlü, soğuk algınlığı şikayetiyle İzzet Baysal Devlet Hastanesi'nde muayene oldu. Güçlü'nün eşi Emine Güçlü de aynı şikayetle 2 gün boyunca sağlık kontrolünden geçti. 
     Başbakan Recep Tayyip Erdoğan tarafından yaklaşık 1.5 ay önce görevden alınan eski Tarım ve Köyişleri Bakanı AKP Konya Milletvekili Sami Güçlü, 2 gün önce eşi Emine Güçlü ile birlikte Bolu Belediye Başkanı Alaaddin Yılmaz'ı Bolu’daki evinde ziyarete geldi. Ziyaret sırasında rahatsızlanan Emine Güçlü, 2 gün önce İzzet Baysal Devlet Hastanesi'ne getirildi. Sami Güçlü de öğle saatlerinde soğuk algınlığı şikayetiyle aynı hastaneye geldi. Bolu Belediye Başkanı Alaaddin Yılmaz ile birlikte hastaneye gelen Sami Güçlü, Kulak-Burun-Boğaz Polikliniği'nde muayene oldu. Kan tahlili yapılan Sami Güçlü, hastane çıkışında gazetecilere önemli bir sağlık probleminin bulunmadığını bildirdi. 
     Sakarya Üniversitesi'nde öğrencisi olan ve 1 ay önce burun ameliyatı geçiren Başkan Yılmaz'ı ziyarete geldiğini, ancak kendisinin rahatsızlandığını belirten Sami Güçlü, Başkan Yılmaz'ın hem siyasi, hem ruhsal hem de sağlık sorunları var. Onu ziyarete geldim'' diyerek espri yaptı. Kendisinin çok önemli bir sağlık sorununun olmadığını söyleyen Güçlü, Sadece biraz üşüttüğümü hissediyorum. Onun dışında başka birşeyim yok. Tahliller yapıldı. Herhangi bir sorun çıkmadı'' dedi. Sami Güçlü, eşinin sağlık durumu ile ilgili ise açıklama yapmadı. 
     Eşi Emine Güçlü'yü tedavi gördüğü Dahiliye Bölümü'nde ziyaret eden Sami Güçlü, hemşirelerle sohbet etti. Emine Güçlü gördüğü tedavinin ardından taburcu edildi. Eşinin tedavisini üstlenen Dr. Nehir Ceylan'a teşekkür eden Sami Güçlü, daha sonra Başkan Yılmaz ile birlikte hastaneden ayrıldı. 
     
</TEXT>
</DOC>
