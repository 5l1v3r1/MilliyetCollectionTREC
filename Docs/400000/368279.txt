<DOC>
<DOCNO> 368279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sondun13.html </URL>
<DATE> 2005/08/09/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Rus basınından Putin'e sert eleştiriler... 
</HEADLINE>
<TEXT>

     Moscow Times gazetesi, Rusya Devlet Başkanı Vladimir’i mini-denizaltı olayında sessiz kalmakla suçladı. 
     "Gerçek lider sessiz kalmaz" başlığıyla yayınlanan yazıda, hafta sonu boyunca süren Priz adlı denizaltını kurtarma çalışmaları süresince sessiz kalan Rus yönetiminin "gizli kalan zayıflığının ortaya çıktığı" belirtildi. 
     Olayın ciddiyetine vurgu yapılan haberde denizaltı olayı Kursk faciasıyla karşılaştırıldı. Haberde Putin’in kimi zaman sesini çok yükselttiği, kimi zaman ise sessiz kaldığı ifade edildi. 
     Haberde "Bir hafta önce Varşova’da Rus diplomatların çocukları dayak yediğinde Putin’in sesi çok çabuk çıkmıştı" ifadeleri yer aldı ve "Gerçek liderlik sorumluğu kabul etmektir" denildi. 
     
     MOSKOVA İNGİLTERE'DEN KURTARMA ARAÇLARI ALIYOR 
     Bu arada, Rusya'nın İngiltere'den, Scorpio denizaltı kurtarma araçları satın alacağı bildirildi. 
     İtar-Tass'ın haberine göre, Savunma Bakanlığı, deniz dibinde mahsur kalan Rus denizaltısını geçen pazar günü kurtaran araçlardan almaya karar verdi. 
     Ajans, Pasifik Donanması Komutanı Amiral Viktor Fyodorov'un, ''Bakanlık ayrıca, bu araçların Rus donanımıyla uyumlu çalışabilmesi için gerekli tüm teknik malzemeyi satın almaya karar verdi'' dediğini bildirdi. 
     Savunma Bakanlığı, 2000 yılında Kursk denizaltısı Barents denizinde battığında, yeni kurtarma araçları satın almıştı, ancak bunlar geçen haftaki kazada kullanılamadı. 
     İngiliz Scorpio-45 aracı, Kamçatka yarımadası açıklarında 3 gün mahsur kalan AS-28 mini denizaltısını, birkaç saatte kurtarmıştı. 
     REU-ATK-ŞP 10 13 09 08 05 
     
</TEXT>
</DOC>
