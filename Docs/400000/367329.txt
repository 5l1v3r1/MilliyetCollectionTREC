<DOC>
<DOCNO> 367329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/soneko12.html </URL>
<DATE> 2005/08/05/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Antalya Avrupa'nın gözdesi... 
</HEADLINE>
<TEXT>

     Antalya’ya yılın 7 aylık döneminde hava ve deniz yoluyla gelen turist sayısı yüzde 23.10 oranında arttı. 
     AA muhabirinin Antalya Kültür ve Turizm İl Müdürlüğü’nden aldığı bilgiye göre, yılın 7 aylık döneminde, Antalya’ya, hava ve deniz yoluyla 232 bin 680’i gurbetçiler olmak üzere 160 ülkeden 4 milyon 99 bin 5 turist geldi. 
     Türkiye’nin 17 Aralık 2004 tarihinde Avrupa Birliği’ne AB tam üyelik başvurusunun ardından başta AB olmak üzere diğer Avrupa ülkelerinden gelen turist sayısında büyük artışlar meydana geldi. 
     Yılın 7 aylık döneminde, Antalya’ya gelen Alman konuk sayısı yüzde 16.30, Rus turist sayısı yüzde 20.81, Hollandalı konukların oranı da 
     yüzde 7.69 artış gösterdi. 
     İsveçli turist sayısı yüzde 61.11 artarak 122 bin 811’e ulaştı. 
     Çek Cumhuriyeti’nden gelen turist sayısı da yüzde 65.61 oranında artarak, 22 bin 462 oldu. 
     Son bir kaç yıldır sayıları düşen İsrailli turistler, yeniden Antalya’yı tercih etmeye başladı. Geçen yılın aynı dönemine göre yüzde .83 artış gösteren İsrailli turist sayısı 107 bin 170’e ulaştı. 
     Antalya’yı ziyaret eden Danimarkalılar’ın oranı yüzde 57.62, Norveçliler’in oranı yüzde 32.47, Fransızlar’ın oranı yüzde 36.42, Ukraynalılar’ın oranı yüzde 45.63, Polonyalılar’ın oranı yüzde 24.70, Finlandiyalılar’ın oranı yüzde 22.84, Belaruslu turist sayısı da yüzde 32.01 artttı. İtalyan, Macar, Kazak, Slovak, Leton ve Bosna Hersekli 
     turistlerin sayıları da çeşitli oranlarda arttı. 
     Avrupalı turist sayısındaki artışa karşılık İranlı turist sayısında azalma oldu. İranlı turist sayısı geçen yıla göre yüzde 36.52 düşerek, 6 bin 672’ye geriledi. 
     ABD’li turist sayısında yüzde 37.20 düşüş yaşanırken, aynı dönemde Japon turist sayısı da yüzde 5.39 düştü. 
     Antalya’ya gelen turistler arasında ülkelere göre dağılımda ilk sırayı Almanlar aldı. Yüzde 16.30 artış gösteren Alman turist sayısı 1 milyon 442 bin 27’ye ulaştı. 
     Antalya’ya gelen turistler arasında yüzde 37.29 payla Almanlar birinci, yüzde 18.36 artışla Ruslar ikinci, yüzde 7.81 payla Hollandalı konuklar üçüncü sırayı paylaştı. 
     
</TEXT>
</DOC>
