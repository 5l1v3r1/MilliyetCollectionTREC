<DOC>
<DOCNO> 354502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur38.html </URL>
<DATE> 2005/06/22/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Sahte rakılı dayak cinayetine 30 yıl hapis 
</HEADLINE>
<TEXT>

     NEŞET KARADAĞ Adana DHA 

      Adana'da sahte içki içirdikten sonra komaya giren eşi Nuray Teke'yi döverek öldürdüğü iddia edilen Hüseyin Teke, 30 yıl hapis cezasına mahkum edildi. Karar karşısında şoke olan Teke, Vicdanım rahat. Eşimi ben öldürmedim'' dedi. 
     Huzurevleri Mahallesi, Özkan Apartmanı’nda oturan Nuray Teke, yaklaşık 1 yıl önce 5 yıllık eşi Hüseyin Teke 30 tarafından alkol zehirlenmesi gerekçesiyle götürüldüğü Çukurova Üniversitesi Balcalı Hastanesi’nde öldü. Önce serbest bırakılan daha sonra Nuray Teke’nin babası Mustafa Aksoy’un 55 , Cumhuriyet Savcılığı’na yaptığı, Kızım alkol almazdı'' şikayeti üzerine tutuklanan Hüseyin Teke hakkında eşini öldürmek suçundan ömür boyu hapis cezası istemiyle dava açıldı. 
     Adana 2. Ağır Ceza Mahkemesi’nde dün karar duruşmasına çıkan Hüseyin Teke, eşini öldürmediği iddiasını tekrarladı. Daha önceki ifadelerinde, eşinin alkolden zehirlenerek öldüğünü iddia edip, Canım gibi sevdiğim eşimi neden öldüreyim Severek evlendik. Alkolden ölmüştür. Eşimin ölümünde kusurum yoktur'' diyerek kendisini savunan Teke son sözünde, Vicdanım rahat. Eşimi ben öldürmedim'' dedi. 
     Aksoy da, damadının kızına iğne ile metil alkol şırınga ettikten sonra döverek öldürdüğü yönündeki iddialarını tekrarlayıp en ağır şekilde cezalandırılmasını istedi. Mahkeme heyeti, Teke’yi eşini döverek öldürdüğü gerekçesiyle ömür boyu hapis cezasına mahkum etti. Duruşmadaki iyi hali nedeniyle bu cezası 30 yıl ağır hapis cezasına indirilen Teke şoke olurken, öldürülen Nuray Teke’nin yakınları, Yaşasın adalet. Adalet yerini buldu'' diye bağırarak kararı alkışladı. 
     Hüseyin Teke’nin eşini öldürmeden önce sahte rakı içirip para karşılığı erkeklere sattığı da duruşmalar sırasında bazı tanıklar tarafından iddia edilmişti. 
     

     
</TEXT>
</DOC>
