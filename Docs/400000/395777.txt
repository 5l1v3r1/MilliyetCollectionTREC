<DOC>
<DOCNO> 395777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/soneko51.html </URL>
<DATE> 2005/11/17/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Piyasalarda bugün... 
</HEADLINE>
<TEXT>

     Borsa'da işlem gören hisse senetleri haftanın dördüncü işlem gününde ortalama yüzde 0.75 değer kazandı. 
     İstanbul Menkul Kıymetler Borsası İMKB Ulusal 100 Endeksi, 1. seansta 322.46 puan artarak 35,189.03 puandan kapandı. 2. seansta 61.69 puan düşen endeks 35,127.34 puandan günü tamamladı. 
     Böylece Bileşik Endeks 4 Ekim günü gerçekleşen 35,624.79 puanlık kapanışın ardından ilk kez 35,000 puanın üstünde kapanmış oldu. 
     Endeks, dünkü 2. seans kapanışına göre 260.77 puan ve yüzde 0.75 yükseldi. 
     Hisse senetleri piyasasında işlem hacmi toplam 1 milyar 141 milyon 349 bin 926 YTL olarak gerçekleşti. 
     
     DÖVİZ 
     Dünkü kapanışta 1.3630 YTL olan dolar güne 1.3650 YTL'den, 1.5950 YTL olan avro 1.5930 YTL'den başladı. 
     Doların bugünkü kapanıştaki satış fiyatı 1.3600 YTL, avronun satış fiyatı 1.5880 YTL oldu. 
     Merkez Bankası, doların bugünkü efektif kurunu alışta 1.3517 YTL, satışta 1.3611 YTL olarak açıkladı. Merkez Bankası, doların dünkü efektif kurunu alışta 1.3511 YTL, satışta 1.3605 YTL olarak belirlemişti. 
     
     FAİZ 
     İMKB Tahvil ve Bono Piyasası Kesin Alım Satım Pazarı'nda işlem gören 27 Haziran 2007 vadeli tahvilin, bugün valörlü işlemlerinin kapanışında basit getiri yüzde 14.57, bileşik getiri yüzde 13.99 oldu. 
     Bono piyasasinda yüzde 14.00 bileşik seviyesinin altına doğru yaşanan hareketin kalıcı olup olmayacağının, önümüzdeki hafta düzenlenecek ihalelerle netleşeceğini savunan uzmanlar, bono piyasasında Moody's'den not artırımı beklentisinin etkili olduğuna değinerek, 10 yıllık ABD faizlerinde yaşanan gerilemenin de piyasaya olumlu yansıdığını kaydediyor. 
     Bu kağıdın bileşik getirisi dünkü kapanışa göre 0.09 puan geriledi. 
     İMKB Tahvil ve Bono Piyasası Repo-Ters Repo Pazarı'nda gecelik işlemlerde faiz ortalama yüzde 13.75'ten gerçekleşti. Gecelik işlemlerde en düşük oran yüzde 13.25, en yüksek oran yüzde 13.80 oldu. 
     
</TEXT>
</DOC>
