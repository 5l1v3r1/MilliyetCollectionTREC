<DOC>
<DOCNO> 381748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/guncel/agun.html </URL>
<DATE> 2005/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Olmaz olsun böyle medeniyet' 
</HEADLINE>
<TEXT>


Haleva Her gün 6000 insan AIDS'ten, her 3.5 saniyede bir insan açlıktan ölüyor. Eşcinsellik yaygınlaşmakta. Ahlaksızlık aldı başını gidiyor. Medeniyet intihar ediyor 

TUNCAY DAĞLI, MEHMET EZER, BÜNYAMİN YIL Hatay DHA 

Türkiye Musevileri Hahambaşı İzak Haleva, günümüzde medeniyetin kendini tahrip etme eğilimine girdiğini kaydederek, "Olmaz olsun böyle medeniyet' Gümbür gümbür yıkılıyor medeniyet" dedi. 
Hatay 1. Medeniyetler Buluşması'nda dün "Dinlerin Medeniyetlere Katkıları" panelini yöneten Diyanet İşleri Başkanı Prof. Ali Bardakoğlu, buluşmanın dini sempozyum olmadığını, düşünce ve kültür platformu olduğunu söyledi. Dünyada her 3.5 saniyede bir insanın açlıktan öldüğünü vurgulayan Haleva da, özetle şunları kaydetti 

'Çoktan vazgeçtim' 
"Buna Afrika'da her 30 saniyede bir sıtma nedeniyle ölen bir çocuk dahil değil. Her gün AIDS nedeniyle 6000 insan ölmekte... Bu yetmiyormuş gibi eşcinsellik giderek yaygınlaşmakta, hatta eşcinsel evliliklere meşruiyet de kazandırılmaya çalışılmaktadır. Birçok suç türü ve ahlaksızlık aldı başını gidiyor. Uyuşturucu madde arzı, ilköğretim çağını yaşayan çocuklar arasından kendine körpe müşteriler arayışına girişti. Peki, medeniyetler ne yapıyor bu arada " 
Medeniyetlerin askeri giderler için saat başı yüz milyon dolar harcadığını söyleyen Haleva, şöyle devam etti 
"Bu parayla kaç okul, kaç hastane, kaç yuva açılır hiç düşünüyor muyuz ki Niye düşünelim ki Medeni insanlarız. Medeniyetten nasibimizi almışız aklımızca. Eğer medeniyet dedikleri buysa, medeni olmaktan çoktan vazgeçtim. Benim gibi birinin ağzına yakıştıramayacağını biliyorum ama 'Olmaz olsun böyle medeniyet'. Bu mu yüce Yaratan'ın bizden beklediği Medeniyetler intihar ediyor." 

'Dinle bağdaşmaz' 
Fener Rum Patriği Bartholomeos da dünyada yaşanan terörün dinle bağdaştırılamayacağını belirterek, "Anadolu'nun kültürel mirasını ve birlikte yaşama tecrübesini herkesin gereğince kavradığı inancında değiliz" diye konuştu. Güvensizlik ve rivayetler üzerine sağlıklı diyalog inşa edilemeyeceğini söyleyen Bartholomeos, "Ayinlerimizi gövde gösterisi, ziyaretlerimizi misyonerlik olarak algılayan zihniyeti anlamakta güçlük çekiyoruz. Gerçek niyetlerini başka şeylerin arkasına saklayarak patrikhanemiz ve cemaatimiz üzerinden politika yapmaya çalışanların gayretlerini üzüntüyle karşılıyoruz. Patrikhanemiz yalnız bir din kurumudur ve yalnızca dini görevleriyle ilgilenmektedir" dedi. 

'Ekümenik' gönderme 
Patrikhanelerinin dünya çapında saygıdeğer bir kurum olarak anılıyor olmasının ülkenin yararına olduğunu anlatan Bartholomeos, şöyle konuştu "Ayrıca, Türkiye'nin dinler ve medeniyetler arası diyalog çalışmalarında daha aktif ve öncü bir rol üstlenmesini kolaylaştırabilecek bir unsurdur. Bugün bu olumlu sürece rağmen bazı hususları göz ardı etmemeyi objektifliğin gereği saymaktayız... Demre Aya Nikola Müzesi için geçen yılların aksine Aziz Nikola'nın tüm Ortodoks dünyasında anıldığı 6 Aralık günü için son 1-2 yıl izin verilmemesi bizi üzen gelişmelerdendir." 

'Din ve mezhep için dünyayı bölmeyin' 

Ermeni Patriği Mesrob II de, küreselleşen dünyanın büyük sorunlara gebe olduğunu söyleyerek, "Bir de inançlı insanların dünyayı h l din ve mezhep adına bölmeye hakları olmamalı. Her doğru inanç bir pusula gibi hep kuzey ve güney hattını göstermeli. Bir ucu Allah'ı, öteki ucu insanı" dedi. Patrik, vatandaşlarının, ezici çoğunluğunun Müslüman olduğu bir ülkede Hıristiyan bir azınlığın ruhani hizmetk rı olarak görev yaptığını anlattı. 

Papa Benediktus'tan toplantıya mesaj 

Papa 16. Benediktus, Medeniyetler Buluşması'na yazılı mesaj gönderdi. Papa, toplantıyı düzenleyenlere iyi dilek ve tebriklerini gönderdiği mesajında, Hatay'ın birbiri ardına sıralanmış medeniyetlere tanıklık yapan bir şehir olduğunu belirterek, "Bunca olumsuzluk sürerken, geçmişten gelen bu çeşitliliğin her birinden bir şeyler öğrenmeyi unutmamalıyız. Değişik kültürlerde süregelen değerlerle zenginleştirilebiliriz" dedi. 

'Köktendinciliğin zuhur etmesi üzüyor' 

Panellerde Türkiye Süryani Ortodoks Kilisesi Patrik Vekili Yusuf Çetin, Anadolu Havarisel Vekili ve Episkoposu Monsignor Luigi Padovese, Antakya Rum Ortodoks Patrik Vekili Paul Yazigi, Hatay Müftüsü Mustafa Varlı, Prof. Dr. Kenan Gürsoy, Prof. Dr. Bekir Karlıoğa konuşma yaptı. Yaigi, "Dünyada, genel durumları, başkalarını kabul etmeyen bir din ruhuyla tedaviye uğraşan birtakım köktendinciliğin zuhur etmesi üzücüdür" dedi. 

'40 kişiden biri 5 vakit namaz kılıyor' 

Diyanet İşleri Başkanı Prof. Dr. Bardakoğlu, Antakya Kültür Merkezi'nde kentteki din adamlarıyla yaptığı sohbet toplantısında, asıl görevlerinin namaz kıldırdıktan sonra başladığını belirtti. Türkiye'de 40 kişiden birinin 5 vakit namaz kıldığını bildiren Bardakoğlu, "Görevimiz, geriye kalan 39 kişiyi de 5 vakit namaza teşvik etmek" dedi. Müftü Mustafa Varlı da misyonerliğe karşı önlem aldıklarını anlattı. 


</TEXT>
</DOC>
