<DOC>
<DOCNO> 389671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/guncel/gun06.html </URL>
<DATE> 2005/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirkol bulunamıyor 
</HEADLINE>
<TEXT>


ELVAN EZBER İstanbul 

Gamze Özçelik'in tecavüz görüntülerinin internette yayılmasına ilişkin yürütülen soruşturma kapsamında polis, görüntüdeki kişi olup olmadığının belirlenmesine karar verilen Gökhan Demirkol'u arıyor. Soruşturmayı yürüten Kadıköy Cumhuriyet Savcılığı'nın talimatıyla emniyete gelerek fotoğraflarının çekilmesi kararı alınan Demirkol ortadan kayboldu. İstanbul Foto Film Şube Müdürlüğü'nde göbek, göbek altı, bacak, kol ve ellerinin fotoğrafının çekilmesine ilişkin kararın dün yazılı olarak Asayiş Şube Müdürlüğü'ne ulaşmasının ardından harekete geçen Gasp Büro Amirliği ekipleri, Demirkol'un evine ve gidebileceği mek nlara baskınlar yaptı. Ancak, tüm aramalara rağmen, Demirkol'a ulaşılamadığı bildirildi. 

Kriminal daire inceleyecek 
Demirkol'un yakalanması halinde çekilecek fotoğrafların önce savcılığa, ardından da sırayla İstanbul Adli Tıp Kurumu ve Ankara Emniyet Genel Müdürlüğü Kriminal Daire Başkanlığı'na gönderileceği belirtildi. Laboratuvarda kamera görüntüleri ve çekilen fotoğraflar 27 kata kadar büyültülüp en ince ayrıntısına kadar karşılaştırılacak. Uzmanların çıkaracağı raporla görüntülerdeki kişinin Demirkol olup olmadığı kezinlik kazanacak. 



</TEXT>
</DOC>
