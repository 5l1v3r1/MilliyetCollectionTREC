<DOC>
<DOCNO> 359908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/son/sontur24.html </URL>
<DATE> 2005/07/10/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Kaza geçiren gurbetçi aileyi TIR sıkıştırmış 
</HEADLINE>
<TEXT>

     Kırklareli'nde, içinde Avusturya'dan tatil için Türkiye'ye gelen gurbetçilerin bulunduğu otomobilin, bir TIR'ın sıkıştırması sonucu kaza yaptığı iddia edildi. 
     Kazada kardeşini, onun eşi ile yeğenini kaybeden Nurettin Karaaslan, yakınlarının yaşamını yitirdiği otomobili Kapıkule Sınır Kapısı'na getirerek, gümrük yetkililerine teslim etti. 
     Karaaslan, kazadan yaralı olarak kurtulan yeğeni Hatice Karaaslan'ın 12 Cumhuriyet Savcılığı'ndaki ifadesinde kendilerini bir TIR'ın sıkıştırdığını belirttiğini söyledi. 
     Olayla ilgili söz konusu TIR'ın bulunmasına çalışıldığını ifade eden Karaaslan, şöyle konuştu 
     ''Acımız çok büyük. Gurbetçilerin gelmeye başladığı şu günlerde kazalarda sık sık olmaya başladı. Bu kazaların birçoğu sürücü hatalarından kaynaklanıyor. Kardeşimin, eşinin ve yeğinimin ölümüne neden olan TIR'ı görenlerin 03 4933993 numaralı telefonu aramalarını istiyorum.'' TEM Otoyolu'nda seyreden gurbetçi Nazım Karaaslan'ın 43 kullandığı W 35193 N plakalı otomobil 1 Temmuz'da, Babaeski ile Lüleburgaz İlçesi arasında yaklaşık 7 metre yükseklikten şarampole yuvarlanmıştı. Kazada sürücü Karaaslan ile oğlu Erol Karaaslan 17 olay yerinde, sürücünün eşi Ayşe Karaaslan da 40 hastaneye kaldırılırken yolda ölmüştü. Kazada yaralanan Hatice Karaaslan ise Lüleburgaz Devlet Hastanesi'ne kaldırılmıştı. 
     
</TEXT>
</DOC>
