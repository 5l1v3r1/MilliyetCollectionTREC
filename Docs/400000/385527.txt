<DOC>
<DOCNO> 385527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sonspo03.html </URL>
<DATE> 2005/10/10/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Bakan Çelik'ten Başbakan'a ve Nihat Özdemir'e sitem 
</HEADLINE>
<TEXT>

     Milli Eğitim Bakanı Hüseyin Çelik’ten Başbakan Recep Tayyip Erdoğan ve Fenerbahçe Başkanvekili Nihat Özdemir’e sitem 
     Siirt’in Kurtalan İlçesi’nde Özdemir’in sahibi olduğu Limak Holding tarafından yaptırılan Çok Amaçlı Lise Kız Öğrenci Yurdu’nun açılışında bir konuşma yapan Çelik, Yan taraftaki İmam Hatip Lisesi’ni de Nihat Bey yaptırmıştı. Yalnız bir uyanıklık yapmış, binayı Sarı-Lacivert’e boyamış. Başbakan da Fenerbahçeli olunca, biz Galatasaraylılar sesimizi çıkaramıyoruz'' dedi. Başbakan Erdoğan ise bu sözlere, Hüseyin Bey’in bir sıkıntısı var. Zaman zaman Galatasaraylı kardeşlerimizin de açılışına gidiyoruz. Önemli olan renkler değil. Biz, dışa, kapağa, zarfa değil, mazrufa, içeriğe bakarız'' karşılığını verdi. 
     
</TEXT>
</DOC>
