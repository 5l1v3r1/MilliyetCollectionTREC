<DOC>
<DOCNO> 368771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sonyas16.html </URL>
<DATE> 2005/08/10/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Üç çocuğunu bırakıp Türkiye'de tatil yapan anneye hapis yolda 
</HEADLINE>
<TEXT>

     Çocuklarını bakıcıya bırakıp Türkiye’de tatil yapan İngiliz annenin, hapis cezası alabileceği bildirildi. 
     Geçtiğimiz haziran ayında 3 küçük cocuğunu bakıcıya bırakıp Türkiye’de iki haftalık bir tatil yapan Kelly Ann Rogerson, çocuklarına karşı sorumluluklarını yerine getirmediği için hapis cezası yatma olasılığıyla karşı karşıya kaldı. 
     Daily Mail’e göre, 24 yaşındaki genç anne, Türkiye’de tatilde olduğu iki hafta boyunca çocuklarına bakması için okul çağında bir kız tutmuş ve bakıcıya 180 sterlin çekebileceği bir banka kartı bırakmıştı. 
     Annenin, bakıcıya da, "Eğer babaları ararsa çocuklara anneannelerinin baktığını söyle" dediği belirtildi. 
     İngiliz yetkililerin, Rogerson’a, "Anne olmak sorumluluk ister ve sen bu sorumluluğu almakta başarısız oldun" dedikleri ifade edildi. 
     
</TEXT>
</DOC>
