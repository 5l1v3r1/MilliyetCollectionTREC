<DOC>
<DOCNO> 355385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/son/sondun13.html </URL>
<DATE> 2005/06/25/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Polonya Avrupa kapısının kapatılması dar görüşlü bir politika olacaktır 
</HEADLINE>
<TEXT>

     Polonya Devlet Başkanı Aleksander Kvasnievski, Avrupa kapısının kapatılmasının çok dar görüşlü bir politika olacağını belirtti. 
     Kvasnievski, Alman Bild gazetesi için yazdığı bir makalede, ''Avrupa kapısının kapatılması çok dar görüşlü bir politika olacaktır. Komşumuz olan Ukrayna'ya, Balkan ülkelerine ve Türkiye'ye ne diyeceğiz Bu ülkeleri, demokrasi ve serbest pazar ekonomisi yolunda ilerlemeye nasıl ikna edeceğiz '' şeklinde ifadeye yer verdi. 
     AB sayesinde Avrupa'daki fakir bölgelerin yıllar boyunca teşvik edildiğine ve bu sayede geliştiğine işaret eden Kvasnievski, AB'nin dengeli bir bütçeye ihtiyacı olduğunu, ''açık kapı'' politikasını sürdürmesi ve temel işleyişi konusunda genel bir tartışma başlatılması gerektiğini kaydetti. 
     Polonya Devlet Başkanı Kvasnievski, AB'nin, Avrupa'nın bölünmüşlüğünü ortadan kaldırdığını ifade ederek, Polonya'nın da AB'ye dahil olmasını ''tarihi adaletin bir ispatı'' olarak nitelendirdi. 
     
</TEXT>
</DOC>
