<DOC>
<DOCNO> 374947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/spor/spo15.html </URL>
<DATE> 2005/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Transferde son gün borsası 
</HEADLINE>
<TEXT>



FUTBOLDA birinci transfer dönemi dün tamamlandı. Ara transfer ise 1 Ocak 2006'da başlayıp, 1 Şubat 2006'da sona erecek. Transferin son gününde bazı takımların renklerine bağladıkları isimler ise şöyle 

GENÇLERBİRLİĞİ 
Başkent ekibi, Sırp santrfor İgor Bogdanoviç ile iki yıllık sözleşme imzaladı. Macar Ligi'nde yer alan Debrecen'de görev yapan futbolcunun bonservisine 350 bin Euro ödendi. 

MALATYASPOR 
Sarı-Kırmızılılar, İsveç'in Göteborg takımından Sebastian Johannson ve Çek Cumhuriyeti'nin Sparta Prag ekibinden Jiri Homola ile üç yıllık sözleşme yaptı. 

DİYARBAKIRSPOR 
Yeşil - Kırmızılılar, Makedonya Milli Takımı oyuncularından Igor Jancevski ile 2 yıllık anlaşma imzaladı. 31 yaşındaki futbolcu, daha önce Kızılyıldız, Sartid Smedrovo, Jas Bardejov, Waldhaf Mennheim ve Herentals takımlarında oynadı. 

KONYASPOR 
Yeşil - Beyazlı takım, Kamerun Milli Takım'ı santrforu Bebbe Gustave ile bir yıllık sözleşme imzaladı. Basın Sözcüsü Sefa Ortaç, dün akşam Konya'ya gelen ve ön mukavele imzalanan Bebbe'nin bonservisinin kulübünde kaldığını belirtip, "Bizde bir yıl boyunca sözleşmeli olarak oynayacak" dedi. 

SAKARYASPOR 
Yeşil - Siyahlılar, Beşiktaş'ın eski futbolcusu, son olarak Azerbaycan'da top koşturan Oktay Derelioğlu'nu renklerine bağladı. Sakaryaspor, Oktay'ın dışında Vestel Manisaspor'un savunma oyuncusu Nezir Aydın ile de bir yıllık sözleşme imzaladı. 



</TEXT>
</DOC>
