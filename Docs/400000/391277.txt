<DOC>
<DOCNO> 391277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/siyaset/axsiy01.html </URL>
<DATE> 2005/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram boyunca Boğaz Köprüsü bedava olacak 
</HEADLINE>
<TEXT>


Bakanlar Kurulu, otoyolların Ramazan Bayramı süresince ücretsiz olmasını karara bağlarken, emeklilerin de erken maaş alacağını açıkladı 

ANKARA Milliyet 


Bakanlar Kurulu, bayram süresince otoyollarla İstanbul'daki Boğaz köprüleri geçişlerinin ücretsiz yapılmasını karara bağladı. Emekli Sandığı'ndan bayram tatili sırasında maaş alacaklara da bugün ve yarın erken ödeme yapılacak. 
Başbakan Erdoğan başkanlığında toplanan Bakanlar Kurulu sonrası açıklama yapan Adalet Bakanı ve Hükümet Sözcüsü Cemil Çiçek, 2 Kasım saat 00.00'dan 5 Kasım'a kadar otoyol ve Boğaz köprülerinden ücretsiz geçiş yapılmasına ilişkin kararnamenin imzalarının tamamlanarak Cumhurbaşkanı Ahmet Necdet Sezer'in onayına sunulduğunu bildirdi. 

İsteyen belediye yapar 
Çiçek, isteyen belediyelerin de bayram süresince toplu taşımaları ücretsiz gerçekleştirmelerine imk n tanındığını ifade etti. 
Çiçek, Emekli Sandığı'ndan 3-4-5 Kasım'da maaş almaları gerekenlere de bugün ve yarın erken ödeme yapılması için Ziraat Bankası'na talimat verildiğini belirtti. 
Çiçek, terörist Fehriye Erdal'ın yargılanmaması kararını da görüp değerlendirmeleri gerektiğini belirterek şunları söyledi 
"Uluslararası sözleşmeler açısından yapılacak bir şey varsa takip ederiz. Yeteri kadar sözleşme var ama yeteri kadar işbirliği yok. Biz söz konusu kişinin iadesini istediğimizde 'Türkiye'de idam var' diye iade etmemişlerdi. Daha sonra idam kalktı, bu kez 'Biz yargılayacağız' dediler. Yargılama sürecinde sadece Belçika'daki suçlar nedeniyle yargılama kararı aldılar." 


</TEXT>
</DOC>
