<DOC>
<DOCNO> 399677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sonsiy03.html </URL>
<DATE> 2005/12/01/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
Deprem Dede'den Erdoğan'a ''seksi erkek'' espirisi 
</HEADLINE>
<TEXT>

     ABDULLAH KARAKUŞ Düzce 

Boğaziçi Üniversitesi Kandilli Rasathanesi eski Müdürü Prof. Dr. Ahmet Mete Işıkara, Düzce'deki deprem toplantısında, Başbakan Recep Tayyip Erdoğan'a, "seksi erkek" seçilmesi ile ilgili bir espiri yaptı. 
     Erdoğan'ın, "Size Deprem Dede diyorlardı değil mi " sözleri üzerine Işıkara, "Başka şeyde diyorlardı ama..." diyerek "seksi erkek" seçilmesini üstü kapalı vurguladı. Işıkara, gazetecilere, "seksi erkek seçilmemi kastettim" derken, salondakiler ve ikili bu diyaloğa uzun süre güldü. 
     Erdoğan dün "6. yılında Düzce depreminin düşündürdükleri ve Türkiye'de deprem gerçeği" konulu Türk Kızılayı'nın toplantısına katıldı. Özel Öncü İlköğretim Okulu'nda yapılan toplantıda, Kızılay'a danışmanlık yapan Işıkara ile Erdoğan arasında ilginç diyaloglar yaşandı. Geçmişten depremle ilgili dersler alınması gerektiğini belirten Erdoğan, Işıkara'ya dönerek, "Hocamıza da soralım. Deprem Dede diyorlardı size" dedi. Işıkara da Erdoğan'a espiri yaparak, "Başka şeyde diyorlardı ama..." diye konuştu. Işıkara'nın bu sözleri Erdoğan'ın ve salondakilerin gülmesine neden oldu. Işıkara da kendi espirisine uzun süre gülerken, ikili daha sonra tokalaştılar. Işıkara, gazetecilerin "Neyi kastettiniz" diye sorması üzerine, "Beni Türkiye'nin seksi erkeği seçmişlerdi. Onu kastettim. Sayın Başbakanımız da anladı ve güldü" dedi. 
     
</TEXT>
</DOC>
