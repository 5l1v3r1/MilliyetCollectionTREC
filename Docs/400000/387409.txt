<DOC>
<DOCNO> 387409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sontur07.html </URL>
<DATE> 2005/10/17/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Gamze Özçelik olayında sürpriz gözaltılar 
</HEADLINE>
<TEXT>

     Bahadır SAKARYA İSTANBUL, DHA 

KADIKÖY Cumhuriyet Savcılığı'nın Gamze Özçelik olayı ile ilgili yürüttüğü soruşturmanın davaya dönüşmesi beklenirken İstanbul Polisi, konuyla bağlantıları olduğunu saptadığı üç kişiyi gözaltına aldı. Kimlikleri açıklanmayan üç kişiden birinin bahsekonu görüntüleri internet ortamına ilk aktaran kişi, diğerlerinin ise değişik adreslere gönderenler olduğu ileri sürüldü. Polis gözaltına aldığı bu kişilerle Gökhan Demirkol arasında bağlantı olup olmadığını araştırıyor. 
     
     SÜRPRİZ GÖZALTILAR 

     Gamze Özçelik'in görüntülerinin internet ortamına aktarılması olayı ile ilgili oldukları anlaşılan üç kişi, İstanbul polisi tarafından gözaltına alındı. Asayiş Şube Müdürlüğü ekipleri tarafından gözaltına alınan üç kişinin kimlikleri açıklanmadı. İstanbul Emniyet Müdürlüğü'nde sorgulamaları süren üç kişiden birinin görüntüleri internet ortamına aktaran ilk kişi olduğu, diğer iki kişinin ise görüntüleri yine internet ortamında bazı adreslere gönderdikleri iddia edildi. 
     
     GÖKHAN İLE BEAĞLANTILARI ARAŞTIRILIYOR 

     Gözaltına alınan kişilerin Gamze Özçelik’in suçladığı Gökhan Demirkol'la bağlantılarını araştıran polisin şu ana kadar böyle bir ilişkiye rastlayamadı. 
     
     GÖRÜNTÜLERE NASIL ULAŞTILAR 

     Polisin yanıtını aradığı bir başka soru da, bu üç kişinin Gamze Özçelik’in görüntülerine nasıl ulaştığı konusu oldu. Gizlilik içinde sürdürülen soruşturmada bu kişilerin ev ve işyerlerinde bulunan bilgisayarlarına da el konulduğu ve incelemesinin sürdüğü öğrenildi. 
     
</TEXT>
</DOC>
