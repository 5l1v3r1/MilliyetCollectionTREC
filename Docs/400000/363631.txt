<DOC>
<DOCNO> 363631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sondun11.html </URL>
<DATE> 2005/07/23/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
İngiliz Müslümanlar İntihar saldırıları Kuran'a aykırı... 
</HEADLINE>
<TEXT>

     İngiltere’de yapılan bir araştırmanın sonuçlarına göre, ülkede yaşayan Müslümanların tamamına yakını, intihar saldırılarının Kuran’a aykırı olduğuna inanıyor. 
     Ülkenin popüler gazetelerinden The Sun’ın yaptığı bir anketin sonuçları, ülkedeki müslümanların tamamına yakınının teröristlerden nefret ettiğini ve intihar saldırılarının Kuran’a aykırı olduğuna inandıklarını gösterdi. Ankete katılanların yarıdan fazlası, İngiltere’de kendilerine karşı olumsuz bir tavır takınıldığına inanıyor. 
     Araştırmaya göre, ülkedeki Müslümanların yüzde sekseni kendilerini çok güçlü bir biçimde İngiliz toplumu üyesi olarak kabul ediyor. 
     The Sun gazetesi, Müslümanların yüzde 90’ının radikal bir Müslüman tanımadıklarını belirtirken, yüzde yedisinin bölye birini tanıdıklarını, ancak polise haber vermeyi düşünmediklerini söylediğini ifade ederek bu durumu kaygı verici olarak tanımladı. 
     Araştırma, Londra çevresinde yaşayan 282 Müslüman toplum üyesiyle gerçekleştirildi. Ankete katılanların yüzde 70’inin Pakistan kökenli olduğu belirtildi. 

ANKA 
     
</TEXT>
</DOC>
