<DOC>
<DOCNO> 369130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/magazin/axmag01.html </URL>
<DATE> 2005/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kekilli'nin rolü önce bana geldi' 
</HEADLINE>
<TEXT>


BİRSEN ALTUNTAŞ 

Almanya'nın Aachen kentinde bu yıl yapılan Miss Germany Güzellik Yarışması'nda birinci seçilen Aslı Bayram, Mustafa Altıoklar'ın yönettiği "Beyza'nın Kadınları" isimli polisiye gerilim filminde oynamak için Türkiye'ye geldi. İlk oyunculuk deneyimini yaşayan Bayram, 3 yıl önce Fatih Akın'ın "Duvara Karşı" adlı filminde Sibel Kekilli'nin oynadığı rol için kendisine teklif geldiğini, ancak açık sahneler yüzünden kabul etmediğini söyledi. 





'Doğru karardı' 
Frankfurt Goethe Üniversitesi'nde hukuk öğrenimi gören Bayram, şöyle konuştu "Aslında bir oyuncunun kuralları olmaması gerek ama benim için böyle bir rolü canlandırmak o dönemde zordu. Bu konuda 'Bazen keşke oynasaydım' gibi düşünceler geçiyor ama sonuçta doğru karar verdiğimi düşünüyorum. Ayrıca Sibel Kekilli de işini çok iyi yapmış. Kekilli'nin filmden kazandığı ödülleri fazlasıyla hak ettiğini düşünüyorum." 


</TEXT>
</DOC>
