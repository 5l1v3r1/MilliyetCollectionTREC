<DOC>
<DOCNO> 351468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sondun43.html </URL>
<DATE> 2005/06/13/ </DATE>
<TIME> 19.35 </TIME>
<AUTHOR>  </AUTHOR>
<HEADLINE>
"İsrail işgali sona erinceye kadar militanları silahsızlandırmayacağız" 
</HEADLINE>
<TEXT>

     Filistin Dışişleri Bakanı Nasır El Kidva, İsrail, Batı Şeria ve Gazze’deki işgalini sona erdirinceye kadar Filistin Yönetimi’nin militanları silahsızlandırmayacağını söyledi. 
     Filistin Yönetimi’nin eski BM temsilcisi El Kidva, Reuters’e verdiği demeçte, "Filistin halkının, uluslararası yasalar çerçevesinde, işgale direnmeye ve kendini savunmaya hakkı olduğunu" belirterek, "işgalin bitmesi halinde, silahsızlanma konusunun farklı bir boyut kazanacağını, işte o zaman, güvenlik güçleri dışında herkesin silahsızlandırılmaya başlanacağını" kaydetti. 
     Filistin Yönetimi’nin militanları silahsızlandırmayacağını yineleyen El Kidva, ancak silah kaçakçılığı yapılan tünelleri ve cephane üretilen yerleri kapatmak suretiyle İsrail’e karşı saldırı planlayan militanları engelleyeceğini ifade etti. 
     İsrail, Filistin Devlet Başkanı Mahmud Abbas, "yol haritasında" öngörüldüğü şekilde, silahlı militanları dizginleyip örgütlerini dağıtıncaya kadar nihai barış anlaşması için görüşmeleri başlatmayacağını bildiriyor. 
     
</TEXT>
</DOC>
