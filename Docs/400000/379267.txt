<DOC>
<DOCNO> 379267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sontur01.html </URL>
<DATE> 2005/09/17/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Dalgınlığı 4 bin YTL'ye mal oldu 
</HEADLINE>
<TEXT>

     Samsun’da bir kişinin yol kenarında unuttuğu, içinde 16 bin YTL bulunan poşeti bulan çocuk, paraların bir bölümünü çeşitli kişilere dağıttı. 
     Edinilen bilgiye göre, Samsun Ruh ve Sinir Hastalıkları Hastanesi’nde tedavi gören kızını ziyarete gelen Ali Köse, kamyonetinde gömleğini değiştirdikten sonra, çıkardığı gömleği fındık satışından elde ettiği içinde 16 bin YTL bulunan poşete koydu. 
     Daha sonra dalgınlıkla poşeti yol kenarına bırakan Köse, hastaneye gittikten sonra durumu fark ederek geri dönünce poşetin yerinde olmadığı gördü ve durumu Unkapanı Polis Merkezi’ne bildirdi. 
     Şikayet üzerine yapılan araştırma sonucu, poşetin 12 yaşındaki B.Y. tarafından alındığını belirleyen güvenlik güçleri, söz konusu çocuğu evinde buldu. 
     Kayıp paranın yaklaşık 10 bin YTL’si çocuğun okul çantasında çıktı. B.Y’nin geri kalan 6 bin YTL’yi paranın sahte olduğunu düşünerek çeşitli kişilere dağıttığı anlaşıldı. 
     Çocuğun gösterdiği yerlerde yapılan araştırma sonucu, kayıp paranın 2 bin YTL’sinin daha bulunduğu, kalan 4 bin YTL’yi alanların belirlenmesine çalışıldığı bildirildi. 
     
</TEXT>
</DOC>
