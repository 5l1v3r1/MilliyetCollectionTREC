<DOC>
<DOCNO> 396963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sondun06.html </URL>
<DATE> 2005/11/22/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Merkel bugün başbakan oluyor 
</HEADLINE>
<TEXT>

     Alman Hıristiyan Demokrat Birlik Partisi Genel Başkanı Angela Merkel, bugün Federal Meclis'te yapılacak oylamayla, ülkenin ilk kadın başbakanı olacak. 
     Merkel, oylama sonrasında yemin ederek göreve başlayacak. 
     Merkel'in, yapılacak gizli oylamada, Birlik Partili milletvekilleri ile koalisyon ortağı Sosyal Demokrat Partili milletvekillerinin oylarını alarak başbakanlık görevine seçilmesi bekleniyor. 
     Merkel'in seçilebilmesi için 614 milletvekilinden en az 308'inin oyu gerekiyor. 
     Alman Meclisi'nde yeni dönemde görev yapacak milletvekillerinin büyük çoğunluğunu ise Birlik ve Sosyal Demokrat Parti'li üyeler oluşturuyor. 
     Oylama sonrasında Cumhurbaşkanı Hörst Köhler'den göreve atanma belgesi alacak olan Merkel, daha sonra yemin ederek resmen göreve başlayacak. 
     Görevinden ayrılan Başbakan Gerhard Schröder de Başbakanlık'ta düzenlenecek törenle görevi Merkel'e devredecek. 
     Almanya'da 18 eylülde yapılan genel seçimleri çok az farkla Angela Merkel liderliğindeki Hıristiyan Birlik partileri kazanmıştı. 
     Birlik Partileri oyların yüzde 35.2'sini alırken, Sosyal Demokratlar oyların yüzde 34.3'üne sahip olmuştu. Hür Demokrat Parti FDP yüzde 9.8, Sol parti yüzde 8.7, Yeşiller Partisi ise yüzde 8.1 oranlarında oy almıştı. 
     
</TEXT>
</DOC>
