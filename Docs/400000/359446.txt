<DOC>
<DOCNO> 359446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sontur32.html </URL>
<DATE> 2005/07/08/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Hırsızlar kaçarken kapıcıyı vurdu 
</HEADLINE>
<TEXT>

     Konya’da, bir apartmana hırsızlık amacıyla girdiği iddia edilen kişi, çıkışta karşılaştığı kapıcıyı ayağından silahla vurarak kaçtı. 
     AA muhabirinin aldığı bilgiye göre, merkez Karatay İlçesi Büyüksinan Mahallesi Ağahan Apartmanı’nın 11. katında oturan Selim D’nin evine hırsızlık amacıyla girdiği öne sürülen kişi, daha sonra 10. kattaki Ahmet T’nin evine girmeye çalışırken eşi Reyhan T. ile 
     karşılaştı. 
     Bu kişi, merdivenlerden aşağı inmeye çalışırken balkona doğru koşan Reyhan T, "hırsız var" diye bağırdı. Bu sırada bahçede bulunan ve apartmanın kapısına doğru yönelen kapıcı Hasan Yıldızlar 28 , apartmanın girişinde karşılaştığı söz konusu kişi tarafından tabancayla bacağından vuruldu. 
     Görgü tanıkları, şüphelinin apartman yakınlarında bekleyen Ankara plakalı ticari bir araca binerek olay yerinden uzaklaştığını söylediler. 
     Bacağından yaralanan Hasan Yıldızlar, Konya Numune Hastanesi’ne kaldırıldı. Polis, içinde 3 kişi olduğu belirtilen aracın bulunması için çalışma başlattı. 
     
</TEXT>
</DOC>
