<DOC>
<DOCNO> 385839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sonspo11.html </URL>
<DATE> 2005/10/11/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Arnavut oyuncular Türkiye'yi favori gösterdi 
</HEADLINE>
<TEXT>

     
     Bilgehan DEMİR TİRAN DHA 
     
ARNAVUTLUK Milli Takımı oyuncularından Redi Jupi, Çarşamba günü Türkiye ile oynayacakları maçın zor geçeceğini ve rakiplerinin favori olduğunu söyledi. 
     18. Dünya Kupası Eleme Grubu’nda Türkiye’nin Arnavutluk ile yapacağı kader maçı öncesi Arnavutluk Milli Takımı oyuncularından Jupi ve Duro, çarşamba günü oynanacak maçı değerlendirdi. Arnavutluk Milli Futbol Takımı’nın orta saha oyuncusu Klodian Duro, Türkiye ile oynayacakları maçın kendileri için bir prestij karşılaşması olacağını söyledi. Duro, Türkiye, Dünya Kupası’na katılmak için bu maçı mutlaka kazanmak istiyor. Biz ise kendi seyircimiz önünde son maçımızı kazanarak, taraftarlarımıza 3 puan armağan etmek istiyoruz. Türkiye karşısında da diğer maçlardaki gibi oynayacağız'' dedi. 
     Öte yandan Arnavutluk Milli Futbol Takımı oyuncularından Redi Jupi ise favorunun Türkiye olduğu maçın zor geçeceğini savundu. 
     
</TEXT>
</DOC>
