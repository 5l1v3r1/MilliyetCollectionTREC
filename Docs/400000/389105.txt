<DOC>
<DOCNO> 389105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/siyaset/axsiy02.html </URL>
<DATE> 2005/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan ile Adnan Ağabey arasına Çakıcı girdi 
</HEADLINE>
<TEXT>


Adnan Şenses, Erdoğan'ın hep yanında oldu. "Beraber yürüdük biz bu yollarda" diye birlikte şarkı söyledi. Aynı yollarda yürümüş olan bu iki dostun yolları bugünlerde ayrılmak üzere. Bunun nedeni ise Şenses'in Alaattin Çakıcı sevgisi 

ANKARA KULİSİ 


"Beraber yürüdük biz bu yollarda" diye az mı birlikte şarkı söylemişlerdi. En sıkıntılı günlerinde hep yanında olmuştu Recep Tayyip Erdoğan'ın, hep üzerine titremişti. 
Örneğin Başbakan olmasından sonra şakaklarına ak düşmesi üzerine "saçlarının beyazlaması çok normal. Bitmiş yok olmuş bir ülke aldı. Bugün herkes hayatından memnun" diye konuşmuştu. 

Sözünü tuttu 
Hem sanatçıydı, hem de tüccar. Benzin istasyonu vardı ve bir ara hükümetin akaryakıt bayii k r marjını düşürmesinden çok rahatsız olmuştu. Bir konserinde karşısında oturan Başbakan'a şarkı arasında gazetecilerin önünde meseleyi açmış, Başbakan'dan, "Adnan Abi, sen merak etme hallederiz" yanıtını almıştı. 
Başbakan, hakikaten Adnan Ağabeyine verdiği bu sözü yerine getirmişti. Ne de olsa aynı yollarda yürümüşlerdi. 
Aynı yollarda yürümüş olan bu iki dostun yolları bugünlerde ayrılmak üzere. Bunun nedeni Adnan Şenses'in geçenlerde Alaattin Çakıcı'nın davasına gitmesi ve duruşma sırasında Çakıcı ile oldukça samimi bir şekilde selamlaşması. 
Şenses, önceki gün Vatan gazetesine "Alaattin Çakıcı'nın özel hayatı beni ilgilendirmiyor. Adam vurmuş, çete kurmuş, bunlar kendi sorunu. Bir insanı sevmek suç değil ki, ben Alaattin'i seviyorum" diyerek "mafya lideri"ne olan zaafını gizlemedi. 

Mafyayla dostluk 
Başbakan'ın yakın dostu olan bir sanatçının aynı zamanda Türkiye'nin bir numaralı "mafya lideri"nin de yakın ahbabı olmasında bir tuhaflık yok mu 
Hatırlanacağı gibi, ANAP iktidarı döneminde Eyüp Aşık ile çok yakın diyalog içinde olmuştu Çakıcı. 
Belli ki, her iktidar döneminde iktidara yakın dostları çıkıyor Çakıcı'nın. Ancak, AKP çevrelerinde Erdoğan'ı önümüzdeki günlerde Şenses'le aynı fotoğraf içinde görmenin pek mümkün olmayacağı yorumları yapılıyor. 

Küpeli AKP'linin 'duygusal' öyküsü 

ÖZALLAR'da yine boşanma rüzg rları esiyor. Sırada bu kez İkinci kuşak Özal ailesinin siyasetteki son temsilcisi İbrahim Özal var. 
AKP İstanbul milletvekli olan İbrahim Özal, Turgut Özal'ın küçük kardeşi Yusuf Bozkurt Özal ile Alman asıllı Elisabeth Heidi Özal'ın oğlu. 
Londra doğumlu olan İbrahim Özal, Boğaziçi Üniversitesi Elektronik Mühendisliği'nden mezun. ABD ve Kanada'daki kariyerinin ardından ticarete atıldı, ardından AKP kurucuları arasında yer aldı. 
Danışmanıyla yaşadığı gönül ilişkisi, geçen hafta İbrahim Özal'ı gazetelerin magazin sayfalarına taşıdı. Eşi Gülümser Didar Özal'ın Sarıyer Aile Mahkemesi'ne verdiği boşanma dilekçesi basına yansıyınca Özal, "Yargıda olan bu konuda bir açıklama yapamam. Özel hayatlarımızla ilgili, mahremiyet içeren bir konu" diyerek davayı doğruladı. 
Özal, daha sonra gazeteci Nuray Babacan'a verdiği bir demeçle son 1.5 yılda danışmanıyla arasında doğan duygusal yakınlığın 12 yıllık evliliğini bitirme noktasına getirdiğini kabul etti. Ancak rahatsız olduğu nokta, "asistanıyla imam nik hlı hayat sürdüğü", dolayısıyla "iki eşli yaşadığı" iddiasıydı. Bu haberleri yalanlayan İbrahim Özal, boşanma işlemlerinin tamamlanmasından sonra evleneceğini açıkladı. 

Efe Özal'la aynı gün 
Kaderin cilvesi, İbrahim Özal'ın, yıllardır selamlaşmadığı kuzeni Efe Özal'la, yine bir boşanma ve tazminat davası haberiyle aynı gün magazin sayfalarında buluşmasıydı. Aynı gazetede Efe Özal'la eşi Zeynep Özal'ın boşanma davasına ilişkin haberler yer alıyordu. 
İbrahim Özal, babasının ölümünde kendisini aramayan ve cenazeye gelmeyen Efe ve Zeynep Özal'la konuşmadığını açıklamıştı. 
İbrahim Özal, TBMM'nin en renkli isimlerinden biri olarak tanınıyor. En renkli olay oğlu ile küpe takıp takamayacağı yolunda bahse tutuşmasıydı. Oğlunun, "Sen milletvekilisin, küpe takamazsın" demesi üzerine sağ kulağına küçük bir küpe takarak TBMM'ye gelmişti. 
Küpesini 1 hafta takan Özal AKP'nin ilk küpeli milletvekili olarak siyasi tarihe geçti. 

Erdoğan'a pehlivan koruma 

ERDOĞAN, başbakanlık koltuğuna oturduktan sonra yakın koruma amirliğini Maksut Karal üstlenmişti. 
Karal, terörle mücadele kökenliydi bu çerçevede çok sayıda Dev-Sol operasyonuna katılmıştı. Ayrıca, adı işkence iddialarıyla da gündeme gelmiş, bu nedenle sıkça sol grupların ve insan hakları derneklerinin protestolarına hedef olmuştu. 
Karal, bundan bir süre önce son derece sessiz bir operasyonla görevinden alınarak Emniyet Genel Müdürlüğü'ne gönderildi. Halen burada Güvenlik Dairesi'nde Şube Müdür Vekili olarak görev yapıyor. 
AKP kulislerinde Karal'ın neden alındığı konusunda rivayet muhtelif. Neden olarak işkence iddialarını gösterenler de var. Karal'ın, Erdoğan'ın yakın danışmanlarıyla çatışmasının da bu tasarrufta rol oynadığını söyleyenlerin sayısı az değil. 
Bu arada, Erdoğan'ın yakın koruma amirliğini başkomiser Halit Özgül üstlendi. Özgül, aslında AKP kadrolarının yabancısı olduğu bir isim değil. Başbakan Necmettin Erbakan'ın döneminde Başbakanlık Koruma Müdürlüğü'ndeki yakın koruma biriminde ekip amir yardımcısı olarak görev yapmıştı. 
Milli Görüş'ün bir kanadı AKP'ye dönüşürken, Özgül de AKP'nin kuruluşu aşamasında Erdoğan'ın yanına geldi ve 2002 seçimlerinde hep AKP liderinin yanında oldu. Özgül, Erdoğan'ın başbakan olmasının ardından Başbakanlık Koruma Amiri Maksut Karal'ın altında ekip amiri olarak çalışmaya devam etti. 
Özgül, artık Erdoğan'ın 002 plakalı makam arabasında önde oturuyor. Yozgat'lı olan ve çevresinde efendi ve mütevazı kişiliğiyle tanınan Özgül'ün önemli bir yönü var Amatör düzeyde uzun yıllar güreş sporuyla ilgilenmiş. 
Bir başka anlatımla, Başbakan Erdoğan'ın güvenliği bir pehlivana emanet. 


</TEXT>
</DOC>
