<DOC>
<DOCNO> 367401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sonspo32.html </URL>
<DATE> 2005/08/05/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Lig golsüz başladı... Gençlerbirliği 0 - Fenerbahçe 0 
</HEADLINE>
<TEXT>

     Süper Lig'de 2005-06 sezonu golsüz açıldı. Ligin ilk maçında son şampiyon Fenerbahçe, deplasmanda Gençlerbirliği'yle 0-0 berabere kaldı. Tribünlerin dolmadığı karşılaşmada iki takım da son dakikalarda yakaladıkları fırsatları değerlendiremedi. 
     
     İlk yarı 

     12. dakikada Tuncay'ın soldan çalımlarla getirip, altı pas içine ortaladığı topa Nobre'den önce kaleci Ömer yatarak sahip oldu. 
     13. dakikada Deniz'in hatalı pasında topu kontrol eden Ayman'ın ceza yayı üzerinden attığı sert şutta, top kaleci Volkan'dan döndü. Dönen topla ceza alanı içinde buluşan Isaac'ın vuruşunda defans oyuncuları tehlikeyi uzaklaştırdı. 
     15. dakikada Tuncay'ın pasıyla ceza alanına giren Ümit'in yerden vuruşunda, kaleci Ömer topu kornere attı. 
     20. dakikada Alex'in kullandığı köşe atışında arka direkte bulunan Deniz topu altı pas içine indirdi. Bu alanda topla buluşan Tuncay'ın sert vuruşunda, defans ve üst direğe çarpan top kornere gitti. 
     21 dakikada Nobre'nin kendi çabalarıyla getirdiği ve ceza alanına girer girmez attığı sert şutta, kaleci Ömer'i de geçen top yan direkten oyun alanına döndü. 
     39. dakikada Alex'in kullandığı köşe atışında ön direkte kafayı vuran Önder'in şutunda topu kaleci Ömer kontrol etti. 
     Karşılaşmanın ilk yarısı, golsüz eşitlikle sona erdi. 
     
     İkinci yarı 

     İkinci yarıya Gençlerbirliği, Fenerbahçe’ye oranla daha iyi başladı. Bu yarıda özellikle kanatlardan geliştirdiği ataklarla rakibi karşısında etkili olan Gençlerbirliği, ancak bir türlü aradığı golü bulamadı. 
     Geçen sezonun şampiyonu Fenerbahçe ise 2. yarıda fazla varlık gösteremedi. Bu yarıdaki en net pozisyonunu, 87. dakikada Alex ile buldu. 
     46. dakikada Mehmet Çakır’ın sağ taraftan ortasında altı pas 
     içinde Sertan topa dokundu, ancak kaleci Volkan, ayaklarıyla tehlikeyi önledi. 
     60. dakikada Ümit’in sol taraftan ortasına Tuncay’dan önce topa 
     dokunan kaleci Ömer, meşin yuvarlağı yumrukladı. 
     85. dakikada Mehmet, kendi çabalarıyla topla ceza alanına girdi. 
     Bu futbolcunun sağ çaprazdan orta şut karışımı vuruşunda top yandan auta çıktı. 
     87. dakikada Serkan’ın sağ taraftan yaptığı ortada altı pas içinde 
     Alex, ayak içiyle topu kaleye gönderdi, ancak meşin yuvarlak, kaleci Gökhan’ın kucağında kaldı. 
     90. dakikada Ümit’in sol taraftan yaptığı ortada ön direkte 
     Selçuk’un kafa vuruşunda top, yandan auta çıktı. 
     90. dakikada Oliveria, sol taraftan getirdiği ve altı pas içine 
     ortaladığı topa Mehmet Çakır dokunamayınca, takımını bir golden etti. 
     2005-2006 sezonunun açılış maçında, Gençlerbirliği ile Fenerbahçe, 
     0-0 golsüz berabere kaldı. 
     

Maçın Künyesi Stat 19 Mayıs Hakemler Erol Ersoy xx, Baki Tuncay Akkın xx, Erhan Sönmez xx Gençlerbirliği Ömer xxx Dk. 64 Gökhan xx , İsmail xx, Risp xxx, Uğur x, Erhan xx, Mehmet Çakır xxx, Eyüp xx, Ayman x, Sedat xx, Sertan xx Dk. 78 Oliveria , İsaac xx Fenerbahçe Volkan xxx, Luciano xx, Deniz x Dk. 62 Mehmet , Önder xx, Ümit xx, Serkan xx, Aurelio xx, Alex x, Appiah x Dk. 80 Selçuk , Tuncay x, Nobre xx Sarı kartlar Dk. 26 Deniz, Dk. 86 Aurelio F.Bahçe , Dk. 56 Risp G.Birliği      

     
</TEXT>
</DOC>
