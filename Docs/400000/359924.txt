<DOC>
<DOCNO> 359924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/ekonomi/eko02.html </URL>
<DATE> 2005/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Merkez her şeye rağmen faiz indirebilir' 
</HEADLINE>
<TEXT>



Merkez Bankası'nın 2005 yılı para ve kur politikası çerçevesinde her ayın 8'inde düzenli olarak toplanması öngörülen Para Politikası Kurulu, bu yılki 7'nci toplantısını geçtiğimiz cuma günü yaptı. Toplantıdaki değerlendirmeler de gözönüne alınarak belirlenen faiz kararı ise bugün açıklanıyor. İlk altı toplantısının ardından toplam 3.75 puanlık faiz indirimine giden Banka'nın, IMF'nin gözden geçirmeyi ertelemesi nedeniyle faiz indiriminde zorlanacağı belirtiliyor. Buna ragmen, Merkez Bankası'nın enflasyondaki olumlu gidişi dikkate alarak 0.25 puanlık indirimine de gidebileceği tahminler arasında. 
Bu arada Merkez Bankası'nın enflasyondaki gelişmeler ve ekonominin genel görünümüne ilişkin raporunu da açıklaması bekleniyor. Merkez Bankası'nın son beklenti anketinde de yüzde 14.25 olan gecelik faizin bu ay 14.09'a inebileceği tahmin ediliyordu. 


</TEXT>
</DOC>
