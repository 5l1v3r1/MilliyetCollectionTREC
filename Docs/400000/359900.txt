<DOC>
<DOCNO> 359900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/son/sontur16.html </URL>
<DATE> 2005/07/10/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Çeşme'de patlama 20 yaralı... 
</HEADLINE>
<TEXT>

     İzmir’in Çeşme İlçesi’nde patlama meydana geldi. Çeşme Meydanı’nda bir bankanın yakınındaki çöp kutusunda meydana gelen patlamada 1’i ağır 20 kişinin yaralandığı bildirildi. 
     İzmir İl Sağlık Müdürü Dr. Levent Kıdak, AA muhabirine yaptığı açıklamada durumu ağır olan yaralının Dokuz Eylül Üniversitesi DEÜ Tıp Fakültesi Hastanesi’ne sevk edildiğini söyledi. 
     Kıdak, ayrıca Yenişehir, Bozyaka ve Atatürk Eğitim hastanelerinin teyakkuz haline geçirildiğini belirtti. 
     Toplam yaralı sayısının 20 olduğunu ifade eden Kıdak, "5 ambulans Çeşme Devlet Hastanesi önünde bekletiliyor. Takviye ekipler gönderiliyor. Tek tesellimiz ölü olmaması" dedi. 
     Yaralılar Çeşme Devlet Hastanesi’ne kaldırıldı. 
     İzmir Valisi Yusuf Ziya Göksu ve Emniyet Müdürü Halil Tataş olay yerinde incelemelerde bulundu. 

     
</TEXT>
</DOC>
