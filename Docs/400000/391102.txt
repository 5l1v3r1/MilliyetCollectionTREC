<DOC>
<DOCNO> 391102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sonsiy04.html </URL>
<DATE> 2005/10/31/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Makam araçlarında 'rent a car' dönemi resmen başlıyor 
</HEADLINE>
<TEXT>

     Metin Can Referans Gazetesi 

Hükümet kamudaki taşımacılık hizmetlerini özel sektöre devretmeye hazırlanıyor. Taşıma ihalesi şartnamelerinin verilmesine bugün başlanıyor. Araç satışından ise 2 milyar dolar gelir bekleniyor. 
     Kamusal araç kiralama'' projesini tamamlayan hükümet, 81 ildeki kamu taşımacılığını özel sektöre devretmeye hazırlanıyor. İlk aşamada 14 ilde tüm kamu kuruluşlarındaki taşımacılık, araç kiralama rent a car şirketlerine ihale usulüyle devredilecek. 
     Kamu taşımacılığının özel sektöre devredilmesi kararı, araç kiralama rent a car şirketlerini heyecanlandırdı. Sektör temsilcilerine göre bu uygulama sayesinde hükümet, arıza ve kazalar nedeniyle uğradığı maliyet ve zaman kaybından kurtulacak. Rent a car sektörü ise 5 yılda 10 kat büyüyecek. Sektörde ayrıca Alfa, Docar ve İntercity gibi şirketlerin kısa süre önce gerçekleştirdiği yabancı ortaklıkların sayısının da artması bekleniyor. 
     Hükümet Başbakanlığa bağlı tüm kuruluşlardaki 182 bin kamu aracını ise bu aydan itibaren satışa çıkaracak. Aralarında makam araçlarının da bulunduğu değişik modellerdeki otomobilleri bir yıl içinde satılacak. 
     Hükümet kamudaki taşımacılık hizmetlerini de özel sektöre devrediyor. Yaklaşık altı aydır üzerinde çalışılan kamusal araç kiralama'' projesini tamamlayan hükümet, Başbakanlığa bağlı tüm kuruluşlardaki 182 bin kamu aracını bugünden itibaren satışa çıkarıyor. Aralarında makam araçlarının da bulunduğu otomobillerin satışlarının bir yıl içinde tamamlanması ve 2 milyar dolar gelir elde edilmesi hedefleniyor. Bundan sonraki araç hizmetleri tamamen özel sektör tarafından yürütülecek. İhale usulü gerçekleşecek hizmet alımlarında kamu taşımacılığı hizmetine talip olabilecek. İhale ile ilgili dokümanlar ve ihale şartnamesi bugünden itibaren Devlet Malzeme ve Satın Alma Şubesi Müdürlüğü’nden temin edilebilecek. 
     
     Açık ihale usulü uygulanacak 

     Hizmetlerin alımı, açık ihale usulü ile gerçekleşecek. İhaleye katılmak isteyenlerin, öncelikle Devlet Malzeme ve Satın Alma Şubesi Müdürlüğü’nden ihale dokümanlarını ve ihale şartnamesini almaları gerekiyor. İhaleye katılmak için ticaret odalarından mesleki yeterlilik belgesi alma zorunluluğu bulunuyor. İhale şartnamesine uygun yeterlilik taşıyan firmalar ihale komisyonunun belirlemiş olduğu evrakları, açıklanacak olan ihale tarihi öncesinde ihale komisyonuna sunacaklar. İhale süreci ile ilgili gerekli koşulları yerine getirenler ihaleye katılım başvurularını Devlet İstatistik Enstitüsü Ankara adresine yapacaklar. İhaleler ilk olarak Ankara için açılıyor. İlk aşamada ihale için belirlenen diğer iller ise şunlar Adana, Antalya, Balıkesir, Bursa, Denizli Diyarbakır, Edirne, İstanbul, İzmir, Kayseri, Konya, Nevşehir, Trabzon ve Zonguldak. 
     
     2 milyar dolarlık fon bekleniyor 

     DİE verilerine göre devletin elinde 182 bin binek aracı bulunuyor. Hükümet, rent a car sistemine geçilmesi ile de bir yıl içinde bu araçların tamamını satmayı hedefliyor. Bu satıştan beklenen gelir 2 milyar dolar. Özel sektörün oto kiralamaya artan ilgisinin yanı sıra kamunun da oto kiralama hizmeti almaya başlaması ile sektörün birkaç yıl içinde 10 kat büyüyeceğini ifade eden Tüm Oto Kiralamacıları Derneği TOKKDER Başkanı İlhan Yılmaz, kamunun bu yolla üzerindeki bir kamburu da atacağını söylüyor. 
     Kamunun, orta düzeyde bir araç alırken ortalama 20 bin dolar ücret ödemesi gerekiyor. Bunun dışında şoför, araç bakımı, sigorta ve vergi gibi bir çok konuya hem para ve hem de zaman ayırmak zorunda. Ayrıca birkaç yıl içinde verim düşüklüğü, garanti süresinin dolması gibi sorunlar da işin cabası'' diyen Yılmaz, kamunun bu sisteme geçmesi ile elde edeceği kazancı şöyle açıklıyor Şimdi hükümet elindeki araçları satarak önemli bir fon oluşturacak. Ve büyük bir yükü üzerinden atmış olacak. Aylık ortalama 300 eurodan başlayan fiyatlar ile karşılığı yan giderlerin hiç biriyle uğraşmayacak, giderler için bütçe oluşturmayacak. Çünkü aracın tüm sorumluluğu kiralama şirketine ait. Üstelik araç, arıza ya da kaza gibi nedenlerle hizmet dışı kaldığında kiralama şirketi yerine bir araç tahsis ediyor, böylece zaman kaybı yaşamayan kurumlar işlerinin sağlıklı yürümesini sağlamış olacak.'' 
     
     Girişimciler için fırsat 

     Ekonomik krizlerde firmaların, giderlerini azaltmak için ulaşım, yemek ve temizlik gibi konuları taşeronlara yaptırmaya başlamasıyla gelişen kurumsal kiralamaya kamunun da girecek olmasının oto kiralama, ya da dilimize giren İngilizce ismiyle "Rent a car’ sektörünü ciddi oranda büyütmesi bekleniyor. Bu da sektöre yeni aktörlerin girmesini kaçınılmaz kılacak. TOKKDER Başkanı İlhan Yılmaz, Türkiye'nin bu alanda çok büyük bir pazar olduğunu ve potansiyelin henüz yüzde 14'üne hizmet götürüldüğünü söylüyor. Özel sektör dışında artık devletin de kendilerinin potansiyel müşterisi olduğunu ve son yıllarda taşımacılığını özelleştiren kamu kuruluşları bulunduğunu da belirten İlhan, İstanbul Büyükşehir Belediyesi Belediyesi İktisadi Teşekkülleri BİT , İSKİ, Kayseri Belediyesi, Ziraat ve İş Bankası gibi kuruluşların kurumsal kiralama hizmeti aldığını ifade ediyor. Sektörün girişimciler için önemli fırsatlar sunduğunu anlatan Yılmaz'ın girişimcilere tavsiyesi ise güçlü bir finansmana sahip olmadan sektöre adım atmamaları... 
     
     SEKTÖRDEKİLER NE DİYOR 

     Operasyonel başarı şart Desas Rent a Car Genel Müdürü Alper Çeler 
BP gibi bir dev bir şirkete kurumsal oto kiralama hizmeti veren Desas Rent a Car Genel Müdürü Alper Çeler, sektörün hızla kabuk değiştirdiğine dikkat çekiyor. Filoların sık aralıklarla yenilenmesi gerektiğini anlatan Çeler, kiralama sonrası müşteri hizmetlerinin ön plana çıktığını belirtiyor. Çeler sektörün gelişimine ilişkin "Sektör çok ciddi bir operasyonel başarı istiyor. Tutarlı, kurumsallık, verdiğiniz sözün arkasında olmak piyasada sizin ayakta kalmanızı sağlar. Bu sektör de tabi ki fiyat bazlı rekabet içerisinde ama sadece fiyat bazlı rekabeti hedefleyenlerin sektörde uzun süre kalması çok zor" diye konuşuyor. 

Yabancı ortaklıklar artacak 
Pasifik Oto Genel Müdürü Hikmet Ali Tunca ise Türkiye’nin büyüyen pazar olması nedeniyle yabancı firmaların artan ilgisine dikkat çekiyor. Tunca, Özellikle 2001 yılında yaşanan krizden sonra firmaların araç tedariki konusundaki davranışlarının değiştiğini ve tamamen kurumsal kiralamaya geçtiklerini görüyoruz. Bu sene uzun vadeli kiralamada 30-35 bin araçlık bir potansiyelin oluştuğunu görüyoruz. Bu rakam her geçen gün büyüyor. Bu da yabancıların iştahını kabartmış durumda. Alfa, Docar ve İntercity gibi firmalar bu yıl yabancı ortaklıklar yaptılar. 2010 yılına kadar sektörün 10 kat büyümesi bekleniyor. Bu da yabancıların ortak arayışının artacağını gösteriyor. Bu durum bence yerli firmalar için bir fırsat'' diyor. 

Tüm Oto Kiralamacıları Derneği Başkanı İlhan Yılmaz 
Kamu orta düzeyde bir araç alırken ortalama 20 bin dolar ücret ödüyor. Bunun dışında şoför, araç bakımı, sigorta ve vergi gibi bir çok konuya para ve zaman ayırmak zorunda. Hükümet elindeki araçları satarak önemli bir fon oluşturacak. Rent a car sektörü ise ciddi oranda büyüyecek. Sektöre yeni aktörler girecek. Uygulama girişimciler için önemli fırsatlar sunuyor. 

Araç kiralama bedelleri Aylık 
Ekonomik sınıftaki araçlar 300 euro Orta sınıftaki araçlar 450 euro Lüx sınıftaki araçlar 700 euro 
     
</TEXT>
</DOC>
