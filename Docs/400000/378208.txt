<DOC>
<DOCNO> 378208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/astro/index.html </URL>
<DATE> 2005/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Akılcı olmalıyız 
</HEADLINE>
<TEXT>



Öğleden sonra saatlerinde kişilik çatışmalarına açık durumdayız. Süregelen konularda yenilenme, değişim ve zorlama söz konusu olabilir. Akılcı olmak ve grup çalışmalarında ortak çabalardan daha fazla yararlanmak gerekmekte. 
Koç'lar iş hayatında planlı hareket etmeye gayret etmeli. Bu sayede yarar sağlayıcı gelişmeler elde edilebilir. Üstlerle ilişkiler ise ölçülü olmayı gerektiriyor. Boğa'lar için yabancılarla ilgili yeni girişimler göze çarpıyor ancak, bu konuda daha cesur olunmalı. Eğitim konusunda ise olumlu değişiklikler yapılabilir. İkizler işlerini iyi planlayarak tutarlı kararlar alabilecekler. Duygusal alandaki huzursuz edici koşullar ise onların moralini bozmamalı. Yengeç'ler ortaklaşa ilişkilerde başkalarının öğütlerine açık olmalılar. İkili ilişkilerde ise yapıcı ve ölçülü yaklaşımlar gerekebilir. Aslan'lar pratik olduklarında tamamlanması gereken konularda verimlilik gösterecekler. Bugünlerde sağlığa da önem vermeleri zorunlu olabilecek. Başak'lar duygusal anlamda rahat bir gündeler. Yaratıcı konular ve çocuklarla ilgili gelişmeler, onlara olumlu yönde hareket katabilecek. 
Terazi'ler pek çok konuda değişikliğe açık olmalılar. Onları zorlayıcı gelişmelerden fazla etkilenmemek lazım. Yerleşim konuları dikkat çekebilecek. Akrep'ler için eğitimle ilgili planlarında önemli bir aşama olacak. İletişim ve hareket konularının dışında, kardeşlerle ilişkiler oldukça memnun edici görünüyor. Yay'lar günlük işlerde daha fazla çaba göstermeli ve akıllıca hareket etmeli. Özellikle harcamalar ve birikimler konusunda ileriye dönük düşünülmeli. Oğlak'lar bugün de ön planda olabilecekler. Duygusal alanda onları ilgilendiren konulara yönelmek gerekebilecek. Yeni kararlar almalarını gerektiren konular da bulunuyor. Kova'lar bugün de hassaslık gösterecekleri koşullara sahipler. Net düşünmeleri halinde geçmişe bağlı kalmadan hareket edebilmeleri çok kolay olabilir. Balık'lar için arkadaşlıklar ve iyimser planlar önemli olacak. Dostların desteğine açık olmaları halinde grup çalışmaları içerisinde kendilerini daha iyi gösterebilecekler. 
</TEXT>
</DOC>
