<DOC>
<DOCNO> 367598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sondun27.html </URL>
<DATE> 2005/08/06/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Sudan Devlet Başkan Yardımcısı Garang toprağa verildi... 
</HEADLINE>
<TEXT>

     Helikopter kazasında hayatını kaybeden Sudan Devlet Başkanı Birinci Yardımcısı ve Halk Kurtuluş Hareketi SPLM örgütünün lideri John Garang, Sudan’ın Juba kentinde toprağa verildi. 
     AFP muhabiri, geçen hafta Sudan-Uganda sınırında meydana gelen helikopter kazasında beraberindeki 13 kişiyle birlikte ölen Garang’ın TSİ 18.00 sularında toprağa verildiğini belirtti. 
     Garang için yaptırılan anıt mezarın kent merkezine yaklaşık 5 kilometre uzaklıktaki bir tepenin zirvesinde olduğu kaydedildi. 
     Sudan’ın güneyinde 20 yıl boyunca savaşan animist doğa güçlerine ibadet ve Hıristiyan hareketin lideri Garang, iç savaşın geçen ocak ayında imzalanan barış anlaşmasıyla sona ermesinin ardından, ay başında düzenlenen törenle varılan anlaşma gereği kurulan birlik hükümetinde Sudan Devlet Başkanı Birinci Yardımcılığını üstlenmişti. 
     
</TEXT>
</DOC>
