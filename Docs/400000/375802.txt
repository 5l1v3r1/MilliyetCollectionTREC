<DOC>
<DOCNO> 375802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sonspo15.html </URL>
<DATE> 2005/09/05/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Gaziantepspor'da Krita, Trabzonspor maçında da yok... 
</HEADLINE>
<TEXT>

     Gaziantepspor, deplasmanda Trabzonspor ile oynayacağı karşılaşmanın hazırlıklarının 2. etabına tesislerinde sabah yaptığı antrenmanla başladı. 
     Teknik direktör Faruk Hadzıbegiç nezaretinde yapılan antrenmanda futbolcular, hafif koşunun ardından kısa pas çalışması yaptı. Ayak tenisi oynayıp 6'şar kişilik gruplar halinde mini kale maç yapan futbolcuların oldukça neşeli ve istekli oldukları gözlendi. 
     Milli takım kamplarındaki futbolcuların yer almadığı çalışma, 24 futbolcunun katılımıyla yapıldı ve yaklaşık 1,5 saat sürdü. 
     11 Eylül 2005 Pazar günü Avni Aker Stadı'nda oynanacak maçın hazırlıklarını günde 2 çalışma yaparak sürdürecek olan Gaziantepspor, maç için 10 Eylül 2005 Cumartesi günü Trabzon'a gidecek. 
     Kırmızı siyahlıların sezon başında Samsunspor'dan transfer ettiği Rumen futbolcu Kirita, Trabzonspor maçında da görev alamayacak. Gaziantepspor'un Samsunspor ile oynadığı sezonun ilk maçında aldığı darbe nedeniyle sol ayak ligmanları kopan Kirita'nın tedavisi sürüyor. 
     Bu arada, Gaziantepspor Kulüp Başkanı Celal Doğan, Erzurum'a giderken kaza geçiren yönetici, teknik adam ve futbolcuları yaralanan Giresunspor Kulübü'ne geçmiş olsun mesajı gönderdi. 
     
</TEXT>
</DOC>
