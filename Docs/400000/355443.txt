<DOC>
<DOCNO> 355443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/son/sonspo19.html </URL>
<DATE> 2005/06/25/ </DATE>
<TIME> 19.35 </TIME>
<AUTHOR>  </AUTHOR>
<HEADLINE>
Kırkpınar Güreşleri’ninde başpehlivanlık için 8 finalist belli oldu... 
</HEADLINE>
<TEXT>

     644. Tarihi Kırkpınar Yağlı Güreşleri’nin başpehlivanlık güreşlerinde, çeyrek finale kalan 8 pehlivan belli oldu. 
     Sarayiçi Er Meydanı’na yapılan başpehlivanlık 3. tur güreşlerinde 16 pehlivan kura çekti. 
     Yapılan güreşlerde Ahmet Yavuz, Ziya Ünlü’yü, Ekrem Yavuz, Mehmet Yılmaz’ı, Ahmet Taşçı, Recep Çakır’ı, Şaban Yılmaz, Osman Aynur’u, Gökhan Arıcı, Vedat Ergin’i, Şükrü Kazan, Salih Dorum’u, Hasan Tuna, Kenan Şimşek’i ve Nizamettin Akbaş da Sermet Bulut’u yendi. 
     Yarın yapılacak çeyrek finallerde 8 pehlivan mücadeleyi sürdürecek. Başgüreşlerin yanı sıra diğer boylarda da sabah 08.30’dan itibaren güreşler devam edecek. 
     Tarihi Kırkpınar Yağlı Güreşleri, gelecek yılki ağanın ve başpehlivanın belirlenmesiyle yarın sona erecek. Bu arada TBMM Başkanı Bülent Arınç tarafından yarın dereceye giren güreşçilere "85. Yıl TBMM Özel Ödülü" verilecek. 
     
</TEXT>
</DOC>
