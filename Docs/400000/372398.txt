<DOC>
<DOCNO> 372398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/yazar/guclu.html </URL>
<DATE> 2005/08/24/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Hangi anadolu liselerinde hazırlık sınıfı olacak 
</HEADLINE>
<TEXT>


Anadolu liselerinde hazırlık sınıfının ve yabancı dil ağırlıklı eğitim modelinin kaldırılmasının eğitime ihanet olduğunu daha önce yazmıştık. Bugün bu konunun altını bir kez daha çizmek istiyoruz. Çünkü bu konuda ortada pek çok söylenti dolaşıyor. İkinci kayıt döneminden önce bu soruların cevaplandırılması gerekiyor. Şimdi bu soruları bir bir ele alalım 
Galatasaray, İstanbul ve Kadıköy Anadolu dışında, hangi anadolu liselerine yeniden hazırlık sınıfı konulacak. Örneğin Kabataş'ta hazırlık sınıfı olacak mı, olmayacak mı Hazırlık sınıfı ve yabancı dil ağırlıklı eğitim modeli eğer yanlış ise neden h l kolejlerde aynen devam ediyor Gelecek yıl onlarda da kaldırılacak mı Süper liselerin de anadolu lisesine dönüştürülmesiyle birlikte, mevcut anadolu lisesi sayısı ikiye katlandı. Tüm sınıflardaki yabancı dil saati de artırıldı. Bu kadar saat İngilizce dersini hangi öğretmenler verecek Yabancı dil öğretmen açığı nasıl karşılanacak Yeni anadolu liseleri açılacak mı Açılacaksa bu anadolu liselerine nasıl öğrenci alınacak İkinci kayıt dönemi sonrasında açılırsa ne olacak Kolejlerde olduğu gibi anadolu liselerinde de ikinci kayıt dönemi sonunda kontenjanlar dolmayacak. Bu durumda kılavuzda yazdığı gibi kontenjanlar açık mı kalacak, yoksa üçüncü bir kayıt dönemi açılacak mı Açılmayacaksa boş kontenjanlar ne olacak Yüz binlerce öğrenci sırada beklerken, binlerce kontenjanın boş kalması büyük haksızlık değil mi 
Evet, yukarıdaki soruları bir an önce birileri cevaplandırmalı. Cevaplandırmalı ki, MEB'i, okul yöneticilerini ve Milli Eğitim müdürlerini zan altında bırakacak senaryolar üretilmesin .. 

Üniversiteyi kazanıp da... 
Bazı öğretmenler var ki, ağzınızla kuş tutsanız sizi mezun etmezler. Şu günlerde pek çok öğrenci bu durumda. ÖSS'de çok başarılı sonuçlar elde edip çok iyi üniversitelere yerleştiler. Ama bir ya da iki dersten takıntılı oldukları için gidip kayıtlarını yaptıramayacaklar. 
Onlara daha önce ek sınav hakkı verildi, daha ne istiyorlar diyenleriniz çıkabilir. Haklılar ama bazı okullarda bin defa sınava girseniz de hiçbir şeyin değişmeyeceğini çok yakından biliyoruz. Bu yüzden, böylesi durumlar için eğitimin kalitesinden fedak rlık etmeme koşuluyla yeni çözüm yolları geliştirilmelidir. 

Ek yerleştirme 
Ek yerleştirmenin ne zaman yapılacağına yönelik çok yoğun soru geliyor. Kesin kayıtlardan sonra eylül sonlarında gerçekleşeceğini bir kez daha hatırlatmakta yarar var. Şu andaki boş kontenjanları, taban puan listesinden görebiliriz. Toplam kontenjan ile yerleşen kontenjanı arasındaki fark, o fakültedeki açığı gösteriyor. 
Şu an için fakültelerin çoğu kontenjanlarını doldurmuş gözüküyor ama emin olun hemen her fakültede olmasa bile pek çok fakültede açıklar ortaya çıkacaktır. Nasıl mı 
Kazandığı yeri beğenmeyip kayıt yaptırmayanların sayısı her yıl binlerle ifade ediliyor. Ayrıca önkayıt ve yetenek sınavı ile fakültelere giren binlerce öğrencinin yeri boş kalıyor. Yurtdışı seçeneğini kullanıp gidenler de önemli açıklar yaratıyor. 
Yeni açılan fakülteler ile boş kalan kontenjanların yer aldığı Ek Yerleştirme Kılavuzu, yine ÖSYM tarafından yayımlanacak. Adaylar daha önce olduğu gibi yine tercih listesi hazırlayıp ÖSYM'ye gönderecek. Yerleştirme de yine ÖSYM tarafından merkezi olarak gerçekleştirilecek. 

Anadolu liseleri de boş kaldı 
Anadolu liseleri, fen liseleri ve OKS ile öğrenci alan diğer liselerde, 1. kayıt dönemi dün akşam sona erdi. Neredeyse tüm okullarda ciddi kontenjan açıkları var. Çünkü, bu okulları kazanan öğrencilerin bir bölümü, beğendiği bir koleji kazanıp, kaydını oraya yaptırdı. Ama şimdi yeni bir kaos başlayacak. Kaydını yaptırdığı kolejden daha iyi bir anadolu lisesini kazandığında, bu kez kaydını alıp anadolu lisesine gidecek. Dolayısıyla yeni kontenjan açıkları çıkacak. 
Bu noktada yanlış olan, kolejlerin her koşulda yeni kayıt dönemi başlatması, anadolu liselerinin ise iki kayıt dönemi ile sınırlı kalması... 

Ayrıntılı tablo ve bilgiler Milliyet Gazetesi'nde... 


</TEXT>
</DOC>
