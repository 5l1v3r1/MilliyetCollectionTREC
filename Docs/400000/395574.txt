<DOC>
<DOCNO> 395574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sontur43.html </URL>
<DATE> 2005/11/16/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
15 yaşında doğum yapan kızdan şok ifade "2 yıldır tecavüze uğruyorum" 
</HEADLINE>
<TEXT>

     Balıkesir’in Ayvalık İlçesi Devlet Hastanesi’nde, doğum yapan 15 yaşındaki kız, 2 yıldan beri tecavüze uğradığını öne sürdü. Genç kızla zorla ilişkiye girdikleri iddiasıyla gözaltına alınan 10 kişiden 3’ü tutuklandı. 
     AA muhabirinin aldığı bilgiye göre, Çamlıktepe Mahallesi’nde yaşayan ve hamileliğini ailesinden gizleyen P.Ş. 15 , 2 gün önce doğum sancıları başlayınca evden kaçtı. Sancılarının artması üzerine dün Ayvalık Devlet Hastanesi’ne giden P.Ş, burada erkek bebek dünyaya getirdi. 
     P.Ş’nin, bebeğinin yasak ilişki sonucu dünyaya geldiğinin belirlenmesi üzerine polis ekipleri, genç kızın ifadesine başvurdu. P.Ş, polis ekiplerin verdiği ifadede, bebeğin babasının Murat Ö. 25 olduğunu, bu kişinin 2 yıldan beri kendisine tecavüz ettiğini ve başka kişilerle ilişkiye girmeye zorladığını öne sürdü. 
     P.Ş’nin ifadeleri doğrultusunda, Murat Ö. 25 ile 2003-2005 yılları arasında P.Ş. ile zorla ilişkiye girdikleri iddia edilen Hasan A. 23 , Mehmet T. 23 ile M.G, M.S.E, C.K, M.S.A, M.G.K, M.G. ve H.Ö. gözaltına alındı. 
     Sorgulamalarının tamamlanmasının ardından adliyeye sevk edilen zanlılardan Murat Ö, Hasan A. ve Mehmet T. tutuklandı, diğer zanlılar tutuksuz yargılanmak üzere serbest bırakıldı. 
     
</TEXT>
</DOC>
