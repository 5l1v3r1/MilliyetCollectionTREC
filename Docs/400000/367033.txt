<DOC>
<DOCNO> 367033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/soneko44.html </URL>
<DATE> 2005/08/04/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
"Vergi mükellefi olmayan esnafların Bağ-Kur karneleri iptal olmayacak" 
</HEADLINE>
<TEXT>

     Bursa Esnaf Odaları Birliği BESOB Başkanı Arif Tak, vergi mükellefi olmayan esnafların Bağ-Kur karnelerinin iptal olmayacağını bildirdi. 
     BESOB’un Beşevler’deki Eğitim Tesisleri’nde basın toplantısı düzenleyen Arif Tak, 21 Haziran’da yürürlüğe giren "62 sayılı Esnaf ve Sanatkarlar Kanunu"nun bazı değişiklikler içerdiğini söyledi. 
     Yasaya göre, vergi mükellefi olmayan esnaf ve sanatkarların oda üyeliklerinin son bulacağı ve Bağ-Kur karnelerinin iptal edileceğini belirten Tak, şunları kaydetti 
     "Yaptığımız girişimler olumlu sonuç verdi. Yasa yeniden incelendiğinde, 15 Ağustos’a kadar Bağ-Kur’a birikmiş prim borçlarını ödeyen ve bundan sonra da ödeyeceğini beyan eden esnaf ve sanatkarların Bağ-Kur’dan sağlık hizmeti almayı sürdüreceklerine karar verildi. Yani vergi mükellefi olmayan esnafların Bağ-Kur karneleri iptal olmayacak." 
     
</TEXT>
</DOC>
