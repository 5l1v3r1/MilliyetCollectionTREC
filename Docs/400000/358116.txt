<DOC>
<DOCNO> 358116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sontur05.html </URL>
<DATE> 2005/07/04/ </DATE>
<TIME> 05.00 </TIME>
<AUTHOR>  </AUTHOR>
<HEADLINE>
Bolu Dağı'nda iki otobüs çarpıştı 
</HEADLINE>
<TEXT>

     Bolu Dağı’nda iki yolcu otobüsü çarpıştı, ilk belirlemelere göre 20’ye yakın yaralı var. 
     AA muhabirinin aldığı bilgiye göre, Bolu Dağı istikametine giden bir yolcu otobüsü, dinlenme tesisinde çıkan başka bir yolcu otobüsüne çarptı. Kazada otobüslerden birisi yoldan çıkarak yol kenarındaki dereye yuvarlandı. Kazada ilk belirlemelere göre 20’ye yakın yolcu yaralandı. 
     İzzet Baysal Devlet Hastanesi’ne kaldırılan 20 kişinin isimleri şöyle 
     Yüksel Baz, Hasan Bakırbilek, Eftal, Murat ve Bülent Bölükbaşı, Hüseyin Hür, Fikriye Karaca, Murat, Hatice Urhan, Hayriye, Naile Durmaz, Semra, Selin, Erhan Şahiner, Ramazan, Nimet Alkan, Zeliha Özderin, Osman, Fatma Değirmenci ve Öznur Kentirci. 
     Olay yerinde inceleme yapan polis ve jandarma yetkilileri, kazanın ardından dereye yuvarlanan yolcu otobüsünün daha fazla savrulmasını, dere kenarında bulunan reklam tabelalarının önlediğini belirttiler. 
     Kazada yaralanan ve İzzet Baysal Devlet Hastanesi’ne kaldırılan yolcu otobüsünün ikinci kaptanı Yüksel Baz, AA muhabirine, yola çıktıktan kısa süre sonra diğer otobüsle çarpıştıklarını belirterek, "Kaza eğer Bolu Dağı’nın farklı bir kesiminde olsaydı, otobüsümüz uçuruma yuvarlanırdı. Hepimiz ölümden döndük" diye konuştu. 
     
</TEXT>
</DOC>
