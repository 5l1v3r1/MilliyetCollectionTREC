<DOC>
<DOCNO> 398985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sonsiy02.html </URL>
<DATE> 2005/11/29/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Babacan'dan Kretschmer'e sert yanıt Muhatabımız Brüksel 
</HEADLINE>
<TEXT>

     Babacan, Avrupa Komisyonu Türkiye Temsilcisi Hansjörg Kretschmer'in müzakere sistemini eleştiren sözlerine de "Muhatabımız Brüksel" diye karşılık verdi. 
     "Biz bu süreçte tüm eleştirileri dinliyor, görüşleri alıyoruz" diyen Babacan şöyle konuştu, "Türkiye için en doğru neyse onu yapıyoruz. Tüm kurumlar tarafından bu sürecin sahiplenilmesine özel önem veriyoruz. Kaldı ki bu konularda Brüksel'deki muhataplarımızla da çok iyi bir işbirliği içindeyiz. Geçen hafta Brüksel'de yaptığım görüşmelerle, asıl bu işin içinde olan komisyon yetkililerinin şu ana kadar yapılan çalışmalardan memnuniyetleri bana açıkca ifade edildi. Bu ifadeleri yapan kişi ile şu ana kadar en küçük bir temasımız bile olmadı. Bu işte şu ana kadar muhatabımız hep Brüksel oldu." 
     
</TEXT>
</DOC>
