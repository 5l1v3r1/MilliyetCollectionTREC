<DOC>
<DOCNO> 385549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sonspo25.html </URL>
<DATE> 2005/10/10/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Nihat Özdemir Galatasaray bizi örnek almalı... 
</HEADLINE>
<TEXT>

     SENAD OK İstanbul DHA 

FENERBAHÇE İkinci Başkanı Nihat Özdemir son günlerde sarı lacivertli kulüp ile ilgili yapılan olumsuz haberlere tepki gösterdi. Ne Daum’un ne de Alex’in bir yere gideceğini söyleyen Özdemir, Galatasaray İkinci Başkanı Gürsoy’un Fenerbahçe başarılarıyla sinirimizi bozuyor'' demeciyle ilgisi ise Onlar da bizi örnek almalı'' yorumunu yaptı. 
     Fenerbahçe İkinci Başkanı Nihat Özdemir, DHA’ya yaptığı açıklamada Fenerbahçe’nin her alanda başarılı olduğunu ve bunun belli bir kesim tarafından kıskanıldığını savunarak, Hergün kulüp hakkında yalan yanlış haberler çıkıyor. Ben size son günlerde çıkan haberlerin doğrusunu aktarayım. Geçen gün Alex’in Real Madrid’e gitmek istediğini yazdılar. Öncelikle buna değinmek istiyorum. Alex’in Real Madrid’e gitmesi kesinlikle söz konusu değildir. Kendisini hiçbir yere bırakmayacağız. Bizimle 2007 yılına kadar sözleşmesi bulunuyor. Bazıları Alex’in kafasını karıştırmak için böyle şeyler çıkarıyorlar. Ancak bunu başaramayacaklar. Biz kendisinden son derece memnunuz. Kendisinin de burada çok mutlu olduğunu bizzat ben biliyorum. Daha önce de Anelka ile ilgli haberler yapıldı. Başka bir kulübe gidecek, mutlu değil diye. Bunların hepsi yalan. Şu anda Fenerbahçe uzun süredir daha önce hiç olmadığı kadar istikrarlı ve başarılı gidiyor. Büyük hedeflerimiz var. Son Türkiye - Almanya maçının ardından bu sefer de Daum’un 2006’da Almanya’nın başına geçebileceğini yazdılar. Daha önce Fas’a tatile gitti olay oldu. Fas’ı çalıştıracağını yazdılar. Bunların hepsi altını çizerek söylüyorum uyduruk senaryolar. Bunların hiçbiri doğru değil. Daum ile 2 yıllık daha sözleşmemiz bulunuyor. İstikrar çok önemli ve tekrar söylüyorum biz istikrarlı bir şekilde devam edeceğiz dedi. 
     
     HABER YALANLAMAKTAN YORULDUK 

     Nihat Özdemir, ayrıca bugün bir gazetede çıkan yönetici Semih Özsoy’un Başkan Aziz Yıldırım ile tartıştığı ve bunun üzerine istifa edeceği yönünde çıkan haberlerin gerçeği yansıtmadığını ileri sürerek, Bugün de böyle bir haber yazmışlar. Sorun varmış gibi göstermek istiyorlar. Bu haberi de bugün resmi internet sitemizde yalanladık. Artık haber yalanlamaktan yorulduk. Bu tür haberlerden büyük kulüpler sıkıntı çekiyorlar. Milan Başkanı Galliani bile aynı şeyden sıkıntılı. Şampiyonlar Ligi maçı için Milano’da bulunurken kendisi ile bu konu üzerinde konuştuk. Onlar da yalan haberden bıkmışlar'' dedi. 
     
     GAALATASARAY DA BİZİ ÖRNEK ALMALI 

     Fenerbahçe İkinci Başkanı son olarak Ergun Gürsoy’un Fenerbahçe başarılarıyla sinirlerimizi bozuyor'' demeci ile ilgili ise Ben bu konu hakkında pek bir şey söylemek istemiyorum. Yanlış anlaşılablir. Ama ne kadar başarılı olduğumuz bu sayede ortaya çıkıyor. Onlar da bizi örnek almalı. Ayrıca bunlar da bizi başarısız görenlere örnek olmalı'' diye konuştu. 

     
</TEXT>
</DOC>
