<DOC>
<DOCNO> 373542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/son/sondun07.html </URL>
<DATE> 2005/08/28/ </DATE>
<TIME> 00.25 </TIME>
<AUTHOR>  </AUTHOR>
<HEADLINE>
Trene bombalı saldırı 
</HEADLINE>
<TEXT>

     Rusya’nın güneyindeki Çeçenistan sınırında bulunan Dağıstan’da, bir yolcu trenine karşı düzenlenen bombalı saldırıda tren raydan çıktı. İlk belirlemelere göre olayda ölen ya da yaralanan yok. 
     Rus haber ajansı Interfax, trenin raydan çıkmasına bir patlamanın neden olduğunu duyurdu. Patlamanın nedeni ya da olayda can kaybı olup olmadığına ilişkin henüz bir bilgi verilmedi. 
     RIA Novosti haber ajansı da yerel bir yetkiliye dayanarak, kimliği belirsiz kişilerin raylara patlayıcı yerleştirdiklerini ve tren geçerken infilak ettiğini belirtti. 
     Saldırıda, ilk bilgilere göre ölü ve yaralı olmadığı bildirildi. 
     Haberi veren İtar-Tass ajansı, olay yerine gelmekte olan ve içinde iç istihbarat servisi FSB’nin görevlilerinin bulunduğu bir araca ateş açıldığını bildirdi. 
     Bilinmeyen kişilerin açtığı ateş sonucu araçtakilerden bir kişinin yaralandığı kaydedildi. 
     
</TEXT>
</DOC>
