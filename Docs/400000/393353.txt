<DOC>
<DOCNO> 393353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sondun55.html </URL>
<DATE> 2005/11/09/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Fransa'da olaylardan mahkum olan gençleri sınırdışı ediyor 
</HEADLINE>
<TEXT>

     Fransa İçişleri Bakanı Nicolas Sarkozy, valilerden, ülke genelinde çıkan şiddet eylemleri nedeniyle yargılanıp mahkum olan yabancı gençlerin, oturma izinleri olsa bile sınır dışı edilmesini istedi. 
     Meclis genel kurulunda konuşan Sarkozy, ''Valilerden, aralarında oturma izni de olsa mahkum olmuş kimselerin, topraklarımızdan derhal sınır dışı edilmelerini talep ettim'' dedi. 
     
     SOKAĞA ÇIKMA YASAĞI 
     Fransız hükümetinin dün yürürlüğe soktuğu Olağanüstü Hal Yasası uyarınca, ülkenin batısında Rouen ve Le Havre kentlerinde 16 yaşından küçüklerin ebeveyni olmadan sokağa çıkmaları yasaklandı. 
     Normandiya bölgesindeki Evreux kentindeyse sadece hassas bir bölgede, bütün mahalle sakinlerine sokağa çıkma yasağı uygulanacak. 
     Paris yakınlarındaki Orleans kentiyle Savigny-sur-Orge ve Le Raincy kasabalarında da sadece küçükler için sokağa çıkmak yasağı getirildi. 
     
</TEXT>
</DOC>
