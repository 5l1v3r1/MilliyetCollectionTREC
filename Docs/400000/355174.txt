<DOC>
<DOCNO> 355174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sonspo24.html </URL>
<DATE> 2005/06/24/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Plaj voleybolunda 4 Türk takımından sadece 1'i tur geçebildi... 
</HEADLINE>
<TEXT>

     15. Akdeniz Oyunları’nın ikinci gününde plaj voleybolu maçlarında sahaya çıkan 2 
     erkek, 2 bayan, 4 Türk takımından sadece biri, ilk turu geçebildi. 
     Bugün oynanan ilk tur maçlarında erkeklerde Semih Çıtak-Bülent Kandemir ikilisi hem Fas hem de San Marino ekiplerini 2-0’lık skorlarla yenerek 2. tura geçme başarısını gösterirken, Erkan Togan-Mehmet Akif Gürgen ikilisi 2 Fransız ekibine de yenilerek elendi. 
     Bayanlarda ise Nejla Güçlü-Ebru Bayram ikilisi İtalya ve Yunanistan’a, Zülfiye Gündoğdu-Müjgan Keskin ikilisi ise İtalya ve Slovenya’ya yenilerek Almeria’ya erken veda ettiler. 
     Semih Çıtak-Bülent Kandemir ikilisi yarın 2. turda Sırbistan-Karadağ ekibiyle TSİ 15.00’de karşılaşacak. 
     Bu arada, plaj voleyboluna katılan Türk oyuncular organizasyonun kötülüğünden yakındı. 
     Organizasyonu gerçekleştirenlerin, neyin nerede olacağını bile bilmediklerini savunan voleybolcular, "Maçlar sırasında 5-6 saat beklerken yiyecek vermiyorlar. Program her dakika değişiyor ve sürpriz bir şekilde maçlara çıkıyoruz" diye konuştular. 
     
</TEXT>
</DOC>
