<DOC>
<DOCNO> 381869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sondun43.html </URL>
<DATE> 2005/09/27/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Avrupa Parlamentosu, 'tele kulak' teklifine karşı çıktı 
</HEADLINE>
<TEXT>

     Avrupa Parlamentosu AP , terörle mücadele çerçevesinde yapılacak soruşturmalar için telefon ve e-posta kayıtlarının saklanmasına ilişkin öneriyi reddetti. 
     AP üyeleri, söz konusu kayıtların 3 yıla yakın bir süre saklanmasına ilişkin öneriyi, ''özel yaşam ve temel özgürlüklere aykırı olduğu'' gerekçesiyle kabul etmediler. 
     Öneri, Fransa, İngiltere, İsveç ve İrlanda hükümetleri tarafından, Londra'daki bombalı saldırılardan sonra AB'nin gündemine getirilmişti. 
     Bu arada, AB Komisyonu'nun, terörle mücadele soruşturmalarında, telefon ve e-posta kayıtlarının daha kısa süreli saklanmasına ilişkin yeni bir öneri üzerinde çalıştığı bildirildi. 
     AB Komisyonu'nun hazırladığı yeni öneri, telekomünikasyon firmalarının telefon kayıtlarını 1 yıl, e-posta kayıtlarını ise 6 ay süreyle saklamalarını öngörüyor. 
     Komisyonun önerisi, içeriğinin değil, telefon ve e-posta trafiğinin hangi saatlerde, nerede ve kimler arasında yapıldığına ilişkin bilgilerin tutulmasını öngörüyor. 
     Bu arada, telekomünikasyon şirketlerinin, ''masraflı olduğu'' gerekçesiyle bu önerilere karşı çıktıkları belirtiliyor. 
     
</TEXT>
</DOC>
