<DOC>
<DOCNO> 350792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sontur09.html </URL>
<DATE> 2005/06/10/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Otomobile giren yılanı tutup çıkarttı 
</HEADLINE>
<TEXT>

     Halil TEKİN DHA 

BARTIN'da park halindeki bir otomobilin motor kısmına giren yılan korku yarattı.Basınçlı suyla çıkarılamayan yılanı bir itfaiye eri çekerek çıkarttı. 
     Bartın Borsa İlköğretim Okulu bahçesinde öğretmen Derya Uçkan’a ait park halindeki bir otomobilin motor kısmına yılan girdi. Bir öğrenci velisinin görmesi üzerine okul yönetimine haber verildi. İhbar üzerine olay yerine gelen Bartın Belediyesi’ne ait itfaiye ekipleri, aracın motoruna yangın söndürücü ve basınçlı suyla müdahele etti. Ancak, yılan motor bölümünden çıkarılamadı. Bunun üzerine itfaiye erlerinden Ahmet Yılmaz, elini aracın motor bölümüne sokarak yılanı tuttuğu gibi çekti. İtfaiye eri Yılmaz, 1 metreden uzun yılanı bir süre inceledi. Korku ve paniğe neden olan yılan, herkesin meraklı bakışları arasında doğaya bırakıldı. 
     
</TEXT>
</DOC>
