<DOC>
<DOCNO> 396488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/son/sondun08.html </URL>
<DATE> 2005/11/20/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Zerkavi'nin ailesi Onunla ilişkimizi kıyamete kadar kesiyoruz 
</HEADLINE>
<TEXT>

     Ürdünlü terörist Ebu Musab Zerkavi'nin ailesi, terör lideriyle ilişkisini ''kıyamete kadar kestiğini'' açıkladı. 
     Ürdün'deki üç büyük gazeteye yarımşar sayfalık ilan veren Zerkavi'nin ailesinin 57 üyesi, ilanlarda Kral Abdullah'a bağlılıklarını da dile getirdi. 
     Başkent Amman'daki 3 lüks otele düzenlenen saldırıları üstlenen Zerkavi, yayınlanan bir kasette Kral'ı da öldürmekle tehdit etmişti. 
     Haleyle ailesi, ilanda, kendisini Ebu Musab Zerkavi olarak adlandıran Ahmet Fadıl Nazzal el Haleyle'nin terörist eylemlerini şiddetle kınadığını belirterek ''Onunla bağlarımızı kıyamete kadar kesiyoruz'' ifadesini kullandı. 
     Aile, Haleyle aşiretinin Zerkavi'nin yaptıklarıyla hiçbir bağlantısının olmadığına bütün halkın şahit olduğunu da belirtti. 
     İlanla yapılan açıklamanın, aşiretinin korumasından yararlanamayacak Zerkavi için büyük darbe olduğu belirtiliyor. 
     Ordu ve devlet hizmetinde önemli görevlerde üyeleri bulunan Haleyle ailesi, cuma günü Zerkavi'nin kınandığı bir yürüyüş yapmıştı. 
     
</TEXT>
</DOC>
