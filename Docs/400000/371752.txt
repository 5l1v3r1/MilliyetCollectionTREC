<DOC>
<DOCNO> 371752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/siyaset/axsiy02.html </URL>
<DATE> 2005/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Muhalefet işine baksın' 
</HEADLINE>
<TEXT>


Başbakan Erdoğan, aydınlarla görüşmesini eleştiren muhalefete yanıt verdi "Kiminle görüşeceğimi sana mı soracağım Bunun hesabını biz veririz." 

MEHMET DEMİRKAYA İstanbul 


Antalya'daki tatilinin ardından dün İstanbul'a gelen Başbakan Recep Tayyip Erdoğan, Üsküdar Polis Hastanesi pistinin yanındaki dolmuş durağını ziyaret ederek, şoförlerle çay içti. PKK'nın 1 aylık eylemsizlik kararının sorulması üzerine, "programımızı terör örgütüne göre yapmıyoruz" diyen Erdoğan, aydınlarla yaptığı görüşmeye muhalefetten gelen eleştirilerin hatırlatılması üzerine de, şöyle konuştu 

'Sorumluluk bize ait' 
"Ben bu ülkenin 12 düşünürü, aydınıyla oturup konuşuyorum, onlarla görüşmemeliymişim. Sana mı sorarak görüşeceğim İşine bak. Kiminle görüşüceğimi, kiminle oturup dertleşeceğimin hesabını ben yaparım. Bunu, tüm arkadaşlarımla değerlendirerek yaparım. Bunun fayda zarar değerlendirmesi bize ait sorumluluktur. Bunun hesabını biz veririz." 
Erdoğan, konuşmasının ardından kendisini izleyen gazetecilere, "Size bu kıyağım olsun, kimse bu saatte bu kadar konuşmaz" diye espri de yaptı. 


Durakta sohbet 


FOTOĞRAFLAR AHMET DUMANLI 


Erdoğan, Formula 1'in ardından Altunizade'deki Üsküdar Devlet Hastanesi karşısındaki dolmuş durağını ziyaret etti. Başbakan, duraktan çıkışta ise, 2 kız çocuğu ile hatıra fotoğrafı çektirdi. 


</TEXT>
</DOC>
