<DOC>
<DOCNO> 351237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/yasam/ayas.html </URL>
<DATE> 2005/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Demir'in tek engeli yokluk 
</HEADLINE>
<TEXT>


Belden aşağısı felçli şampiyon milli okçumuz Mustafa Demir, kırılmalarından korktuğu 4 oku ve k ğıtsız hedef tahtasıyla Dünya Şampiyonası'na hazırlanıyor 

Gülay Fırat - İstanbul 

Şimdiye dek katıldığı 7 yarışmanın 5'inde okunu şampiyonluğa atan engelli milli okçumuz Mustafa Demir'in tek 26 hedefi, Bedensel Engelliler Dünya Şampiyonası'nda birinciliği kazanabilmek. 

20 yaşında 'yıkıldı' 
Misafirliğe gittiği akrabasında çıkan kavgayı ayırmaya çalışırken sol omuzundan vurulan Demir, felç kaldığında henüz 20 yaşındaydı. 
Tam 7 ameliyat geçirdi, umutla 3 yıl hastanede fizik tedavisi gördü, ama artık beli ve aşağısı tutmuyor. 
Ayağa kalkamayacağını öğrendiğinde yıkılan Demir'i yeniden hayata bağlayan 2 yıl önce tanıştığı Omurilik Felçlileri Derneği oldu. Burada hem ortaokulu bitirme eğitimi aldı, hem de okçuluk sporuyla tanışıp milli formayı giydi. 
İki yıl gibi kısa bir sürede azim ve yeteneğiyle milli okçu olmayı başaran Demir, İtalya'da, 24 Eylül - 2 Ekim 2005'te yapılacak 'Bedensel Engelliler Dünya Şampiyonası'nda birinci olmayı istiyor. 


</TEXT>
</DOC>
