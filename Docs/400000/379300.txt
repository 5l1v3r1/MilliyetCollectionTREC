<DOC>
<DOCNO> 379300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sonyas03.html </URL>
<DATE> 2005/09/17/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Fransa’da ergenlik çağındaki gençler arasında porno salgını’ 
</HEADLINE>
<TEXT>

     
     Saadet ORUÇ PARİS, DHA 
     
FRANSA’da yapılan araştırmalarda, ülke gençliğinin pornografiye büyük ilgisi olduğu ortaya çıktı. Fransız Ulusal Sağlık ve Tıbbi Araştırmalar Enstitüsü Inserm’in araştırmasına göre, ergenlik çağındaki her 3 Fransız’dan 2’si porno film seyretmiş. 
     "Gençler arasında erotik dergi alışverişi ve bu dergilerin yatak altında saklanması eskide kaldı. Gençler artık TV, video ve internet yoluyla porno filmleri yoğun bir şekilde seyrediyor" yorumu yapan Fransız Le Monde gazetesi, 14-18 yaş arası gençlerin ortalama yüzde 62’sinin erkeklerin yüzde 80’i ve kızların yüzde 45’i , geçtiğimiz 12 ayda porno filmleri seyrettiği bilgisine yer veren bu araştırmayla ilgili verileri yayınladı. 
     
     İLK İLİŞKİ YAŞI 17 
     Çeşitli kurumların isteği üzerine hazırlanan araştırmayla, porno izleyen gençlerin sosyal yapısı ve diğer özellikleri konusunda fikir edinilmesi amaçlanıyor. Bu araştırmanın yanı sıra psikiatr görüşüne de başvuran Le Monde, Psikiatr Xavier Pommereau’nun ergenlik çağındaki gençlerin porno filmlerde sergilenen ’et’ ile kendi duygusallıkları arasındaki farkı bildikleri şeklindeki görüşüne yer verdi. 
     Pommereau, Fransa’da 17 olan ilk ilişki yaşının değişmemesine karşın, bu tür filmlere küçüklerin erişiminin sınırlanması gerektiğini kaydetti. 
     
</TEXT>
</DOC>
