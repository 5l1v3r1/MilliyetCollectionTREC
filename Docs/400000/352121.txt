<DOC>
<DOCNO> 352121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sondun11.html </URL>
<DATE> 2005/06/15/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Rumlar protokolün kabul edilmesinden memnun... 
</HEADLINE>
<TEXT>

     Oshan SABIRLI LEFKOŞA, DHA 

      RUM Dışişleri Bakanı Yorgos Yakovu, Avrupa Birliği AB tarafından Türkiye'nin, Gümrük Birliği'ni Kıbrıs da dahil, 10 yeni üye devlete genişletilmesini ön gören ek protokolü kabul etmesinden duyduğu memnuniyetini dile getirdi. 
     Yakovu, AB Bakanlar Kurulu ve Türk hükümeti tarafından imzalanacak olan protokolün, AB Lüksemburg Dönem Başkanlığı'nın 30 Haziran'da sona ermesinden önce gelecek hafta imzalanmasını beklediğini açıkladı. İmzalandıktan sonra onaylanacak ve ilk ayın ilk gününden itibaren yürürlüğe girecek olan protokol, Avrupa Bakanlar Konseyi'nin genel sekreterliğinde masaya yatırılacak. Güney Kıbrıs'tan yapılan açıklamada ise protokolün 1 Mayıs 2004'den beri uygulanmakta olduğu ifade edildi. 
     16-17 Haziran'da yer alacak Avrupa Konseyi'nin taslak sonuç bildirgesine atıfta bulunan Yakovu, her şeyin yavaşça ilerlediğini ve bundan dolayı memnun olduğunu belirtti. 
     
</TEXT>
</DOC>
