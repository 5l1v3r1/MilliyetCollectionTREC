<DOC>
<DOCNO> 360899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/siyaset/siy01.html </URL>
<DATE> 2005/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'liler VIP'te üst araması yaptı mı 
</HEADLINE>
<TEXT>


CHP Milletvekili Kepenek, Atatürk Havalimanı VIP bölümünde Amerikalılar tarafından arandığını iddia ederek, Meclis'e soru önergesi verdi 

ANKARA Milliyet 


CHP Ankara Milletvekili Yakup Kepenek, 30 Haziran'da İstanbul'dan New York'a gidecek milletvekilleri ve eşlerinin seyahat çantalarının, Atatürk Havaalanı VIP bölümünde, ABD tarafından görevlendirilen güvenlik güçlerince arandığını bildirdi. Olayı Meclis'e taşıyan Kepenek, Ulaştırma Bakanı Binali Yıldırım'a uygulamanın ne zaman başlatıldığını sordu. 

'Kimler aranıyor ' 
Kepenek, Yıldırım'ın yanıtlaması istemiyle TBMM Başkanlığı'na sunduğu soru önergesinde, 30 Haziran'da AGİT Genel Kurulu'na katılmak üzere THY ile İstanbul'dan New York'a gidecek milletvekilleri ve eşlerinin seyahat çantalarının, Atatürk Havaalanı'nın VIP bölümünde, ABD hükümetince görevlendirildiklerini söyleyen "güvenlik güçleri"nce arandığını bildirdi. Kepenek, bu uygulamaya ne zaman başlandığının ve hangi tür pasaport sahiplerinin bu arama işlemine tabi tutulduğunun açıklanmasını istedi. 

ABD talebi 
Havalimanı Mülki İdare Amiri Vedat Müftüoğlu ise konuyla ilgili şöyle konuştu 
"ABD hükümeti, ülkesine gelen her uçaktaki yolcuların bagajlarının yüzde yüz aranmasını talep ediyor. 
Milletvekili Kepenek, Amerika'ya gidişinde VIP salonunda çok sıkı şekilde arandığını iddia ediyor. Ancak, aramayı yapan Gözen Air firmasına ait görevlilerin yaptığı işlem, ABD hükümetinin istediği talimat doğrultusundadır. Başbakan ve bakanlar ise arama kapsamı dışındadır." 


</TEXT>
</DOC>
