<DOC>
<DOCNO> 357874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/son/sontur16.html </URL>
<DATE> 2005/07/03/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Bakırköy'de kapkaççılara direnen kadın yaralandı... 
</HEADLINE>
<TEXT>

     Bakırköy'de, çantasını almak isteyen kapkaççılara direnen bir kadın yaralandı. 
     Alınan bilgiye göre, tekstilci Atilla Türkmen ile eşi Aytül Türkmen'in Florya'da bir lokantadan park yerindeki otomobillerine gittikleri sırada çiftin yanına yaklaşan otomobildeki 3 kişiden biri, Aytül Türkmen'in kolundaki çantayı almak istedi. Çantasını bırakmamaya çalışan Türkmen, yere düşerek bir süre sürüklendi. 
     Sürüklenme sırasında başını kaldırıma çarptığı belirtilen Aytül Türkmen'in bırakmak zorunda kaldığı çantayı alan kapkaççılar, olay yerinden kaçtı. 
     Eşi tarafından önce İnternational Hospital'a kaldırılan Aytül Türkmen, burada yapılan ilk tedavisinin ardından Florance Nightingale Hastanesi'ne sevk edildi. 
     Kapkaççıların ve plakası 34 AS 0813 olduğu bildirilen otomobilin bulunması amacıyla başlatılan çalışmalar sürdürülüyor. 
     
</TEXT>
</DOC>
