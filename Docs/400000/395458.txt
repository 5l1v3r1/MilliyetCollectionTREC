<DOC>
<DOCNO> 395458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/soneko38.html </URL>
<DATE> 2005/11/16/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Otomotiv ihracatı 10 ayda 2004'ü solladı... 
</HEADLINE>
<TEXT>

     Ekonominin lokomotifi haline gelen otomotiv sektörünün ihracatı, bu yılın 10.5 aylık döneminde geçen yılın aynı dönemine göre yüzde 22.5 oranında artarak, 10 milyar 984 milyon dolara ulaştı. 
     Sektörün ihracatı, bu rakam ile 10 milyar 705 milyon dolarlık 2004 yılı ihracatını geride bıraktı. 
     AA muhabirinin, Uludağ İhracatçı Birlikleri UİB verilerinden derlediği bilgiye göre, 1 Ocak-15 Kasım döneminde, ihracat kalemleri arasında binek otomobiller 3 milyar 762 milyon 589 bin dolar ile ilk sırada yer aldı. Bunu otomotiv yan sanayii ve eşya taşımaya mahsus motorlu taşıtlar izledi. 
     En fazla ihracat artışı, demiryolu taşıtlarında gerçekleşirken, traktörler, hava ve uzay taşıtları ile özel amaçlı diğer çekicilerde ihracat geriledi. 
     Bu dönemde, yüzde 22.5 oranında artarak 10 milyar 984 milyon 449 bin dolara ulaşan ihracat, geçen yılın aynı döneminde 8 milyar 966 milyon 939 bin dolarda kalmıştı. 
     İhracat, 1-15 Kasım arasında ise yüzde yüzde 10'luk düşüşle 407 milyon 366 bin dolar olarak gerçekleşti. 
     
</TEXT>
</DOC>
