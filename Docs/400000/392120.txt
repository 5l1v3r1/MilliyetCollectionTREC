<DOC>
<DOCNO> 392120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/yasam/yas01.html </URL>
<DATE> 2005/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yollar kazalarla kanlandı 
</HEADLINE>
<TEXT>


Bayramın ilk günü Türkiye genelinde meydana gelen trafik kazalarında 16 kişi yaşamını yitirirken, 135 kişi de yaralandı 

HABER MERKEZİ 

ANTALYA İl genelindeki 4 kazada 4 kişi öldü, 50 kişi yaralandı. 
ADANA Remzi Baykan'ın kullandığı otomobil, lastiğinin patlaması sonucu takla attı. Kazada, sürücü Baykan ve 3 kişi yaralandı. 
AFYONKARAHİSAR Dazkırı yakınlarında Hasan Saraçoğlu idaresindeki turist otobüsü devrildi. Güney Koreli 22 turist yaralandı. 
BOLU Gerede mevkiinde meydana gelen kazada 3 kişi öldü, 3 kişi de yaralandı. 
BURSA Orhaneli'ndeki kazada 2, İnegöl'deki kazada da 1 kişi yaralandı. 
ÇANAKKALE Yakınlarını ziyarete giden Ali Hikmet Çetin yönetimindeki otomobil, Serkan Şahin idaresindeki otomobille çarpıştı. 6 kişi yaralandı. 
ESKİŞEHİR Naci Yurtyapan idaresindeki işçi servisi, yan yattı. 11 kişi hafif yaralandı. 
GAZİANTEP Murat Toz'un kullandığı otomobil, Cengiz Elma'ya çarptı. Elma hayatını kaybetti. 
GİRESUN Çetin Karahan ve Mehmet Öztürk idaresindeki araçlar çarpıştı. 2 kişi yaralandı. 
HATAY Ufuk A. yönetimindeki otomobil, Nadir Sıkar'a 71 çarparak ölümüne neden oldu. 
KAHRAMANMARAŞ Ceyhan Nehri'ne uçan otomobildeki 1 kişi öldü, bir kişi de yaralandı. 
NEVŞEHİR Celal Bilge yönetimindeki otomobil, Acıgöl'de takla attı. 1 kişi öldü, 2 yaralı var. 
MERSİN Eskişehir'den Osmaniye'ye giden Yalçın Sungur yönetimindeki otomobil refüje çarptı. Kazada Sungur öldü, 4 arkadaşı yaralandı. 
KAYSERİ Cuma Eroğlu'nun kullandığı otomobil, devrildi. 1 kişi öldü, 5 kişi yaralandı. 
KONYA Osman S. yönetimindeki minibüs devrildi. 1 kişi öldü, 4 kişi yaralandı. 
İZMİR Kerim O.'nun çarptığı 3 kişiden oluşan Yavuz Ailesi ağır yaralandı. 
TRABZON Düzköy'de 2 aracın çarpışması sonucu 2 kişi öldü, 3 kişi yaralandı. 


</TEXT>
</DOC>
