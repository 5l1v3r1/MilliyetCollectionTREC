<DOC>
<DOCNO> 354803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sonspo07.html </URL>
<DATE> 2005/06/23/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Ruslar Pancu'ya kanca attı 
</HEADLINE>
<TEXT>

     Pancu'nun aklı fena halde karıştı. Romen oyuncu, "Ruslar öyle bir teklif yaptı ki, düşünmek zorunda kaldım" dedi Souleymane Youla’nın yanı sıra bir de orta sahaya yabancı alacak olan Beşiktaş, kontenjanı boşaltmak için Guiaro Ronaldo ve Juanfran’a kulüp bulun’ talimatı göndermişti. 
     Bu arada bir çok Avrupa Kulübü’nün talip olduğu John Carew’e de 10 milyon Euro bonservis bedeli belirlenmiş ve Norveçli yıldızın görüşmeler yapmasına izin verilmişti. 
     Üç yıldızdan henüz transferleri konusunda ses seda çıkmadı, fakat haber, Kara Kartallar’ın bir diğer yabancısından, Daniel Pancu’dan geldi... 
     3-4 kulübün kendisiyle yakından ilgilendiğini, ancak en ciddi ve resmi önerinin Moskova’dan geldiğini belirten Rumen futbolcu, kulüp ismi vermekten kaçındı. Fakat bu gelişmeler hakkında FANATİK’e çok özel açıklamalar yaptı 
     Aslında Beşiktaş’ta kalmak istiyordum. Ayrılmak aklımda bile yoktu. Ancak Ruslar’ın çok cazip önerisi nedeniyle düşünmek zorunda kaldım. Hem Beşiktaş hem de ben kazanacaksam bu teklife evet’ yanıtı verebilirim. Fakat transferim gerçekleşmez ve burada kalırsam da benim açımdan hiç bir sorun yaşanmaz. Çıkar, görevimi en iyi şekilde yaparım.'' Eski teknik direktörü Mircea Lucescu ile de konuştuklarını ve aralarındaki soğukluğun giderildiğini belirten Pancu, Durumumu, performansımı sordu. Ancak Shakthar’a gelmem konusunda açık açık bir teklifte bulunmadı'' diye konuştu. 
     
</TEXT>
</DOC>
