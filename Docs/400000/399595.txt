<DOC>
<DOCNO> 399595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sondun49.html </URL>
<DATE> 2005/12/01/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Ürdün Kraliyet Hava Yolları, Bağdat'a arap yolcu taşımıyor 
</HEADLINE>
<TEXT>

     Ürdün Kraliyet Havayolları'nın, Irak hükümetinin talebi üzerine, Arap ülkeleri vatandaşlarını Bağdat'a uçurmadığı bildirildi. 
     Adının açıklanmasını istemeyen bir havayolları yetkilisi, yaptığı açıklamada, Kraliyet Havayolları'nın, bugün Irak pasaport bölümünden bir yazı aldığını belirterek, yazıda, Irak hükümetinin izni olmadığı sürece, hiçbir Arap'ın Bağdat'a havayoluyla gelmesine izin verilmemesinin istendiğini söyledi. 
     Havayollarının, bu talep nedeniyle 5 Arap'ı geri çevirdiğini belirten yetkili, bu yasağın ne kadar süreceğinin bilinmediğini belirterek, Irak hükümetinin neden bu talepte bulunduğu konusunda açıklama yapmadı. 
     Ürdün ile Irak arasında yalnızca Ürdün Kraliyet Havayolları ve Irak Havayolları sefer düzenliyor. 
     
</TEXT>
</DOC>
