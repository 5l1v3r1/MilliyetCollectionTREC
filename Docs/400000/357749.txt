<DOC>
<DOCNO> 357749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/siyaset/axsiy01.html </URL>
<DATE> 2005/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İç güvenlik uyarısı 
</HEADLINE>
<TEXT>


Başbakan'a Genelkurmay'da verilen "terör - güvenlik" brifinginde, "TSK'nın yalnızca dış tehdit ve riskleri bertaraf etmek için kullanılamayacağı" ifade edildi 

BARKIN ŞIK Ankara 


Komutanlar, Türk Silahlı Kuvvetleri'nin TSK , Milli Güvenlik Siyaset Belgesi'nin MGSB taslak metninde, iç güvenlik organizasyonundan uzaklaştırılması girişimine sıcak bakmadıkları mesajı verdiler. 
Başbakan Recep Tayyip Erdoğan'a, önceki akşam Genelkurmay kararg hında verilen "terör - güvenlik" brifingi 5 saat sürdü. Genelkurmay Başkanı Orgeneral Hilmi Özkök, Genelkurmay İkinci Başkanı Orgeneral İlker Başbuğ, kuvvet komutanları, Genelkurmay Harek t Başkanı Korgeneral Metin Yavuz Yalçın ve İstihbarat Başkanı Korgeneral Arslan Güner ve Milli Savunma Bakanı Vecdi Gönül'ün hazır bulunduğu toplantıda güvenliğe ilişkin kapsamlı bir sunum yapıldı. 
"Bölücü ve irticai faaliyetlerin h l iç güvenlikte öncelikli tehdit" olduğu vurgulandığı toplantıda, PKK'nın varlığı ve Türkiye'ye sızan teröristlerin gerçekleştirdiği uzaktan kumandalı bombalı saldırılara ilişkin veriler aktarıldı. 

'İç güvenlik ağırlıkta' 
"Türkiye açısından iç güvenliğin dış güvenliğe oranla daha ağır bastığı"nın belirtildiği toplantıda, "İç güvenliği sağlamak için kuvvet organizasyonunu değiştirdiği, şu anda 12 iç güvenlik tugayı bulunduğu aktarılan TSK'nın yalnızca dış tehdit ve riskleri bertaraf etmek için kullanılamayacağı"nın altı çizildi. 
Güncellenen MGSB'nin taslak metninde, TSK'nın iç güvenliğin sağlanmasında kullanılması için "kaçınılmaz hale" gelinmesi şartı konulmuştu. 
Toplantıda, ABD'nin PKK'ya yönelik bir müdahalesinin beklenmediği aktarıldı. 
Terör organizasyonunun son dönemde Güneydoğu'da sempati toplamak için yürüttüğü faaliyetler hakkında da bilgi verilen toplantıda, Adalet Bakanlığı önünde gerçekleşen bombalı saldırı girişiminin F tipi cezaevleri ile bağlantısının olabileceğine dikkat çekildi. 

'Zaruretten doğdu' 
Başbakan Erdoğan da, Genelkurmay ziyaretle ilgili olarak, "Brife edilme zaruretinden doğan bir konuydu. Terör hakkında bizi brife ettiler. Geçmişinden bugüne gerek durum tespiti, teşhisi ve ne gibi adımlar atılabileceği konusunu önce aramızda, sonra da ilgili birimlerle geliştirmek suretiyle adımları atacağız" dedi. 
Gündemin "terör - güvenlik" olduğu açıklanmasına karşın, toplantıda İçişleri Bakanı Abdülkadir Aksu'nun yer almaması dikkat çekti. 

Sezer'den Gönül'e yalanlama 

Cumhurbaşkanı Ahmet Necdet Sezer, dün sürpriz bir biçimde Milli Savunma Bakanı Vecdi Gönül'ün, "MGK'da, MGSB'nin görüşülmesini Reisicumhur istemedi" yönündeki sözleri konusunda açıklama yaptı. Açıklamada, Milli Güvenlik Kurulu toplantısından önce Erdoğan ile Özkök'ün, MGSB üzerinde yeterli hazırlığı yapamadıkları için görüşmenin ertelenmesini istedikleri kaydedilerek, "Bu durum üyelerin bilgisine sunularak görüşme ertelenmiştir. Bu konuda basında yer alan farklı beyan ve yorumlara açıklık getirmek üzere kamuoyunun bilgisine sunulur" denildi. 


</TEXT>
</DOC>
