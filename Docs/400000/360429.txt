<DOC>
<DOCNO> 360429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sonsiy01.html </URL>
<DATE> 2005/07/12/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
BBP Genel Merkezi'ne saldırı... 
</HEADLINE>
<TEXT>

     BBP Genel Merkezi, bir grubun saldırısına uğradı. 
     Edinilen bilgiye göre, akşam saatlerinde yaklaşık 50 kişilik bir grup BBP’nin Tuna Caddesi’ndeki genel merkez binasını bastı. 
     Gruptakiler, ellerindeki sopalarla giriş katı ile binanın önündeki partiye ait otomobilin camlarını sopalarla kırdılar, aracın kaportasına da zarar verdiler. 
     Bu sırada genel merkezde görevli 2 polis memuru, havaya ateş açarak olaya müdahale etti. Gruptakiler, çevredeki sokaklara dağılarak olay yerinden kaçtılar. 
     Genel merkez olay sonrası polis tarafından kordona alındı, hasar tespit çalışması yapıldı. Çalışmalar sırasında binada bulunan bazı sopalar polis tarafından alındı. 
     BBP Genel Başkan Yardımcısı Üzeyir Tunç ve bazı partililer genel merkeze gelerek, inceleme yaptılar. 
     Olayın parti içi çekişmeyle ilgili olduğu sanılıyor. 
     
</TEXT>
</DOC>
