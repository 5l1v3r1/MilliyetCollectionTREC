<DOC>
<DOCNO> 382477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/yasam/yas03.html </URL>
<DATE> 2005/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Öztürk İlla cami yapılsın tavrı yok 
</HEADLINE>
<TEXT>


Göztepe Parkı'na cami konusunda bir araya gelen iki başkan görüş alışverişi yaptı 

İSTANBUL Milliyet 

KADIKÖY Belediye Başkanı Selami Öztürk, İstanbul Büyükşehir Belediye Başkanı Kadir Topbaş'ın 'İlla Göztepe Parkı'na cami yapılacak" gibi bir tavrı olmadığını söyledi. Öztürk, şunları kaydetti "Görüşmede Topbaş'a sanki Kadıköy'de camiye karşı bir tavır varmış gibi bir hava yaratılmasını ve iki belediyenin karşı karşıya gelmesini istemediğimizi ifade ettim. Fikirlerimizi AKP ve CHP gruplarıyla görüşeceğini söyledi." 

KADİR Topbaş ise, cami projesine ilişkin, Belediye Meclisi'ndeki siyasi partilerin grup başkan vekilleriyle görüşeceğini, dosyanın evveliyatını ve şimdiki halini incelediklerini söyledi. Topbaş şöyle devam etti "Benim üzüldüğüm taraf, Taksim'de, geçmişte, geçmiş siyasilerin yapmış olduğu gerginliğin bir benzeri şekilde Göztepe'nin öne sürülmesi. Bunun çok yanlış olduğunu düşünüyorum. Artık gerginlikler ve taraflar oluşturmayı hiçbir şekilde düşünmüyoruz." 



</TEXT>
</DOC>
