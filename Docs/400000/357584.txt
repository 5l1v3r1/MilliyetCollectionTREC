<DOC>
<DOCNO> 357584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/yasam/yas02.html </URL>
<DATE> 2005/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatil için geldi kazada can verdi 
</HEADLINE>
<TEXT>


Alkollü arkadaşının kullandığı otomobil, ABD'den tatil için Türkiye'ye gelen Zeynep'e mezar oldu 

MUTLU BOZDAĞ, GÖKHAN KARAKAŞ İstanbul 

Kardeşi Tolgahan Kurt 16 ile birlikte tatil için ABD'den İstanbul'daki babaannesinin yanına gelen 18 yaşındaki Zeynep Kurt, dün gece arkadaşları Serkan Ökten 23 ve Erdem Saltık 23 ile buluştu. Kardeşini de yanına alan Kurt, Ökten'in kullandığı otomobille eğlenmek için Kadıköy'e gitmek üzere yola çıktı. 

115 promil alkol 
Ökten, D-100 Karayolu Hasanpaşa mevkiinde aşırı hız sonucu direksiyon h kimiyetini kaybetti. Kontrolden çıkan otomobil bariyerlere vurdu. Takla atan otomobil, bariyeri aşıp yol dışına yuvarlandı. 
Otomobilin camından fırlayan Zeynep Kurt, olay yerinde öldü. Kardeşi Tolga Han Kurt, Saltık ve Ökten ise yaralı olarak kurtarıldı. Saltık'ın sağlık durumunun ağır olduğu bildirildi. 
Ökten, ayakta tedavi edildikten sonra ifadesinin alınması için Hasanpaşa Polis Merkezi'ne götürüldü. Ökten'in 115 promil alkollü olduğu belirlendi. 


</TEXT>
</DOC>
