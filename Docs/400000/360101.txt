<DOC>
<DOCNO> 360101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sonsiy02.html </URL>
<DATE> 2005/07/11/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
DYP, Erdoğan'ın ne kadar harcırah aldığını merak etti 
</HEADLINE>
<TEXT>

     DYP, Başbakan Recep Tayyip Erdoğan’ın yurt dışı gezilerden ne kadar harcırah aldığını merak etti. 
     DYP Denizli Milletvekili Ümmet Kandoğan, Erdoğan’ın yanıtlaması istemiyle TBMM Başkanlığı’na bir soru önergesi verdi. 
     Önergesinde, Erdoğan’a Başbakanlığı sırasında kaç defa yurt dışına çıktığını soran Kandoğan, şu soruları yöneltti 
     "Yurt dışı seyahatlerinizde aldığınız toplam harcırah miktarı nedir. Başbakanlığınız döneminde toplam kaç günü yurt dışında geçirdiniz. Hangi ülkelere gittiniz " Erdoğan’la yetinmeyen Kandoğan, aynı soruları Bakanlar Kurulu’nun tümü için de sordu. 
     Kandoğan, bu doğrultuda verdiği soru önergesinde, "Bakanlar Kurulu üyeleri ayrı ayrı olmak üzere 58 ve 59’uncu hükümet döneminde kaç defa görevli olarak yurt dışına çıkmışlardır, hangi ülkelere gitmişlerdir" dedi. 
     Kandoğan, önergesinde yurt dışı seyahatlerde tasarruf sağlanması anlamında ne gibi uygulamalara gidildiğini ve bu uygulamalardan sağlanan tasarruf miktarını sordu. 
     
</TEXT>
</DOC>
