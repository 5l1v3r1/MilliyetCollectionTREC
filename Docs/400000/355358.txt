<DOC>
<DOCNO> 355358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/yazar/asik.html </URL>
<DATE> 2005/06/25/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Plaja saldırı 
</HEADLINE>
<TEXT>


Kadıköy Belediye Başkanı Selami Öztürk'e sormuştuk 
- Anakent Belediye Başkanı Kadir Topbaş'ın AKP'ye oy vermediği için Kadıköy'ü cezalandırdığı yaygın bir inanç haline geldi. Peki onun yapmadığı işleri siz Kadıköy Belediyesi'nin imk nlarını kullanarak neden yapmıyorsunuz 
Selami Öztürk dün sabah telefon etti 
- Bakınız dedi, Bostancı'ya kadar olan sahili Şile'den kum da taşıyarak plaj haline getirdik. Dün bu plaja 200 kadar şezlong ve semsiye koyduk... Bu sabah Anakent Belediyesi ekipleri kamyonlarla gelmiş şezlong ve şemsiyeleri toplayıp götürüyorlar 
- Başkan'ı arayıp sormadınız mı sebebini 
- Başkan yurtdışındaymış. Yardımcısı İstanbul'un dışında. Geri kalan bütün yetkililer toplantıda dedirtiyorlar. 
- Bahariye ve Moda caddelerinin kaldırımlarını Anakent'in sorumluluk alanı içinde olduğu halde siz onardınız. Buna izin verdiler. Plaja şezlong koymanıza neden izin vermiyorlar 
- Herhalde üzerinde Kadıköy Belediyesi yazdığı için... 
Yalnız düşmanlık değil habaset, yani habislik de var işin içinde... 

Kadınlarımızın yüzde 93'ünün pasaportu yokmuş. 
İhtiyaçları da yok zaten... Kadınlarımızın çoğu çarşıya çıkamıyor ki yurtdışına çıksın... 
Haldun Ertem 

Milli rezalet... Dereyi geçerken at degiştirilmez. Milli Takim'in Dünya Şampiyonası eleme grubunda 3 maçı kalmış. Şampiyonaya katılabilmek için çok kritik 3 maç oynayacak. Tam bu sırada Teknik Direktör Ersun Yanal görevden alınıyor. Gerekçe Olimpik milli takımla İspanya'ya gitmemiş. Mecbur muydu Kesinlikle hayır. O zaman Efendim milli takıma alınmayan Hakan Şükür, cemaat ilişkilerini kullanarak AKP'nin etkisindeki Futbol Federasyonunu baskı altına almış ve Yanal'ı attırmış. Esas gitmesi gereken Hakan'ın lafına uyanlar değil mi 

İrfan Öztürk Paşa, İstanbul Belediyesi'nin Pendik - Yalova feribotunda çay içmiş. 
1,75 YTL almışlar. Dönüşte Topçular'dan Deniz Yolları'nın feribotuna binmiş. 
Bir bardak çay 0.50 YTL... 
"Yaşasın Halkçı Belediye " diyordu notunda... 

Aziz Nesin yassah Vietnam Dışişleri Bakanı, ülkemizi ziyaretinde, Vietnam halkının Aziz Nesin'e hayranlığını anlatırken, CHP Antalya Milletvekili Feridun Baloğlu da İçişleri Bakanı Abdülkadir Aksu'ya şu soruyu sordu 
- Bitlis'in Güroymak ilçesinde, Aziz Nesin'in "Sizin memlekette eşek yok mu " oyununun kaymakam tarafından 'sakıncalı' bulunarak engellenmesinin sebebi nedir 
Yıl 2005... Kafalarda değişen bir şey yok... Kaymakamlar h l kitap, şiir ve oyun avcılığı peşinde... 
İktidarın bu olaylar karşısındaki pasif tavrı da 'o kafa'nın yukarıdan destek gördüğünü gösteriyor. 

Erkan Mumcu, AKP'den ayrılma nedeni olarak, "Yolsuzluklar yüzünden rahatsızlığım çok artmıştı. Daha fazla dayanamadım" demiş. 
Hani yolsuzluklara damardan girmişlerdi. 

Klima öldürür Trakya Üniversitesi Tıp Fakültesi Hastanesi'nde meydana gelen bebek ölümleri elbet ana babaların yüreğini yaktı, doğum yapan anneler ve ailelerini korku içinde bıraktı. 
Makine Mühendisleri Odası Edirne Şubesi olayı incelemiş, üniversite hastanesinde teknik personel ve mekanik tesisat yetersizliği tespit etmiş. Konuyu yıllar önce yazmıştık. Makine Mühendisleri Odası İstanbul Şube Başkanı Tevfik Peker tekrar hatırlattı... Söylediklerine tekrar kulak verelim 
"Hastanelerde, ameliyathaneler, yoğun bakım üniteleri ve karantina odalarının hastane personeli tarafından hijyen hale getirilmesi ayağa galoş takılması, nefes alırken maske takılması ellerin yıkanması, özel giysi giyilmesi, kullanılan aletlerin ve mekanın dezenfeksiyonu ve sterilizasyonu olarak tariflenmektedir. Her ne kadar bu tarif doğruysa da, en önemli husus tarif içinde yer almadığı için hayati derecede eksiktir. Bu eksiklik, temiz odaların klima havalandırma sistemlerinin ve bunların çalıştırılma şartlarının uygun olup olmadığıdır. Yeterli bir mekanik tesisatta hijyen ancak ve ancak uygun filtre sistemleri ile sağlanabilir... 
Makine Mühendisleri Odası, klimaların da mikrop üreticisi ve taşıyıcı olabileceğini bildirerek hastane yöneticilerinin ve Sağlık Bakanlığının dikkatini bu konuya çekiyor. 



</TEXT>
</DOC>
