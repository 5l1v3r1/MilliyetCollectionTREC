<DOC>
<DOCNO> 389863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sonspo08.html </URL>
<DATE> 2005/10/26/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Arsenal'den 17’lik yıldıza 5 milyon dolar... 
</HEADLINE>
<TEXT>

     İngiltere Premier Ligi takımlarından Arsenal kadrosunu genç yıldızlarla güçlendirme sistemini devam ettiriyor. Kırmızı - Beyazlılar, Ay - Yıldızlı ekibimizin yarı finale yükseldiği Dünya Gençler Şampiyonası’nda zafere ulaşan Meksika’nın 17 yaşındaki savunma oyuncusu Carlos Vela’ya kancayı taktı. Arsenal’in genç yıldız için 5 milyon doları gözden çıkardığı öğrenildi. 
     Bu arada İngiliz basını Manchester United forması giyen genç golcü Rooney’nin teknik direktör Ferguson’a Beni kaptan yap'' teklifi götürdüğü ama ret yanıtı aldığını yazdı. 
     
     Setubal Kurtar bizi Mourinho 

     Portekiz Ligi takımlarından Vitoria Setubal, umudunu Mourinho’ya bağladı. Maddi açıdan zor günler yaşayan Setubal’da oyunculara ağustos dan bu yana ödeme yapılmadığı ve kadroda yer alan 23 futbolcunun da sözleşmelerini feshetmeye hazırlandığı bildirildi. Bunun üzerine harekete geçiren V.Setubal taraftarları, kendi kentlerinden yetişen Chelsea Teknik Direktörü Mourinho’dan yardım istedi. Seyircilerin bu isteğine ünlü çalıştırıcı henüz cevap vermedi. Ama Portekiz medyası, Abramovich’in Mourinho’dan dolayı Setubal’a maddi yardım hazırlığında olduğunu yazdı. 

     
</TEXT>
</DOC>
