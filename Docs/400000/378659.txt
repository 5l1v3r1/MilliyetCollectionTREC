<DOC>
<DOCNO> 378659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/soneko34.html </URL>
<DATE> 2005/09/15/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Unakıtan Tüpraş'ı Koç mu iyi idare edecek, biz mi iyi, soruyorum 
</HEADLINE>
<TEXT>

     Maliye Bakanı Kemal Unakıtan, Tüpraş'ı Koç Grubu'nun aldığını hatırlatarak, ''Tüpraş'ı Koç mu iyi idare edecek biz mi iyi, soruyorum size'' dedi. 
     Özelleştirme uygulamalarına ilişken Özelleşme İdaresi'nde bir basın toplantısı düzenleyen Unakıtan, Milli Piyango'nun özelleştirilmesine ilişkin taslağın Başbakanlıkta olduğunu, bunun kanunlaşmasının ardından özelleştirme sürecinin başlayacağını söyledi. 
     Özelleştirmelerin yanında kapsamda bulunan kuruluşların finansman açığının da önemli olduğunu hatırlatan Maliye Bakanı, 2000 yılında kapsamdaki kuruluşların 605 milyon dolar olan finansman açığının bu yıl 150 milyon dolara çekildiğini söyledi. 
     Bir dönem, özelleştirme gelirlerinin giderleri karşılamadığı yönünde eleştiriler olduğunu hatırlatan Unakıtan, ''özelleştirme kapsamındaki işletmelerin gayri ekonomik durumundan dolayı o kadar çok açığı oluyor ki. Örneğin 2000 yılında 605 milyon dolar imiş. Yok yere 605 milyon dolar veriyorsunuz veyahut da borçlanıyorsunuz. Bunu kim ödüyor Bunu bu millet ödüyor. Sonra da niye özelleştirme yapalım, yapmayalım dursun . 605 milyon dolar ve giderek artarak gelen açıklar var. Bunlar kapsama alınanlar, bir de alınmayanlarda yüz milyonlarca dolar var. İşte hep kara delikler'' diye konuştu. 
     
     ''İŞTE KARA DELİKLER'' 

     Maliye Bakanı Unakıtan sözlerini şöyle sürdürdü 
     ''Bu milletten, bu fakir fukaradan vergileri toplayacaksın, boyuna bunların açıklarını ödeyeceksin. Bu milletin kaderi mi bu Ondan sonra yine bu bütçe açık veriyor Verir tabii, bu kadar parayı bunlara verirsen boş yere. Nitekim, bizden önce toplanan vergilerin toplamı ödenen borç faizine yetmiyordu. İdare bu mu Türk milletini idare etmek bu mu '' Özelleştirme yapılınca 605 milyon dolar açığın 150 milyon dolara kadar düştüğünü, özelleştirmeler devam ettikçe bunun sıfıra ineceğini ifade eden bakan, şunları söyledi 
     ''Yani, devlet bu yükten kurtulmuş olacak. Millet farkında değil, ödüyor vergiyi ama nereye gidiyor Nereye gidiyor bu paralar Biz şimdi her ay çıkıyoruz, bu vergiyi topladık, buralara, buralara harcadık diyoruz. Şeffaflık, bu''. 
     Unakıtan görev zararlarına da değinirken, ''Orada iş yok, güç yok. Yap masrafı gitsin. Yap zararları gitsin. Ödesin devlet Yazık, günah, olmaz. Özelleştirmenin bir gerekçesini de görüyorsunuz'' dedi. 
     
     ''NEDEN KARLI KURULUŞLAR SATILIYOR '' 

     Maliye Bakanı Unakıtan, özelleştirmede neden karlı kuruluşların tercih edildiği eleştirilerine karşı da, devletin tüccar olmadığı ve iktisadi işletme işletemeyeceği yanıtını vererek, ''mümkün değil, işin yaradılışına aykırı. Şimdi Tüpraş'ı özelleştirdik. Kim aldı, Koç Grubu aldı. Hayırlı olsun. Koç mu idare edecek, biz mi soruyorum size'' dedi. 
     Devlet kuruluşlarının bir dönem iyi idare edilebileceğini, buralarda iyi işler yapılabileceğini, ancak sisteme bakmak gerektiğini de vurgulayan Maliye Bakanı, bundan önce devlet bankalarında yaşananları örnek gösterdi ve ''Bunların faturasını bu millet ödemedi mi Milyarlarca dolar fatura hala ödemiyor muyuz 70 milyon, devlet karşılayacak. Öyle bedava iş var mı, olur mu yani '' dedi. 
     
     ÇİN ÖRNEĞİ 

     Bunun için özelleştirmelere aynı hızla devam edileceğini söyleyen Unakıtan, ''Bu milletin menfaatlerini korumak istiyorsak, bu özelleştirmeler aynı hızla korunacak'' diye konuştu. 
     Ekonomik faaliyetlerin özel sektöre ait olduğunu da söyleyen Unakıtan ''devlet düzenleme, denetleme yapar. Devlet devletliğini yapar'' ifadesini kullandı. 
     Özelleştirmenin dünyada herkes tarafından yapıldığını anlatan Unakıtan, Çin'i örnek göstererek, ''Bazı aklı evvel solculara sesleniyorum Gitsinler Çin'i görsünler de öyle yazsınlar... Herkes gözünü açsın, dünyaya baksın, ondan sonra değerlendirmesini yapsın'' dedi. 
     
     ÖZELLEŞTİRME FONU 

     Özelleştirmenin hızlanmasıyla birlikte Özelleştirme Fonu'nda nakit fazlası oluşmaya başladığını ve bu yıl Hazine'ye 1 milyar 350 milyon dolar aktarıldığını söyleyen Maliye Bakanı Unakıtan, 2003 yılından önce yapılan borçların tamamını da ödediklerini kaydetti. 
     Özelleştirmede sosyal boyuta da özen gösterdiklerini ve özelleştirme mağdurlarına yönelik bir yasa çıkardıklarını hatırlatan Unakıtan, bu kapsamda 13 bin kişinin başvurduğunu ve 9.081 kişinin de fiilen işe başladığını kaydetti. 
     Bundan sonra da özelleştirme kapsamında işsiz kalacakların aynı haktan yararlanabileceklerini ifade eden Bakan Unakıtan, sözlerini şöyle tamamladı 
     ''Ama bazı kesimlerin menfaatine halel geliyor. Onlar da çok fazla bağırtı çağırtı yapıyor. Onların menfaati belki bozulur. Ama Türkiye'nin menfaati iyiye gidecek. Türkiye'nin menfaatinin olduğu yerde hiç kimsenin menfaati aranmaz.'' Maliye Bakanı Kemal Unakıtan, daha sonra soruları yanıtladı. 

     
</TEXT>
</DOC>
