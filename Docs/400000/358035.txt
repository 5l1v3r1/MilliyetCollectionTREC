<DOC>
<DOCNO> 358035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/soneko20.html </URL>
<DATE> 2005/07/04/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Üretim üzerinden alınan vergiler de rekor düzeyde 
</HEADLINE>
<TEXT>

     İstihdam üzerindeki vergi ve sigorta yükünün çok yüksek düzeyde seyrettiği, artık Hükümet ve IMF de dahil tüm kesimler tarafından kabul edildiği, Türkiye’de üretim ve ithalat üzerindeki vergilerin de geçen yıl rekor düzeye çıktığı belirlendi. 
     DİE’nin, gelir yöntemiyle hesapladığı gayrisafi yurtiçi hasıla GSYİH sonuçlarına göre üretim ve ithalat üzerinden alınan net vergilerin 1987 yılında yüzde 8.1 olan GSYİH içerisindeki payı, yıllar itibariyle sürekli artarak 2004 yılında yüzde 16.92 ile en yüksek düzeye çıktı. 
     Ücretler üzerindeki vergi yükleri de dikkate alındığındaysa üretim, ithalat ve istihdam üzerindeki toplam vergi yükünün GSYİH’nin yüzde 25.5’ine kadar ulaştığı hesaplandı. 
     ANKA’nın DİE’nin gelir yöntemiyle hesapladığı GSYİH verilerinden yaptığı belirlemelere göre, devletin üretim ve ithalat üzerinden vergi olarak topladığı, ancak üretim için sübvansiyon amacıyla geri üreticilere yaptığı ödemelerle birlikte değerlendirildiğinde ise 1999 yılında yüzde 13.1 olan brüt vergi yükünün GSYİH içindeki 2004 yılında yüzde 17.1’a çıktı. Üretim desteklerinin azaltılması nedeniyle 
     sübvansiyonların GSYİH içerisindeki payı ise 1999 yılında yüzde 2.1 düzeyinde bulunurken, 2004 yılında yüzde 0.19’a kadar indi. 
     
     İŞGÜCÜNÜN PAYI GERİLİYOR 
     İşgücünün ülkede yaratılan katma değerden aldığı pay ise 1999 yılından beri sürekli olarak azalıyor. İş gücü üzerinden alınan vergiler de dahil yapılan toplam brüt işgücü ödemelerinin 1999 yılında yüzde 30.7 olan GSYİH içerisindeki payı, 2000 yılında yüzde 29.2’ye, 2001 yılında yüzde 28.3’e, 2002 yılında yüzde 26.3’e, 2003 yılında yüzde 26.1’e indi. İşgücü ödemelerinin 2004 yılında GSYİH’den 
     aldığı brüt pay ise payı ise yüzde 26.31 olarak hesaplandı. 
     İşgücünden alınan vergiler düşüldüğünde ise 2000 yılında yüzde 20.1 düzeyinde bulunan net işgücü ödemelerinin, GSYİH’den aldığı pay ise 2004 yılında yüzde 17.9’a düştü. 
     Brüt işgücü ödemeleri ile net işgücü ödemeleri arasındaki farkın da vergi, prim gibi ödemelerle devlete aktarıldığı dikkate alındığında, üretim, ithalat ve istihdam üzerinden alınan toplam vergilerin 2000 yılında yüzde 23.4’e olan ağırlığının 2004 yılında ise yüzde 25.5’e 
     çıktığı hesaplandı. 
     
</TEXT>
</DOC>
