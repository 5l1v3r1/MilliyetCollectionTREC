<DOC>
<DOCNO> 351160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/ekonomi/eko07.html </URL>
<DATE> 2005/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Akaryakıtın yüzde 20'si kaçak' 
</HEADLINE>
<TEXT>


ANKARA Milliyet 

Enerji Piyasası Düzenleme Kurumu EPDK Başkanı Yusuf Günay, Türkiye'deki akaryakıt tüketiminin neredeyse yüzde 20'ye yaklaşan bölümünün ülkeye kaçak yollarla girdiğini bildirdi. Günay, getirilecek ulusal marker DiTag 201 TR sisteminin Türkiye genelinde piyasada dolaşan tüm akaryakıtın kaynağının anlaşılmasını sağlayacağını ve akaryakıt kaçakçılığına da darbe vuracağını belirtti. 
Günay ve PHS Petrol Ürünleri Markerleme Kontrol Eğitim İthalat Sanayi Ticaret Yönetim Kurulu Başkanı Kazım Türker tarafından, kaçak akaryakıt kullanımının engellenmesi için ulusal marker temini ve teslimi anlaşması imzalandı. 

İşaretlenecek 
Günay, Türkiye'ye sınırlardan çok ciddi oranlarda kaçak akaryakıt girdiğini ve bunun organize hale geldiği söyledi. Bunu engellemek için ulusal marker sistemi uygulanacağını kaydeden Günay, Türkiye'nin her noktasında serbest dolaşıma girecek ve 15 milyon tonun üzerinde akaryakıtın, gümrükler ve rafinerilerde işaretleneceğini bildirdi. 


</TEXT>
</DOC>
