<DOC>
<DOCNO> 358573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sondun06.html </URL>
<DATE> 2005/07/06/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
AP, "Türkiye'den kadın hakları" raporunu tarıştı 
</HEADLINE>
<TEXT>

     Avrupa Parlamentosu AP Genel Kurulu’nda bu akşam düzenlenen oturumda, Türk asıllı Hollandalı Sosyal Demokrat parlamenter Emine Bozkurt’un hazırladığı "Kadının Türkiye’de sosyal, ekonomik ve siyasi faaliyetlere katılımı" konulu rapor tartışıldı. 
     Genel Kurul oturumunda konuşan Bozkurt, Türkiye’de kadın hakları konusunda yapılan reformların uygulamaya geçirilmesi çağrısında bulundu. 
     "AB Komisyonu’ndan Türkiye ile yapılacak tam üyelik müzakerelerinde kadın hakları konusuna öncelik vermesini istediklerini" belirten Bozkurt, "Kadın haklarına saygı göstermek, AB üyeliğini temel şartı olarak görülmeli" dedi. 
     Türkiye’de kadın örgütlerin kendisine destek verdiğini ifade eden Bozkurt, Türk hükümetin de raporuna ilişkin yakın ilgili gördüğü belirtti. 
     Bozkurt, TBMM eşitlik komisyonunun, bir kadın komisyonu kurulması için önerge vermesinin sevindirici olduğu söyledi. 
     Türkiye’de kadınların siyasete katılımının düşük olduğunu ifade eden Bozkurt, bu konuda kadın siyasetçilere geçici kota konulmasını tavsiye ettiklerini ifade etti. 
     Bozkurt," Bu sorun Avrupa’da var, dolayısıyla bizim Avrupa’da çözemediğimiz bir konu için Türkiye’ye dayatmada bulunmamız söz konusu olamaz" dedi. 
     Kadınların eğitim hakkı konusuna da önem verdiklerini kaydeden Bozkurt, Türkiye’deki üniversitelerdeki başörtü sorununa ilişkin parlamenterlere bilgi verdi. 
     Başörtü konusunda Almanya, Hollanda ve Fransa’da farklı uygulamalar olduğunu ifade eden Bozkurt, bu konuda da Avrupa’nın Türkiye’yi bir çözüm dayatmasını doğru bulmadığını, Türkiye’nin bu konuya kendi koşulların göre mantıklı bir çözüm bulmasını beklediklerini söyledi. 
     Tartışmada söz alan AB Komisyonu’nun genişlemeden sorumlu temsilcisi Olli Rehn, raporun tavsiyelerini Türkiye ile yapılacak müzakereler sırasında göz önüne alacaklarını belirterek, kadın hakları konusunun müzakerelerin belkemiğini oluşturan konulardan birini olacağını söyledi. 
     
     RAPOR YARIN OYLANACAK 
     Bozkurt’un raporu ve buna bağlı karar tasarısı, yarın oylanacak. 
     Türkiye’de kadınlara ilişkin anayasa, ceza kanunu, medeni kanun ve iş yasasında yapılan son reformlara değinilen raporda, bu reformların geciktirilmeden ve etkili bir biçimde uygulamaya geçirilmesi çağrısında bulunuluyor. 
     Raporda, "Türkiye’de töre cinayetleri için ömür boyu hapis ceza istenmesi, evlilik içi tecavüzün suç sayılması gibi yasal reformların memnunlukla karşılandığı" belirtiliyor. 
     Ülke genelinde bütün evlilik ve doğumların kayda alınması için hükümetin gerekli çabayı göstermesi istenen raporda, kadın erkek bütün vatandaşların eğitim ve sağlık hizmetlerinden yararlanma hakkına sahip olmasına önem verilmesi çağrısında bulunuluyor. 
     Bozkurt’un raporunda, Türk hükümetinden istenenler arasında, "kadın haklarıyla ilgili kuruluşlarla birlikte çalışılması ve bunlara mali destek sağlanması", "kadınların tamamına eğitim olanakları temin edilmesi", "şiddete uğramış kadınlar için daha fazla sığınma evleri inşa edilmesi", "AB Komisyonu II. Daphne programına katılım için anlaşma yapılması", "kadın haklarıyla ile ilgili kampanyalar düzenlenmesi ve bu tür kampanyalara iştirak edilmesi" gibi unsurlar yer alıyor. 
     Raporda, AB Komisyonu’ndan da, "Türkiye ile AB üyeliği müzakereleri sırasında kadın hakları konusunun ön plana çıkarılması", "Türkiye’de kadın hakları tartışmalarının teşvik edilmesi ve desteklenmesi", "Kadınlara yönelik şiddet ve kadın eğitimi alanlarında araştırmaların yapılması ve desteklenmesi", "kadınlara istihdam olanakları sağlamayı hedefleyen araştırmalar yapılması ve desteklenmesi, bunu yapan kuruluşlara AB bütçelerinden para temin edilmesi", "Avrupa Parlamentosu bünyesinde her yıl Türkiye’de kadın hakları konulu rapor hazırlattırılması" isteniyor. 
     
</TEXT>
</DOC>
