<DOC>
<DOCNO> 372848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sonspo32.html </URL>
<DATE> 2005/08/25/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
Beşiktaş 5 - FC Vaduz 1 Karşılaşma sona erdi 
</HEADLINE>
<TEXT>

     UEFA Kupası 2. ön eleme turu rövanş maçında Beşiktaş, ilk maçta deplasmanda 1-0’lık üstünlük sağladığı Liechtenstein’ın FC Vaduz takımını 5-1 yenerek, 1. turda mücadele etmeye hak kazandı. 
     Karşılaşmaya tutuk başlayan Beşiktaş, ilk yarıda vasat bir oyun ortaya koydu. Hücumda etkili olamayan siyah-beyazlılar, zaman zaman kalelerinde tehlike yaşadı. 28. dakikada Gaspar’ın golüne engel olamayan Beşiktaş, bu dakikadan sonra tüm hatlarıyla rakip kaleye yüklendi. Rakibin presi ve savunması karşısında pozisyon üretmekte güçlük çeken Beşiktaş, 35. dakikada Ailton’un bireysel becerisi ile attığı golle beraberliği yakaladı. 
     FC Vaduz, ilk yarıda Beşiktaş’a oranla daha iyi bir görüntü çizdi. 
     Orta alanda pres yapan ve Beşiktaş’ın oyun kurmasına engel olan konuk ekip, özellikle sağ kanadı kullanarak, zaman zaman tehlikeler yarattı. 
     Gaspar’ın golüyle öne geçen FC Vaduz, Ailton’un golüne engel olamadı ve ilk 45 dakika 1-1 berabere sonuçlandı. 
     13. dakikada Burki’nin yaklaşık 25 metreden sert şutunda, kaleci 
     Cordoba topu iki hamlede kontrol etti. 
     23. dakikada Cordoba’nın uzun degajında, sağ kanatta topu kontrol 
     eden Ailton, ceza alanına kadar indi. Brezilyalı futbolcunun ortasında savunma, Youla’dan önce araya girerek tehlikeyi uzaklaştırdı. 
     28. dakikada Pohja’nın sağdan ortasında ceza alanı içinde topa iyi 
     yükselen Gaspar, kafayla meşin yuvarlağı kaleci Cordoba’nın üstünden ağlara gönderdi ve FC Vaduz’u deplasmanda 1-0 öne geçirdi. 
     35. dakikada Youla’nın pasında ceza alanı dışında topla buluşan 
     Ailton’un ceza yayı içinden sert şutunda, meşin yuvarlak kaleci König’in sağından filelere gitti 1-1 45. dakikada Sergen’in ceza alanı dışından kullandığı serbest atışta kaleci König son anda uzanarak meşin yuvarlağı kornere çeldi. 
     Karşılaşmanın ilk yarısı 1-1 berabere tamamlandı. 
     
     İlk yarı sonucu Beşiktaş 1-FC Vaduz 1 

     Beşiktaş ikinci yarıda, ilk 45 dakikaya oranla daha etkili bir oyun ortaya koydu. Sergen’in çıkıp Mustafa’nın oyuna girmesiyle savunmada rakibine pozisyon vermeyen siyah-beyazlılar, orta sahada daha çok topa sahip olup, rakip kalede pozisyonlar yarattı. Ahmed Hassan’ın golüyle öne geçen, 1 topu direkten dönen, bir kez de Ailton ile mutlak bir gol pozisyonundan yararlanamayan Beşiktaş, son 10 dakika içinde Ahmet Dursun, Adem ve Pancu ile 3 gol daha bularak, sahadan 5-1 galip ayrıldı ve UEFA Kupası’nda 1. tura çıktı. 
     53. dakikada Okan’ın soldan kullandığı korner atışında Gökhan’ın 
     ceza alanı içinden kafa vuruşunda, top yandan auta çıktı. 
     61. dakikada Beşiktaş’ın rakip ceza yayı içinde yaptığı pres sonuç 
     verdi. Ailton, Youla ve Ahmed Hassan’ın Bell’e yaptığı pres sonucunda topu kapan Ahmed Hassan, sol çaprazdan ceza alanına girdikten sonra meşin yuvarlağı plase bir vuruşla ağlara göndererek, Beşiktaş’ı 2-1 öne geçirdi. 
     71. dakikada Ali Güneş’in sağdan ortasında savunmadan seken topla 
     ceza alanı dışında buluşan Pancu’nun sert şutunda, kaleci König meşin yuvarlağı kornere çeldi. 
     72. dakikada Koray’ın yaklaşık 30 metreden sert şutunda, top 
     kaleci König’den döndü. Dönen topla ceza alanı içinde buluşan Youla’nın vuruşunda meşin yuvarlak direkten döndü. Ahmed Hassan, direkten dönen topu filelere gönderdi. Ancak maçın hakemi yardımcısının uyarısıyla Ahmed Hassan için ofsayt kararı verdi. 
     75. dakikada Ahmed Hassan’ın uzun pasında topla savunmanın 
     arkasında boş pozisyonda buluşan Ailton’un şutunda, kaleci König’e çarpan meşin yuvarlak kornere çıktı. 
     83. dakikada Ahmet Dursun, Martin Stocklasa tarafından ceza alanı 
     içinde düşürülünce, hakem penaltı noktasını gösterdi. Atışı kullanan Ahmet Dursun, meşin yuvarlağı ağlara göndererek skoru 3-1 yaptı. 
     89. dakikada Koray’ın ceza alanının sağ kanadından arka direğe 
     ortasında, Adem meşin yuvarlağa gelişine mükemmel vurdu ve topu ağlara gönderip, Beşiktaş’ı 4-1 öne geçirdi. 
     90. dakikada Pancu’nun mükemmel aşırtma vuruşunda meşin yuvarlak 
     kaleci König’in bakışları arasında filelere gitti ve maç Beşiktaş’ın 5-1 üstünlüğüyle sona erdi. 
     

Stat BJK İnönü Hakemler Igor Egorov xxx, Vladislav Khodeev xxx, Victor Lebedev xxx Rusya Beşiktaş Cordoba xx, Ali Güneş xx, Koray xxx, Gökhan xx, Adem xxx, Ahmed Hassan xxx, Okan xx, Pancu xx, Sergen x Dk. 46 Mustafa xxx , Youla xx Dk. 80 Veysel xx , Ailton xx Dk. 76 Ahmet Dursun xxx FC Vaduz König x, Gerster x, Martin Stocklasa xx, Bell x, Michael Stocklasa x Dk. 80 Gohouri x , Pohja xx, Maggetti x Dk. 61 Perez x , Lopez xx, Burki xx, D’Elia x Dk. 72 Zarn x , Gaspar xx Goller Dk. 28 Gaspar, Dk. 35 Ailton, Dk. 61 Ahmed Hassan, Dk. 83 Ahmet Dursun penaltıdan , Dk. 89 Adem, Dk. 90 Pancu Sarı kartlar Dk. 17 Gerster, Dk. 58 Martin Stocklasa FC Vaduz , Dk. 22 Okan Beşiktaş      
</TEXT>
</DOC>
