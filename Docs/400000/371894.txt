<DOC>
<DOCNO> 371894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sonspo03.html </URL>
<DATE> 2005/08/22/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Fenerbahçe'den Anelka'ya rest Ya oyna, ya git 
</HEADLINE>
<TEXT>

     Anelka’ya rest çeken Fenerbahçe Yönetimi, kalması veya İngiltere’ye transfer olması konusunda kararını bugün vermesini istedi. 
     
     Düğüm sonunda çözülüyor 

     Daum’un, Diyarbakırspor maçı sonrası sarfettiği, Takımdaki düğümü bu hafta çözmeliyiz'' sözleriyle kimi kasttetiği sonunda ortaya çıktı. Transfer söylentileriyle gündemi meşgul eden Anelka’nın konumunun netlik kazanmasını isteyen Alman hocanın dileğini haklı bulan yöneticiler, konuya el koydu. Anelka ile bir görüşme yapan yöneticiler, bir an önce kararını vermesini istedi. 
     
     Yıldırım çözüm için kaldı 

     Belirsizliğin takımın huzurunu bozduğunu dile getiren idareciler, Takımda kalmak mı istiyorsun yoksa Newcastle’ın transfer teklifini değerlendirip gitmek mi Pazartesi gününe kadar kararını ver. Biz de yolumuzu çizelim'' diyerek Anelka’ya ultimatom verdi. Maç için Rize’ye gitmeyen Başkan Aziz Yıldırım’ın, İstanbul’da bu konuyu çözüme kavuşturmak amacıyla kaldığı ileri sürüldü. 
     
</TEXT>
</DOC>
