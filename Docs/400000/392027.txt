<DOC>
<DOCNO> 392027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/sontur14.html </URL>
<DATE> 2005/11/03/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Büyük marketlere tatil yolu görünüyor 
</HEADLINE>
<TEXT>

     Türkiye Bakkallar ve Bayiler Federasyonu Genel Başkanı Bendevi Palandöken, büyük mağazaların açılış ve kapanış saatleri hakkındaki kanun tasarısının yeniden düzenlenmesini istedi. 
     Bendevi Palandöken yaptığı açıklamayla, hazırlanan kanun tasarısının yasalaşması halinde büyük marketlerin pazar ve tatil günleri kapalı olacağını, böylelikle bakkal esnafının az da olsa rahatlama sürecine gireceğini belirtti. 
     
     BU KANUN ESNAFI YOK OLMANIN EŞİĞİNDEN DÖNRDÜRECEK 
     Palandöken açıklamasında, kanunun bir an önce çıkmasını isterken, yıllardır bakkalların marketlerin etkisiyle yaşam savaşı verdiğini, bakkalların her geçen gün ekonomik sebepler ve büyük mağazalarla rekabete dayanamayarak kapandığını aktardı. 
     Bu yasa ile bu tür kapanmaların az da olsa önüne geçileceğini, küçük esnafın kendini toparlayacağını belirten Palandöken, "AB ülkelerinde uygulanan açma-kapama saatleri ve hafta tatili uygulamaları ülkemizde de uygulanmalı. 
     Esnafımız bu konunun takipçisi olacaktır" dedi. 
     
</TEXT>
</DOC>
