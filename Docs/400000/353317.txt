<DOC>
<DOCNO> 353317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sontur15.html </URL>
<DATE> 2005/06/18/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Yarın şemsiyenizi almayı unutmayın 
</HEADLINE>
<TEXT>

     İstanbul Meteoroloji Bölge Müdürü Mustafa Yıldırım, yurdun kuzeybatı kesimlerinin yarından itibaren yeni bir yağışlı havanın etkisi altına gireceğini belirterek, yağışın özellikle Öğrenci Seçme Sınavı'ndan ÖSS çıkış saatlerinde yoğunlaşacağını bildirdi. 
     Yıldırım, dün ve bugün 28-30 derece olan mevsim normalleri üzerindeki hava sıcaklığının, yarından itibaren 4-5 derece düşerek mevsim normallerinde seyredeceğini söyledi. 
     Yarın sabah başlaması beklenen sağanak ve gökgürültülü sağanak yağışın kent genelinde görüleceğini, ancak Anadolu Yakası'nda daha etkili olacağını kaydeden Yıldırım, öğrencilerin ÖSS'den çıkacağı öğle saatlerinde etkisini artıracak yağışların akşam etkisini kaybedeceğini belirtti. 
     Bu mevsimde görülen ve "kararsızlık yağışları" olarak adlandırılan yağışların zaman zaman etkili olabildiğini, su baskınlarının meydana gelebileceğini ifade eden Yıldırım, yağışların oluşturabileceği olumsuzluklara karşı ilgililerin ve vatandaşların gerekli önlemleri almasını istedi. 
     Mustafa Yıldırım, yağışlı havanın 23 Haziran Çarşamba gününden itibaren bölgeyi terk edeceğini ve hava sıcaklığının yeniden yükseleceğini sözlerine ekledi. 
     
     3 GÜNLÜK TAHMİN... 

     İstanbul Meteoroloji Bölge Müdürlüğü'nden yapılan açıklamaya göre, önümüzdeki 3 günlük hava durumu şöyle 
     19 Haziran Pazar Sağanak ve gökgürültülü sağanak yağışlı, yağışlar özellikle öğle saatlerinde etkili olacak. Günün en yüksek sıcaklığı 24, en düşük 18 derece. 
     20 Haziran Pazartesi Sağanak ve gökgürültülü sağanak yağışlı. Günün en yüksek sıcaklığı 25, en düşük 16 derece. 
     21 Haziran Salı Sağanak ve gökgürültülü sağanak yağışlı. Günün en yüksek sıcaklığı 27, en düşük 16 derece. 
     
     EN YÜKSEK SICAKLIKLAR 

     Yarın, bazı merkezlerin hava durumları ile günün en yüksek sıcaklıkları şöyle olacak 
     İSTANBUL Parçalı çok bulutlu, sabah saatlerinden sonra sağanak ve gök gürültülü sağanak yağışlı geçecek. Yağışın öğle saatlerinden itibaren il genelinde etkili olması beklendiğinden, özellikle sınav çıkışında yaşanabilecek olumsuzluklara karşı tedbirli olunması gerekiyor. En yüksek sıcaklık 24 derece. 
     ANKARA Sabah saatlerinde az bulutlu ve açık, öğleden sonra parçalı, zamanla çok bulutlu, akşam saatlerinden itibaren sağanak ve gök gürültülü sağanak yağışlı geçecek. En yüksek sıcaklık 28 derece. 
     İZMİR Sabah saatlerinde az bulutlu ve açık, öğleden sonra parçalı, zamanla çok bulutlu geçecek. En yüksek sıcaklık 30 derece. 
     ADANA Sabah saatlerinde az bulutlu ve açık, öğleden sonra parçalı, zamanla çok bulutlu geçecek. En yüksek sıcaklık 31 derece. 
     ANTALYA Sabah saatlerinde az bulutlu ve açık, öğleden sonra ve akşam saatlerinde parçalı bulutlu geçecek. En yüksek sıcaklık 32 derece. 
     SAMSUN Sabah saatlerinde az bulutlu ve açık, öğleden sonra parçalı, zamanla çok bulutlu, akşam saatlerinden itibaren sağanak ve gökgürültülü sağanak yağışlı geçecek. En yüksek sıcaklık 26 derece. 
     ERZURUM Sabah saatlerinde az bulutlu ve açık, öğleden sonra parçalı, zamanla çok bulutlu geçecek. En yüksek sıcaklık 25 derece. 
     DİYARBAKIR Az bulutlu ve açık, akşam saatlerinden itibaren parçalı bulutlu geçecek. En yüksek sıcaklık 36 derece. 
     GİRNE Sabah saatlerinde az bulutlu ve açık, öğleden sonra parçalı, zamanla çok bulutlu geçecek. En yüksek sıcaklık 30 derece. 

     
</TEXT>
</DOC>
