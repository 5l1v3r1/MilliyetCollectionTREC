<DOC>
<DOCNO> 381456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/siyaset/axsiy02.html </URL>
<DATE> 2005/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal, konferans için ağır konuştu 
</HEADLINE>
<TEXT>


CHP Genel Başkanı, Ermeni konferansının 'Dar bir kadro tarafından işbirlikçilerle birlikte' yapıldığını söylerken, konferansa dinleyici olarak katılan İnönü'yü de eleştirdi 

ANKARA Milliyet 


CHP Genel Başkanı Deniz Baykal, Ermeni konferansının tek yanlı, bilinen dar bir kadro tarafından, işbirlikçilerle birlikte, siyasi ve ideolojik bir angajmanla kamuoyunun bu tezlere alıştırılması amacıyla yapıldığını söyledi. CNN Türk'teki "Ankara Kulisi" programına katılan Baykal, SHP'nin Onursal Genel Başkanı Erdal İnönü'nün konferansa desteğinin hatırlatılması üzerine de, "Herkes ağırlığını istediği konunun arkasına koyar. Ben ağırlığımı Ermeni konusunun arkasına koymayı uygun görmüyorum" dedi. 

Başbakan'a tepki 
Türkiye'de bir zamanlar etnik kimliğin ifade edilemediğini, ana dilin konuşulamadığını, kaset çıkarılamadığını ancak etnisite sorununun yasal değişikliklerle aşıldığını ifade eden Baykal, şimdi "Biz bu milletin parçası değiliz, bizi devlet yapısı içinde özel bir konuma getirin" diyenler olduğunu belirtti. Bunun kabul edilemeyeceğini vurgulayan Baykal, Başbakan Erdoğan'ın Kürt sorunu tanımını da "Sorun aynı şeyi şimdi söyleyebiliyor mu Gelebildi mi Meclis'e Pişman olmadıysa çıksın söylesin. Söyleyemiyor. Çünkü yanlış oldu. Tepki gelince gitti orada, 'tek bayrak, tek millet' diye konuşma yaptı. Bu ne perhiz, bu ne lahana turşusu" sözleriyle eleştirdi. 


</TEXT>
</DOC>
