<DOC>
<DOCNO> 370761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/guncel/axgun01.html </URL>
<DATE> 2005/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Asfaltta da mayın var' 
</HEADLINE>
<TEXT>


Bayındırlık ve İsk n Bakanı Faruk Özak, "TSK'nın isteklerine öncelik vereceğiz. Hiçbir gecikme yok. Stabilize yolların yanı sıra asfalt yollarda da mayın var" dedi 

TRABZON DHA 

Bayındırlık ve İsk n Bakanı Faruk Özak, Güneydoğu'da son dönemlerde artan mayın patlamaları ve asfalt yol tartışmalarıyla ilgili, "TSK'dan gelen talepleri öncelikli olarak değerlendireceğiz ve değerlendirdik. Hiçbir gecikme yok" dedi. 
Özak, stabilize yolların yanı sıra asfalt yollarda da mayın bulunduğunu söyledi. Trabzon'da tatilini sürdüren Faruk Özak, dün soruları yanıtladı. Özak, Doğu ve Güneydoğu'da asfalt yol tartışmalarıyla ilgili bir soruya, şöyle yanıt verdi 

'Gazetelerdeki yanlış' 
"Bir ay evvel gelen yazıya bir hafta içinde cevap verdik ve ismini açıklamak istemediğim bir yerde 6 kilometrelik bir yolun yapımına başladık ve yolu bitiriyoruz. Bizden istenen bu tür talepleri öncelikle ele alıyoruz ve yapmaya çalışıyoruz. Gazetelere yansıyanlar doğru değil. Onlara cevap verildi. Asfaltta mayın olmadığı, stabilizede olduğu diye bir şey yok. Asfaltta 6 tane, stabilizede 3 tane mayın bulunmuş." 
17 Ağustos Marmara Depremi'nin yıldönümünde olunduğunu da hatırlatan Özak, Türkiye' nin bir afet ülkesi olduğunun kabul edilmesi gerektiğini söyledi. 

Deprem liginde 6.'yız 
Türkiye'nin dünyada, 5.5 şiddetinin üzerinde yıllık deprem sıklığı sıralamasında 0.76 ile 6. olduğunu da kaydeden Özak, Doğal Afet Sigortaları Kurumu DASK ve Yapı Sorumluluk Sigortası ile ilgili aksaklıklar olduğunu söyledi. 


</TEXT>
</DOC>
