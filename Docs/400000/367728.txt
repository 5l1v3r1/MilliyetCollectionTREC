<DOC>
<DOCNO> 367728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/guncel/gun01.html </URL>
<DATE> 2005/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'ya öfke yağdı 
</HEADLINE>
<TEXT>


Hakk ri Şemdinli'de şehit düşen 5 asker dün toprağa verildi. Tüm cenazelerde PKK lanetlendi. Cenazelere katılan binlerce kişi, teröre karşı tek yürek halinde haykırdı 

ANKARA Milliyet DOĞAN HABER AJANSI 

Şemdinli Jandarma Sınır Tabur Komutanlığı'na düzenlenen bombalı saldırıda şehit düşen Uzman Çavuş Evren Ayyarkın'ın cenaze töreninde PKK'ya lanet yağdı. 
Kocatepe Camii'ndeki törene Genelkurmay Başkanı Orgeneral Hilmi Özkök, Kara Kuvvetleri Komutanı Orgeneral Yaşar Büyükanıt, Jandarma Genel Komutanı Orgeneral Fevzi Türkeri, Genelkurmay 2. Başkanı Orgeneral İlker Başbuğ, Dışişleri Bakanı Abdullah Gül, İçişleri Bakanı Abdülkadir Aksu ile Çalışma Bakanı Murat Başesgioğlu da katıldı. Ayyarkın'ın 28 günlük eşi Gülse Ayyarkın sık sık fenalık geçirdi. Şehidin kızkardeşiyle eşine sakinleştirici iğne vuruldu. Büyükanıt taziyelerini sunarken, Ayyarkın'ın bir yakını "Türkiye'de azınlık olarak mı yaşayacağız Bu kadar aciz miyiz " dedi. Anne Suzan Ayyarkın da "Ağlamıyorum, çünkü şehitler ölmez" diye konuştu. Gül taziyelerini sunarken şehit yakınları tepki gösterdi. 

Kore gazileri taşıdı 
Şemdinli'de terhisine 3 gün kala şehit olan er Ramazan Çakar'ın 23 İzmir'deki cenazesinde Çakar'ın tabutu Kore gazilerince omuzlarda taşındı. 
Şehit uzman çavuş Dursun Çetin için Aksaray Yeşiltepe'de düzenlenen törende Çetin'in 5 yaşındaki kızı İrem, güçlükle ayakta duran annesinin elini bırakmadı. 
Şehit olan er Hilmi Kağan Kayabaşı da Çankırı Çerkeş'te toprağa verildi. Vatandaşlar, PKK aleyhine sloganlar attılar. 


</TEXT>
</DOC>
