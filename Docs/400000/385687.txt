<DOC>
<DOCNO> 385687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/spor/yozer.html </URL>
<DATE> 2005/10/11/ </DATE>
<TIME>  </TIME>
<AUTHOR> Halil ÖZER  </AUTHOR>
<HEADLINE>
Bu mesaja dikkat 
</HEADLINE>
<TEXT>



Galatasaray'da, Ergun Gürsoy'un açıklamalarının ortalığı karıştırması aslında kronik bir hastalığın devam ettiğini gösteriyor. Nedir bu hastalık Sarı-kırmızılı camia yaklaşık dört yıldır kafasını kuma gömdü, çevresinde olup bitenlere kayıtsız kaldı, kulüp içinde yaşananları umursamadı. Gürsoy'un mesajına bu yönden bakmak gerekir. Ergun Gürsoy, Galatasaray'ı rencide etmedi. Sadece ufukta bekleyen tehlikeyi işaret etti. 
Galatasaray, rüzgar gibi estiği bir dönemden sonra merdivenleri birer birer çıkması gerekirken, yerinde sayıyor. İşte Gürsoy bunu söylemek istedi. Aslında bu mesajı dikkatle incelemek gerekir. Ergun Gürsoy gibi bir yönetici durup dururken böyle konuşmaz. Kulüp içinde neler olup bittiğini, neler yaşandığı en iyi o biliyor. Bu yüzden Galatasaray camiasında tabu haline gelen olan bir konuya girdi. Elbette Galatasaray ile Fenerbahçe arasında UEFA Kupası ve Süper Kupa gibi önemli farklar var. Ama bu fark nereye kadar kadar insanları idare edecek Eğer sen mali olarak dibe vurmaya devam edersen, stadını yapamıyorsan, takımını zenginleştiremiyorsan, sürekli seyirci kaybediyor derbi maçlarda bile taraftarın tribüne gelmiyorsa, Avrupa'da daha ilk turlarda hiç galibiyet almadan eleniyorsan, bu çöküşü artırarak yola devam ediyorsan, ne zamana kadar "UEFA Kupası"nı aldım, Süper Kupa benim oldu" diyebilirsin. O apoletleri sürekli parlatıp, yenilerini takmak varken, paslanmasına izin vermek bir camiayı ne kadar mutlu edebilir Eğer böyle devam eder, hatta daha da kötü olursan, maddi ve manevi olarak almış yürümüş bir rakip önünde ne kadar övünebilirsin 
Gürsoy'un yanı sıra koca bir camianın sadece iyi yöneticilik istemesi hakaret olarak kabul ediliyorsa, söylenecek başka ne söz var Elbette Gürsoy'a "Sen yönetimdesin. Neden müdahele etmiyorsun, sadece konuşuyorsun " diyebilirsiniz. Ancak Galatasaray'daki Canaydın tarzı yönetimde, insanların ne denli müdahele hakkı olup olmadığını çok iyi bilmeniz gerekir. 
Son bir söz de sayın Şükrü Ergün'e. Milliyet'e dün çıkan demecinde Gürsoy için "Hangi kompleks ile bu sözleri söyledi bilemiyorum" demişti. Kendisi kompleks sözünü etmediğini söylüyor. Ben, ona inanıyorum ve benim yanlış anladığımı düşünüyorum. Bu yüzden de özür diliyorum. 


</TEXT>
</DOC>
