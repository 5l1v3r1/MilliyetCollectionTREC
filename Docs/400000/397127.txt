<DOC>
<DOCNO> 397127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sonyas01.html </URL>
<DATE> 2005/11/22/ </DATE>
<TIME> 01.30 </TIME>
<AUTHOR>  </AUTHOR>
<HEADLINE>
Liz Hurley yine üstsüz yakalandı 
</HEADLINE>
<TEXT>

     Hollywood'un gelmiş geçmiş en güzel kadınlarından İngiliz oyuncu Elizabeth Hurley, bu yıl ikinci kez üstsüz görüntülendi. Temmuz ayında havuzda güneşlenirken objektifler tarafından görüntülenen ünlü yıldız, bu kez evinin balkonunda güneş banyosu yaparken üstsüz yakalandı. 
     40 yaşında olmasına rağmen güzelliğinden hiçbir şey kaybetmeyen Hurley, yalnızca beyaz bikini altıyla evinin balkonunda güneş banyosu yaparken paparazziler tarafından görüntülendiğinden habersizdi. Seksi yıldız paparazzileri farkedince hemen içeri girdi ancak bu kaçış bir şey değiştirmedi, üstsüz fotoğraflar çekilmişti. 
     Elizabeth Hurley, yıllara meydan okuyan güzelliğiyle bu yaz yine üstsüz görüntülenmişti. İtalya'nın Capri adasında 41 yaşındaki trilyoner sevgilisi Arun Nayar ve 3 yaşındaki oğlu Damian ile birlikte tatile çıkan çekici oyuncu, hayran bakışlara aldırmaksızın üstsüz güneşlenmişti. 
     
     İlginç bir kadın... 
     Ünlü yıldız, 2005 ilkbaharında Gökova'ya gelmiş ve ilgiyle izlenen bir dondurma reklamında oynamıştı. 
     İngiliz film yıldızı, Versace'nin çengelli iğneli elbisesini 'Dört Nik h Bir Cenaze'nin galasında giyerek bir gecede üne kavuşmuştu. 
     Özellikle Hugh Grant'la olan ilişkisinden dolayı magazinel şöhreti yüksek Elizabeth Hurley'in. 13 yıllık beraberlik süresince sürekli gündemdeydi. Hugh Grant tarafından aldatıldı. 
     'Şeytan' filminde oynadığında, 'şeytanın girdiği en güzel şekil' yorumları yapılmıştı. 
     "Ruhunuzu neye karşılık satardınız " sorusuna, 'istediğim kadar çok içki içebilmeyi ve buna rağmen yıkılmamayı isterdim. Gece geç vakitlere kadar ayakta kalıp, ertesi sabah yedide sapasağlam ayakta olabilmeyi isterdim. Ya da günde 12.000 kalori tüketmeme rağmen incecik kalabilmeyi' cevabı Hurley'a ait... 
     





     
</TEXT>
</DOC>
