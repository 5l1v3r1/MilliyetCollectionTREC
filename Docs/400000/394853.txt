<DOC>
<DOCNO> 394853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sonspo27.html </URL>
<DATE> 2005/11/14/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Katar'daki Türk heyetine jest... 
</HEADLINE>
<TEXT>

     Hakan Kibar bildiriyor 

Halter Federasyonu ve milli sporcular Halil Mutlu ile Sedat Artuç'un mahkemesi nedeniyle Katar'ın başkenti Doha'da bulunan Türk heyetine Katar Genelkurmay Başkanı Hamad Bin Ali Al Attiyah, özel bir araç tahsis etti. 
     Edinilen bilgiye göre, Katar Genelkurmay Başkanı'nın Ankara'da düzenlenen Savunma Sanayii Fuarı'nı IDEF gezerken rahatsızlanması sonrasında, doktor Kaya Livanelioğlu, Al Attiyah'ın kaldığı Shereton Oteli'nde 3 gün boyunca tedavisini üstlenmişti. Tedavi süresince kendisine gösterilen yakın ilgiden memnun kalan Katar Genelkurmay Başkanı, ülkesine geleceğini öğrendiği Kaya Livanelioğlu'nun kendisini aramasını, ülkesinde ona yardımcı olacağını söyledi. 
     Genelkurmay Başkanlığı'ndan gelen bir asker, özel araçla Türk heyetinin Katar'dan ayrılışına kadar hizmet verecek. 
     
</TEXT>
</DOC>
