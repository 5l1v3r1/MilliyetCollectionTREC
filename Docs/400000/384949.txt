<DOC>
<DOCNO> 384949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/ekonomi/eko07.html </URL>
<DATE> 2005/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell'e çağrı muafiyeti onayı 
</HEADLINE>
<TEXT>



Sermaye Piyasası Kurulu SPK , Turkcell hisselerinin devrinde çağrıda bulunma yükümlülüğünden muafiyet talebini olumlu karşıladı. Ancak Kurul, bu kararından sonra sözleşmelerde belirlenen pay sahipliği oranlarının aşılması veya herhangi bir şekilde yönetim kontrolünün el değiştirmesi halinde çağrıda bulunma yükümlülüğü getirilebileceği kararına vardı. 
SPK Bülteni'nde ayrıca Doğan Holding'in, Petrol Ofisi'nin sermayesinin yüzde 44,06'sının İş Bankası'ndan devralınması nedeniyle ortaya çıkan çağrı yükümlülüğü değerlendirildi. Holding kamuya duyurduğu birim hisse bedelinin 1 YTL nominal değerli hisse için 4,47 YTL ile Doğan Holding'in şirket hisse senetlerini iktisap ederken 1 YTL nominal değerli bir hisse senedi için ödediği 3,3495 dolarlık tutardan yüksek olanının dikkate alınması suretiyle belirlenmesine karar verildi. 


</TEXT>
</DOC>
