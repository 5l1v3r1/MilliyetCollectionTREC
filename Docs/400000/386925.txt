<DOC>
<DOCNO> 386925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sonsiy03.html </URL>
<DATE> 2005/10/15/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Erdoğan'dan AB'ye mesaj... 
</HEADLINE>
<TEXT>

     Türkiye’nin artık AB yolunda üyelik müzakeresini değil katılım sürecini görüştüğünü belirten Başbakan Recep Tayyip Erdoğan, "Biz bir tek şeye inanıyoruz 
     Biz çalışırız. Ödevimizi bugüne kadar nasıl yaptıysak bundan sonra da yaparız. Sonra gereğini yapması gerekenlerden de ’şimdi siz de görevinizi yerine getirin. Siz test ediliyorsunuz. Siz de imtihanınızı başarıyla verin’ deriz" şeklinde konuştu. 
     Cevahir İstanbul Alışveriş Merkezi açılışı Başbakan Erdoğan’ın da katıldığı bir törenle yapıldı. Burada konuşan Başbakan Erdoğan, "Artık Türkiye AB yolunda bir üyelik müzakeresi sürecini konuşmuyor. Bundan sonra katılım sürecini konuşuyor. Ve bu süreci de inşallah yoğun bir çalışmayla bugüne kadar ortaya koyduğumuz performansta en ufak bir düşüş kaydetmeden aynı heyecanla sürdürmek suretiyle tamamlayacağımıza inanıyoruz" dedi. 
     Sürecin sonuçlanması için herhangi bir tarihten söz etmediğini, bundan sonra da sözetmeyeceğini anlatan Recep Tayyip Erdoğan, AB’ye, "Ama biz bir tek şeye inanıyoruz Biz çalışırız. Ödevimizi bugüne kadar nasıl yaptıysak bundan sonra da yaparız. ondan sonra gereğini yapması gerekenlerden de ’şimdi siz de görevinizi yerine getirin. Siz test ediliyorsunuz. Siz de imtihanınızı başarıyla verin’ deriz" mesajını verdi. 
     
</TEXT>
</DOC>
