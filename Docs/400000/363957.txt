<DOC>
<DOCNO> 363957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/guncel/gun07.html </URL>
<DATE> 2005/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İsyancılar kaçırdı, adı 'Gazi' oldu 
</HEADLINE>
<TEXT>


HABER MERKEZİ 

TBMM Milli Egemenlik Onur Ödülü'nün sahibi dünyaca ünlü beyin cerrahı Prof. Dr. Gazi Yaşargil, daha 3 aylık bebekken, Kürt isyancılarca kaçırıldığını söyledi. 
Flash TV'de dün akşam yayımlanan ve Sebahattin Önkibar'ın hazırlayıp sunduğu "Alternatif" programına katılan Yaşargil, kaçırılma öyküsünü şöyle anlattı "1925 yılında Diyarbakır Lice'deki Kürt isyanı esnasında isyancılar, kaymakam babamı, annemi ve beni dağa kaldırdı. 3 aylık bebektim. İsyancılar bizi dere, tepe, dağ gezdirdi. Annemin sütü o kaçırılma anında kesilince, dağda yaşayan Kürt analarının sütünü emdim. Bizi haftalarca dağlarda gezdirdiler. Daha sonra askerimiz bizi kurtardı. Adımı da bu olay üzerine 'Gazi' koydular. Annem Karadenizli, babam Ankara Beypazarlıdır. Lice'de doğmam, babamın kaymakamlık görevi nedeniyledir. Ancak Kürt annelerin sütünü emdiğim için, Kürtler benim süt dayılarımdır." 


</TEXT>
</DOC>
