<DOC>
<DOCNO> 393873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sontur28.html </URL>
<DATE> 2005/11/10/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Antalya'da yakalanan El Kaide üyesi yalancı şahitliğe mi zorlandı 
</HEADLINE>
<TEXT>

     İSRAİL gemilerine suikast hazırlığı yaptığı sırada Antalya’da yakalanan El Kaide üyesi Louai Sakka’nın avukatı Osman Karahan yaptığı basın açıklamasında müvekkilinin cezaevinde yabancı uyruklu kişiler tarafından ziyaret edilerek tehdit edildiğini öne sürdü. 
     Karahan, bu kişilerin Sakka’dan, soruşturmayı yürüten Alman savcıya Hariri suikastinde Suriye’nin parmağı olduğu yönünde ifade vermesini istediklerini söyledi. 
     Mecidiyeköy’deki bürosunda basın toplantısı yapan avukat Karahan, müvekkilinin 3 hafta önce İngilizce konuşan yabancı kişiler tarafından ziyaret edilerek Hariri suikasti ile ilgili olarak Suriye aleyhine ifade vermesi için baskı yaptığını öne sürdü. Karahan, müvekkilinin kendisine faks çekerek acilen görüşmek istemesi üzerine cezaevine gittiğini ve Sakka’nın kendisine bu olayı anlattığı arapça mektubu verdiğini söyledi. 
     
</TEXT>
</DOC>
