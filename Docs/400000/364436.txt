<DOC>
<DOCNO> 364436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sonspo15.html </URL>
<DATE> 2005/07/26/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Rizespor, 9 futbolcu ile yollarını ayırıyor 
</HEADLINE>
<TEXT>

     Çaykur Rizespor Teknik Direktörü Metin Yıldız'ın bu sezon için yeşil-mavili takımın kadrosunda 9 futbolcuyu düşünmediği bildirildi. 
     Yıldız'ın Hollanda kampından sonra yönetim kuruluna Abdullah, Soner, Ersin, Serkan Şen, Hasan Tunçel, Tarık, Merthan, Seydihan ve Coşkun olmak üzere 9 futbolcunun serbest bırakılmaları için adlarını verdiği belirtildi. 
     Kulüp Genel Kaptanı Yılmaz Zehiroğlu, Teknik Direktör Metin Yıldız'ın Hollanda kampından sonra bu sezon için Çaykur Rizespor'a faydalı olamayacaklarını düşündüğü futbolcuların isimlerini yönetim kuruluna sunduğunu belirterek, ''Bizde genç olan ve gelecekte faydalı olabileceğini düşündüğümüz oyuncuları kiralık olarak bazı takımlara vereceğiz. Diğerlerine ise kendilerine kulüp bulmalarını söyledik. Kadromuza katacağımız yabancı oyuncularla yaklaşık 22 kişilik bir ekip ile yolumuza devam edeceğiz. Kadroda şişkinlik istemiyoruz'' diye konuştu. 
     
</TEXT>
</DOC>
