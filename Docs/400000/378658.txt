<DOC>
<DOCNO> 378658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/soneko33.html </URL>
<DATE> 2005/09/15/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Merkez Bankası döviz rezervi 41.2 milyar dolara çıktı... 
</HEADLINE>
<TEXT>

     Merkez Bankası'nın döviz rezervleri, 2-9 Eylül tarihleri arasında 414 milyon dolar artarak 40 milyar 805 milyon dolardan 41 milyar 219 milyon dolara yükseldi. 
     Merkez Bankası'nın verilerine göre, Türkiye'nin ''uluslararası rezervleri'' ise 19-26 Ağustos tarihleri arasında 494 milyon dolar artarak 26 Ağustos itibarıyla 65 milyar 526 milyon dolar seviyesine çıktı. 
     Uluslararası rezervler, 19 Ağustos'ta 65 milyar 32 milyon dolar idi. 
     Bankalar ve özel finans kurumlarının ÖFK toplam döviz rezervleri ise 1 milyar 116 milyon dolar artarak 26 Ağustos itibarıyla 22 milyar 602 milyon dolara çıktı. Bankalar ve ÖFK'ların toplam döviz rezervi 19 Ağustos'ta 21 milyar 486 milyon dolar olarak belirlenmişti. 
     
     REPO İŞLEMLERİ ARTTI 
     Bankaların müşterileriyle yaptığı repo işlemleri, 2-9 Eylül tarihleri arasında yaklaşık 696.3 milyon YTL artarak, 9 Eylül itibarıyla 2 milyar 184.6 milyon YTL oldu. Repo işlemleri 2 Eylül'de 1 milyar 488.3 milyon YTL idi. 
     Mali kuruluşlar arası repo işlemleri ise 2 Eylül'de 9 milyar 974.3 milyon YTL iken, 9 Eylül itibarıyla 352.3 milyon YTL artarak 10 milyar 326.6 milyon YTL'ya çıktı. 
     
     DIŞ BORÇ ÖDEMELERİ 
     Türkiye, 1-14 Eylül tarihleri arasında toplam 695.76 milyon dolar dış borç ödemesi yaptı. 
     Ödemelerin 300.70 milyon doları Hazine, 57.82 milyon doları Merkez Bankası ve 1.16 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile Milli Savunma Bakanlığı MSB ve savunma sanayi ödemeleri gibi kalemlerden oluştu. Aynı dönemde Uluslararası Para Fonu'na IMF 336.08 milyon dolar ödeme yapıldı Bu arada, bu yıl başından itibaren bugüne kadar yapılan toplam dış borç ödemesi 18 milyar 457.82 milyon dolara ulaştı. 
     
     DÖVİZ MEVDUAT HESAPLARI 
     Bankalardaki toplam döviz mevduat hesapları, 2 Eylül itibarıyla 78 milyar 687 milyon dolar oldu. Toplam döviz mevduat hesapları 26 Ağustos'ta 78 milyar 549 milyon dolar idi. 
     Döviz tevdiat hesapları toplamı 2 Eylül itibarıyla 62 milyar 118 milyon dolara, yurtiçi döviz tevdiat hesapları 58 milyar 988 milyon dolara çıkarken, yurtdışı döviz tevdiat hesapları toplamı 3 milyar 130 milyon dolara indi. 
     
</TEXT>
</DOC>
