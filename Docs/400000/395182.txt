<DOC>
<DOCNO> 395182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonspo19.html </URL>
<DATE> 2005/11/15/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Dudek Liverpool'dan ayrılıyor, İngilizler gaza geldi... 
</HEADLINE>
<TEXT>

     Liverpool'un Polonyalı file bekçisi Jerzy Dudek takımından ayrılma kararı aldı. 
     Kırmızı-Beyazlılar'ın Reina'yı transferinden sonra yedek kulübesinden bir türlü kurtulamayan 32 yaşındaki kalecinin tekrar 11'de şans bulamazsa, ocak ayındaki ara transferde kendine yeni bir kulüp arayacağı ifade edildi. 
     Dudek, "Milli takımla Dünya Kupası'na gideceğim. Almanya öncesi sürekli yedek kalmam benim açımdan bir facia olur" diyerek, ayrılma kararının nedenini açıkladı. 
     Dudek, Liverpool'un İstanbul'da Şampiyonlar Ligi şampiyonu olduğu finalde, kurtardığı penaltılarla zafere damgasını vurmuştu. 
     
     İngilizler gaza geldi 

     İngiltere Milli Takımı'nın ezeli rakibi Arjantin ile oynadığı hazırlık maçoını kazanması bu ülkenin futbolseverlerine büyük umut verdi. 
     3-2'lik zaferin İngiliz futbolseverlerin, takımlarına olan güven duygusunu artırdıkları ifade edildi. 
     The Sun gazetesi, ülkede İngiltere'nin Dünya Kupası'nı kazanacağına dair şimdiden yaklaşık 1.5 milyar poundluk 3.75 milyar YTL bahis oynandığı bildirildi. 
     İngiltere'de özellikle eleme grubundaki maçlarda oynattığı futbol yüzünden büyük eleştiri alan Eriksson'un da Arjantin galibiyetiyle biraz olsun rahatladığı belirtildi. 
     
</TEXT>
</DOC>
