<DOC>
<DOCNO> 375713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sondun38.html </URL>
<DATE> 2005/09/05/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Hamas, patlamaya İsrail füzesinin yol açtığını iddia etti... 
</HEADLINE>
<TEXT>

     Filistinli Hamas örgütü, Gazze kentindeki Şecaiye mahallesinde bir evde meydana gelen patlamaya İsrail helikopterinden atılan füzenin yol açtığını iddia etti. 
     Hamas sözcüsü Muşir El-Masri yaptığı açıklamada, "Elimizdeki son bilgi, Siyonistlere ait bir Apaçi helikopterinin eve füze fırlattığı, içerdeki kişileri hedef aldığı yönünde. Onlardan en az ikisi Hamas üyesi" dedi. 
     El-Masri, "Bu bir kez daha, Siyonistlerin suikast siyasetinin devam ettiğini kanıtlıyor. Düşman bu olayın sonuçlarının tüm sorumluluğunu üzerine alıyor ve bu suça verilecek ceza engellenemez" diye konuştu. 
     Bölge sakinleri de Hamas’ın askeri kanadıyla bağlantısı olduğu bilinen Filistinli aileye ait evdeki patlamadan önce bölgede İsrail’e ait bir hava aracını gördüklerini söylediler. 
     İsrail ordu sözcüsü "İsrail ordusunun patlamayla ilgisi olmadığını" açıklamıştı. 
     Patlamanın olduğu ev harap olurken, yakındaki iki evde de yangın çıktığı belirtildi. 
     Patlamada 4 kişi ölmüş, 30 kişi yaralanmıştı. 
     
</TEXT>
</DOC>
