<DOC>
<DOCNO> 389581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sonspo33.html </URL>
<DATE> 2005/10/25/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Beşiktaş'ta Ailton da sakatlandı... 
</HEADLINE>
<TEXT>

     Beşiktaş, Konyaspor ile yarın deplasmanda oynayacağı Türkiye Kupası D Grubu ilk maçı hazırlıklarını tamamlarken, sakat futbolculara Ailton da eklendi. 
     Kulüp doktoru Ayhan Optur, Ailton'un bel ağrısı şikayetiyle kontrolden geçtiğini ve bel spazmı teşhisi konan Brezilyalı oyuncuyla birlikte, idman eksiği olan Pancu'nun da Konyaspor kafilesine dahil edilmediğini açıkladı. 
     BJK Nevzat Demir Tesisleri'ndeki antrenmana sakatlıkları bulunan İbrahim Toraman, Gökhan, Tayfur, Okan, Tümer ve Ailton katılmadı. 
     Taktik ağırlıklı geçen çalışma sonrasında Özkaynak Düzeni Genel Koordinatörü Mehmet Ekşi'nin açıkladığı 19 kişilik Konyaspor kafilesinde sakatlıkları bulunan Gökhan, İbrahim Toraman, Pancu, Tayfur, Okan, Tümer ve Ailton bulunmuyor. 
     Akşam üzeri Konya'ya gidecek Beşiktaş'ın sahaya Cordoba, Ali Güneş, Mustafa, Çağdaş, Adem, Ahmed Hassan, Kleberson, Koray, İbrahim Üzülmez, Sergen, Ahmet Dursun muhtemel 11'iyle çıkması bekleniyor. 
     Konya Atatürk Stadı'nda saat 19.00'da başlayacak maçı hakem Yılnur Önen yönetecek. 

     
</TEXT>
</DOC>
