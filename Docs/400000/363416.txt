<DOC>
<DOCNO> 363416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sonsiy05.html </URL>
<DATE> 2005/07/22/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Eski DEP Milletvekili Sadak Asker kardeşimizi acilen serbest bıraksınlar 
</HEADLINE>
<TEXT>

     Eski DEP Milletvekili Selim Sadak, Tunceli’de terör örgütü PKK mensuplarınca kaçırıldığı belirtilen er Coşkun Kırandi’nin acilen serbest bırakılmasını istedi. 
     Sadak, Siirt’te aralarında husumet bulunan iki ailenin barıştırılması nedeniyle Şalale Çay Bahçesi’nde düzenlenen törende bir konuşma yaptı. Sadak, konuşmasında, "Asker kardeşimizi acilen serbest bıraksınlar. Dün bir gazetede askerin serbest bırakılacağı yer aldı. 
     Bu haber herkesi mutlu etti" dedi. 
     Bu arada, İnsan Hakları Derneği İHD Diyarbakır Şubesi’nde, Tunceli’de kaçırılan er Coşkun Kırandi’nin serbest bırakılması için yarın akşam mum yakılacağı, gece boyunca ışıkların açık tutulacağı belirtildi. 
     
</TEXT>
</DOC>
