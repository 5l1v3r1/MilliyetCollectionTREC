<DOC>
<DOCNO> 374032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/yazar/guclu.html </URL>
<DATE> 2005/08/30/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Okullar açılıyormuş 
</HEADLINE>
<TEXT>


Milli Eğitim Bakanı Çelik, okulların 12 Eylül Pazartesi günü yeni öğretim yılına başlayacağını açıkladı. Hayırlı, uğurlu olsun. 
Okullardan gelen sese kulak vermediğine göre, herhalde bir bildiği vardır. 
Bakan Bey, kervan yolda düzelir mantığını hemen her konuda uyguluyor. Bu kez de öyle yaptı. Okulları zamanında açalım, ilk birkaç hafta curcuna ile geçse de hiç önemli değil, diye düşünüyor olsa gerek. 
Okulların açılışının ertelenmesi gerektiğini vurgulayanlar, ki bunların başında bakanlığın kendi personeli geliyor, gerekçelerini şöyle sıralıyorlar 
Ders kitapları ihalesi gecikti. Yeni müfredata göre hazırlanmış ders kitapları, h l ortada yok.Müfredat değişti ve yeni programın detayları h l bilinmiyor.10 bin kadroya asaleten öğretmen ataması daha dün yapıldı. 12 Eylül'e kadar bulundukları okullara gidip düzen kurmaları zaman alacak. Çoğu tek öğretmenli köy okullarına gidecek.20 bin sözleşmeli öğretmen kadrosu için başvurular 1 Eylül'de başlayacak. Bakan Bey, 12 Eylül'de görevleri başında olacaklar diyor. Başvuru, atama, en az bir haftalık taşınma izni... Hepsi 12 güne nasıl sığacak Ben de merak ettim.Anadolu liseleri, fen liseleri ve kolejler ile diğer okullarda kayıtlar 11 Eylül akşamına kadar devam edecek. Muhtemelen, kayıtlar yine devam edecek. Çünkü kontenjan açıkları h l olacak.Aynı okulda 5 yıldan fazla görev yapan binlerce müdür, başka okullara tayin oldu. Şu anda okullarda tam bir yönetim zafiyeti yaşanıyor.Öğretmen açığı, 10 bin asaleten, 20 bin sözleşmeli kadro ile de kapanacak gibi değil. En az 20 bin öğretmen de ücretli olarak alınacak Ne zaman Sözleşmelilerin atamalarından, yani 12 Eylül'den sonra. Bu arada dersler boş geçmiş kimin umurunda... 

Zorunlu erteleme olur mu 
Bakan Bey, erteleme olmayacak dedi ama "Siz hele biraz bekleyin, görürsünüz. Zorunlu erteleme söz konusu olabilir" diyenler bir hayli fazla. 
Ertelemeden yana mıyız Kesinlikle hayır. Eğitim bir disiplin işidir ve kesinlikle, akademik takvime uyulması gerekir. Bizim eleştirdiğimiz, bütün yaz boşa geçirilip her şeyin son dakikaya sıkıştırılması. 
Ders kitabı ihaleleri ve öğretmen atamaları daha önce yapılamaz mıydı Kayıt takvimi daha önce bitirilemez miydi Yeni müfredatla ilgili hizmet içi eğitim programları daha önce tamamlanamaz mıydı 
Hepsi mümkündü. Ama olmadı. Üstelik iktidarda koalisyon değil, tek başına hükümet var. Maliye Bakanlığı'nın MEB'i aylardır oyalaması hiç hoş değil. 
Yeni öğretim yılının, kaçında başlarsa başlasın, bir hayli sancılı olacağı kesin. 

30 Ağustos ve Çaldağ 
Zafer Bayramı'nız kutlu olsun. Ülkemizin hangi koşullarda kurulduğunu anlamak için o günleri biraz hatırlamak yeterli. Büyüklerimizden çok dinledik. Kitaplardan okuduk. Derslerde öğrendik. Kurtuluş Savaşı, var olma ile yok olma arasında zor bir sınavdı. Kazandık. Ama ne koşullarda Aslında üzerinden çok fazla zaman da geçmedi. O günleri yaşayanlar, h l aramızda. Ancak ne o günün koşullarını ne de kazanılan zaferin önemini yeni nesillere hiç anlatamadık. 
Ben Ankaralıyım. Haymana'dan. Hani Atatürk'ün "Hattı müdafaa yoktur, sathı müdafaa vardır. O satıh bütün vatandır" deyip düşmanı geri püskürttüğü yerden. Zafer kazanılmıştır ama düşmanın kırılma noktası, 12 Eylül'de, Çaldağ'dır. Haymana'da kafanızı kaldırdığınızda bütün görkemiyle karşınızda durur. Düşman oraya kadar gelmiş, daha ileri gidememiştir. Ama bu arada başkent Ankara'nın tedbiren başka ile taşınması için hazırlıklar çoktan başlamıştır... 
Şimdi o Çaldağ'a anıtların ve bayrakların en görkemlisini dikmek varken, yol müteahhitleri gelip taşlarını sökerek götürüyorlarmış. Pes doğrusu... 
Özetin özeti Çaldağ'ına sahip çıkamayan bir ülkede, diğer değerler nasıl ayakta kalabilir ki .. 



</TEXT>
</DOC>
