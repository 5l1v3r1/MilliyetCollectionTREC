<DOC>
<DOCNO> 359663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/sonspo16.html </URL>
<DATE> 2005/07/09/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Sivassspor, Cezayirli Smain ile 3 yıllık sözleşme imzaladı... 
</HEADLINE>
<TEXT>

     Birinci Süper Futbol Ligi'nin yeni ekiplerinden Sivasspor, Cezayirli 27 yaşındaki savunma oyuncusu Diss Smain ile 3 yıllık sözleşme imzaladı. 
     İstanbul'da gerçekleştirilen ve Sivasspor Kulübü Transfer Komitesi Başkan Yardımcısı Mustafa Ulucan'ın da hazır bulunduğu törende, Smain kendisini 3 yıllığına kırmızı-beyazlı renklere bağlayan sözleşmeye imza attı. 
     İmza töreninde bir açıklama yapan Mustafa Ulucan, iyi transferler gerçekleştirdiklerini belirterek, ''Smain de iyi transferlerimizden biri. Kendisi Cezayir Milli Takımı'nda stoper olarak görev alıyor. Bize katkısı olacaktır. Bundan sonra bir yabancı forvet alıp, transferi kapatmayı düşünüyoruz'' diye konuştu. 
     Smain ise, Sivasspor'a gelmekten dolayı mutlu olduğunu vurgulayarak, ''Büyük bir camia olan Sivasspor'a layık olmak için elimden geleni yapacağım. 4 gündür Sivasspor'un Gerede'deki kampındaydım. Takımdaki arkadaşlık ortamı çok iyi. Sivasspor'da bu sene çok iyi işler yapacağımıza inanıyorum'' şeklinde konuştu. 
     
</TEXT>
</DOC>
