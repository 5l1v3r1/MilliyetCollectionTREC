<DOC>
<DOCNO> 371481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sonspo12.html </URL>
<DATE> 2005/08/20/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Galatasaray'da galibiyet hesapları... İşte muhtemel 11... 
</HEADLINE>
<TEXT>

     Turkcell Super Ligi'nin 3. haftasında Malatyaspor'u konuk edecek olan Galatasaray'da, galibiyet hesapları yapılıyor. 
     Ligin ilk 2 haftasını 3'er puanla kapatarak liderlik koltuğuna oturan sarı-kırmızılılar, seyircileri önünde Malatyaspor'u da yenerek hem zirvedeki yerlerini korumak, hem de galibiyet serisini sürdürmek istiyor. 
     Galatasaray'da, Malatyaspor maçı öncesi, sakatlıları süren Ayhan, Necati ve Suat'ın dışında eksik bulunmuyor. 
     Hazırlıklarını akşam saatlerinde Florya Metin Oktay Tesisleri'nde gerçekleştirilecek antrenmanla tamamlayacak olan Galatasaray, ardından kampa girecek. 
     
     OLASI 11 

     Galatasaray'ın Malatyaspor karşısına, Mondragon, Cihan, Song, Tomas, Orhan, Hasan Şaş, Iliç, Saidou, Altan, Ümit, Hakan muhtemel 11'iyle çıkması bekleniyor. 
     Ali Sami Yen Stadı'nda saat 21.15'te başlayacak olan ve Zafer Önder İpek, Serkan Gençerler, Ayhan Akgöz hakem üçlüsünün yöneteceği karşılaşma, Digitürk Lig TV'den de naklen yayınlanacak. 

     
</TEXT>
</DOC>
