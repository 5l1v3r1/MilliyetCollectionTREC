<DOC>
<DOCNO> 383642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonspo27.html </URL>
<DATE> 2005/10/03/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Konyaspor-Fenerbahçe maçının hakemi en düşük notu aldı... 
</HEADLINE>
<TEXT>

     Turkcell Süper Ligi'nde 8. hafta maçlarını yöneten hakemlerin aldığı notlar açıklandı. 
     Futbol Federasyonu Merkez Hakem Kurulu MHK Başkanı Ufuk Özerten, Beylerbeyi'ndeki Futbol Federasyonu Atatürk Planlama, Geliştirme ve Eğitim Merkezi'nde yaptığı basın toplantısında, hakem notlarını açıkladı. 
     Anelka'nın ilk golü elle attığı iddiasıyla çok konuşulan Konyaspor-Fenerbahçe maçının hakemi Özgüç Türkalp, 6.2 ile en düşük notu aldı. Ankaragücü-Çaykur Rizespor maçını yöneten Fırat Aydınus ise 8.4 ile en yüksek notu aldı. 
     Özerten, Konyaspor-Fenerbahçe maçının yardımcı hakemleri ve 4. hakemin de notunu açıkladı. 1. Yardımcı Hakem Cemal Gemici 7.0, 2. yardımcı hakem Ufuk Şepik 8.1, 4. hakem İsmet Arzuman ise 8.2 aldı. 
     
     Hakemlerin aldığı notlar şöyle 

     Gaziantepspor-Gençlerbirliği Bülent Demirlek 7.8. 
     Konyaspor-Fenerbahçe Özgüç Türkalp 6.2. 
     Sivasspor-Denizlispor Bülent Yıldırım 7.7. 
     Vestel Manisaspor-Kayseri Erciyesspor Süleyman Abay 8.1. 
     Ankaragücü-Çaykur Rizespor Fırat Aydınus 8.4. 
     Kayserispor-Ankaraspor Mehmet Fatih Gökçe 7.6. 
     Beşiktaş-Samsunspor Cüneyt Çakır 7.6. 
     Galatasaray-Trabzonspor Yunus Yıldırım 7.8. 
     Malatyaspor-Diyarbakırspor Selçuk Dereli 7.0. 

     
</TEXT>
</DOC>
