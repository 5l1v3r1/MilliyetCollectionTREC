<DOC>
<DOCNO> 370300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonspo12.html </URL>
<DATE> 2005/08/16/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
A Milliler'in ağustos ayı karnesi... 
</HEADLINE>
<TEXT>

     A Milli Futbol Takımı, ağustos ayı içinde bugüne dek yaptığı toplam 18 maçta, 8 galibiyet, 7 yenilgi ve 3 beraberlik elde etti. 
     15 özel ve 3 resmi maçta, toplam 13 ayrı rakiple karşılaşan ay-yıldızlılar, 30 gol atarken, 26 golü de kalesinde gördü. 
     Asya ve Avrupa kıtalarından ülkelerle karşı karşıya gelen Türkiye, Norveç 2 , Yugoslavya 2 , Bulgaristan 2 , Makedonya 2 , Moldova 2 , Çin, Finlandiya, İsviçre, Belçika, Galler, Bosna-Hersek, Gürcistan ve Belarus ile mücadele etti. 
     
     BULGARİSTAN MAÇLARI 
     Türkiye, 17 Ağustos Çarşamba günü mücadele edeceği Bulgaristan ile bu ay içinde daha önce 2 özel maçta karşılaştı. 
     Ay-yıldızlılar, deplasmanda 22 Ağustos 1991 tarihindeki maçta rakibiyle golsüz berabere kaldı. 
     A Milliler, sahasında 26 Ağustos 1992 tarihinde yaptığı karşılaşmada ise Bulgaristan'ı 3-2'lik sonuçla yenmeyi başardı. 
     
     EN'LER 
     - Milliler, 5 Ağustos 1948 tarihinden, 25 Ağustos 1976 tarihine dek 28 yıl boyunca bu ayda hiç maç yapmadı. 
     - Türkiye, en farklı skorlu galibiyetini Çin karşısında 4-0'lık sonuçla elde ederken, en farklı skorlu yenilgisini ise Norveç önünde aynı sonuçla aldı. 
     - Ay-yıldızlılar, toplam 10 golün atıldığı resmi karşılaşmada Galler'i 6-4'lük sonuçla yenmeyi başardı. 
     - A Milliler, bu ay içindeki maçların yalnızca 3'ünde gol atmayı başaramadı. 
     
</TEXT>
</DOC>
