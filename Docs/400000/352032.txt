<DOC>
<DOCNO> 352032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/guncel/gun06.html </URL>
<DATE> 2005/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fakültede öğrenci kavgası 2 yaralı 
</HEADLINE>
<TEXT>


Ankara Üniversitesi Dil ve Tarih Coğrafya Fakültesi'nde farklı görüşe mensup öğrenci grupları arasında büyük kavga çıktı 


Ankara Üniversitesi Dil ve Tarih Coğrafya Fakültesi'nde DTCF , "orta bahçe" olarak bilinen yerde, 3 öğrencinin bıçak gösterip farklı görüşe mensup diğer gruptaki öğrencileri tehdit etmesiyle çıkan kavgada, 2 öğrenci yaralandı. 
Kavgada yüksek lisans öğrencisi K.O. 25 , fakülte son sınıf öğrencisi M.Ç. tarafından sol bacağından bıçaklandı. M.B. 22 isimli öğrenci de başına gelen taşla yaralandı. 
Bacağında 2 bıçak yarası olduğu öğrenilen K.O, Ankara Numune Hastanesi'nde, M.B. de Hacettepe Üniversitesi Hastanesi'nde tedaviye alındı. DTCF'ye gelen çok sayıda çevik kuvvet şube polisi, çıkan kavgaya göz yaşartıcı gaz kullanarak müdahale etti. 
K.O.'yu yaralayan M.Ç.'nin gözaltına alındığı ve olayla ilgili soruşturma başlatıldığı kaydedildi. 


</TEXT>
</DOC>
