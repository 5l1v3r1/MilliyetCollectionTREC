<DOC>
<DOCNO> 380719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/ekonomi/eko03.html </URL>
<DATE> 2005/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Alışmış kudurmuştan beterdir 
</HEADLINE>
<TEXT>


Türkiye'de vergi matrahının yüzde 60'ının kaçırıldığını belirten Erdoğan, 'Oran inince kayıp - kaçak azalır diyorlar. Ama alışmış kudurmuştan beterdir. Oranları indirmemize rağmen h l aynı çizgide olanlar var' dedi 

ANKARA Milliyet 

Türkiye'de 2004 gelirlerine göre en fazla gelir ve kurumlar vergisi ödeyen ilk 50 mükellefe, Başbakan Recep Tayyip Erdoğan'ın katıldığı bir törenle madalya ve plaket verildi. 
Erdoğan, vergi oranlarını indirdiklerini, daha da indireceklerini belirtirken vergi matrahlarının yüzde 60'ının devletten kaçırıldığını vurgulayarak, "Oran inince kayıp-kaçak azalır, diyorlar. Ama alışmış kudurmuştan beterdir. Oranları indirmemize rağmen h l aynı çizgide olanlar var" dedi. 

Verginin düşürülmesi 
Erdoğan, Türkiye'nin petrol kuyuları olmadığını, bu nedenle en önemli kaynağın vergi olduğunu vurgulayarak, "Bugün biz matrah olarak yüzde 40'ı teşkil eden bir matrahtan vergi alıyoruz. Yüzde 60'ı bugün kaçaktır. Kayıt dışını kayıt altına alabilirsek, Türkiye'nin nasıl bir take-off kalkış yapacağını düşünün" diye konuştu. 
Vergi oranlarının düşürülmesi yönünde gelen sürekli talebe uyduklarını, oranları daha da indireceklerini belirten Erdoğan, "İndirirseniz bu kaçaklar ortadan kalkar, diyorlar. Kusura bakmayın ağır bir ifade kullanacağım ama, 'alışmış kudurmuştan beterdir.' İndirdiğimiz şeyler var. İndirdiğimiz halde h l aynı yürüyüşünü devam ettirenler var" diye konuştu. 
Vatandaşlık bilincinden tedirgin olanların, demokrasiyi hazmedemeyenler olduğunu söyleyen Erdoğan, "Bu bilinç arttıkça devletin memuru, aynı zamanda milletin memuru olduğunu hissedecektir. Hayalleri, iş hızımıza yetişemeyenler var. Kavgadan gerilimden medet ummaya devam etsinler. Onlara, kendileriyle kavgalı, toplumla kavgalı bir yolu tavsiye etmiyorum" dedi. 

Büyüklere özel servis 
Maliye Bakanı Kemal Unakıtan da büyük mükellefler için Gelir İdaresi Başkanlığı'nda ayrı servisler kurulacağını, büyük mükellefe ayrı hizmet verileceğini ifade ederek, "Tabii 24 saat onları gözlemeye de devam edeceğiz. Ona da hazır olsunlar" dedi. 
Unakıtan, Türkiye'nin çok sayıda kahraman yetiştirdiğini, bundan sonra ekonomik kahramanlara ihtiyaç olduğunu bildirdi. 

Gelir Vergisi'nde Türkiye rekortmenleri Rekortmenler Vergi tutarı YTL Talip Kahraman Ankara 20.163.210 Aydın Doğan İstanbul 14.609.594 İzzet Bayraktar İstanbul 11.360.332 Adı açıklanmadı İstanbul 11.340.420 Yahya Akel İstanbul 9,463,463 Rahmi Koç Ankara 9.122.357 Şevket Sabancı İstanbul 8.311.599 Adı açıklanmadı İstanbul 7.742.050 Recep Atakaş Hatay 5.620.734 Yalçın Sabancı İstanbul 5.275.373 

Kurumlar Vergisi rekortmeni Türk Telekom Rekortmenler Vergi tutarı YTL Türk Telekom Ankara 1.146.227.502 Ziraat Bankası Ankara 853.400.276 İş Bankası İstanbul 485.289.646 Akbank İstanbul 397.552.970 Vakıflar Bankası Ankara 247.498.002 Tüpraş Kocaeli 244.078.764 Halk Bankası Ankara 241.669.547 DHMİ Ankara 111.970.606 Arçelik İstanbul 110.330.764 Finansbank İstanbul 103.743.810 

Verginin 'Kahraman'ları Gelir İdaresi Başkanlığı ile Türkiye Odalar ve Borsalar Birliği'nin TOBB düzenlediği törenle gelir vergisi rekortmenlerine dün ödülleri verildi. 
Son iki yıldır üst üste Türkiye Gelir Vergisi rekortmeni olan müteahhit Talip Kahraman bu yıl da 20 milyon YTL'lik vergi ile birinciliğe oturdu. Baraj ve sulama projelerine imza atan Kahraman, turizmde de inşaat faaliyetleri yürütüyor. Kahraman, iş çevrelerinde yaptığı tüm işlemleri kayıt altında tutan işadamı olarak anılıyor. 
Kahraman'ın yanı sıra, 14.6 milyon YTL ile ikinci olan Doğan Holding Yönetim Kurulu Grubu Başkanı Aydın Doğan, 11 milyon YTL ile üçüncü olan İzzet Bayraktar, 9'ar milyon YTL ile dördüncü olan Yahya Akel ve Rahmi Koç'un madalya ve plaketi, Erdoğan tarafından takdim edildi. Aydın Doğan'ın ödülünü kızı Hürriyet Gazetesi İcra Kurulu Başkanı Vuslat Doğan Sabancı, Yahya Akel'in ödülünü Cavit Orhan, Rahmi Koç'un ödülünü de Ali Tarık Uzun aldı. 

Kurumlarda ilk beş 
Kurumlar vergisinde ilk beşe giren Türk Telekom, Ziraat Bankası, İş Bankası, Akbank ve Vakıflar Bankası'nın plaket ve madalyaları da bu kuruluş temsilcilerine yine Erdoğan tarafından verildi. 
Kurumlar vergisi dalında ilk 50 arasına Hürriyet gazetesi, HSCB, Finansbank, Tüpraş, TEDAŞ gibi şirketler yer alırken, gelirler vergisi rekortmenleri arasında şu isimler yer aldı 
"Şevket Sabancı, Demir Sabancı, İbrahim Bodur, Suzan Sabancı, Turgay Ciner, Murat Ülker, Ömer Sabancı, Çiğdem Sabancı, Suna Kıraç, Emine Sabancı, Mustafa Vehbi Koç." 


</TEXT>
</DOC>
