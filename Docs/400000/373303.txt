<DOC>
<DOCNO> 373303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/yasam/yas05.html </URL>
<DATE> 2005/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Balık çiftliği' konusunda Yıldırım sözü 
</HEADLINE>
<TEXT>


YAŞAR ANTER Muğla DHA 

Kıyılarda çok ciddi kirliliğe yol açan balık çiftliklerinin açık denizlerde faaliyet göstermesinin şart olduğunu belirten Ulaştırma Bakanı Binali Yıldırım, bu konunun üzerine gitmeye söz verdi. 
Bakan Yıldırım, bir iskele temel atma töreni için balık çiftliklerinin yüzde 70'inin bulunduğu Milas'ın Güllük Körfezi'ne geldi. Burada, balık çiftlikleri konusunda bakanlıklar arasında görüşmeleri başlattıklarını belirten Yıldırım, şöyle konuştu "Bu çiftliklerin kurulduğu yerlerde deniz derinliğine dikkat edilmemiş. Alınan yasal iznin çok fazlası üzerinde yer kaplanmış. Umarım en kısa zamanda iki sektörü de mağdur etmeyecek çözümler bulacağız. Ancak çiftliklerin açık denizlerde faaliyet göstermesi şart. Bu konunun üzerine ciddi olarak gitmeye söz veriyorum." 



</TEXT>
</DOC>
