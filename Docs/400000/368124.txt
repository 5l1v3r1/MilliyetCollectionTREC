<DOC>
<DOCNO> 368124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sontur14.html </URL>
<DATE> 2005/08/08/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
LPG tankerinin patlaması... Ölü sayısı 15'e yükseldi 
</HEADLINE>
<TEXT>

     Gaziantep’te önceki gün LPG yüklü tankerin patlaması sonucu meydana gelen kazada ölenlerin sayısı 15’e yükseldi. 
     Başbakanlık Türkiye Acil Durum Yönetimi Genel Müdürlüğü’nden yapılan açıklamaya göre, Gülhane Askeri Tıp Akademisi’nde GATA 
     tedavi altındaki yaralılardan Mehmet Buruğ da hayatını kaybetti. 
     Açıklamaya göre, patlamada ölenlerin isimleri şöyle 
     Cuma Karakuş, Halil Gözübüyük, Yunus Can Vural, Metin Uçar, Özcan Akkol, Erdal Baygül, Mehmet Polat, Ferdi Akpınar, İbrahim Karaoğlu, Hüseyin Ateş, Ramazan Kınal, Adil Koçoğlu, Sait Develi ve Mehmet Buruğ ve ismi belirlenemeyen bir kişi. 
     Patlamada yaralanan Oktay Balcı ve Cuma Şahbudak’ın GATA’da, Hasan Kocaoğlu ve Hüseyin Çelik’in Adana’da tedavileri sürüyor. 
     GATA’da hayatını kaybeden asker Ferdi Akpınar’ın cenazesi, Genelkurmay Başkanlığı’nca sağlanan cenaze nakil aracıyla memleketine, Erdal Baygül, Mehmet Polat ve Özcan Akkol’un cenazeleri ise Keçiören Belediye Başkanlığı’ndan temin edilen cenaze aracıyla Gaziantep’e gönderildi. 
     İbrahim Karaoğlu, Hüseyin Ateş, Sait Develi, Adil Koçoğlu, Ramazan Kınalı ve Mehmet Buruğ’un cenazeleri de bugün gerekli işlemler tamamlandıktan sonra Keçiören Belediye Başkanlığı’ndan temin edilen cenaze aracıyla Gaziantep’e gönderilecek. 
     
</TEXT>
</DOC>
