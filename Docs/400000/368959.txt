<DOC>
<DOCNO> 368959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/soneko55.html </URL>
<DATE> 2005/08/11/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Konya Büyükşehir Belediyesi, ilk 500'e giren firmaları ödüllendirdi... 
</HEADLINE>
<TEXT>

     Konya Büyükşehir Belediyesi, İstanbul Sanayi Odası’nın İSO açıkladığı Türkiye’nin 500 Büyük Sanayi Kuruluşu Listesi’nde yer alan Konyalı 6 firmayı ödüllendirdi. 
     Konya Büyükşehir Belediye Başkanı Tahir Akyürek, Belediye Meclis Salonu’nda düzenlenen ödül töreninde, İSO’nun yaptığı araştırmaya göre Türkiye’nin en büyük şirketlerinin yer aldığı listeye, Konya’dan 6 firmanın girdiğini söyledi. 
     Konya’dan daha fazla firmanın bu listede yer alması gerektiğini belirten Akyürek, ilk 500’e giren firmaların temsilcilerine seslenerek, "Bu başarının devamının gelmesini bekliyoruz. Listede yer alan firma sayımızın 6’dan 16’ya, 36’ya çıkmasını diliyoruz. Sizler diğer işadamlarımıza örnek oluyorsunuz. Onlar da sizin açtığınız yolda ilerleyeceklerdir" dedi. 
     Devletçilikle yönetilen ülkelerin bile artık özelleştirmeci bir anlayışla rekabet dünyasının içine girdiğine dikkati çeken Akyürek, şirketler arası rekabetin, ülkelerarası rekabetin önüne geçtiğini dile getirdi. 
     Akyürek, konuşmasının ardından, Türkiye’nin 500 Büyük Sanayi Kuruluşu Listesi’ne Konya’dan giren Konya Şeker A.Ş, Kombassan Kağıt A.Ş, Konya Çimento A.Ş, Altınapa Değirmencilik A.Ş. ve Ova Un A.Ş’nin temsilcilerine plaketlerini verdi. 
     
</TEXT>
</DOC>
