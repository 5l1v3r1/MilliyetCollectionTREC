<DOC>
<DOCNO> 377537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sonsiy13.html </URL>
<DATE> 2005/09/11/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
CHP'de olağanüstü gün... 
</HEADLINE>
<TEXT>

     CHP Genel Başkanı Deniz Baykal, artan olaylarla ilgili TBMM’yi olağanüstü toplantıya çağırıp çağırmama konusundaki kararı açıklayacağı yarınki basın toplantısından önce partisinin tüm yetkili kurullarını ortak toplantıya çağırdı. 
     CHP Merkez Yürütme Kurulu’nun yarınki toplantısının gündemine son günlerde artış gösteren olaylar ve partinin buna karşı TBMM’yi olağanüstü toplantıya çağırıp çağırmama kararını karara bağlaması alınmıştı. Ancak daha sonraki gelişmelerle yarınki CHP MYK toplantısı olağanüstü bir nitelik kazandı. 
     CHP Genel Başkanı Deniz Baykal, MYK toplantısının ardından bir basın toplantısıyla alınan kararları bizzat açıklayacağını duyurdu. Ardından da Baykal’ın talimatıyla MYK toplantısı genişletildi. CHP’nin Grup Başkanvekilleri ve Grup Yönetim Kurulu üyeleri de toplantıya çağrıldı. 
     CHP yönetimince ayrıca, genişletilmiş MYK toplantısının ardından Deniz Baykal’ın düzenleyeceği basın toplantısının yurt çapında vatandaşlar tarafından izlenmesi için canlı yayın bağlantıları yapıldı. 

ANKA 
     
</TEXT>
</DOC>
