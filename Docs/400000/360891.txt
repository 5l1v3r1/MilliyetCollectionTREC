<DOC>
<DOCNO> 360891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/magazin/amag.html </URL>
<DATE> 2005/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yabancı Damat' komşuda zirvede 
</HEADLINE>
<TEXT>


Yunan Mega TV, Türk-Yunan aşkını konu alan dizinin ilk bölümüyle diğer kanalları geride bıraktı 

MAGAZİN SERVİSİ 

Kanal D'nin Yunanistan'a sattığı 'Yabancı Damat' dizisinin ilk bölümü, komşuda da en çok izlenen program oldu. 

Adı 'Sevginin Sınırları' 
Başrollerini Erdal Özyağcılar, Sumru Yavrucuk, Nehir Erdoğan ve Özgür Çevik'in paylaştığı dizi, Yunan kanalı Mega TV'de "Sevginin Sınırları" ismiyle ekrana geldi. 
Gaziantepli baklavacı 'Kahraman Usta'nın kızı 'Nazlı' ile 'Niko' adlı Yunan gencin aşkının anlatıldığı dizinin ilk bölümü, 11 Temmuz Pazartesi akşamı yayımlandı. Mega TV'de her gece saat 23.00'te yayımlanan diziyi geçen pazartesi 850 bin Yunanlı izledi. 
Dizi, Yunan televizyonlarındaki tüm programları geride bırakarak zirveye yerleşti. 

Türkçe'ye altyazı 
Böylece ilk kez bir Türk dizisi yurtdışında böylesine büyük bir başarı elde etti. 
Mega TV, dizideki Türk karakterlerin diyaloglarını Yunanca altyazıyla, Yunan karakterlerin diyaloglarını da Yunanca dublajla ekrana getirdi. 


</TEXT>
</DOC>
