<DOC>
<DOCNO> 355573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/spor/ymese.html </URL>
<DATE> 2005/06/26/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Hakkını verin 
</HEADLINE>
<TEXT>



Demirören yönetimi, transferde sessiz gibi gözüküyor, çok da güzel işler yaptılar bizce. Youla, Ali Tandoğan, Adem, Güven, Kürşat ve Volkan tam tamına altı transfer. Hepsi bildik, tanıdık, yetenekleri olan, takım içinde müthiş rekabet yaratacak futbolcular. Hele hele Youla, yeni sezonda Kartal'ın gücüne güç katacaktır. Ali Tandoğan sağ kulvarın şimdiden banko isimleri arasında. Deneyimli savunmacı Kürşat keza öyle. Adem Dursun ve Güven'i de yabana atmamak gerekir. Kaleci Volkan, Cordoba'nın korkulu rüyası olacağa benzer. 
Yani işin özeti Demirören'e bazen boşuna kızıyoruz, ona ve arkadaşlarına haksızlık ediyoruz transfer yapmıyorlar diye Yapılan transferler ortada. Yiğidi öldürüp hakkını da vereceksiniz. 
Gelelim yabancı transferine... Yönetimin bu anlamda eli - kolu bağlı biraz. 
Neden mi Youla'nun gelişiyle yabancı sayısı yediye yükseldi de ondan. Juanfran kiralık verilecek, gitti gidecek, eli kulağında. Ronaldo'nun bileti kesildi, alıcısı olur mu, olmaz mı 
Altı futbolcunun tamamı Rıza Çalımbay'ın onayıyla alındı. Atom Karınca'nın şimdi sadece bir isteği kaldı, o da ön libero. Koray Avcı, sıkışıldığı takdirde bu alanda oynar, ama yeterli olur mu, tartışılır. Bu alana iyi bir yabancı şart. Hem de sezon başlamadan, kampa gidilmeden. 
Aslında böylesi bollukta orta sahaya yani ön liberoya bir yabancı alınması gerekir mi, gerekmez mi, burası da bizce tartışılır. 
Ne var ki ortada taraftar baskısı var, bu baskı yeni bir yabancıyı da zorunlu hale getiren en büyük faktör olarak Demirören'in önünde duruyor. Başkan ve arkadaşları "Almayacağız" demiyorlar doğru... Sevgili Başkan, takım neredeyse sezonu açacak, kampa gidecek. Siz, siz olun yeni yabancıyı kampa yetiştirin Hem siz, hem hoca, hem de tribünler rahata ersinler Biliyorsunuz yabancılar için bir de uyum sorunu var da, ondan 


</TEXT>
</DOC>
