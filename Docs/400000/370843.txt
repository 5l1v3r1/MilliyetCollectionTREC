<DOC>
<DOCNO> 370843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sondun13.html </URL>
<DATE> 2005/08/18/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
L'Express Fransa'nın Türkiye'ye karşı 3 seçeneği var 
</HEADLINE>
<TEXT>

     JEAN-MICHEL DEMETZ - L'EXPRESS Fransız haftalık dergisi 

      Avrupa Birliği üyesi ülkeler Kıbrıs bunalımını 10 yıldır görmezden gelmenin faturasını bugün ödüyor Fransa, Ankara'nın üyelik müzakereleri başlamadan önce adanın Rum yetkililerini tanımasını istiyor. Bu konuda Birlik içerisinde bir şaşkınlık h kim. Dominique de Villepin'in ardından, Philippe Douste-Blazy de Fransız hükümetinin tutum değiştirmesini teyit ediyordu Eğer Türkiye meşru olarak ve önceden Kıbrıs Rum tarafını adanın yeg ne temsilcisi olarak kabul etmezse Fransa, Türkiye'nin Avrupa Birliği'ne üyelik müzakerelerinin 3 Ekim tarihinde başlatılmasına karşı çıkacaktır. 
     Avrupalılar Kıbrıs bunalımını on yıl boyunca savsaklamanın faturasını ödüyorlar. Fransa'nın rota değişikliği yine de şaşırtıcıdır. Bu sorun 17 Aralık 2004 Avrupa zirvesinde de gündeme gelmiş ve Türk Başbakanı salonu terk etmişti. O tarihte, aralarında Fransa'nın da bulunduğu 25'ler Avrupası Türkiye'den mevcut gümrük birliği anlaşmasını yeni on üye ülkeye de genişletmesini talep etmekle yetinmişti. Ankara bu talebi 29 Temmuz'da yerine getirirken bunun 'hiçbir şekilde' Kıbrıs Cumhuriyeti'nin tanınması anlamına gelmediğini de eklemişti. 
     Nitekim Komisyon da, Fransız parlaması ardından, bu tür bir tanınmanın 'BM çerçevesinde olması gerektiğini' ve müzakerelerin başlaması için bir önkoşul olmadığını yinelemiştir. 
     Ancak Villepin 29 Mayıs referandum şoku ardından Ankara'ya karşı çıkma tekelini rakibi Nicolas Sarkozy'ye bırakamazdı. İstanbul'daki Galatasaray Üniversitesi profesörü Ahmet İnsel bu konuda şu eleştiride bulunuyor "Fransa, yakın gelecekteki cumhurbaşkanlığı seçimlerini de göz önüne alarak ve iç politika nedenleriyle Avrupa'daki Türk karşıtlığının kalkanı olmuştur. Madrid, Londra ve Berlin'de ise durumdan endişe edilmektedir." 
     
     Düğümün çözülmesi için çalışılıyor 
     25 Ağustos'ta Birlik nezdindeki 25 ülke büyükelçisi bu düğümü çözmeye çalışacak, daha sonra eylül ayında konu dışişleri bakanlarınca ele alınacak. Dolayısıyla Dominique de Villepin'in önünde üç seçenek bulunmaktadır Ortaklarını ikna etmek -ancak bunu, Paris'in itibarı bunca düşmüşken nasıl becerecektir -geri adım atmak ve işi oluruna bırakmak, ya da vetosunu kullanmak. Ve tabii o zaman Avrupa çapında yeni bir bunalımın tüm sorumluluğunu da üstlenmesi gerekecektir. 
     
</TEXT>
</DOC>
