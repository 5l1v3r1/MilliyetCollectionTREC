<DOC>
<DOCNO> 394538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sonsiy03.html </URL>
<DATE> 2005/11/13/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Maliye Bakanı Hükümetimiz uyum içinde kararlarını alıyor 
</HEADLINE>
<TEXT>

     Maliye Bakanı Kemal Unakıtan, ''Hükümetimiz,belirtilen hedefler dahilinde, bütün üyeleriyle birlikte tam bir duyarlılık, uyum ve uzlaşı içinde kararlarını almakta, icraatlarını sürdürmektedir'' dedi. 
     Unakıtan, CHP Ankara Milletvekili Yakup Kepenek'in, ''Hükümet içinde ekonomi yönetimi konusunda görüş ayrılığı olduğu, bunun iç ve dış piyasalar üzerindeki olumsuz etkileri'' konusundaki soru önergesini, yazılı olarak yanıtladı. 
     Hükümetin, Türkiye'nin, dünyanın medeni ülkeleri arasında yerini alması için, idari, mali, iktisadi, toplumsal ve hukuki düzenlemeleri yaparak hayata geçirdiğini belirten Bakan Unakıtan, şunları kaydetti 
     ''Bu hedefe bağlı olarak, ülkemizin sahip olduğu tecrübeleri ve imkanları en iyi şekilde değerlendirmenin yanında, uluslararası tecrübe ve imkanlardan da optimum düzeyde yararlanma azim ve çabası devam etmektedir. 
     Hükümetimiz, belirtilen hedefler dahilinde, bütün üyeleriyle birlikte tam bir duyarlılık, uyum ve uzlaşı içinde kararlarını almakta ve icraatlarını sürdürmektedir.'' 
     
</TEXT>
</DOC>
