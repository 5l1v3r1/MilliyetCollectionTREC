<DOC>
<DOCNO> 369545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sonspo19.html </URL>
<DATE> 2005/08/13/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
UNIVERSIADE 2005... Bayan Voleybol Milli Takımı çizgi hakemine yenildi 
</HEADLINE>
<TEXT>

     
     İlknur Çetinbaş Bildiriyor 


     23. Dünya Üniversiteler Yaz Spor Oyunları'nda Bayan Voleybol Milli Takımı, gruptaki 2. maçında Tayland'a 3-1 yenilerek ilk yenilgisini aldı. 
     Maçın ilk 2 setinde pek varlık gösteremeyen milli takım, 3. sette biraz daha mücadeleci bir oyun sergileyerek seti zor da olsa almayı başardı. 
     Son derece gergin geçen 3. sette çizgi hakeminin verdiği yanlış karara itiraz eden milli takım antrenörü Reşat Yazıcıoğulları, bu setin bitiminde, çizgi hakemine bağırdığı için kırmızı kart gördü ve 4. set süresince ceza sandalyesinde oturdu. Kural gereği Yazıcıoğulları, bu sette oyuncularına taktik veremedi. 
     Aynı çizgi hakemi, son setin en kritik dakikalarında milli takımın aleyhine bir yanlış karar daha verince, seyircilerden büyük tepki gördü. 
     Oyunlarda 1'er galibiyet ve yenilgisi bulunan milli takım, gruptaki 3. maçını, yarın saat 15.00'de yine Karşıyaka Spor Salonu'nda Kanada ile yapacak. 
     
     
Salon Karşıyaka. Hakemler A.Digiacomo xx Belçika , J.Liu xx Çin Halk Cumhuriyeti . Türkiye Gözde xx, Duygu x, Neslihan xxx, Deniz xx, Sinem Akap xx, Elif xxx Gülden xx, Pelin xx, Güldeniz xx, Seda x . Tayland Sangmuang xxx, Tomkom xx, Hyapha xxx, Apinyapong xx, Khan-An xxx, Thinkaow xx Buakaen xx, Sengsen x, Sanuanram xx . Setler 18-25, 20-25, 32-30, 23-25 . Süre 95 Dakika 22, 23, 32, 18 . 
     
</TEXT>
</DOC>
