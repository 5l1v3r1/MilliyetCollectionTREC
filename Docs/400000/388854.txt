<DOC>
<DOCNO> 388854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sontur06.html </URL>
<DATE> 2005/10/22/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Hanefi Avcı, Çakıcı ile konuştuğunu kabul etti 
</HEADLINE>
<TEXT>

     EDİRNE, DHA 

ORGANİZE suç örgütü kurmak suçlamasıyla tutuklanan Alaaddin Çakıcı’nın, 1996 yılında kendisiyle 3 kez konuştuğunu ileri sürdüğü Edirne Emniyet Müdürü Hanefi Avcı'nın, bir kez telefonla görüştüğünü kabul ettiği belirtildi. 
     Alaattin Çakıcı, Uludağ'da öldürttüğü boşandığı eşi Uğur Çakıcı'nın ilk eşinden olan oğlu İsmail Onur Bizerdik'in de öldürülmesi talimatını verdiği iddiasıyla İstanbul 9’ncu Ağır Ceza Mahkemesi’nde yargılanan Alaattin Çakıcı, dün ifade verdi. Çakıcı ifadesinde, Hanefi Avcı ile 1996 yılında üç kez konuştum. Avcı onurluysa ne konuştuğumuzu çıksın anlatsın'' dedi. 
     O dönemde Emniyet Genel Müdürlüğü Kaçakçılık ve Organize Suçlarla Mücadele Dairesi Başkanı olan Edirne Emniyet Müdürü Hanefi Avcı, Çakıcı ile telefonla bir kez konuştuğunu doğruladı. 
     O zaman TBMM Susurluk Araştırma Komusyonu’ndaki ifadesinde Erol Evcil Türkbank ihalesi ile ilgili olarak Alaattin Çakıcı’yı tuttu. Çakıcı Evcil’in adamıdır'' demesini hazmedemeyen Alaattin Çakıcı'nın buna alındığını söyleyen Hanefi Avcı, yakınlarına telefon görüşmesinin bu konuda olduğunu söyledi. 
     Komisyondaki ifadaden sonra, o günlerde ABD'de bulunan Çakıcı’nın Hanefi Avcı’yı telefonla arayarak, Benim, Evcil’in adamı olduğunu söylemişsin. Ben Evicim’in adamı olamam, olsa olsa o benim adamım olur'' dediği ortaya çıktı. 
     
</TEXT>
</DOC>
