<DOC>
<DOCNO> 389979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sonyas22.html </URL>
<DATE> 2005/10/26/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
ABD, sigaraya 'HAYIR' diyor 
</HEADLINE>
<TEXT>

     ABD'de yapılan bir araştırmanın sonuçlarına göre, 2003 yılında yüzde 21,6 olan ülkedeki sigara kullanan yetişkinlerin oranı 2004 yılında 20,9'a geriledi. 
     RTI International isimli kuruluş tarafından yapılan araştırma, New York eyaletinde de sigara kullanan yetişkinlerin oranının bütün zamanların en düşük seviyesi olan yüzde 18,1'e gerilediğini gösterdi. New York'ta yetişkinler arasında sigara kullananların oranının 2003 yılında 20,8 olduğuna dikkat çekildi. 
     Bu arada, New York'ta 2000 yılında yüzde 27,1 olan lise öğrencileri arasında sigara kullanma oranının da geçtiğimiz yıl yüzde 18,5'e gerilediği tespit edildiği bildirildi. 
     Başta New York olmak üzere sigara kullanımındaki düşüşün sigara karşıtı kampanyalar, sigaraya uygulanan yüksek vergiler ve kapalı mekanlarda sigara kullanımı yasaklayan yasalar sayesinde sağlandığı ifade ediliyor. 
     
</TEXT>
</DOC>
