<DOC>
<DOCNO> 357753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/siyaset/siy03.html </URL>
<DATE> 2005/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalçınbayır'dan yağcılara uyarı 
</HEADLINE>
<TEXT>


ANKARA ANKA 


AKP Bursa Milletvekili Ertuğrul Yalçınbayır'ın, Başbakan Erdoğan'a yağ çekenleri Parti İçi Demokrasi Hakem Kurulu toplantısında uyardığı ortaya çıktı. 
Mayıs ayında yapılan toplantıdaki konuşmalar kitap haline getirilirken, Yalçınbayır'ın sözlerinin tutanağı kendi internet sitesinde de yayımlandı. Yalçınbayır, AKP'yi lider sultasından kurtarmak için kurduklarını belirterek, seçimlerden sonraki bir anısını şöyle anlattı "İlk MKYK toplantısı. Seçimlerin değerlendirilmesi ve genel başkana çekilen muazzam yağlar Siz olmasaydınız eğer, ancak yüzde 1 oy alırdık siz, Allah'ın bir lütfusunuz... 'Bu yağlar karşısında, tabirimi mazur görün, bunun karşısında, korkuyorum şu gerçekleşmesin Lider sultasına en yakın parti AKP'dir. Korkarım bu olur. Arkadaşlar, dikkat etmemiz lazım' dedim." 
Seçim listelerinin liderlerce belirlenmemesi gerektiğini de savunan Yalçınbayır, "5 grup başkan vekilinin 5'i de imam hatipli olmaz" uyarısında bulundu. 



</TEXT>
</DOC>
