<DOC>
<DOCNO> 371679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/son/sonspo11.html </URL>
<DATE> 2005/08/21/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Özhan Canaydın, açılışta... 
</HEADLINE>
<TEXT>

     Galatasaray Kulübü Başkanı Özhan Canaydın, Florya Metin Oktay Tesisleri'nde alt yapıya hizmet vermek üzere yapılan cafenin açılışını yaptı. 
     1905 Galatasaraylı Yönetici ve İşadamları Derneği GSYİAD tarafından yapımı gerçekleştirilen ve spor okullarının hizmetine giren cafenin açılışını yapan başkan Canaydın, kurdelayı keserken yaptığı konuşmada, ''Galatasaray kuruluşlarının iş birliği sonucunda burası yapılmıştır. GSYİAD'a başkan ve yönetim kurulu olmak üzere teşekkür ederim. Kafeteryamız spor okullarını ve Galatasaray'a hizmettir'' dedi. 
     Açılışa, GSYİAD Başkanı Mesut Gümüştaş ve yönetim kurulu üyeleri de katılırken, dernek tarafından A Takım'a hediye edilecek otobüs ile ilgili tören ise otobüsün dışının hazırlanmasının tamamlanamaması nedeniyle başka bir güne ertelendi. 
     
</TEXT>
</DOC>
