<DOC>
<DOCNO> 374391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/soneko38.html </URL>
<DATE> 2005/08/31/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Hazine, piyasa yapıcılığıyla ilgili çalışmalarını tamamladı... 
</HEADLINE>
<TEXT>

     Hazine, devlet iç borçlanma senetlerinin ihracında ve ikincil piyasa işlemlerinde etkinliği artırmayı amaçlayan 2005-2006 Dönemi Piyasa Yapıcılığı Sistemine ilişkin hazırlık çalışmalarını tamamlandığını açıkladı. 
     Hazine açıklamasına göre, Piyasa Yapıcılığı Sözleşmesi imzalanan bankalar şunlar 
     "Akbank, Deutsche Bank, Finansbank, HSBC Bank, Oyakbank, Ziraat Bankası, Dış Ticaret Bankası, Garanti Bankası, Halk Bankası, İş Bankası, Vakıflar Bankası, Yapı ve Kredi Bankası." Ayrıca, 2004-2005 döneminde ölçüt ihraç olarak belirlenmiş olan 22 Şubat 2006 itfa tarihli senet, 2005-2006 Dönemi Piyasa Yapıcılığı Sistemi çerçevesinde, vadesine 182 günden az kalmış olması nedeniyle, 01 Eylül 2005 tarihinden itibaren geçerli olmak üzere ölçüt senet olmaktan çıkarılacak. 
     Diğer taraftan, yine 2004-2005 döneminde ölçüt ihraç olarak belirlenmiş olan 08 Kasım 2006 itfa tarihli, 13 Eylül 2006 itfa tarihli, 17 Şubat 2010 itfa tarihli senetler 2005-2006 Piyasa Yapıcılığı Sistemi çerçevesinde ölçüt olarak işlem görmeye devam edecek. 
     
</TEXT>
</DOC>
