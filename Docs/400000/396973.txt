<DOC>
<DOCNO> 396973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sondun16.html </URL>
<DATE> 2005/11/22/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Alman kadınları evlenmek için en çok Türkleri seçiyor 
</HEADLINE>
<TEXT>

     Almanya'da yapılan bir araştırma, Türk erkeklerinin, evlilikte Alman kadınlarının tercih ettiği yabancıların başında geldiğini ortaya koydu. 
     Wiesbaden kentindeki Federal İstatistik Dairesi tarafından yapılan açıklamada, 2004'te 4 bin 900 Alman kadınının Türk erkekleriyle evlendiği, ikinci sırada 1800 ile İtalyanların, üçüncü sırada ise 1500 ile Sırbistan-Karadağ vatandaşlarının geldiği belirtildi. 
     Almanya'da geçen yıl 23 bin 500 Alman kadınının bir yabancıyla evlendiği, Alman erkeklerinin tercih ettiği yabancı kadınlar sıralamasında ise Polonyalıların birinci sırada yer aldıkları belirtildi. 
     Alman erkeklerinin 2004'te 4 bin 900 Polonyalı kadınla evlilik yaptıkları, ikinci sırada 2 bin 300 ile Taylandlı kadınların geldiği kaydedildi. Türk kadınlarıyla evlenen Alman erkeklerin sayısının ise geçen yıl 1800 olduğu açıklandı. 
     Almanya'da geçen yıl toplam 32 bin 800 Alman erkeğin bir yabancıyla evlendiği, geçen yıl yapılan evliliklerin toplam sayısının ise 396 bin olduğu bildirildi. 
     
</TEXT>
</DOC>
