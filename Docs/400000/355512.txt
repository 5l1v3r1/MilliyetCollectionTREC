<DOC>
<DOCNO> 355512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/dunya/adun.html </URL>
<DATE> 2005/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'ın gerçek yüzü 
</HEADLINE>
<TEXT>


Ultra muhafazak r Ahmedinecad, büyük sürpriz yaparak oyların yüzde 61.6'sını aldı. Rakibi, ılımlı muhafazak r Rafsancani ise yüzde 35.9'da kaldı 

DIŞ HABERLER SERVİSİ 


İran'da önceki gün 2. turu yapılan 9. cumhurbaşkanlığı seçimini kendisi din adamı olmamasına karşın en tutucu din adamından bile daha muhafazak r olduğu belirtilen Mahmud Ahmedinecad'ın ezici bir çoğunlukla kazanması, 1997'de ılımlı din adamı Muhammed Hatemi'nin cumhurbaşkanı olmasıyla açılan reform defterini kapattığı şeklinde yorumlandı. 

Son kale de düştü 
48 yaşındaki eski Tahran Belediye Başkanı'nın devletin en tepe noktalarından birine yükselmesi, şimdiye kadar kilit iktidar mekanizmaları olan Anayasayı Koruyucular Konseyi, yargı erki, Devrim Muhafızları ile resmi medyayı elinde tutan katı muhafazak r kanadın cumhurbaşkanlığını da ele geçirerek son kaleyi fethetmesi olarak değerlendirildi. 
Gözlemciler, sıradan İranlının reformlar yoluyla daha fazla özgürlük ve dışa açılma özleminin artık maziye ait hoş bir hayal olduğunu vurguluyorlar. İran'ın son siyasi profili, reformcuların inisiyatifi ellerinden kaçırdığı ve tamamen sertlik yanlılarının iradesine tabi olacakları bir sürecin başladığına işaret ediyor. Değişim yanlısı reformcuların parlamento, bakanlıklar ve yerel yönetimlerdeki mevzilerini de süratle kaybedecekleri söyleniyor. Kendisini "sokak çöpçüsü"ne benzeten Ahmedinecad'ın başta petrol bakanlığı olmak üzere içişleri ve kültür bakanlıklarında büyük bir temizlik hareketi yapacağı ve eleştiriden hiç hoşlanmayan muhafazak r kanadın ara sıra medyada çıkan muhalif sesleri de susturacağına kesin gözüyle bakılıyor. 

İlk kez molla değil 
İran resmi televizyonunun açıklamasına göre, katılım oranının yüzde 60 olduğu seçimde, asıl mesleği inşaat mühendisliği olan Ahmedinecad yüzde 61.6, rakibi eski Cumhurbaşkanı Ali Ekber Haşimi Rafsancani de yüzde 35.9 oranında oy topladı. İran dışında yaşayan İranlılar, Rafsancani'yi tercih etti. 
Ağustosta cumhurbaşkanlığı koltuğuna oturacak olan Ahmedinecad, böylelikle İran'da son 24 yılda din adamı olmayan ilk cumhurbaşkanı olacak. 
Ultra muhafazak r Mahmud Ahmedinecad, seçim zaferinin ardından yaptığı ilk açıklamada, hedefinin "modern, ileri, güçlü bir İslami toplum modeli yaratmak" olduğunu ileri sürdü. Halktan farklılıkların bir kenara bırakılmasını isteyen Ahmedinecad, ulusal uzlaşma çağrısında bulundu. Ahmedinecad'ın yakın çevresinden olan Ekber Civanfekr de, "adalet ve dönüşüm hükümeti döneminin" başlayacağını belirtti. 
Dini lider Ali Hamaney, zafer kutlamaları yapılmasını yasakladı. Hamaney, "İnsanları sokağa inmeye çağırmak ülkenin çıkarlarına aykırıdır" dedi. 

PORTRE 
Eski devrim muhafızı 

İran Cumhurbaşkanlığı seçiminin 2. turuna kalması sürpriz olarak görülen, ancak asıl sürprizi favori aday Haşimi Rafsancani karşısında seçimi kazanarak yapan aşırı muhafazak r politikacı Mahmud Ahmedinecad, büyük hızla yükselerek devlet başkanlığı görevine uzandı. 2003'te Tahran Belediye Başkanı seçilinceye kadar pek fazla tanınmayan Mahmud Ahmedinecad, orta sınıf bir ailenin 7 çocuğundan biri olarak Tahran'da doğdu. Dini lider Ali Hamaney'e bağlı yeni nesil muhafazak r siyasetçilerin başında geliyor. Eski Devrim Muhafızları Ordusu üyesi 48 yaşındaki Ahmedinecad, sade giyimi ve gösterişsiz tarzıyla tanınıyor. 
NÜKLEER TEKNOLOJİYİ SAVUNUYOR Ahmedinecad, 1979 İran İslam Devrimi ilkelerini katı biçimde izleyen Besiç adlı dini milis grubunun yetkililerinden biri. İran'ın nükleer teknolojiye sahip olma hakkının bulunduğunu savunan Ahmedinecad, bu konuda uluslararası baskılara boyun eğmemek gerektiğini belirtiyor. Ahmedinecad, ABD karşıtlığının yanı sıra İran'ın nükleer programıyla ilgili olarak AB ile yapılan görüşmelere de pek sıcak bakmıyor. HAREMLİK SELAMLIK ASANSÖR Ahmedinecad'ın 2003'te seçildiği Tahran Belediye Başkanlığı sırasındaki icraatı, reformcu kesim için k bus oldu. Belediye binalarında kadınlar ve erkekler için ayrı asansör uygulamasını getirdi, kültür merkezlerini kapattı, David Beckham'ın reklam panosunu indirdi. Sanatsal etkinliklerde uzun uzun Kuran okuttu. Buna karşılık başkentin yoksul kesimlerin oturduğu mahallelerinde yolları düzeltti. Pahalı büro yerine mütevazı bir ofiste çalıştı, sekreterler ordusu beslemedi. ELÇİLİK BASANLARA YAKIN Ahmedinecad'ın, ABD'nin Tahran Büyükelçiliği'ni işgal eden grubun toplantılarına da katıldığı bildiriliyor. İnşaat mühendisi olan Ahmedinecad, Irak - İran Savaşı'nda gönüllü olarak orduya katılmış ve Devrim Muhafızları bünyesinde Irak'ta yapılan çok sayıda operasyona katılmıştı. 


</TEXT>
</DOC>
