<DOC>
<DOCNO> 380388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sonyas11.html </URL>
<DATE> 2005/09/21/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Hakk ri'de gelenek değiştiren düğün 
</HEADLINE>
<TEXT>

     Behçet DALMAZ - Gülay ÖZEK DHA 

HAKK Rİ’deki Piyanişi Aşireti’nin önde gelen isimlerinden Çukurcu Belediye Başkanı AKP'li Yaşar Turan'ın kızı, 26 yaşındaki Zuhal ile Van'daki Yüzüncü Yıl Üniversitesi'ne bağlı Hakk ri Meslek Yüksekokulu'nda araştırma görevlisi 30 yaşındaki Hikmet Yaşar'ın düğününde, Silahlara Hayır’ yazıları asıldı. Düğünde, beyaz güvercinler uçurulurken, gösterişli takı töreni düzenlenmedi. 
     Zuhal Turan ile Hikmet Yaşar’ın düğünü, alışılmışın dışında kutlama amacıyla silahla havaya ateş açılmadan, Silahlara hayır’ yazılarının asıldığı ortamda 2 gün 2 gece sürdü. Düğünde ayrıca gösterişli takı törenleri yapılmadı. 
     Hikmet Yaşar ile KKTC'deki Lefke Avrupa Üniversitesi Mimarlık Bölümü 2'nci sınıf öğrencisi Zuhal Turan, düğün törenlerinde önce barış güvercinleri uçurdu. Damat Hikmet Yaşar, bölgede düğünlerin 4 gün sürdüğü halde düğünlerini 2 günle sınırlandırdıklarını söyledi. Yaşar, Biz silahlara karşıyız. Bölgemizde çok gösterişli düğünler oluyor. İnsanlar gelenekleri gereği para ve altın takmak için birbirleriyle yarışırken, maddi açıdan çok zor duruma düşüyorlardı. Biz bunu ortadan kaldırdık'' dedi. 
     Hakk ri Valisi Erdoğan Gürbüz’ün de katıldığı düğünde gelin ve damat için takı töreni yapılmadı. Ancak, yine de geline 4 kilo ağırlığında altın takıldı. Zuhal Turan, bu altınların çok az bölümünü gelinliğine taktı. 
     Yaklaşık 5 bin kişinin katıldığı düğünde konuşan Vali Erdoğan Gürbüz, Önemli olan devletin yüce bayrağı altında birlik ve beraberlik içerisinde olmamızdır. Güvenlik güçleri ve askerlerimiz sağladığı huzur ortamında şölen havasında düğün yapıyoruz. Değerli dostlarımızın düğününde bulunmaktan son derece onur duyuyorum. Halkımızla halay çektik. Bu halayların devam etmesi lazım'' dedi. 
     Düğünde davetlilere kesilen 35 koyun ile 4 dananın etinden 6 aşçının pişirdiği kavurma ile 1 ton pirinç pilavı hazırladı. 100’er kilo domates ve salatalık, 50 kilo biber, 5 bin ekmek tüketilirken, 45 garson görev yaptı. 
     
</TEXT>
</DOC>
