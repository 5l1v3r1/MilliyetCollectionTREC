<DOC>
<DOCNO> 371702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/son/sontur13.html </URL>
<DATE> 2005/08/21/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Taksi şoförü, gasp edilerek öldürüldü... 
</HEADLINE>
<TEXT>

     İzmir'in Selçuk İlçesi'nden müşteri olarak bindikleri taksiyle Tire İlçesi'ne giden 2 kişi, parasını aldıkları şoförü, boğazını keserek öldürdü. 
     Alınan bilgiye göre, Tire İlçesi girişinde yol kenarında terk edilmiş 35 DY 767 plakalı ticari taksi ve boş arazide boğazı kesilmiş ceset gören vatandaşlar, polise haber verdi. 
     Olay yerinde inceleme yapan polis ekipleri, cesedin Muammer Yıldırdı'ya ait olduğunu ve cebindeki paraların alındığını belirledi. 
     Yapılan araştırmada, evli ve 2 çocuk babası Yıldırdı'nın 35 DY 767 plakalı taksiyle Selçuk Garaj Durağı'nda çalıştığı, gece müşteri olarak aracına binen kimliği henüz bilinmeyen 2 kişiyle Tire'ye doğru yola çıktığı tespit edildi. 
     Emniyet yetkilileri, zanlıların yakalanması için geniş çaplı operasyon başlatıldığını bildirdi. 
     
</TEXT>
</DOC>
