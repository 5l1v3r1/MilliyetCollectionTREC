<DOC>
<DOCNO> 372187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sonsiy08.html </URL>
<DATE> 2005/08/23/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
DEHAP'lılar PKK’lı teröristlerin mezarlarını ziyaret etti 
</HEADLINE>
<TEXT>

     Arif ARSLAN BATMAN, DHA 

      DEMOKRATİK Toplum Hareketi’ne DTH katılacağını bildiren DEHAP'ın Batman teşkilatı, kent merkezindeki Yavuz Selim Mezarlığı'ndaki çatışmalarda öldürülen PKK’lı teröristlerin mezarlarını ziyaret etti. 
     DEHAP il yöneticileri ile birlikte yaklaşık bin kişi, Yavuz Selim Mahallesi'ndeki mezarlığa gitti. DEHAP Merkez İlçe binası önünde toplanan grup, slogan atarak yürüyüş yaptı. Çatışmalarda öldürülen teröristler ile bölücübaşı Abdullah Öcalan'ın posterlerini taşıyan grup, mezarlıkta toplandı. Gruptakiler, değişik tarihlerde çatışmalarda öldürülen 6 PKK’lının mezarına karanfil ve çiçek bırakarak dua okudu. 2004 yılında güvenlik güçleriyle girdiği çatışmada öldürülen Deniz Yanat'ın babası Mehmet Yanat, mezar başında kısa konuşma yaptı. DEHAP'lılar mezarlığa gelen çocuklara şeker dağıttı. Mezarlıkta toplanan çocuklardan bazıları topladıkları taşları polise atmak istedi. Ancak, mezarları ziyarete gelenler onları engellendi. Polisin geniş önlem aldığı yürüyüşün ardından grup dağıldı. 
     
</TEXT>
</DOC>
