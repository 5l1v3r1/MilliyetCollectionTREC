<DOC>
<DOCNO> 385049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/soneko07.html </URL>
<DATE> 2005/10/08/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Hazine gelecek hafta 433.5 milyon dolar dış borç ödemesi yapacak 
</HEADLINE>
<TEXT>

     Hazine, gelecek hafta 433.5 milyon dolar konsolide bütçe ve Hazine garantili dış borç ödemesi yapacak. 
     Hazine, haftanın en büyük dış borç ödemesini 377.3 milyon dolar 13 Ekim Perşembe günü yerine getirecek. Hazine'nin 10 Ekim'de 3.2 milyon dolar, 11 Ekim'de 30.3 milyon dolar, 12 Ekim'de 7.8 milyon dolar, 14 Ekim'de 14.9 milyon dolar dış borç ödemesi bulunuyor. 
     Hazine, Ocak ayında 745.4 milyon dolar, Şubat'ta 2 milyar 399.8 milyon dolar, Mart'ta 593.7 milyon dolar, Nisan'da 1 milyar 511.6 milyon dolar, Mayıs'ta 2 milyar 255 milyon dolar, Haziran'da 629.2 milyon dolar, Temmuz'da 726.2 milyon dolar, Ağustos'da 2 milyar 455.7 milyon dolar, Eylül'de 738.6 milyon dolar konsolide bütçe ve Hazine garantili dış borç ödemesi yaptı. 
     Ekim ayının ilk haftasında 145.2 milyon dolar dış borç ödeyen Hazine'nin yılbaşından bugüne kadar bu çerçevede gerçekleştirdiği ödeme tutarı 12 milyar 200.4 milyon doları buldu. 
     Hazine, 2002 yılında 9 milyar 567.9 milyon dolar, 2003 yılında da 11 milyar 498.3 milyon dolar ve geçen yıl da 11 milyar 749 milyon dolar dış borç ödemesi yerine getirmişti. 
     
</TEXT>
</DOC>
