<DOC>
<DOCNO> 399061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sontur18.html </URL>
<DATE> 2005/11/29/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Ünlü manken Adriana Karembeu İstanbul'a geldi 
</HEADLINE>
<TEXT>

     THY ait uçakla Paris’ten gelen ünlü manken, Slovakya vizesi olmadığı gerekçesiyle pasaport bankosunda bir süre bekledi. 
     Basın mensuplarının büyük ilgisiyle karşılaşan Karembeu, Türkiye’ye bir yıl önce geldiğini belirterek, "Tekrar burada bulunmaktan büyük mutluluk duyuyorum. İki gün kalacağım. İyi vakit geçireceğimden eminim" diye konuştu. 
     Atatürk Havalimanı’nda güzelliği ve fiziğiyle yolcuların da ilgisini çeken ünlü manken, bugün Swissotel’de yapılacak Çelik Motor’un 45. yıl kutlamaları ve Kia’nın yenilenen aracı Rio’nun tanıtımında görev alacak. 
     Karembeu, Atatürk Havalimanı’ndaki bikinili fotoğrafının kaldırılması nedeniyle birçok habere konu olmuştu. Bazı Hacı adaylarının tepkisi nedeniyle ünlü mankenin havaalanındaki dev fotoğrafı kaldırılmıştı. 
     
</TEXT>
</DOC>
