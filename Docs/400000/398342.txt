<DOC>
<DOCNO> 398342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/yasam/ayas.html </URL>
<DATE> 2005/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yat şampiyonları İstanbul'a geliyor 
</HEADLINE>
<TEXT>


'Yat yarışlarının Formulası' olarak kabul edilen 'Classe Figaro Beneteau'nun bir ayağı bu yıl ilk kez Türkiye'de yapılacak 

GÜRKAN AKGÜNEŞ İstanbul 

Dünyanın en önemli ve prestijli yat yarışlarından biri olan 'Classe Figaro Beneteau', ilk kez bu yıl Fransa'nın Cannes şehri ile İstanbul arasında yapılacak. Türkiye için büyük tanıtım olanağı yaratan yarışın güzerg hı, Dışişleri Bakanı Abdullah Gül'ün destek mektubuyla onaylandı. 

Final Kızkulesi'nde 
'Yat yarışlarının Formulası' olarak kabul edilen organizasyon, 12 yıldır düzenleniyor. Her yıl 4 ayrı kategoride yapılan yarışın güzerg hları arasına bu yıl ilk kez Türkiye de alındı. 25 Haziran'da Cannes'da başlayacak yarış, İtalya ve Yunanistan üzerinden geçen güzerg h izlenerek 7 Temmuz'da İstanbul Kızkulesi'nde bitecek. 30 tekneyle 60 yarışmacının katılacağı 1400 millik etap, tam 11 gün sürecek. 

İstanbul etabının öyküsü 
Etabın İstanbul'a uzanmasını sağlayan Odyssee d'Ulysse yat kulübünün yöneticisi Cumali Varer, teknelerin Çanakkale Boğazı'ndan güvenli geçişi için Donanma Komutanlığı'ndan da gerekli izinleri aldı. Ancak Organizasyon Komitesi'nin aradığı finans garantisini sağlayamayınca Varer, Fransa Büyükelçisi Paul Poudade'yi, Gül'e mektup yazmaya ikna etti. Komite, Gül'den gelen "Dışişleri Bakanlığı'nın siyasi ve maddi desteğini bildiren" cevap mektubuyla her türlü garantinin sağlanacağı konusunda ikna oldu. 
Varer, "Şimdi tek sorun kaldı. O da yatların taşınması ve masraflar için sponsor bulunması" dedi. 


</TEXT>
</DOC>
