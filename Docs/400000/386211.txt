<DOC>
<DOCNO> 386211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/ekonomi/eko02.html </URL>
<DATE> 2005/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet memuruyken nasıl şirket yönetti 
</HEADLINE>
<TEXT>


Maliye Bakanı Unakıtan'ın oğlundan sonra kızı Zeynep Basutçu da TBMM gündemine geldi. CHP, Basutçu'nun devlet memuruyken nasıl özel sektörde yönetici olabildiğini sordu 

EKONOMİ SERVİSİ 

Maliye Bakanı Kemal Unakıtan'ın oğlu Abdullah Unakıtan'dan sonra kızı Zeynep Basutçu da soru önergesi konusu oldu. Abdullah Unakıtan, vergisi yükseltilmeden kısa süre önce 4 bin ton mısır ithal etmesi ve şirketlerine ait vergiler nedeniyle soru önergeleriyle TBMM gündemine gelmişti. Şimdi de Unakıtan'ın kızı Zeynep Basutçu'nun, Kartal Devlet Hastanesi'nde doktor olduğu dönemde aile şirketi AB Gıda'ya ortak olması soru önergesine konu oldu. 
CHP Antalya Milletvekili Nail Kamacı TBMM Başkanlığı'na verdiği soru önergesi ile konuyu gündeme getirdi. 

'Ayrıcalıklı mı ' 
Kamacı, Sağlık Bakanı Recep Akdağ'ın yanıtlaması isteği ile verdiği soru önergesinde Zeynep Basutçu'nun doktorluk görevinden ne zaman istifa ettiğini, Devlet Memurları Yasası'nın men etmesine karşın AB Gıda Sanayi Ticaret'te nasıl yöneticilik yapabildiğini sordu. Kamacı'nın önergesinde şöyle denildi 
"Zeynep Basutçu hakkında devlet memuriyetini suiistimal gerekçesiyle soruşturma başlatılacak mıdır Maaş iadesi talep edilecek midir Kendisinin yeniden memuriyete dönmesini engelleyecek şekilde disiplin cezası verilecek midir " 

Unakıtanlar'ın dört şirketi var Unakıtan Ailesi'nin eski şirketi Bedir Dış ticaret dışında Telemobil bir de AB Gıda adında iki şirketi biliniyordu. Ancak basında yer alan haberlere göre aile iki yeni şirket daha kurdu. FAB Gıda ve aile dostu Ayvaz Şenol'un ortaklığı bulunan SAB Makine. Bu şirketler 19-22 Temmuz 2005'te kurulmuş. Bedir Dış ticaret tasfiye halinde. AB Gıda 2001'de 10 bin 500 YTL sermaye ile kurulmuştu. Büyük miktarlı artışlarla sermayesi şimdi 10 milyon 500 bin YTL oldu. Telemobil ise 19 Ocak 2004'te kurulmuştu 
Bu şirketlerde Bakan Unakıtan'ın çocukları ortak ve yönetici. AB Gıda'da anne Ahsen Unakıtan da başkan yardımcısı. Zeynep Basutcu, 25 Haziran 2005'teki istifası öncesinde hem AB Gıda'da başkan yardımcısı hem de geçtiğimiz mart ayında Telemobil'in yönetim kuruluna girmiş. Bu şirkette aynı zamanda ortak durumunda olan Basutcu, istifa ettikten sonra da kardeşi Fatma Unakıtan ile FAB Gıda'yı kurmuş. 


</TEXT>
</DOC>
