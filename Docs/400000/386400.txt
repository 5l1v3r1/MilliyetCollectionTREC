<DOC>
<DOCNO> 386400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sonsiy18.html </URL>
<DATE> 2005/10/13/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
İmarbankası'nda bonodan mevduata dönenlere de ödeme yapılacak 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, BDDK, TMSF ve Hazine yetkilileri ile yaptıkları değerlendirmeler sonucu İmarbank’ın TMSF’ye devrinden önceki bir ay içinde bonodan mevduata dönen hesaplara da ödeme yapılacağını açıkladı. 
     Şener, Cumhurbaşkanı Ahmet Necdet Sezer tarafından TBMM’ye iade edilen, Bankacılık Kanunu’nun Genel Kurul’da görüşülmesi sırasında CHP Grup Başkanvekili Haluk Koç’un sorusunu yanıtladı. 
     Geçtiğimiz aylarda TBMM’de İmar Bankası ile ilgili bir kanunun kabul edildiği ve bu düzenlemeyle, Bankanın TMSF’ye devrinden önceki bir ay içinde bonodan mevduata dönen hesaplara para ödenmemesinin kararlaştırıldığını anımsatan Şener, şunları söyledi 
     "İmar Bankası’nda hesapları bulunan bono sahiplerinden son bir ayda mevduata dönenlere ödeme yapılmaması konusunun iptali yönünde alınan yargı kararı sonrasında, TMSF, BDDK ve Hazine olarak durumu değerlendirdik ve bu durumda olan vatandaşlara ödeme yapılması konusunda görüş birliğine vardık. Konu en kısa zamanda Bakanlar Kurulu’na getirilecektir." 
     
</TEXT>
</DOC>
