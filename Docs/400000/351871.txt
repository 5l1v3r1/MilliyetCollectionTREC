<DOC>
<DOCNO> 351871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sonspo01.html </URL>
<DATE> 2005/06/14/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Erdemirspor Güreş Takımı'nda şampiyonluk turu... 
</HEADLINE>
<TEXT>

     Birinci Serbest Güreş Ligi’ni şampiyon olarak tamamlayan Erdemirspor takımı, Zonguldak’ın Ereğli İlçesi’nde coşkuyla karşılandı. 
     Birinci Lige ilk kez bu yıl çıkan ve hafta sonu deplasmanda Ankara ASKİ Spor’u yenerek şampiyonluğunu ilan eden kırmızı-beyazlı ekibin sporcularını, ilçeye girişteki plaj mevkiinde kulüp yöneticileri ve taraftarlar karşıladı. 
     Şehir içinde şampiyonluk turu atan konvoyu, Ereğli Demir ve Çelik Fabrikaları ERDEMİR ana kapısında, Genel Müdür ve Yönetim Kurulu Üyesi Kerim Dervişoğlu ile Erdemirspor Kulübü Başkanı Fadıl Demirel’in yanı sıra fabrika çalışanları karşıladı. 
     Dervişoğlu, "Birçok kulübün yaşayamadığı mutluluğu bizlere yaşattığınız için sizi kutluyor, başarılarınızdan dolayı tebrik ediyorum" dedi. 
     Demirel de Erdemirspor’un artık salon sporlarında Türkiye’yi aştığını belirterek, "Hedefimiz ERDEMİR adını dünyaya duyurmaktır. 
     Bir yıl da hem voleybol hem de güreşte kupa kazandığımız için gururluyuz, mutluyuz" dedi. 
     
</TEXT>
</DOC>
