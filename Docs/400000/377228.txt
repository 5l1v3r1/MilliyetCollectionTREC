<DOC>
<DOCNO> 377228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/magazin/axmag01.html </URL>
<DATE> 2005/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Belalı Baldız için tipleri değişti 
</HEADLINE>
<TEXT>


Kenan Işık sakallarını kestirdi, Nurgül Yeşilçay saçını boyattı iki isimdeki bu değişimin nedeni yeni dizileri 

BİRSEN ALTUNTAŞ 

Nurgül Yeşilçay ve Kenan Işık, yeni TV dizileri için tiplerini değiştirdiler. Yeşilçay, Işık ve Berna Laçin, 'Hope Faith' adlı dizinin yerli versiyonu 'Belalı Baldız' için kamera karşısına geçti. Laçin'in Işık'la evli ve 3 çocuklu bir kadını, Yeşilçay'ın ise ablasının yanına taşınmak zorunda kalan başarısız bir oyuncuyu oynadığı dizinin yönetmenliğini Fatih Aksoy üstlendi. 

10 yıldır sakallıydı 
Işık, rolü için 10 yıl sonra ilk kez sakal ve bıyığını kesti. Hamilelikte aldığı kilolardan hızla kurtulma çabasında olan Yeşilçay da, ablası rolündeki Laçin'e benzemek için saçlarını sarıya boyattı. 
"Adeta küçük Cem Özer" dediği bebeği Osman Nejat'a aşırı bağlanmamak için dizide rol aldığını söyleyen Yeşilçay, şöyle konuştu 

'3 ay dışarı çıkmadım' 
"Çocuk sevgisi bambaşta. Dünyadaki hiçbir şeyi bu kadar çok sevmiyorsun. Bundan da çok korktum. 3 ay evden dışarı çıkmadım. Çok bağlandım. Dizi yapmasam, bu bebek için de kötü olacaktı. Senin için saçımı süpürge ettim demeyeyim diye sete döndüm." 
Kendisini dizide oynamaya Çeşme'de tatil yaparken Yeşilçay'ın ikna ettiğini belirten Laçin ise, 3.5 yaşına giren kızı Ada'nın ismini bileğine yazdırdı. 



</TEXT>
</DOC>
