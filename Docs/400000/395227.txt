<DOC>
<DOCNO> 395227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sontur17.html </URL>
<DATE> 2005/11/15/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Güreşçiden doktora dayak 
</HEADLINE>
<TEXT>

     Muhammet KAÇAR RİZE, DHA 

RİZELİ güreşçi 31 yaşındaki Mucip Türkyılmaz, kendisini Trabzon'daki Karadeniz Teknik Üniversitesi Farabi Hastanesi’ne sevk etmeyen Rize 82'nci Yıl Devlet Hastanesi Beyin Cerrahı uzmanı Dr. Ekrem Yalçın’ı dövdüğü iddasıyla gözaltına alındı. 
     Dr. Yalçın tedavi altına alınırken, kendisine 5 gün iş göremez raporu verildi. 
     Olay, bugün saat 10.30 sıralarında Rize 82'nci Yıl Devlet Hastanesi Beyin Cerrahi Polikinliği’nde meydana geldi. Dünya ve Akdeniz güreş şampiyonu Taner Akbulut ile birlikte hastaneye gelen Rize Çayspor güreş takımı sporcusu Mucip Türkyılmaz, bel ağrısı şikayeti çektiğini belirterek Beyin Cerrahi uzmanı Dr. Ekrem Yalçın’dan iddiaya göre, kendisini Trabzon’daki Karadeniz Teknik Üniversitesi Farabi Hastanesi’ne sevk etmesini istedi. Ancak Dr. Yalçın, bu tür hastalıkları tedavi edebileceklerini söyleyip sevk etmeyince Mucip Türkyılmaz’ın saldırısına uğradı. Vücudunda morluk ve kızarıklıklar oluşan Dr. Yalçın, acil serviste tedavi altına alınırken, kendisine 5 gün iş göremez raporu verildi. Güreşçi Mucip Türkyılmaz gözaltına alındı. Bu olayın benzerlerinin daha önce de yaşandığını belirten Yalçın, şöyle dedi 
     Daha önce tedavi ettiğimiz ve bel fıtığı teşhisi koyduğumuz bir hastamızdı. Kapıdan içeri girer girmez Farabi Hastanesi’ne sevk etmemi istedi. Ben de ona burada her türlü tedaviyi yaptığımızı ancak, tedavisini yapamadığımız hastaları Farabi’deki beyin cerrahi uzmanları ile görüşüp sevk ettiğimi anlattım. Bu hastamızda Trabzon’a sevk olacak bir durumu yok. Ben ona bunları anlatırken bana saldırmaya başladı. Bu çok çirkin bir olaydır. Kendisi güreşçiymiş, sporcuymuş. Ben kendisini kınıyorum.'' Saldırıya uğrayan Beyin Cerrahi uzmanı Dr. Ekrem Yalçın, Özellikle Rize’de üst düzey siyasetle uğraşanlara sesleniyorum. Burada tedavisi mümkün olan ve doktorun tedavi edeceğini söylediği hastalar için lütfen oraya sevk edilsin, buraya sevk edilsin’ diye araya girmesinler. Yaşadığımız olay budur. Bu sıkıntıyı bütün doktorlarımız yaşıyor. Bütün hastalarımızı dışarıya mı sevk edelim Hekim ahlaklı, dürüst olacak ama hastada öyle olmalı'' dedi. 
     
</TEXT>
</DOC>
