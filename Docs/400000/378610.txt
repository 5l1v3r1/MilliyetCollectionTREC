<DOC>
<DOCNO> 378610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sondun35.html </URL>
<DATE> 2005/09/15/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Dönem başkanı Avusturya'nın sloganı 'Avrupa sizi dinliyor' 
</HEADLINE>
<TEXT>

     Avusturya Dışişleri Bakanı Ursula Plassnik, ülkesinin gelecek yılın ilk altı ayında üstleneceği AB dönem başkanlığı sırasında, ''Avrupa sizi dinliyor'' sloganını kullanacağını bildirdi. 
     Hollandalı grafik sanatçısı Rem Koolhaas'ın, AB üyesi 25 ülkenin bayraklarını yan yana dizerek hazırladığı AB logosunu da ''dönem başkanlığı logosu olarak ilk kez kullanacaklarını'' belirten Plassnik, dönem başkanlığı için hazırlanan web sayfası üzerinden vatandaşların AB'den beklentilerini ve önerilerini bildirmeleri çağrısında bulundu. 
     Plassnik, vatandaşların web sayfası üzerinden veya bakanlık nezdinde oluşturdukları Avrupa telefonundan iletecekleri, istek ve önerilerinin dikkate alınacağını kaydetti. 
     AB'nin genişleme sürecine ilişkin bir soru üzerine Plassnik, ''Romanya ve Bulgaristan'ın 2007 veya 2008 yılında üye olacaklarını'' belirterek, Türkiye'nin üyeliği konusunda ise ''Türkiye'ye ilişkin genelde olumlu bir tutum var, ancak tam üyelikten söz edilince bu tutum olumsuzlaşıyor'' dedi. 
     
</TEXT>
</DOC>
