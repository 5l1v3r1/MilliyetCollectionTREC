<DOC>
<DOCNO> 357211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/siyaset/siy08.html </URL>
<DATE> 2005/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediyeye Zaman'dan bir transfer daha 
</HEADLINE>
<TEXT>


MEHMET DEMİRKAYA 


İstanbul Büyükşehir Belediyesi şirketlerinden Kültür A.Ş. Genel Müdürlüğü'ne, Fethullah Gülen cemaatine yakınlığı ile bilinen Zaman Gazetesi Yazarı Nevzat Bayhan getirildi. 
Bayhan, yerel seçimlerde AKP'den Eminönü Belediye Başkanlığı'na aday adayı olduğunu açıklamıştı. Ancak AKP, Nevzat Er'i aday göstermişti. Daha önce de Zaman gazetesinde köşe yazarlığı yapan İskender Pala, Kültür İşleri Daire Başkanlığı görevine getirilmişti. Daire Başkanlığı görevini bir süre sürdüren Pala, daha sonra Kültür İşlerinden Sorumlu Başkan Danışmanı olmuştu. Zaman gazetesinde Dış Haberler Editörlüğü yapan Süleyman Taygar da, bir süre önce belediyenin sosyal tesislerini işleten belediye şirketi BELTUR'un Genel Müdürlüğü'ne getirilmişti. 



</TEXT>
</DOC>
