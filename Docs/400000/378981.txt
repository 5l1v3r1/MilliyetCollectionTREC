<DOC>
<DOCNO> 378981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sonsiy05.html </URL>
<DATE> 2005/09/16/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
TRT Genel Müdürlüğü için başvurular başladı 
</HEADLINE>
<TEXT>

     TRT Genel Müdürlüğü için adaylık başvuruları başladı. 
     Radyo ve Televizyon Üst Kurulu’ndan RTÜK yapılan yazılı açıklamaya göre, RTÜK, 14 Eylül 2005 tarihli toplantısında, 3984 sayılı Radyo ve Televizyonların Kuruluş ve Yayınları Hakkında Kanun’un amir hükümleri gereğince boş bulunan TRT Genel Müdürlüğü için adaylık başvurularının başlatılmasını kararlaştırdı. 
     Buna göre, 2954 sayılı Türkiye Radyo ve Televizyon Kanunu’nun 13. 
     maddesinde belirtilen şartları taşıyan adaylar, 30 Eylül 2005 günü saat 18.00’e kadar başvuru dilekçesi adres ve irtibat telefonu da yer alacak , özgeçmişi temayüz ettiği branşı belirterek , noter tasdikli nüfus cüzdanı örneği, adli sicil belgesi ve son 3 yıl içerisinde herhangi bir siyasi partiye üye veya herhangi bir siyasi partiden aday olmadıklarına dair yazılı beyanları ile RTÜK Personel Dairesi Başkanlığı’na süresi içinde postayla veya şahsen başvuruda bulunacaklar. Eksik veya usulüne uygun olmayan başvurular ile postada meydana gelen gecikmeler dikkate alınmayacak. Başvurularda başvuru dilekçesi ve eklerinin Üst Kurul evrakına giriş tarihi esas alınacak. 
     
</TEXT>
</DOC>
