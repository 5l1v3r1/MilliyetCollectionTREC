<DOC>
<DOCNO> 370732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonyas13.html </URL>
<DATE> 2005/08/17/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Demi Moore'a kötü sürpriz Çıplak fotoğrafları ortaya çıktı 
</HEADLINE>
<TEXT>

     Önümüzdeki ay kendisinden 16 yaş küçük sevgilisi Ashton Kutcher ile evlenmesi beklenen Demi Moore'a kötü sürpriz Ünlü yıldızın yıllar önce çekilmiş ve şimdiye kadar yayınlanmamış çıplak fotoğrafları ortaya çıktı. 
     Şöhreti yakalamadan verilen erotik pozlar bu kez Demi Moore'un başını yakacak gibi. Moore'un daha önce görülmemiş fotoğrafları, eski bir erkek arkadaşı tarafından çok genç yaşta çekilmiş. 
     Ünlü güzelin bu pozlarına sevgilisi Ashton Kutcher'in ne tepki vereceği ise merak konusu. 
     Kabala dinine inanan 43 yaşındaki Demi Moore ve 27 yaşındaki sevgilisi Ashton Kutcher'in, Tel Aviv'de eylül ayında evleneceği açıklanmıştı. Ayrıca, Ashton Kutcher'den hamile olan Moore'un düşük yaptığı ileri sürülmüştü. 
     Hollywood'un yetenekli güzeli Demi Moore, 40 yaşından sonra da güzelliğinden bir şey kaybetmedi. Son dönemde, "Charlie’nin Melekleri" filminde kamera karşısına geçen Moore, özellikle erkek hayranlarını güzelliği ve cazibesiyle yine büyülemişti. 
     
Demi Moore, kariyerinin zirvesindeyken Bruce Willis ile evlendi. Bu evlilik Haziran 1998'de sona erdi. Moore'un Bruce Willis ile evliyken Leonardo Di Caprio ile eşini aldatması günlerce konuşulmuştu. Güzel oyuncunun Bruce Willis'ten üç kızı var. 
     Bir bakışta Demi Moore 
     Asıl adı Demetria Guynes olan Demi Moore 11 Kasım 1962'de dünyaya geldi. 
     Babası daha o doğmadan annesi Victoria'yı terketti, annesinin evlendiği üveybabası ise sık sık iş değiştirdi ve bu yüzden de yaklaşık 40 kez taşınmak zorunda kaldılar. 
     Ünlü olmadan önce tiyatroda biletçilik yaptı. 
     16 yaşında okulu bırakıp poster kızı olarak çalışmaya başladı. 18 yaşında rock müzisyeni Freddy Moore ile evlendi. Bu evlilik dört yıl sürdü. 
     19 yaşında "General Hospital" adlı bir soap opera dizide sürekli çalışmaya başladı. İlk maaşıyla kutlama partileri yapan ve kokaine başlayan Demi Moore, üç yıl kadar sürdürdüğü bu dönemde bir gün sete uyuşturucu almış bir şekilde gelince yönetmen Joel Schumacher tarafından kovuldu. 
     
Hamileyken Vanity Fair'e çıplak poz vermesi gibi herkesin ilgisini çekecek gösteriler yapmasıyla şöhrete ulaştı. "Hayalet Ghost"un 1990 büyük ticari başarısından ve "Ahlaksız Teklif Indecent Proposal" 1993 , "Taciz Disclosure" 1994 gibi tartışmalı filmlerden sonra artık o Hollywood'un en çok aranan ve en pahalı aktrislerinden biri oldu. 
     1996'da People dergisi tarafından dünyadaki en güzel 50 kişiden biri seçilen Demi Moore, Bruce Willis ile evlendi. Bu evlilik Haziran 1998'de sone erdi. 
     
     Filmleri 

     Charlie'nin Melekleri Tam Gaz Charlie's Angels Full Throttle 2003 , Jane'in Zaferi G.I. Jane 1997 , Tuzak 1996 , Ahlaksız Teklif Indecent Proposal 1993 , Taciz Disclosure 1994 , Birkaç İyi Adam Few Good Men 1992 , Hayalet Ghost 1990 , Biz Melek Değiliz We're No Angels 1989 , The Seventh Sign 1988 . 
     

     
</TEXT>
</DOC>
