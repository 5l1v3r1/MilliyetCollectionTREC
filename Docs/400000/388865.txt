<DOC>
<DOCNO> 388865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sontur17.html </URL>
<DATE> 2005/10/22/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Akli dengesi bozuk genç, annesini öldürdü, babasını da yaraladı 
</HEADLINE>
<TEXT>

     Karabük'te akli dengesinin bozuk olduğu bildirilen genç, annesini keserle öldürdü, babasını bıçakla yaraladı. 
     Alınan bilgiye göre, merkeze bağlı Şirinevler Mahallesi'nde yaşayan Y.S. 21 ile babası C.S. 55 arasında henüz belirlenemeyen nedenle tartışma çıktı. Tartışmanın kavgaya dönüşmesi üzerine Y.S, babasını bıçakla, olaya müdahale etmek isteyen annesi F.S'yi 42 de keserle yaraladı. 
     Olaya tanık olan ve korkuya kapılarak evden kaçan Y.S'nin kızkardeşi S.C'nin durumu bildirmesi üzerine olay yerine gelen polis ekipleri, anne F.S'nin öldüğünü belirledi. 
     Başından ağır yaralanan baba C.S. ise Şirinevler Devlet Hastanesi'ne kaldırıldı. 
     Psikolojik sorunları olduğu için İstanbul'da zaman zaman tedavi gördüğü öğrenilen Y.S. gözaltına alındı. 
     Y.S'nin, ''Gaipten gelen seslerin anne-babasını öldürmesini istediğini, bunun yerine getirilmesi durumunda kendisinin sağlığına kavuşacağını söylemesi nedeniyle böyle bir şey yaptığını'' belirttiği bildirildi. 
     
</TEXT>
</DOC>
