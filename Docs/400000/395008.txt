<DOC>
<DOCNO> 395008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/yasam/ayas.html </URL>
<DATE> 2005/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciye, derste veli dayağı 
</HEADLINE>
<TEXT>


'Konuşanlar' listesine adı yazılan Cafer babasına, babası Mehmet Meraklı da sınıfa koştu ve öğretmenin gözü önünde ismi tahtaya yazan öğrenciyi dövdü 

Burcum Devrez 

İstanbul'daki Fatih Atikali İlköğretim Okulu öğrencisi M.U.B. 9 , dersin ortasında sınıfa giren bir veliden dayak yedi. Fatih Cumhuriyet Başsavcılığı'na şik yette bulunan B. ailesi, çocuklarının psikolojisinin bozulduğunu, okula gitmek istemediğini söyledi. 

'Kolunu büktü' 
Savcı, polis tutanakları ve sınıf öğretmeni Cemile Eryiğit'in imzalı ifadesine göre olay şöyle gelişti Atikali İlköğretim Okulu'nun 4-C sınıfı öğrencileri, teneffüs zili çaldıktan sonra derse girdi. Dersi dinleyen öğrenciler, arkadaşları Cafer'in, sınıfa kapıyı çalmadan giren babası Mehmet Meraklı'nın tepkisiyle irkildi. Meraklı, yanına çağırdığı U.'ya vurdu. 
Çok korktuğunu anlatan U. ise şöyle konuştu "Dersteydik. İçeri biri girdi, 'U. kimse gelsin buraya' diye bağırdı. Korkarak yanına gittim. Elinde suluk vardı. Sulukla çeneme vurdu. Öğretmenim müdahale etti. Onun da 'ayrımcılık yapıyorsun' diyerek kolunu büktü." 

Şik yetçi oldular 
Fatih Cumhuriyet Başsavcılığı'na şik yette bulunan anne Canan B., "Çocuğumun psikolojisi bozuldu. Okula gitmek istemiyor. Ben de göndermek istemiyorum. Bir velinin, öğretmen ve okul idarecileri umursamadan okula ve derse girmesini anlayamıyorum" dedi. 

'Böyle giderse kıyamet kopar' 
Okul Müdürü Mehmet Yılmaz ise olaydan bir gün sonra haberi olduğunu belirterek, şöyle konuştu 
"Öğretmen, sınıf başkanı U.'ya 'Gürültü yapan olursa tahtaya yaz' demiş. U. da Cafer konuştuğu için onu tahtaya yazmış. İsmi tahtaya yazılan Cafer korkmuş, babasının yanına gitmiş. Öğretmenin ayrımcılık yaptığını söylemiş. Darp yok, rapor yok ama ortada bir suç var. Okula nasıl girdi, bu cüreti nasıl gösterdi. Her veli gelip birinin çocuğunu dövmeye kalkarsa burada kıyamet kopar." 



</TEXT>
</DOC>
