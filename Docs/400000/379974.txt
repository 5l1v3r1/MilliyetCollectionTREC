<DOC>
<DOCNO> 379974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/soneko52.html </URL>
<DATE> 2005/09/20/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
AMB, kısa dönemde yüksek petrol fiyatlarından kaygılanıyor... 
</HEADLINE>
<TEXT>

     Petrol fiyatlarındaki yükseliş Avrupa Merkez Bankası'nı AMB endişelendiriyor. 
     AMB Yönetim Kurulu Üyesi ve Portekiz Merkez Bankası Başkanı Vitor Constancio, petrol fiyatlarındaki yükselişin dünya ekonomisi büyüme ve enflasyon riskleri nedeniyle tehdit ettiğini belirtti. 
     Vitor Constancio, Portekizce konuşan Doğu Timor ve Afrika ülkelerinin ekonomi yetkilileriyle yaptığı görüşmede, petrol fiyatlarının yükselmesinin, ekonomik büyüme ve enflasyon üzerinde ciddi tehlikeleri bulunduğunu ifade etti. Constancio, merkez bankalarının enflasyon risklerini kontrol altına alması gerektiğini bildirdi. 
     Portekiz Merkez Bankası Başkanı Constancio, petrol fiyatlarındaki yükselişin ardından, avro kullanılan ülkelerde merkez bankalarının büyüme beklentilerini 2005 yılı için 1.4'ten 1.3'e, 2006 yılı içinse 2.0'den 1.8'e çektiğini hatırlattı. 
     Kısa vadede yüksek petrol fiyatlarından endişe eden AMB'nin küresel ekonomideki dengesizliklerin uzun vadede daha yıkıcı etkilerinin olacağından kaygılandığı belirtiliyor. 
     Küresel ekonomideki dengesizliklere dikkat çeken Constancio, ABD'nin dış ticaret açığının ve bazı Asya ülkelerindeki aşırı döviz birikiminin sürdürülmesi güç bir noktaya doğru yaklaştığını vurguladı. 
     Constancio, bu etmenlerin basıncına karşı bir düzeltme hareketinin uluslararası ekonomik ve mali durumda önemli dengesizliklere yol açabileceği uyarısında bulundu. 
     
</TEXT>
</DOC>
