<DOC>
<DOCNO> 382446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/magazin/yazdud.html </URL>
<DATE> 2005/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu akşam bütün meyhanelerini... 
</HEADLINE>
<TEXT>


Selda Alkor tepeden tırnağa yenilenmiş, 'Tatlı Cadı', 102 Dakika, Tuğba'yı dinleyin, Kör Agop, Bade, Degüstasyon, Refik, Cambaz-İstanbul, Alem, Mosaic ve... 


Efendim, kısmetse mübarek Ramazan ayına topu topu 8 gün kaldı. 4 Ekim Salı akşamı sahura kalkacağız. Bendeniz üç aylarda olduğum için içki konusunu kapattım. Ama aranızda son bir hızla tur yapmak isteyenler bulunabilir ya da oruç ile herkesin arası iyi olmayabilir. Benim dükk n -pardon köşem- her dinden, her inançtan tüm okuyucularıma açıktır. Ayrıca bu köşede çıkan yazılarım Milliyet internet ve Hürriyet Avrupa'da da yer aldığı için yurt dışından Türkiye'ye gelenlere de bir rehber niteliği taşıyor. Bu yüzden her telden, her keseye uygun mek nlara yer vermeye dikkat ediyorum. Neyse bu kadar kelamı bugünkü köşemde yer alan meyhaneler için ettim. Ama öncelikle ailece gidebileceğiniz Divan Pub'daki makarna günlerinden sizlere söz etmek istiyorum. Fazla vaktiniz yok, 30 Eylül son tarih. O nedenle bugün ailece bir uğrayın derim. Köfteli, bonfileli, deniz mahsullü, ıspanaklı, sebzeli salamlı, spagetti bolonez, özgün Divan yorumu ile sizleri bekliyor. Gazetedeki kankam sevgili Yazgülü Aldoğan, yakışıklı oğlun Deniz'le bence hemen git Tam Deniz'in damak tadına uygun çünkü. Neyse mönüde ayrıca vejetaryenler için de farklı seçenekler mevcut. Dört peynir soslu tortellini, sarımsak, domates, kapri, maydonoz, kırmızı biber, parmesan, dolmalık fıstık ve red pesto linguini ise benim seçeneğim. Ha fiyatlar mı 12.50-18.00 YTL arası. Telefon 0212 315 55 00. Yine bu pazar gününde herkesin kesesine uygun bir başka alternatif ise son bir yılın en popüler caddesi Akarsu, yani Cihangir'deki antre. Hani oralarda, entel-dantel takımı ne yapıyor diye merak edip bir tur atmak isterseniz ve karnınız acıkırsa 3 ila 5 YTL arasında karnınızı doyurabilirsiniz. Sonra da yine oradaki cafelerde çay ya da kahvenizi yudumlarsınız. Peynirli, jambonlu, füme, karışık, ton balıklı, dilli hatta diyet her çeşit var. Ayrıca mevsim, Akdeniz, ton balıklı ve füme salata fiyatları da 3.5 ila 5 YTL arası. Telefon 0212 292 89 72. 

Buralarda turlarken Selda Alkor'a rastladım. Oyuncu olarak ikinci baharını yaşayan Selda Alkor'u 'Asmalı Konak' ve ardından 'Çemberimde Gül Oya' dizisindeki oyunculuğu ile ben de çok beğenmiştim. Helal olsun. 
Yalnız o gün daha da gençleşmiş gördüm kendisini. Duyumlarım doğruysa Yıldız'daki Boğaziçi Tıp Merkezi'nde Dr. Mustafa Karataş ve Dr. Akın Demiral sayesinde müthiş olmuş. Karboxi, yüz mezosu, botox ve göz kapağı ameliyatları ile dinamikleşmiş. Valla bu yönden de kendisini kutluyorum. Çünkü seyircisine saygısı olan bir sanatçı kendine bakmalı. Evet bu dedikodudan sonra minik kültür turumuza geçelim. 

Müzik, sinema... 
Uzun süredir yazacaktım ama kısmet bu pazara oldu. Tuğba Özerk, hemşerim. Ercan Saatçi'nin söz yazarı, besteci ve yapımcı olarak imza attığı albümü DMC etiketiyle çıktı. 'Dün Gibi' adını taşıyan albüm çok başarılı. Bir süredir Murat Aşık ile birlikte olan, dolayısıyla da Fenerbahçe eski başkanlarından sevgili Metin Ağabey'in Aşık gelin adayı Tuğba'nın sesine bayıldım. Şarkıları da harika. Üstelik söz yazıyor, besteliyor, o nedenle Tuğba'nın geleceği var. Nazan Öncel imzalı 'Lo Lo Lo' sevimli. Özetle 'Dün Gibi' dinlenir. Pek bir işe yaramayan ama sevdiğim ve bende özel bir yeri olan sevgili menajerim Sayım Çınar'dan bu kez kitap önerisi. '102 Dakika'. 
11 Eylül sabahı Dünya Ticaret Merkezi'ndeki yaşam mücadelesinin dramatik ve destansı öyküsü. Tecrübeli iki gazeteci, Jim Dwyer and Kevin Flynn'ın tanıklardan yola çıkarak yazdıkları bu kitap, İkiz Kuleler'de 102 dakika boyunca verilen hayatta kalma savaşının bilinmeyen iç yüzünü ortaya koyuyor. Bir de film. Nicole Kidman beğendiğim bir oyuncu. O nedenle 'Tatlı Cadı'nın yeni versiyonuna gittim. 
Üstelik de ilk 'Tatlı Cadı Samantha'yı izlemiştim. 
Ama pek tat almadım. Yine de çocuklar için ilginç gelebilir. 
Evet efendim, bu pazar da bu kadar. BU DÜKK N ÇARŞAMBA NE YAZIK Kİ BİR GÜN KAPALI. Cumartesi yine sizlerle birlikteyiz. Sevinçleriniz okyanuslar, üzüntüleriniz ise kum tanesi kadar olsun. Hoş kalın efendim. 

Tarihi mek nlarda rakı keyfi 

Kör Agop Balıkçı Agop İnciyan tarafından deniz kenarında bir çorbacı olarak hizmete giren Kör Agop, 64 yıllık tarihiyle Kumkapı'nın en eski meyhanelerinden biri. Agop, İnciyan'ın torunu Daniel İnciyan tarafından işletiliyor. Mutfak Ermeni ve Türk lezzetleri. Kişi başı ortalama 40-50 YTL. Telefon 0212 517 23 34. 
Bade İki katlı bina tam 130 yıllık. 1999'da Mert Ailesi tarafından kurulan Bade'nin mönüsünde saray mutfaklarından günümüze uyarlanan lezzetler var. Bade'de her akşam 21.00'den sonra canlı fasıl var. Kişi başı 50 YTL. Telefon 0212 244 79 91. 
Degüstasyon Nazım Usta'nın 1997 yılında açtığı Degüstasyon, yemekleri ve atmosferiyle favori. Degüstasyon usulü deniz ürünleri, ana yemeklerden tuzda balık ve buğulama mek nın en iyileri. Kişi başı ortalama 40 YTL. Telefon 0212 292 06 67. 
Asmalı Mescit'te Refik Meyhanesi Özellikle gazeteci ve yazarların uğrak yeri. Mek nda 20 çeşit meze, rakı adabına uygun olarak hazırlanıyor. İşletme Refik Aslan'da. Pazar hariç her gün açık. Kişi başı ortalama 40-45 YTL. Telefon 0212 243 28 34. 
Cambaz-İstanbul Meyhanesi Beyoğlu'nun gözde eğlence mek nı Cambaz İstanbul Meyhanesi ile 100 yılı aşkın tarihi mek nında, meyhane kültüründe yeni bir alternatif. Mezeler Ermeni kadınlar tarafından özel olarak hazırlanıyor. Ayvalık, Burhaniye ve Adatepe zeytinyağları kullanılıyor. Girit usulü zeytin dolması, asma yaprağında sardalye, uskumru dolması, Ermeni pilakisi, çiroz salatası, Ayvalık havyarı, balık köftesi spesiyalleri arasında. Kişi başı ortalama 45-50 YTL. Sahibi Rıza Sönmez. Telefon 0212 244 75 92. 
Alem Nevizade'deki keyifli adreslerden biri Alem. 250 yıllık tarihi bir bina. Özellikle Ege ve Akdeniz mutfağının spesiyallerinin yer aldığı Alem Rumlardan kalan meyhane kültürünün de en güzel örneklerinden. Her akşam yemek eşliğinde Türk müziği ile mikrofonsuz canlı fasıl var. Kişi başı ortalama 35- 40 YTL İşletmecileri Veysel Çavdar ve Bülent Ortaç. Telefon 0212 249 60 55. 
Mosaic Restaurant Marmara Denizi ve tarihi yarımada manzaralarına sahip olan ve 38 yıldır Sahilyolu'nda hizmet veren Kalyon Otel'in bünyesindeki Mosaic Restaurant, Türk mutfağının seçkin örnekleri yanında mozaik oluşturmak amacıyla dünya mutfaklarının en cazip örneklerine mönüsünde yer veriyor. Sahibi Timuçin Tecmen. Kişi başı ortalama fiyatı ise 50 YTL. Telefon 0212 517 44 00. 

Dizi teklifleri yağıyor 

Hülya Koçyiğit ve güzeller güzeli torunu Aslışah'ın oynadıkları reklam filmini sanırım izlemişsinizdir. Valla ben çok beğendim. Türkiye'nin en genç ve en güzel anneannelerinden Hülya Abla Koçyiğit ile şeker torununa şimdilerde reklam filminin yönetmeni Sinan Çetin bir dizide birlikte oynamalarını önermiş. Üstelik sponsorları bile hazırmış. Reklam filminde oynadıkları Çaykur. Bakalım sevgili arkadaşım Ender Alkoçlar, yani Aslışah'ın yakışıklı babası ile dünyalar güzeli annesi Gülşah bu işe ne diyecek 



</TEXT>
</DOC>
