<DOC>
<DOCNO> 385891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sonyas03.html </URL>
<DATE> 2005/10/11/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Piton, Siyam kedisini yuttu 
</HEADLINE>
<TEXT>

     ABD’de geçen hafta bir pitonun bir timsahı bütün olarak yutarak patlamasının ardından, bu kez de bir piton siyam kedisini yuttu. 
     Florida’nın Miami kentinde, bir Burma pitonunun geçen haftadan beri kayıp olan bir yaşındaki bir Siyam kedisini yuttuğu anlaşıldı. 
     Kedinin sahibi Elidia Rodriguez’in evinin arka bahçesinde bir ihbar üzerine görevlilerce yakalanan 4 metrelik pitonun gövdesindeki şişkinlik hemen dikkat çekti. 
     Bir yılan uzmanı, Burma pitonunun içindeki şişkinliğin Frances isimli Siyam kedisine ait olduğunu belirledi. 
     Burma pitonunun bir doğal koruma alanına götürüleceği ve bundan böyle camdan kafeste yaşayacağı belirtildi. 
     Florida’daki Everglades ulusal parkında geçen hafta 4 metre uzunluğundaki bir piton yılanı yaklaşık 2 metrelik bir timsahı bütün olarak yutmaya çalışmış, piton patlarken, timsah da ölmüştü. 
     
</TEXT>
</DOC>
