<DOC>
<DOCNO> 399589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sondun43.html </URL>
<DATE> 2005/12/01/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Amerikan Ordusu, Ramadi'de direnişçilerin kenti ele geçirdiğini yalanladı 
</HEADLINE>
<TEXT>

     Amerikan ordusu, direnişçilerin, Anbar vilayetinin merkezi Ramadi'nin kontrolünü ele geçirdiği yolundaki açıklamasını yalanladı. 
     Amerikalı Albay Partick Kerr, ''Direnişçilerin Ramadi'nin denetimini ele geçirdiği yolundaki haberler tamamen asılsız'' dedi. 
     Reuters ajansının haberine göre, Kerr elektronik postayla gönderdiği açıklamada, ara ara hafif silahlarla çarpışmalar olduğunu, ancak olağandışı bir durum bulunmadığını belirtti. 
     Görgü tanıkları, 400 dolayında ağır silahlı maskeli kişinin, bir Amerikan üssüyle hükümet binasına havan topu ve roket saldırıları düzenledikten sonra kentte devriye gezmeye başladığını, kentin giriş ve çıkışlarında kontrol noktaları kurduğunu ve Irak'taki El Kaide'nin kentin kontrolünü ele geçirdiğini öne süren bildiriler dağıttığını söylemişti. 
     
</TEXT>
</DOC>
