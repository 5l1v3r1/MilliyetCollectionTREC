<DOC>
<DOCNO> 379550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/spor/spo08.html </URL>
<DATE> 2005/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Körfez Timsahı 0-2 
</HEADLINE>
<TEXT>


Lider Bursaspor'un hızını Kocaelispor da kesemedi. Yeşil - Beyazlı takım, deplasmanda Eser'in 21 ve 34'te attığı gollerle dördüncü maçını da kazandı, zirvedeki yerini sağlama aldı 


Teknik Direktör Raşit Çetiner yönetiminde güçlü bir kadro kurup, şampiyonluk parolasıyla sezona giren Bursaspor zorlu Kocaelispor deplasmanında ilk yarıda attığı gollerle 3 puanı almayı başardı. Ligdeki dördüncü maçını da kazanan lider Yeşil - Beyazlı takım puanını 12'ye çıkardı. 
Mücadeleye hızlı başlayan Timsah, aradığı gole 21. dakikada Eser'le ulaştı. Genç futbolcu düzgün bir vuruşla Kocaelispor ağlarını sallayarak takımını öne geçirdi. Bursaspor'un etkili oyunu bu golden sonra da devam etti. 34. dakikada müsait durumda topla buluşan Eser, kaleci Hakan'ı bir kez daha mağlup ederek kendisinin ve takımının ikinci golünü kaydetti. Karşılıklı ataklarla geçen maçın ikinci yarısında başka gol olmayınca konuk Bursaspor sahadan 3 puanla ayrıldı. 

Maçın karnesi 
HAKEMLER Cüneyt Elmaskeser, Şenol Ersoy, Ali Kılıç 
KOCAELİSPOR Hakan 5 - Erhan Yıldırım 4 , Bülent 5 , Muhammed Özdin 4 , İbrahim 4 - Muhammed Reis 5 , Mehmet 5 Dk.46 Uğur 6 , Ferhat 5 Dk.67 Cihan 4 , Ali 4 Dk.58 Sercan 5 - Özgür 5 , Ferit 5 
BURSASPOR Yavuz 6 - Ömer 7 , Ünsal 6 , Miu Ilie 7 , Egemen 6 - Serdar 7 , Orhan 6 Dk.80 Mehmet 4 , Frasineanu 6 , Eser 8 Dk.70 Yasin 6 - Serkan 6 Dk.86 İbrahim , Yunus 8 
GOLLER Eser Dk.21 ve 34 
SARI KARTLAR Uğur, Cihan Kocaeli 


</TEXT>
</DOC>
