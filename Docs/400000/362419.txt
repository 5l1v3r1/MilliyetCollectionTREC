<DOC>
<DOCNO> 362419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/soneko42.html </URL>
<DATE> 2005/07/19/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Vakıfbank'a 750 milyon dolarlık sendikasyon kredisi... 
</HEADLINE>
<TEXT>

     Vakıfbank, 750 milyon dolarlık sendikasyon kredisi aldı. 
     Vakıfbank'tan yapılan açıklamaya göre, 34 uluslararası bankanın liderliğinde, 25 ülkeden 62 bankanın katılımıyla sağlanan sendikasyon kredisi, ihracatın finansmanında kullanılacak. 1 yıl vadeli kredinin faizi, libor artı yüzde 0.40 olarak belirlendi. 
     14 Haziran 2005 tarihinde 650 milyon dolar için 34 bankaya yetki verilen sendikasyon kredisi, uluslararası piyasalardan gelen taleple 769.5 milyon dolara çıktı. Banka, krediyi kendi ihtiyaçları doğrultusunda 750 milyon dolarla sınırladı. 
     Son bir ay içinde ikinci büyük krediye imza atan Vakıfbank, 22 Haziran'da da WestLB AG ve Standard Chartered eş liderliğinde 750 milyon dolar tutarında, 7 yıl vadeli DPR Yurt dışı ihracat ve müşteri transferi alacaklarının temliki ile seküritizasyon kredisi sağlamıştı. 
     Böylece bankanın 1 ay içinde sağladığı dış kredi tutarı 1.5 milyar dolar oldu. 
     Sendikasyon kredisini düzenleyen eş lider bankalar şunlar 
     ''ABN AMRO Bank N.V., Abu Dhabi Commercial Bank, Alpha Bank A.E., American Express Bank GmbH, Banque Saudi Fransi, BayernLB, Calyon, Citibank N.A., Commerzbank Aktiengesellschaft, Demir-Halk Bank Nederland N.V., Dresdner Kleinwort Wasserstein acting through Dresdner Bank AG., Niederlassung Luxemburg , Emporiki Bank of Greece S.A., Erste Bank der oesterreichischen Sparkassen AG., HSBC Bank plc., HSH Nordbank AG., HVB Group represented by members of HVB Group , ING Bank N.V., J.P. Morgan plc., Mashreqbank P.S.C., Mizuho Corporate Bank Ltd., Natexis Banques Populaires, National Bank of Egypt UK Limited, Raiffeisen Zentralbank Österreich AG, Societe Generale, Standard Bank London Limited, Standard Chartered Bank, Sumitomo Mitsui Banking Corporation Europe Limited, The Bank of Tokyo-Mitsubishi Ltd., The Arab Investment Company S.A.A., The Bank of New York, The Bank of Nova Scotia, UFJ Bank Limited, Wachovia bank ve WestLB AG London Branch.'' 
     
</TEXT>
</DOC>
