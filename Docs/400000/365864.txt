<DOC>
<DOCNO> 365864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/soneko11.html </URL>
<DATE> 2005/07/31/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
"Yunanistan ile Türkiye arasındaki ticaret kolaylaşacak" 
</HEADLINE>
<TEXT>

     Yunanistan Yeni Demokrasi Partisi Rodop Milletvekili İlhan Ahmet, Yunanistan ile Türkiye arasındaki ticaretin kolaylaşacağını söyledi. 
     Ahmet, yaptığı açıklamada, Yunanistan'da, Eylül ayında kabul edilmesi beklenen yeni Yabancılar Kanunu'nda çok geniş ve kolaylaştırıcı hükümler bulunduğunu söyledi. 
     Türkiye ile ticaretin geliştirilmesi için çalıştıklarını belirten Ahmet, şunları kaydetti 
     ''Şu anda Türkiye'den bir işadamının Yunanistan'da ortak bir şirket kurması uzun zaman alıyordu. Ancak yeni çıkacak kanunla bunun süresi bir aya inecek. Yunanistan ile Türkiye arasındaki ticaret kolaylaşacak. Bir süre önce Atina'da yapılan Türk-Yunan İşadamları Konseyi'nde bu durum dile getirildi. İnşallah ticaretin önünde olan engeller Eylül ayından sonra kalkacak.'' 
     
</TEXT>
</DOC>
