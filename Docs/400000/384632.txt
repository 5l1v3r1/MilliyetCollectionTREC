<DOC>
<DOCNO> 384632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/ekonomi/eko07.html </URL>
<DATE> 2005/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'nin harfi düştü 'Para Eğlencesi' oldu 
</HEADLINE>
<TEXT>



Uluslararası Para Fonu'nun IMF adı, salı günü geçici olarak 'Stajyer Tiona Para Eğlencesi' haline geldi. IMF'nin Washington'daki yeni merkezinde parlak metal harflerle 'INTERNATIONAL MONETARY FUND' yerine, 'INTERN TIONA MONETARY FUN' yazdığı görülünce, önce bunun kasıtlı yapıldığı kuşkusu doğdu. IMF ise olayın merkezlerine yönelik bir tahribat girişimi olmadığını, Fon'un girişinde bulunan bazı harflerin bakım için söküldüğünü açıkladı. IMF sözcüsü Frances Hardin, "L harfi düşmüş. Bu görülünce, tüm harfler kontrol edildi. A ve D harflerinin de eğreti olduğu farkedildi" dedi. Düşen L harfinin ise, bina girişine yakın bir köşede bulunduğu bildirildi. 


</TEXT>
</DOC>
