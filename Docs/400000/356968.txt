<DOC>
<DOCNO> 356968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sondun61.html </URL>
<DATE> 2005/06/30/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
"Suriye, Irak büyükelçiliğini mümkün olan en kısa sürede yeniden açacak" 
</HEADLINE>
<TEXT>

     Irak Dışişleri Bakan Yardımcısı Hamid El Bayati, Suriye’nin Irak büyükelçiliğini mümkün olan en kısa sürede yeniden açacağını söyledi. 
     El Bayati, son iki gündür Suriyeli güvenlik yetkilileri ve diplomatik heyetlerle temaslarda bulunduğunu belirterek, Suriye’nin, şimdiye kadar 70 bin yabancı gerillanın Irak’a girişini önlediğini ve bu yöndeki çabasını sürdüreceği sözünü verdiğini kaydetti. 
     Hamid El Bayati, Irak’ın eski Devlet Başkanı Saddam Hüseyin’in 2003 yılında devrilmesinden sonra Suriye’den Irak’a yapılan ilk üst 
     düzey ziyarette, Suriye’nin, mümkün olan en kısa sürede Bağdat’a büyükelçi gönderme isteğini dile getirdiğini belirtti. El Bayati, Suriye’nin bu göreve heyette yer alan Muhammed Sayid El Bunni’yi uygun gördüğünü kaydetti. Suriye, 1980-1988 yılları arasındaki İran-Irak savaşı sırasında 1982 yılında Bağdat büyükelçiliğini kapatmıştı. 
     
</TEXT>
</DOC>
