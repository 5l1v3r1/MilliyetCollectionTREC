<DOC>
<DOCNO> 394706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sondun13.html </URL>
<DATE> 2005/11/14/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Hamas'tan İsrail için intikam yemini 
</HEADLINE>
<TEXT>

     Hamas, dün öldürülen militanının intikamını alacağını bildirdi. 
     Örgütün askeri kanadı İzzeddin El Kassam'ın açıklamasında, ''El Kassas'ın acı verecek misillemesi yolda'' ifadesi kullanıldı. 
     Açıklamada, ''Siyonistlerin olayın bedelini ödeyecekleri ve akıttıkları kanın her damlasından pişman olacakları'' belirtildi. 
     İsrail güvenlik güçleri, dün gece Batı Şeria'da düzenledikleri bir operasyonda, Hamas örgütünden Emced Hanavi'yi 34 öldürmüştü. 
     
     GAZZE ŞERİDİ'NDE BİR FİLİSTİNLİ ÖLDÜRÜLDÜ 
     Bu arada, İsrail askerlerinin, Gazze Şeridi'nde bir Filistinliyi vurarak öldürdüğü, 3 kişiyi yaraladığı bildirildi. 
     Filistinli görgü tanıkları, Karni geçitinden patlama ve silah seslerinin duyulduğunu belirttiler. Sağlık görevlilerinin bölgede biri ölü, 3'ü yaralı 4 kişiyi bulduğu kaydedildi. 
     Ölen ve yaralanan Filistinlilerin kimliklerine ilişkin bilgi verilmedi. 
     İsrail ordusu da konuyla ilgili olarak henüz açıklama yapmadı. 
     
</TEXT>
</DOC>
