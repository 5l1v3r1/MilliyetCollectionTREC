<DOC>
<DOCNO> 356114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/spor/spo20.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Jübileciler kim 
</HEADLINE>
<TEXT>


YAKAN TOP Nilay YILMAZ 


Yaz sıcaklarının iyice kendini hissettirmeye başladığı şu günlerde hiçbir "büyük" takımdan büyük transfer haberi gelmiyor. Örneğin Kadıköy yakasında, bizim Süper Ligimizdense, İngiltere'nin Premier Ligi'ni tercih eden Emre'nin yarattığı "Kanarya'nın sessizliği", Nihat Kahveci'nin de La Turca yerine La Liga'da kalmayı tercih edeceğinin anlaşılmasıyla devam ediyor. Transferde Ragıp ve Altan bombalarını patlatıp, Ribery'yi de elinde patlatan Galatasaray yönetimi, bu sefer "atik" davranıp diğer yabancıların alacaklarını ödemeye girişmiş. Geç olsun da güç olmasın, bütün topçuları teker teker kaybetmek de vardı, di mi ama Galatasaray yönetimi, emektar kaptan Bülent'i ısrarla jübileye davet etmeye, o da kabul etmemeye devam ediyor. Birincisi oy bizim eller ne güzel eller diyarında kimse "Vaktim geldi, gençlere yol açayım" deyip de kenara çekilmez. Koltuk sevdası sadece politikada değil, her alanda en büyük ulusal sevdalarımızdandır. İkincisi Bülent Korkmaz kardeşiyle beraber top oynadı ama bu da onu kesmemiştir, oğluyla hatta ömrü vefa ederse torunuyla da oynamak istiyor olabilir. Bu arada "Bu Galatasaray yönetimini kim jübileye davet ettirecek" diyorduk ki Galatasaray taraftarı bunu yaptı bile. 
Vasatın altı, sırık, uyuyan dev, kazma... Evet, spor medyamızın bu isimlerle andığı Carew, bir dolu para kazandırarak Beşiktaş'tan ayrıldı. Yeni takımı mı Önemsiz canım Şu bizim şampiyonumuzu evire-çevire yenen O. Lyon altı-üstü. 
Dünyanın en güzel bakışlı Trabzonsporlusu'nu Karadeniz'e uğurladık, kalbimize gömdük. O güzel gözlerin ve gül cemalin hatrı için, Kazım için, şimdi "Sessuzluk". 

Gol, futbolun bayramıdır, golcü mutluluklar yaratır kaleci ise bozguncudur, oyunbozandır. 
Eduardo Galeano 


Haberiniz var mı 

Bir penaltı, Newcastle United'a 2003-2004 sezonunda sadece televizyon gelirinde 17.8 milyon dolar yaklaşık 27 trilyon TL kaybettirdi. Partizan takımına penaltılarla 4-3 yenilerek, Şampiyonlar Ligi'nden elenen ve 2003-04 sezonunda UEFA Kupası'nda mücadele eden Newcastle'ın TV geliri, 2002-03 Şampiyonlar Ligi'nde elde ettiği gelirden 17.8 milyon dolar yaklaşık 27 trilyon TL daha az oldu. 

Ümit Aktan'la TC seri no 15 
Levent Bıçakcı'nın çuvalladığı çuvallar, İstanbul halini 4 gün boşaltır da tekrar doldurur. Türkiye 

Hakan Şükür 2 
Birinci kaleci olmazsam Barça'ya dönmem. Bunun dışındaki alternatifleri unutun. Ben hiçbir takımda yedek olarak sahaya çıkmam. Rüştü Reçber - Hürriyet 

Bazen olur öyle 
Bu haftaki Objektif'te Hakan Şükür vardı. Programın ismi objektifti ama program pek de objektif değildi. Ömer Güvenç - Akşam 

Ne güzel 
Elhamdülillah Müslümanım demiştim, bir cümle daha ilave edeceğim bende Allah korkusu çok fazladır. Erman Toroğlu - Hürriyet 

Tabir-i Caizse 


</TEXT>
</DOC>
