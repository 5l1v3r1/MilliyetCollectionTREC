<DOC>
<DOCNO> 362261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/guncel/gun09.html </URL>
<DATE> 2005/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Henkel çalışanlarından kız çocuklarına destek 
</HEADLINE>
<TEXT>


İSTANBUL Milliyet 

Gazetemizin düzenlediği "Baba Beni Okula Gönder" kampanyasına, Henkel çalışanlarından da destek geldi. "Arkadaş Gibi Marka" sloganıyla dünyada olduğu gibi Türkiye'de de eğitime destek veren Henkel çalışanları, 2700 YTL'yi teslim etti. Bu bağışla 3 çocuğun 3 yıllık eğitim masrafları karşılanacak. Henkel yetkilileri, "Henkel çalışanlarının motivasyonunu yükseltmek amacıyla düzenlenen Polonezköy'deki eğitimde, çalışanlar gün boyu yaptıkları aktiviteler sonucu kazandıkları paraları, 'Baba Beni Okula Gönder' kampanyasına bağışladılar. Böylece, gün boyu ter döken çalışanlar, Henkel'in, 'Arkadaş gibi bir marka' sloganını da hayata geçirmiş oldular" diye konuştu. 

Kızlar için 5414'e bir mesaj yeter 

İSTANBUL Milliyet 
MİLLİYET gazetesinin kız çocuklarının okullaştırılması amacıyla sürdürdüğü "Baba Beni Okula Gönder" kampanyası çerçevesinde, hayırsever vatandaşlar kısa mesaj SMS yoluyla da bağışta bulunabilecekler. Kampanyanın başladığı tarihten itibaren burs ve kız yurdu için belirlenen banka hesaplarına bağış kabul edilirken, yeni sistemle bir mesaj aracılığıyla kız çocuklarına burs yardımı yapılabilecek. Turkcell'in "5414" numaralı hattına "burs" yazarak mesaj gönderen Turkcell faturalı hat sahipleri, kampanyaya 5 YTL'lik katkı yapabilecekler. 

Bağış yapanlar 51. gün 

BURS HESABI 
A.Ercüment Erman, Mahmut Seçkin İnal, Berrak Acar, Hatice Serdaroğlu, Aysel Yatman, Nazan Uluyurt, Gülcan İşbay, Selma Çelikman 

KIZ YURDU HESABI 
Selma Çelikman 
Not Eğitim gönüllülerinin listesi devam edecektir 


</TEXT>
</DOC>
