<DOC>
<DOCNO> 375957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/spor/spo08.html </URL>
<DATE> 2005/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dev silahşorlar 
</HEADLINE>
<TEXT>


Tanjevic ile yaşadığı değişim sürecinde aşama kaydeden 12 Dev Adam, hazırlık maçlarında, üç silahşorların dillerde klişeleşmiş "Birimiz hepimiz, hepimiz birimiz için" sloganındaki gibi paylaşımda mükemmele yaklaştı 

HABER YORUM GÖKHAN TÜRE 


2005 Avrupa Şampiyonası'nın başlamasına sayılı günler kala A Milli Basketbol Takımı, istatistik verilerde de "takım olma" konusunda yaptığı aşamayı gözler önüne serdi. 
Hemen her maç 9, 10 hatta bazen de 11 oyuncusu ile skor üreten Ay - Yıldızlı ekibimiz, Efes Pilsen Mini Dünya Kupası'nda maç başına 15 asist sayı pası ortalamasıyla da tarihte eşi benzeri görülmemiş düzeyde "paylaşımcı" bir tablo ortaya koydu. Skor üretmede eski günlerdeki "bireysel çırpınmalar" yerine takım halinde birbirine yardım ederek pozisyon yaratan, "skor" sevdasından uzaklaşan millilerimiz, tıpkı üç silahşorların h l dillerde dolaşan "birimiz hepimiz, hepimiz birimiz için" sloganında olduğu gibi birbirlerine sayı attırmak için adeta "yarışa girdiler"... 

Hido zirvede 
Aynı şekilde süre paylaşımı da, Tanjevic'in oluşturduğu sistem doğrultusunda "dengelenirken", maç başına ortalama ile en çok süreyi alan oyuncumuz, 23,5 dakika ile Hidayet Türkoğlu oldu. Hido, 12.7 sayı ortalaması ile de 12 Dev Adam'ın en yüksek ortalamasını tutturdu. Mirsad Türkcan, maç başına 11 sayı, 8 ribaundluk ortalama ile takımın "iki yönlü" oyuncusu olduğunu bir kez daha ortaya koyarken, Kerem Tunçeri de 8.2 sayı, 3.5 asist, 2 ribaund, 2 top çalma ile bu anlamda takımın bir diğer jokeri oldu. 

İsabetli turnuva 
Maç başına 81.75 sayı kaydeden Ay - Yıldızlı ekibimiz, potasında ise 72.75 sayı gördü. Üç sayı çizgisinin içinden, pota altı ve uzak mesafeli şutlarda 174 atışın 84'ünü sayıya dönüştüren ve yüzde 48 ortalama tutturan Milli Takımımız, üç sayı çizgisinin ardından ise 79'da 28 isabet buldu, yüzde 35'lik bir oran yakaladı. Devlerimiz, faul çizgisinden ise 110'da 75 isabetle yüzde 68'lik ortalama ile standartların biraz altında bir yüzde tutturdu. 
Millilerimiz, istatistiklere yansımayan özellikleriyle de Sırbistan Karadağ'daki Avrupa Şampiyonası öncesi olumlu sinyaller verdi. Maçı kazanma arzusu, hırsı ve direncinin yanısıra Ay - Yıldızlılar, savunmadaki yardımlaşmaları ve birbirleriyle uyumlarıyla da takım ruhunu sahaya yansıtma konusunda da büyük aşama kaydettiklerini gösterdiler. 

Rakip Romanya 

Bayan basketbolcular, Avrupa Şampiyonası'ndaki en kritik maçını bugün oynayacak, Periler kazanırsa iddiasını sürdürecek 

Ev sahipliği yaptığımız Avrupa Bayanlar Basketbol Şampiyonası'nda oynadığı üç maçın yalnızca birinden galibiyetle ayrılan Potanın Perileri, bugün dördüncü sınavına çıkacak. 
İlk dört için avantaj kaybeden milli takım, İzmir Atatürk Spor Salonu'nda saat 20.30'da başlayacak maçta, grupta son sırada bulunan Romanya ile karşı karşıya gelecek. Bugün oynanacak diğer maçlar şöyle 16.00 Rusya - Litvanya, 18.15 Sırbistan Karadağ - İspanya. 

PUAN DURUMU TAKIM O G M AS YS P 1.İSPANYA 3 2 1 250 204 5 2.RUSYA 3 2 1 260 230 5 3.LİTVANYA 3 2 1 230 222 5 4.S.KARADAĞ 3 2 1 209 205 5 5.TÜRKİYE 3 1 2 244 242 4 6.ROMANYA 3 0 3 163 253 3 

EFES CUP İSTATİSTİĞİ OYUNCULAR SÜRE TS 2S 3S SA R A TÇ TK B K.Tunçeri 83 45 33 6-10 4-10 9-10 8 14 8 1 - Ermal 70 43 27 10-24 1-6 4-5 10 3 3 5 - Mirsad 80 41 44 15-28 3-7 5-8 32 6 2 7 - Ender 78 20 19 7-9 1-6 2-4 2 11 2 7 - Cenk 21 00 - 0-2 0-2 - 1 1 - - - Serkan 80 15 30 5-9 5-12 5-8 3 8 1 2 - İbrahim 78 02 39 6-7 6-16 9-10 3 6 3 5 - Fatih 06 02 2 1-2 - 0-4 - 1 - - - K.Gönlüm 61 09 11 4-5 - 3-10 17 - 3 2 - Mehmet 88 15 45 14-26 2-5 14-16 18 - 2 4 1 Kaya 57 08 26 8-20 0-1 10-16 16 2 2 2 1 Hidayet 94 42 51 10-30 6-11 13-19 15 8 4 6 1 TOPLAM 327 84-174 28-79 75-110 125 60 31 41 3 


</TEXT>
</DOC>
