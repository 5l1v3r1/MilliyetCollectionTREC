<DOC>
<DOCNO> 384605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sonyas08.html </URL>
<DATE> 2005/10/06/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Artık Mourinho in, Beckham out 
</HEADLINE>
<TEXT>

     Bu yaz başına kadar tüm dünyada 'en seksi erkekler' sıralamasında başı çeken Beckham artık düşüşte. Real Madrid'li Beckham uzun süredir dergilere kapak olamıyor. Beckham yerine yeni idol Chelsea'nin teknik direktörü Jose Mourinho oldu. 
     Dünyanın en prestijli erkek dergileri FHM, GQ, Esquire'ın moda editörleri artık yeni kralın Mourinho olduğunda birleşiyor. Tasarımcılar, 'Bugünlerde yapabileceğiniz en kötü şey etrafta Beckham'ınkine benzer kıyafetlerle dolaşmak' diyor. Editörler Beckham'ın metroseksüel tarzının artık demode olduğunu onun yerini daha erkeksi tiplerin aldığında birleşiyor. 
     
     Onu merak eden yok 

     Hatta GQ dergisinin moda editörü Beckham için 'Kaşlarını aldırınca tam bir kız gibi oldu. Ayrıca artık kimse onu merak etmiyor. Haftanın hangi günü ağda yaptırdığını bile biliyoruz' dedi. İngiliz The Times gazetesinin en popüler isim listesinde ise Beckham'ın yerini ondan 43 yaşındaki Jose Mourinho aldı. Portekizli Mourinho tarzını koruması, sakin ve kendine güvenen görüntüsüyle puan topladı. 
     
     Yıllık kazancı 9 milyon euro 

     Dünyanın en büyük bütçeli takımı Chelsea'yi yönetiyor. Takımı geçen yıl şampiyon oldu. Bu yıl yenilgisiz lider. Antrenörlükten yıllık kazancı 9 milyon euro. Reklam gelirleri bu paraya dahil değil. Dünyanın önde gelen markaları onu imaj kampanyalarında oynatmak için ikna etmeye çalışıyor. 
     
</TEXT>
</DOC>
