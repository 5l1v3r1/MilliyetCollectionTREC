<DOC>
<DOCNO> 357369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sonsiy09.html </URL>
<DATE> 2005/07/01/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
İzmir Valisi gitti... 
</HEADLINE>
<TEXT>

     İZMİR Valisi Yusuf Ziya Göksu yaptığı yazılı açıklama ile 16 Temmuz 2005 tarihi itabarıyla emekliliğini istediğini açıkladı. 
     Yazılı açıklama yapan Vali Göksu, İşadamı Halis Toprak ile çok eskiye dayanan hemşerilik ve dostluk ilişkisinin farklı boyutlara çekilerek yıpratılma ve yıldırmaya yönelit haberler sonucunda bugüne kadar sevgiyle, heyecanla, özveriyle yürüttüğüm Valilik görevimden kendi irademle 16 Temmuz tarihi itibarıyla emekliye ayrılıyorum'' dedi. 
     Vali Göksu yazılı açıklamasında, Bazı basın yayın organlarında hakkımda çıkan haber ve iddiaların incelenmesi ve soruşturulması için 30 Haziran tarih ve 260 sayılı yazı ile İçişleri Bakanlığı'ndan müfettiş istedim'' görüşüne yer verdi. 
     
     "HABERLERİ SİNDİREMEDİM" 

     İzmir Valisi Yusuf Ziya Göksu, 3-4 günden bu yana ulusal bazı gazetelerde kendisiyle ilgili yer alan haberleri "içine sindirmesinin mümkün olmadığını" söyledi. 
     Vali Göksu, 1 Temmuz Kabotaj Bayramı etkinlikleri kapsamında "Bergama" Vapuru ile yapılan körfez turunda gazetecilerin sorularını yanıtladı. 
     16 Temmuz 2005 tarihi itibariyle emekliye ayrılacağını açıkladığını hatırlatan Göksu, bir gazetecinin "Soruşturma gerekçesiyle mi emekli oluyorsunuz " sorusuna, "Hayır soruşturmayı ben istedim. Soruşturma sonucunda Halis Toprak ile olan ilişkimin boyutu ortaya çıkacak" dedi. Göksu, "Dargın mısınız " sorusuna ise 
     şu yanıtı verdi 
     "Hayır kimseye dargın ve kırgın değilim. Ben sadece İzmir’e büyük bir heyecanla hizmet etmek istedim. Ama kısmette bu varmış. 3-4 gündür ulusal bazı yayın organlarında yer alan haberleri içime sindirmem mümkün değil." Vali Göksu, bir başka soru üzerine, "İnsanlar dost olabilirler ama önemli olan, maddi ilişkinin olmaması. Ben iddia ediyorum ki 1 santimetrekarelik karosu, fayansı bana nasip olmadı. 1 liralık bir menfaatimiz yoktur." 
     
     KOCAOĞLU’NDAN DEĞERLENDİRME 

     İzmir Büyükşehir Belediye Başkanı Aziz Kocaoğlu, Vali Göksu’nun emekliye ayrılacağını vapurda öğrendiğini ve çok üzüldüğünü ifade etti. 
     Göksu’nun İzmir’e çok katkı koyduğunu belirten Kocaoğlu, emekliye ayrılacak olmasının, UNIVERSIADE 2005 organizasyonunu etkilemeyeceğini de kaydetti. 
     
</TEXT>
</DOC>
