<DOC>
<DOCNO> 368881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sondun17.html </URL>
<DATE> 2005/08/11/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
'Kıbrıs Türkiye'ye çelme takabilir mi ' 
</HEADLINE>
<TEXT>

     Türkiye’nin AB yolculuğu ile ilgili bir analiz yazısı ayınlayan World Peace Herald sitesi, Türkiye’nin Beatles ve John F. Kennedy döneminden bu yana AB’ye üye olmak istediğini belirtti. 
     Türkiye’nin AB üyeliğinden söz edilirken sık sık Türkiye için "maraton koşucusu" benzetmesinin yapıldığı kaydedilen yazıda, Türkiye’nin 40 yıldır AB’ye üye olmaya çalıştığı belirtildi. Haberde o dönem anlatılırken, "Beatles pop listelerinin tepesindeydi ve John F. Kennedy’de ABD başkanıydı" ifadeleri yer aldı. 
     "Kıbrıs Türkiye’ye çelme takabilir mi " başlığıyla yayınlanan yazıda, Türkiye’nin AB ile müzakerelere planlandığı tarihte başlasa bile müzakerelerin uzun, çetin ve yüksek tansiyonlu bir ortamda geçeceği belirtildi. 
     
     Son engel Kıbrıs 
     Brüksel kaynaklı bir Türk diplomatın sürecin biraz sinir bozucu şekilde ilerlediği sözlerine yer verilen haberde, Türk diplomatın "Amaca yaklaştığımız her seferinde yeni engeller çıkıyor" dediği ifade edildi. Haberde, Türkiye’nin önündeki en son engelin ise Kıbrıs olduğu vurgulandı. 
     Fransa Başbakanı Dominique de Villepin’in, Türkiye’nin Günel Kıbrıs’ı tanımadan AB ili müzakerelere başlamaması gerektiği yönündeki sözlerine de değinilen yazıda, Türkiye’nin BM tarafından desteklenen çözüm önerilerinin yanında olduğu belirtildi. 
     Yazıda, Türk yetkililerin "AB üyeliği, Türkiye için çok önemli ancak bizim güvenliğimiz ve yurtdışında Türklere karşı olan sorumluluklarımız çok daha önemli" dedikleri ifade edildi. 
     Bir diplomatın, nüfusunun yüzde 99’u Müslüman olan bir ülke ile müzakerelere başlamanın önemini vurguladıkları belirtilen haberde, bir yetkilinin "Müslüman bir ülke ile bir Hristiyan Kulübüne üye olmak için müzakerelere başlamanın vereceği mesajı bir düşünün" dediği belirtildi. 
     
     Villepin'in sözleri... 
     Villepin’in sözlerinin de yorumlandığı haberde, Fransa Başbakanı’nın bu sözlerinin aslında Fransızlar başta olmak üzere pek çok Batı Avrupalı’nın görüşlerinin bi yansıması olduğu kaydedildi. 
     Haberde son olarak, "Türk, Yunan, Kıbrıslı ya da Fransız, herkesin üzerinde mutabakat kurduklarını konu, müzakerelerin belirlenen tarihte başlasa bile sürecin çok uzun, çetin ve yüksek tansiyonlu bir ortamda geçeceği belirtildi. 
     

      ANKA 
     
</TEXT>
</DOC>
