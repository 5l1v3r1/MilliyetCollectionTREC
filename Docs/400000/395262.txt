<DOC>
<DOCNO> 395262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sontur52.html </URL>
<DATE> 2005/11/15/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Petrol atığı kanalizasyon şebekesini tıkadı... 
</HEADLINE>
<TEXT>

     Batman'ın Sağlık Mahallesi'nde, tıkanan kanalizasyon şebekesinden petrol atığı çıktı. 
     Alınan bilgiye göre, Sağlık Mahallesi 10. Cadde 1909. Sokak'taki kanalizasyon şebekesinin tıkanması sonucu sokağa petrol akmaya başladı. 
     Olay yerine gelen Emniyet Müdürü Arif Öksüz'ün inceleme yaptığı sokakta polis güvenlik şeridi çekerken, belediye ekibi incelemeden sonra tıkanan kanalizasyon şebekesini açarak sokağa yayılan petrol atıklarını temizledi. 
     Belediye Başkan Yardımcısı İsmail Acar, mahallenin TÜPRAŞ Rafinerisi'ne çok uzak olduğunu belirterek, ''Buna rağmen petrol atıklarının nereden geldiğini yarın kuracağımız bir ekiple araştıracağız. Bu aşamada sadece tıkanıklığı açıp sokağı temizlemekle uğraşıyoruz'' dedi. 
     
</TEXT>
</DOC>
