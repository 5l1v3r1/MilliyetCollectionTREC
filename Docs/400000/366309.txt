<DOC>
<DOCNO> 366309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/yasam/yas05.html </URL>
<DATE> 2005/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Son kez daldı ama çıkamadı 
</HEADLINE>
<TEXT>


Tekirdağ'da 3 aylık evli Pınar Ergünler'i, evine dönmeden son kez girdiği denizde dalgalar aldı... 

TEKİRDAĞ KOCAELİ DHA, İSTANBUL Milliyet 

Geçtiğimiz hafta sonu, Tekirdağ, İstanbul ve Koaceli'nde tam 15 kişi, deniz ve nehirlerde boğularak can verdiler. 
İstanbul'da 3 ay önce evlenen Pınar ve Murat Ergünler 23 çifti, hafta sonu Tekirdağ'ın Saray ilçesinde, Karadeniz sahilindeki Kastro'ya geldi. Çift, pazar günü öğleden sonra İstanbul'a dönmeden önce son kez denize girdi. 

Eşi yanındaydı 
Yaklaşık 2 metreyi bulan dalgalara kapılan Pınar Ergünler, yanında yüzen eşinin gözleri önünde boğuldu. 
Genç gelinin cesedi zorlukla denizden çıkarılırken, bu sırada boğulma tehlikesinde olduğu fark edilen 2 kişi de son anda kurtarıldı. 

Korkunç bilanço 

Geçtiğimiz hafta sonu, serinlerken can veren diğer vatandaşlar da şöyle 

TEKİRDAĞ Meriç Nehri'ne giren Mümin Güneş 30 akıntıya kapılarak boğuldu. 
KOCAELİ Büyükşehir Belediyesi'nin oluşturduğu hafta sonu kurtarma timlerine rağmen Kandıra ilçesinin Cebeci, Babalık, Dikili ve Kumcağız sahillerinde İzmit'ten gelen Adil İbiş 35 ve Ramazan Kale 44 , İstanbul Pendik'ten gelen Aytaç Bayrak 18 ve Cengiz Dilek 30 ile Salih Selçuk 47 boğuldular. 
İSTANBUL Hafta sonu jandarma görev alanında toplam 8 kişi boğularak can verdi. Şile, Çatalca ve Silivri sahillerinde Yunus Ergün 16 , Berkan Aladağ 15 , Yasin Cik 19 , Ahmet Yurdakul 42 , Hüseyin Aydoğan 22 ve Öner Çatal 32 , hayatlarını kaybettiler. Arnavutköy İmrahor köyünde de gölete giren Semra İndiliz 15 ile onu kurtarmaya çalışan Hayat Sağ 17 yaşamlarını yitirdiler. 


</TEXT>
</DOC>
