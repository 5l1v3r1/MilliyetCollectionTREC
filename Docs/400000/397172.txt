<DOC>
<DOCNO> 397172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/guncel/gun12.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
F-16 için iki farklı ses 
</HEADLINE>
<TEXT>


ANKARA Milliyet 

Yüksekova'daki cenaze töreni sırasında F-16 savaş uçaklarının alçak uçuş yapmasına ilişkin tartışmada Erdoğan ile Hakk ri Valisi Erdoğan Gürbüz'den farklı açıklamalar geldi. 
Yüksekova'da 100 kişilik bir heyet, önceki gün Erdoğan'a sorunları anlatırken, cenaze töreni sırasında ıslıkla protesto edilen F-16'ların alçak uçuş yapmasından yakındılar. "Cenazelerin üzerinden uçakların sorti yapması çok hoş olmadı. Halk rahatsız oldu" sözleri üzerine Erdoğan da, "Ben de rahatsız oldum. Araştırtıyorum. Cenazelerin sarı-kırmızı-yeşil renkli bayraklarla örtülmesi de hoş değildi. Bu bir etki tepki meselesidir" dedi. 
Erdoğan'ın, askeri birimlerden bilgi alacağı mesajını verdiği uçakların alçak uçuşu konusunda, Vali Gürbüz, şu açıklamayı yapmıştı 
"Askeri uçaklar, her gün görev icabı, Türkiye'nin her tarafında uçmaktadır. Askerlerimizin görevi de budur. Belli saatlerde pilotlarımız eğitim uçuşları yapmaktadır. Halka yönelik bir şey olması mümkün değil." 



</TEXT>
</DOC>
