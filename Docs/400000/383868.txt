<DOC>
<DOCNO> 383868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/soneko24.html </URL>
<DATE> 2005/10/04/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Hazine, net 4 milyar YTL borçlandı... 
</HEADLINE>
<TEXT>

     Hazine'nin düzenlediği 581 gün vadeli Yeni Türk Lirası YTL cinsinden iskontolu tahvil ihalesinde, bileşik faiz yüzde 14.57 oldu. Bu oran ile Hazine, uzun yıllardır ilk kez tahvilde yüzde 15 bileşik faiz oranını altında borçlanmış oldu. 
     Hazine'nin bugünkü ihalesine nominal 3 milyar 190 milyon YTL teklif gelirken, nominal 1 milyar 139.5 milyon YTL, net ise 917.1 milyon YTL'lık satış yapıldı. 
     İhalede, basit faiz yüzde 15.19 oldu. 
     Hazine, piyasa yapıcı bankalar ve kamu kuruluşlarına yapılan net 3 milyar 73.9 milyon YTL'lik satışla birlikte, toplam 3 milyar 991 milyon YTL net borçlanmaya gitti. 
     Tahvillerin geri ödemesi 9 Mayıs 2007'de yapılacak. 
     Hazine en son, 27 Eylül 2005'de düzenlediği 588 gün vadeli Yeni Türk Lirası YTL cinsinden iskontolu tahvil ihalesinde yüzde 15.06 bileşik faiz ile borçlanmıştı. 
     Merkez Bankası yıllık ortalama tahvil faizlerine göre, Hazine, 1980 yılında ortalama yüzde 20 faizle borçlanıyordu. Bu oran, 1981 ve 1982'de yüzde 34, 1983'de yüzde 31.8 düzeyindeydi. Hazine, 1980'lerin daha sonraki yıllarında hep yüzde 40'ın üzerinde faizle borçlanmıştı. 
     Hazine verilerine göre, 2003 yılına kadar faiz hiç yüzde 30'un altına inmezken, 2005 yılından itibaren faizler yüzde 20'nin altında seyretmeye başlamıştı. Hazine, 13 Eylül 2005 tarihinde de 91 gün vadeli bono ihalesinde yüzde 14.20 faiz oranına inmişti. 
     Bu arada Hazine yarın toplam 5 milyar 7 milyon YTL iç borç ödemesi yapacak. 
     
</TEXT>
</DOC>
