<DOC>
<DOCNO> 360556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/ekonomi/aeko.html </URL>
<DATE> 2005/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı, yatırımının üçte birini k r olarak götürdü 
</HEADLINE>
<TEXT>


Yabancılar son 22 yılda Türkiye'ye toplam 17.2 milyar dolarlık doğrudan yatırım yaparken, yurtdışına 5.8 milyar dolarlık k r transferi gerçekleştirdiler. Bu tutar aynı dönemdeki Türkiye ihracatının yüzde 1'i kadar 

ANKARA Anka 

Başbakan Yardımcısı Abdüllatif Şener'in gündeme getirdiği ve ileriye dönük sakıncaları nedeniyle yasal sınırlama konulmasını savunduğu yabancı sermayeli şirketlerin yaptıkları k r transferleri son 22.5 yıllık dönemde 5.8 milyar dolar olarak gerçekleşti. Bu tutar 530 milyar dolar olan Türkiye'nin aynı dönemdeki toplam ihracat gelirlerinin sadece yüzde 1'i kadar bir büyüklük oluşturuyor. 
Aynı dönemde Türkiye'yle doğrudan yatırım için gelen yabancı sermaye ise 17.2 milyar dolar oldu. Gayrimenkul yatırımları da dahil edildiğinde bu tutar 20 milyar 55 milyon dolara kadar yükseliyor. 
Merkez Bankası'nın ödemeler dengesi ve Türkiye'nin uluslararası yatırım pozisyonuyla ilgili verilere göre, yabancı sermayeli kuruluşların yaptığı k r transferleri 1984-2002 yılları arasında yıllık 68 milyon dolarla 379 milyon dolar arasında değişti ve söz konusu dönemde yıllık ortalama k r transferi 194 milyon dolar olarak gerçekleşti. Ancak 2003 yılından itibaren yabancı sermayeli kuruluşların k r tranferlerinde belirgin bir büyüme yaşandı. 2003 yılında 603 milyon dolar olan bu tutar, 2004 yılında 916 milyon dolara, bu yılın ilk beş aylık döneminde ise 572 milyon dolara yükseldi. 
Söz konusu k r transferi, yabancı sermayeli şirketlerin ortaklarının tümüyle Türkiye'den çıkardıkları dövizi göstermiyor. Bu tutar içerisinde söz konusu kuruluşların dışarı transfer etmeyip Türkiye'de sermayeye eklediği tutarları da içeriyor. 
Türkiye'deki toplam doğrudan yabancı sermaye tuturanı öz sermaye ve öz sermayeye eklenen k rlarla birlikte 2004 yılı itibariyle toplam 30.2 milyar dolar olarak hesaplıyor. 2004'te yapılan 916 milyon dolarlık k r transferi dikkate alındığında, transfer edilen k r söz konusu tutarın yüzde 3'ü kadar bir büyüklük oluşturuyor. 

2.1 milyar dolar 
Bu arada yurtdışındaki Türkiye kaynaklı doğrudan yatırımlar nedeniyle 1984 yılından bu yana Türkiye'ye ise 2.1 milyar dolarlık k r transferi gerçekleştirildi. Türkiye'nin 2004 sonu itibariyle yurt dışında 7 milyar dolarlık doğrudan yatırımı bulunuyor. 




Hükümet sözcüsü de açıklama yaptı 
'Şener de yabancı sermaye istiyor' ANKARA Milliyet 
Hükümet Sözcüsü ve Adalet Bakanı Cemil Çiçek, Başbakan Yardımcısı Abdullatif Şener'in yabancı sermayenin belli koşullarda zararlı olacağına ilişkin değerlendirmeleriyle ilgili, "Biz Sayın Şener dahil olmak üzere, Türkiye'ye yabancı sermayenin olabildiğince gelmesinden yanayız" dedi. 
Bakanlar Kurulu toplantısının ardından bilgi veren Çiçek, Şener'in yabancı sermaye ilgili sözleri konusunun gündeme gelip gelmediğini sorulması üzerine şöyle konuştu 
"Konuyla ilgili olarak kendisi bir gazetemizdeki beyanatından sonra zaten o açıklamaların ne anlama geldiğine ilişkin ikinci bir açıklama yaptı. Neticede bizim hükümet olarak düşüncemiz şudur. Biz Türkiye'ye yabancı sermayenin olabildiğince gelmesinden yanayız, Türkiye'nin kalkınma çabalarında yabancı sermayeden azami ölçüde istifade etmemiz gerekir, bugüne kadar bu istifadeyi Türkiye yeteri kadar sağlayamamıştır. Biz Sayın Şener de dahil olmak üzere Türkiye'de yabancı sermayenin önemli bir kaynak, önemli bir imkan olabileceğini düşünüyoruz. Özelleştirme safhasında da olabildiğince yabancı şirketlerin Türkiye'deki bu ihalelere katılmasını arzu ediyoruz." 
Çiçek, bir başka soru üzerine Meclis'in bugün sadece RTÜK Yasası ile ilgili olarak toplanacağını ve daha sonra çalışmalarına ara vereceğini söyleyerek Sosyal Güvenlik Yasa Tasarısı'nın yeni döneme kaldığını kaydetti. 

Türk - İş'ten Şener'e destek Türk - İş Genel Başkanı Salih Kılıç'tan, Başbakan Yardımcısı Abdüllatif Şener'in önceki gün Milliyet'te yayımlanan açıklamalarına destek geldi. 
Kılıç, Şener'in "son derece önemli bir soruna vurgu yaparak tarihi bir sorumluluğu yerine getirdiğini" kaydetti. Kılıç, Şener'in Türkiye'ye yabancı sermaye girişine ilişkin tespitlerine katıldığını belirterek, açıklamaların, kendilerinin uzun zamandır söyledikleri gerçeklerin hükümetin en yetkili kişilerinden birisi tarafından teyit edilmesi olduğunu ifade etti. 
Bu "yürekli çıkışından" dolayı Şener'i kutladıklarını kaydeden Kılıç, istihdam yaratan yabancı sermayeyi desteklediklerini sözlerine ekledi. 


</TEXT>
</DOC>
