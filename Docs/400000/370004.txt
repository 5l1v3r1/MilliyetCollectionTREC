<DOC>
<DOCNO> 370004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonspo21.html </URL>
<DATE> 2005/08/15/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
UNIVERSIADE 2005... Bayanlar güreşte Hatun Muhcu finale yükseldi 
</HEADLINE>
<TEXT>

     
     Bahri Okumuş Bildiriyor 


     23. Dünya Üniversiteler Yaz Spor Oyunları'nda bayanlar güreşte 67 kiloda Türk sporcu Hatun Muhcu finale yükseldi. 
     Oyunlarda bayanlar güreş müsabakaları, Özel Yamanlar Lisesi Spor Salonu'nda başladı. Türk sporcular 7 sıklette mindere çıkarken, 67 kiloda Hatun Muhcu finale kalmayı başardı. 2 sporcu da bronz madalya için repesaj maçları yapacak. 
     67 kiloda Hatun Muhcu, ilk turda Kanadalı Stefani Howorun'u 2-0 2-0, 3-1 ve yarı finalde de Moğol Gelegjants Naranchimeg'i 2-1 1-0, 1-1, 1-0 yenerek finale yükselmeyi başardı. 
     Muhcu, finalde Japon Mami Shinkai ile altın madalya mücadelesi verecek. 
     
     DİĞER MÜSABAKALAR 
     48 kiloda Filiz Çıkrıkçı, ilk turda Bulgar Demiza Semkova'yı 2-1 3-1, 0-4, 1-0 yendi. Ancak çeyrek finalde Japon Yuri Funatsu, Çıkrıkçı'yı teknik üstünlükle mağlup etti. Çıkrıkçı, bronz madalya için repesaj maçları yapacak. 
     51 kiloda Zeynep Yıldırım, Ukraynalı Irini Merleni'ye 2-0 2-0, 3-0 yenilmesine karşın, rakibinin finale çıkması nedeniyle repesaj müsabakaları yapmaya hak kazandı. 
     İlk turda ayrıca 55 kiloda Derya Bulut, Ukraynalı Olha Levkovska'ya tuşla, 59 kiloda Sena Malkoç, Macar Aniko Hajdu'ya 2-0, 1-0, 1-0 , 63 kiloda Halime Özkul, Polonyalı Katarzyna Jaworsça'ya 2-0 3-0, 2-0 , 72 kiloda Yeşim Kılıç da Japon Ayako Murashima'ya teknik üstünlükle yenildi ve oyunlara veda etti. 
     
</TEXT>
</DOC>
