<DOC>
<DOCNO> 389349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/ekonomi/eko08.html </URL>
<DATE> 2005/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ukrayna'da Mittal kazandı 
</HEADLINE>
<TEXT>



Dünya'nın en büyük çelik üreticilerinden Mittal Group, dün varılan anlaşmaya göre Ukrayna'nın dev demir - çelik şirketi Kryvorizhstal'ı 4.8 milyar dolara satın aldı. Mittal'in rakipleri arasında Arcelor ve Ukraynalı şirket LLC Smart Group da bulunuyordu. Anlaşmaya göre, Mittal, Kryvorizhstal'ın yüzde 93 oranındaki hissesini alacak. Ukrayna, böylelikle ülkenin en büyük demir - çelik şirketini özelleştirmiş oldu. Ülkedeki özelleştirme girişimi k rlı bir şirketin devletin elinde kalması şeklinde düşünenler tarafından eleştiriliyordu. 
Kryvorizhstal, Ukrayna'nın metal üretiminin yüzde 20'sini karşılıyor. Şirket, kendi demir ve kömür medenlerini kullanarak geçen yıl 7.1 milyon ton ham çelik, 6 milyon ton da işlenmiş ürün imal etti. Kryvorizhstal geçen yıl 800 milyon dolara satılmış, fakat özelleştirme o dönemde Ukrayna Özelleştirme İdaresi tarafından değerinin düşük bulunması nedeni ile iptal edilmişti. 


</TEXT>
</DOC>
