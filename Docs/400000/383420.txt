<DOC>
<DOCNO> 383420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sonyas12.html </URL>
<DATE> 2005/10/02/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
Kate Moss'un erkek arkadaşı uyuşturucu operasyonunda gözaltına alındı 
</HEADLINE>
<TEXT>

     Uyuşturucu kullanırken çekilen fotoğrafları basına sızan ünlü manken Kate Moss'un erkek arkadaşı Pete Doherty, İngiliz polisinin uyuşturucuya karşı düzenlediği operasyonda gözaltına alındı. 
     Rock müzik sanatçısı Doherty'nin sözcüsü Tony Linkin, dün gece yarısı Shrewsbury'de gözaltına alınan Doherty'nin tutuklandığına veya hakkında bir suçlama olduğuna dair bilgiye sahip olmadığını söyledi. 
     Doherty'nin, grubunun Shrewsbury'de verdiği bir konserin ardından gözaltına alındığı belirtildi. 
     Babyshambles adlı müzik grubunun üyelerinden Doherty'nin tutuklanıp tutuklanmadığına dair açıklama yapmayan West Mercia polis sözcüsü, sadece bir kadın ile bir erkeğin gözaltına alındığı bilgisini verdi. 
     Burnuna kokain çektiği sırada çekilen fotoğrafları basın tarafından yayınlanan Moss, uyuşturucu kullandığını itiraf etmiş ve ABD'de bir rehabilitasyon kliniğine yatmıştı. 
     
</TEXT>
</DOC>
