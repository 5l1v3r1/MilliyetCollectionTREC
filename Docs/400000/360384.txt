<DOC>
<DOCNO> 360384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sondun62.html </URL>
<DATE> 2005/07/12/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Filistin Devlet Başkanı Abbas "Suçlular cezalandırılacak" 
</HEADLINE>
<TEXT>

     Filistin Devlet Başkanı Mahmud Abbas, İsrail’in Netanya kentindeki intihar saldırısının arkasındakilerin cezalandırılacağını söyledi. 
     Abbas, Ramallah’ta gazetecilere yaptığı açıklamada, "bunun Filistin halkına karşı işlenmiş bir suç olduğunu" belirterek, "Saldırının arkasındakiler Filistin halkının çıkarlarının aleyhine çalışanlar olmalı ve bu kişiler cezalandırılmalı" dedi. 
     Filistin lideri, "hiçbir mantıklı Filistinlinin, İsrail’in Gazze Şeridi’nden çekileceği bir dönemde böyle bir harekette bulunamayacağını" ifade etti. 
     Abbas, İsrail’in saldırının sorumlusu olarak gösterdiği İslami Cihad’ın sorumluluğu reddettiğini de kaydetti. 
     İsrail, saldırıyla ilgili olarak bir İslami Cihad üyesini tutuklamış ve saldırganın 18 yaşındaki bir İslami Cihad üyesi olduğunu bildirmişti. Reuters ajansı ise saldırıyı İslami Cihad örgütünün üstlendiğini duyurmuştu. 
     
</TEXT>
</DOC>
