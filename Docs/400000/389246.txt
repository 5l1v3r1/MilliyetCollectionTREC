<DOC>
<DOCNO> 389246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sonsiy12.html </URL>
<DATE> 2005/10/24/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
CHP'li Koç'tan Erdoğan'a "Pes" 
</HEADLINE>
<TEXT>

     CHP Grup Başkanvekili Haluk Koç, Başbakan Recep Tayyip Erdoğan’ın, YÖK’ün "Erdoğan’ın kankası" Başbakanlık Müsteşarı Ömer Dinçer ile aldığı kararın kendisini bağlamayacağını övünçle açıkladığını anımsatırken, "Densizliğin, suçlamanın, yerini ve konumunu bilmeden konuşmanın bu kadarına pes" dedi. 
     Haluk Koç parlamentoda düzenlediği basın toplantısında, AKP iktidarının ve özellikle koşullandırılmış bir eğitim geleneğinden gelen Başbakan Erdoğan’ın milli eğitime ve ütniversitelere bakış açısı ve uygulamalarının ortada olduğunu kaydetti. "Cumhuriyetin Başbakanının kafasındaki gerçekten mali, idari ve akademik özerkliklerine yasal çerçevede sahip olan bir üniversite mi, yoksa kendi siyaset anlayışının kadrolaşmasının önünü açacak bazı arayışlar mı " diye soran Koç, üç yıllık AKP iktidarının konuya yaklaşımının bu sorunun yanıtını verdiğini söyledi. Koç, Erdoğan’ın amacının, üniversitelerde kadrolaşmak, meslek lisesi mağduriyeti altında imam hatiplere yol açmak, türban konusunu tartışmak ve kendi düşüncelerini eğitim alanının tümüne egemen kılmak olduğunu ifade ederken, iktidarın üniversitelerle kavgasının yeni olmadığını belirtti. 
     Haluk Koç, Erdoğan’ın son veciz nutkunda "kankası" yani Müsteşarı Ömer Dinçer’i savunduğunu anımsatarak, "Kimse bu kişiyi suçlayamazmış. Tencere dibin kara seninki benden kara. Bir yanda Tayyip Erdoğan, bir yanda intihal yapmış Ömer Dinçer. Hakkında en ağır akademik suçlama kesinleştirilen, bilimsel aşırma, hırsızlık suçu sabitleşen bir Başbakanlık Müsteşarını yanında tutmaya devam eden bir Başbakan" diye konuştu. Başbakan Erdoğan’ın YÖK’ün aldığı kararın kendisini bağlamayacağını övünçle açıkladığını dile getiren Koç, "Densizliğin, suçlamanın, yerini ve konumunu bilmeden konuşmanın bu kadarına pes" dedi. 
     AB’ye girmenin, AKP ve Başbakan Erdoğan’ın sadece kendi görüşlerini Türkiye’ye uyarlamak için zaman kazanma stratejisi olduğunu savunan Koç, "AKP’nin Türkiye’yi eaşit haklara sahip bir AB üyeasi yapmak gibi bir gayreti yoktur" dedi. 
     Van’da rektörlere yönelik protesto gösterilerini anımsatarak, "Sistemli, planlı bir kalkışma sergilenmiştir Van’da" diyen Koç, "Eğer AKP iktidarda olmasaydı, bu gaflet, bu delalet sergilenebilir miydi İstanbul Fatih Camii’nde sergilenebilir miydi Van’da rektörlerin arabaları yumruklanabilir miydi " diye sordu. 
     
</TEXT>
</DOC>
