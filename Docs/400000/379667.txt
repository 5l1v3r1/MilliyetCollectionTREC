<DOC>
<DOCNO> 379667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/soneko39.html </URL>
<DATE> 2005/09/19/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Dövize endeksli tahvil ihalelerinde ilk kupon ödemesi faizleri belirlendi 
</HEADLINE>
<TEXT>

     Hazine'nin yarın gerçekleştirileceği ''dövize endeksli'' tahvil ihalelerinde, satılacak kağıtların ilk kupon ödemelerine ait faiz oranları belirlendi. 
     Hazine Müsteşarlığı'ndan yapılan açıklamaya göre, 21 Eylül 2005 valörlü, 15 Eylül 2010 itfa tarihli, 5 yıl vadeli, 6 ayda bir kupon ödemeli, değişken faizli ''ABD Doları'' cinsinden devlet tahvilinin 22 Mart 2006 tarihli kupon ödemesinde uygulanacak kupon oranı, yüzde 2.87 olarak belirlendi. 
     Hazine tarafından yine yarın, 21 Eylül 2005 valörlü, 15 Eylül 2010 itfa tarihli, 5 yıl vadeli, 6 ayda bir kupon ödemeli, değişken faizli ''Avro'' cinsinden devlet tahvilinin, 22 Mart 2006 tarihli kupon ödemesinde uygulanacak olan kupon oranı da, yüzde 2.01 olarak tespit edildi. 
     
</TEXT>
</DOC>
