<DOC>
<DOCNO> 370025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonspo43.html </URL>
<DATE> 2005/08/15/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Trabzonspor, Ankaragücü maçı hazırlıklarına başladı... 
</HEADLINE>
<TEXT>

     Turkcell Süper Ligi’nde Konyaspor ile deplasmanda golsüz berabere kalan Trabzonspor, hafta sonu sahasında Ankaragücü ile yapacağı maçın hazırlıklarına ara vermeden başladı. 
     Teknik direktör Şenol Güneş yönetiminde Mehmet Ali Yılmaz Tesisleri’ndeki çalışmaya, milli takım kamplarında olan Szmykowiak, Fatih, Gökdeniz, Hüseyin, Adem Koçak, sağ dizinde ağrısı bulunan kaleci Jefferson, dünkü maçta sol ayak bileğine darbe alan Yattara ile izinli Celaleddin olmak üzere 8 futbolcu katılmadı. 
     Konyaspor maçında oynayan giyen oyuncular hafif bir çalışma yaparken, diğer oyuncular yarım sahada çift kale maç oynadılar. 
     Öte yandan Trabzonspor’da forma şansı bulamayan savunma oyuncusu Özgür’ün menajeri, yönetim kurulu ile görüşmek üzere Trabzon’a geldi. 
     Bordo-mavili takımdan ayrılmak isteyen Özgür’ü, Beşiktaş’ın istediği öğrenildi. Trabzonspor, yarın yapacağı çalışmayla Ankaragücü maçının hazırlıklarını sürdürecek. 
     
</TEXT>
</DOC>
