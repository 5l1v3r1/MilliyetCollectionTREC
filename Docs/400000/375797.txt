<DOC>
<DOCNO> 375797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sonspo10.html </URL>
<DATE> 2005/09/05/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Uşak-Karşıyaka maçında taraftarlar birbirini taşladı 13 yaralı 
</HEADLINE>
<TEXT>

     Henüz ligin ikinci haftasında tribün terörü kendini gösterdi... Uşak-Karşıyaka maçının 34. dakikasında iki takım taraftarları birbirini taşladı. 13 kişinin yaralandığı maçı konuk takım kazandı. 
     
     Goller atılınca... 

     Futbol Terörü, henüz ligin başında olunmasına rağmen Uşak’ta ortaya çıktı. Karşılaşmanın 4. dakikasında Emrah’ın golüyle 1-0 öne geçen konuk ekip Karşıyaka, 34. dakikada Türker’in golüyle farkı 2’ye çıkardı. Bu dakikadan sonra iki takım taraftarları arasında başlayan sözlü sataşma, taşlı çatışmaya dönüştü. Atılan taşlar sonucunda yaralanan 1’i polis 13 kişi, ambulanslarla Uşak Devlet Hastanesi’ne kaldırıldı. Karşılaşmanın hakemi Hakan Sivriselvi, yaşanan bu olaylar üzerine müsabakayı durdu. Maç 30 dakikalık aradan sonra, kaldığı yerden devam etti. 
     
     
     5 gol vardı 

     DAKİKA 4 Mustafa’nın kornerine, arka direkte iyi yükselen Emrah kafayı vurdu ve golü attı 0-1. 
     DAKİKA 34 Türker, savunmadan kaptığı topla ceza alanına girip, kaleciyi geçti, fileleri havalandırdı 0-2. 
     DAKİKA 43 Mahmut’un düşürülmesiyle kazanılan serbest vuruşu Veli ağlara gönderdi 1-2. 
     DAKİKA 72 Türker’in ara pasıyla ceza sahasına giren Mustafa Şahintürk, sol çarprazdan çok sert vurdu 1-3. 
     DAKİKA 90 Önder’in pasında defansın arkasına sarkan Mustafa Özsöğüt’ün plasesinde top ağlarla buluştu. Karşılaşmayı 3-2 Karşıyaka kazandı. 
     

STAT 1 Eylül. HAKEMLER Hakan Sivriselvi, İsmail Şencan, Kaan Bingül. UŞAKSPOR Oğuzhan 4, Süleyman 5, İlker 4 Dk.42 Ayhan 5 , Mustafa Güngör 5, H.İbrahim 5 Dk.77 Ufuk 3 , Ali Kemal 6, Mahmut 6 Dk.59 Mustafa Özsöğüt 5 , Önder 5, Serdar 5, Veli 6, Mehmet 4. KARŞIYAKA Murat Akarsu 8, Ufuk 6, Emrah 7, Kerem 6, Murat Karakoç 6, Erhan Namlı 6, Yiğit 6, Ümit 6 Dk. 72 Ekrem 5 , Halit 7, Türker 7 Dk.82 Atilla 5 , Mustafa Şahintürk 8 Dk.79 Tayfun 5 . GOLLER Emrah Dk.4 , Türker Dk.34 , Veli Dk.43 , Mustafa Şahintürk Dk.72 , Musatafa Özsöğüt Dk.90 . SARI KARTLAR Mustafa Şahintürk, Türker, Halit, Murat Akarsu, Emrah Karşıyaka , Ayhan, Serdar Uşak .      

     
</TEXT>
</DOC>
