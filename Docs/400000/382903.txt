<DOC>
<DOCNO> 382903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sonspo13.html </URL>
<DATE> 2005/09/30/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Galatasaray maçının hakemi ofsaytı görmedi, penaltıyı vermedi... 
</HEADLINE>
<TEXT>

     Galatasaray'ın Tromso'ya elenmesinde şanssızlığının yanısıra karşılaşmanın Portekizli hakemi A. Almedia Costa ve yardımcılarının da kötü yönetimi rol oynadı. Pozisyonlara uzak kalan Costa, takdir haklarını Tromso'dan yana kullanırken Norveç temsilcisinin ser futboluna da izin verdi. 
     Maçın ilk yarısında Tromso'nun golünde ofsaytı es geçen hakem Sarı-Kırmızılı futbolcuların ve teknik heyetin de büyük tepkisini çekti. 
     Almedia Costa ayrıca ikinci yarıda Ümit Karan'ın kaleci Hirschfeldt tarafından yere düşürülmesine de "Devam" dedi. 
     
     Hakeme büyük tepki 

     Karşılaşma sonrası Sarı - Kırmızılılar, maçın hakemine büyük tepki gösterdi. Kaleci antrenörü Nezihi Baloğlu, hakemin üzerine yürüyen Hasan Şaş'ı güçlükle sakinleştirdi. Sportif Direktör Bülent Tulun da hakemin yanına giderek tepkisini sert bir ifadeyle dile getirdi. 

     
</TEXT>
</DOC>
