<DOC>
<DOCNO> 389922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sontur25.html </URL>
<DATE> 2005/10/26/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Tüpün üzerine düştü, yanarak öldü 
</HEADLINE>
<TEXT>

     Adana’da, yemek ısıttığı mutfak tüpünün üzerine düşen yaşlı kadın, yanarak öldü. 
     Alınan bilgiye göre, merkez Seyhan İlçesi Gülpınar Mahallesi 79. 
     Sokak’ta 2 çocuğuyla birlikte yaşayan kalp hastası Melek Yıldız 66 , yemek ısıtmak amacıyla mutfağa girdi. 
     Yaklaşık 3 metrekare büyüklüğündeki mutfaktaki küçük tüpü yakarak üzerine yemek tenceresini koyan yaşlı kadın, raftan tabak aldığı sırada dengesini kaybederek yere düştü. Elbiseleri alev alan yaşlı kadın, vücudunun büyük bölümünün yanması sonucu olay yerinde öldü. 
     Rahatsızlığı nedeniyle yaklaşık 2 ay önce anjiyo olduğu belirtilen 4 çocuk annesi Melek Yıldız’ın cesedi, evde uyuyan kızı Aynur 
     Yıldız’ın etrafa yayılan yanık kokusunu fark ederek mutfağa bakması üzerine bulundu. 
     Yetkililer, Melek Yıldız’ın kalp krizi geçirerek yere düşmüş olabileceğini, olayla ilgili soruşturmanın sürdürüldüğünü bildirdiler. 
     
</TEXT>
</DOC>
