<DOC>
<DOCNO> 395071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sondun39.html </URL>
<DATE> 2005/11/15/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Unutulmuş tutsaklar bulundu 173 kişiye işkence iddiası 
</HEADLINE>
<TEXT>

     Irak İçişleri Bakanlığı'na ait bir cezaevinde 173 kişinin kötü beslenmeden mustarip lduğu ve bu kişilere işkence yapıldığının sanıldığı belirtildi. 
     Irak Başbakanı İbrahim Caferi, gazetecilere açıklamasında, bir cezaevindeki 173 kişinin yetersiz beslenmeden mustarip olduğu konusunda kendisine bilgi verildiğini, bu kişilere bir çeşit işkence yapıldığına ilişkin ifadeler olduğunu söyledi. 
     Gözaltındaki bu kişilerin daha iyi bir yere nakledildiklerini ve tıbbi bakım altına alındıklarını ifade eden Caferi, cezaevinin nerede olduğu ya da Amerikan askerlerinin de karışıp karışmadığı konusunda bilgi vermedi. 
     İçişleri Bakanlığı Müsteşarı Tümgeneral Hüseyin Kemal ise bu yerin Bağdat'ın Cedriye mahallesinde bulunduğunu belirtti. 
     Irak İçişleri Bakanlığı'ndan bir yetkili, gözaltındaki kişilere işkence yapıldığı iddialarına ilişkin olarak soruşturma açılacağını bildirdi. 
     
</TEXT>
</DOC>
