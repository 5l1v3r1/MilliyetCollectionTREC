<DOC>
<DOCNO> 356084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/siyaset/siy07.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD sitesinde İncirlik açıklaması 
</HEADLINE>
<TEXT>


ADANA DHA 


Adana'daki İncirlik Üssü ile ilgili hükümet kararının bu ay sonundaki süresi dolmadan, 1 yıl daha yeni koşullarla uzatılmasının ardından, ABD Hava Kuvvetleri, "yeni görevi" internet sitesinde açıkladı. Açıklamada, üsten kalkan kargo uçaklarının ABD'nin Irak ve Afganistan'daki güçlerine lojistik destek vermeye devam edeceği duyuruldu. 
İncirlik Hava Üssü 39. Air Base Wing Halkla İlişkiler Bürosu'ndan Jessica Switzer'ın yaptığı değerlendirmede, C - 17 Globemaster kargo uçaklarının ABD'nin Irak operasyonuna lojistik destek verip, kargo taşımaya başladığını duyurdu. İncirlik'in, aynı çerçevede Afganistan'a yapılan yardımda da lojistik amaçla kullanılmaya devam edeceği, aynı değerlendirmede yer aldı. 
Türkiye ile ABD arasında, İncirlik'in kullanımına ilişkin görüşmeler marttan itibaren sıkça tartışılmaya başlanmış, asker ve hükümet kanatlarında mutabakat sağlandıktan sonra ABD ile nihai karar anlaşması imzalanmıştı. İlk anlaşmanın 30 Haziran'daki süresi dolmadan 1 yıllık yeni koşullara göre uzatma kararı alınmasıyla mayıs sonundan itibaren C - 17'ler üssü kullanmaya başlamıştı. 


</TEXT>
</DOC>
