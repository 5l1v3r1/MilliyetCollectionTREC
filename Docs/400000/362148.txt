<DOC>
<DOCNO> 362148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sontur07.html </URL>
<DATE> 2005/07/18/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
100 yaşında, ilk kez doktora muayene oldu 
</HEADLINE>
<TEXT>

     Halil USLU BEYŞEHİR Konya , DHA 

KONYA’nın Beyşehir İlçesi’ne bağlı Dumanlı Köyü’nde İlçe Sağlık Gurup Başkanlığı tarafından yapılan sağlık taramasında 100 yaşındaki Şevket Hakanoğlu’nun sağlıklı görünümü doktorları bile şaşırttı. Yapılan kontrolünde hiçbir sağlık problemi bulunamayan Hakanoğlu’nun ilk kez bir doktora muayene olduğunu söylemesi şaşkınlığı daha da artıdı. 
     8 çocuk ve 111 torun sahibi olan Şevket Hakanoğlu şu ana kadar hiçbir sağlık problemi yaşamadığını belirterek, Benim sağlık sorunum yok. Ama köyümüze taramaya gelmişler. Her ne kadar sağlıklıyım’ desem de, muhtarımız kontrol ettirelim dedi. İlk kez bir doktor muayenesinden geçtim. Gördüğünüz gibi hiçbir hastalığım yok'' dedi. 
     Uzun ve sağlıklı yaşamasının sırrını anlatan asırlık çınar, hayatında hiç alkol ve sigara kullanmadığını ifade ederek, Yaşadığım köy dağ köyü. Burada hep temiz hava alıyoruz. Yürümeyi çok severim. Boş zamanlarımı bağ ve bahçe işleri yaparak değerlendiriyorum'' diye konuştu. 
     Şevket Hakanoğlu gençlere sağlıklı yaşama konusunda tavsiyelerde de bulunarak, kötü alışkanlıklardan ve sıkıntıdan uzak durun'' uyarısında bulundu. 
     
</TEXT>
</DOC>
