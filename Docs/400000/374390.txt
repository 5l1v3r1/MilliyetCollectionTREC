<DOC>
<DOCNO> 374390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/soneko37.html </URL>
<DATE> 2005/08/31/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
DİE, Temmuz ayı dış ticaret rakamlarını açıkladı... 
</HEADLINE>
<TEXT>

     İhracat bu yılın Ocak-Temmuz döneminde, geçen yılın aynı dönemine kıyasla yüzde 17.1 artarak 40 milyar 566 milyon dolar, ithalat ise yüzde 19.3 artarak 64 milyar 482 milyon dolar olarak gerçekleşti. 
     7 aydaki dış ticaret açığı ise yüzde 23.3 artışla 23 milyar 916 milyon dolar olarak hesaplandı. 
     DİE’nin açıkladığı, Ocak-Temmuz dış ticaret verilerine göre, Temmuz ayında ise ihracat, geçen yılın aynı ayına kıyasla yüzde 4 oranında azalarak 5 milyar 405 milyon dolar, ithalat ise yüzde 8.7 artarak 9 milyar 491 milyon dolar oldu. 
     Temmuz ayı dış ticaret açığı da geçen yılın aynı ayına göre yüzde 31.8 artışla 4 milyar 86 milyon dolar olarak belirlendi. 
     Ocak-Temmuz döneminde ihracatın ithalatı karşılama oranı yüzde 62.9, Temmuz’da ise ise yüzde 57 oldu. 
     Ocak-Temmuz döneminde, ithalat ise bir önceki yılın aynı dönemine göre yüzde 19.3 oranında artarak 64 milyar 482 milyon dolar olarak gerçekleşti. 
     Söz konusu dönemde dış ticaret açığı bir önceki döneme göre yüzde 23.3 oranında artarak 23 milyar 916 milyon dolar oldu. 
     2004 yılının Ocak-Temmuz döneminde 34 milyar 648 milyon dolarlık 
     ihracat, 54 milyar 40 milyon dolarlık da ithalat yapılmıştı. Bu dönemde dış ticaret açcığı 19 milyar 392 milyon dolar, ihracatın ithalatı karşılama oranı da yüzde 64.1 olarak gerçekleşmişti. 
     
     AYLIK AÇIK 4 MİLYAR 86 MİLYON DOLAR 

     Öte yandan DİE’ye göre, Temmuz ayında ihracat bir önceki yılın aynı ayına göre yüzde 4 oranında azalarak 5 milyar 405 milyon dolar, ithalat ise yüzde 8.7 oranında artarak 9 milyar 491 milyon dolar oldu. 
     Söz konusu ayda dış ticaret açığı bir önceki yılın aynı ayına göre yüzde 31.8 oranında artarak 4 milyar 86 milyon dolar, ihracatın ithalatı karşılama oranı da yüzde 57 oldu. 
     Geçen yılın Temmuz ayında, 5 milyar 629 milyon dolarlık ihracat, 8 milyar 728 milyon dolarlık ithalat yapılmıştı. Söz konusu ayda dış ticaret açığı 3 milyar 99 milyon dolar, ihracatın ithalatı karşılama oranı da yüzde 64.5 olmuştu. 
     
</TEXT>
</DOC>
