<DOC>
<DOCNO> 391012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sondun02.html </URL>
<DATE> 2005/10/31/ </DATE>
<TIME> 01.45 </TIME>
<AUTHOR>  </AUTHOR>
<HEADLINE>
İran'daki bombalama şüphelilerinin suçlarını itiraf ettikleri bildirildi 
</HEADLINE>
<TEXT>

     İran'ın güneybatısındaki Ahvaz Kenti'nde meydana gelen bombalama eylemleriyle ilgili olarak tutuklanan 35 kişinin, yabancı güçlerle bağlantısı olduğunu itiraf ettiği iddia edildi. 
     İran televizyonunun, İstihbarat Bakanlığı açıklamasına dayanarak verdiği habere göre, 35 kişinin tamamı, Irak sınırında petrol bölgesi Huzistan eyaletinin başkenti Ahvaz'da, bu yıl ve bu ay başında meydana gelen patlamalar dahil bazı olaylara karıştıklarını söyledi. 
     Tutukluların hangi ülkeyle bağlantısı olduğu konusunda açıklama yapılmadı, patlamalarla ilgili yapılan soruşturmada toplanan kanıtlar ve belgelerin, takip etmesi için Dışişleri Bakanlığı'na verildiği kaydedildi. 
     Bu ay başında Ahvaz'da bir alışveriş merkezinde meydana gelen iki patlamada 6 kişi ölmüş ve 100'den fazla kişi yaralanmıştı. 
     İranlı yetkililer, patlamaların dışarıdan yönlendirildiğini iddia ederek, ülkenin güneyinde ayaklanma çıkarmak için İngiltere'nin patlamalardan sorumlu olabileceğine işaret etmişti. 
     
</TEXT>
</DOC>
