<DOC>
<DOCNO> 373864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sonspo42.html </URL>
<DATE> 2005/08/29/ </DATE>
<TIME> 20.10 </TIME>
<AUTHOR>  </AUTHOR>
<HEADLINE>
Gençlerbirliği Teknik Direktörü Ziya Doğan görevinden istifa etti... 
</HEADLINE>
<TEXT>

     Gençlerbirliği Teknik Direktörü Ziya Doğan görevinden istifa etti. 
     Kulüp başkanı İlhan Cavcav, Ziya Doğan’ın, hem kulübe, hem başkana, hem de kendisine zarar vermek istemediği için görevi bırakmak istediğini belirterek istifa ettiğini söyledi. Cavcav, bunun üzerine yönetimi olağanüstü toplantıya çağırdığını belirterek, "Beştepe İlhan Cavcav Tesisleri’nde yaklaşık 2 saat süren toplantı sonrası, teknik direktörümüz Ziya Doğan’ın sözleşmesini karşılıklı olarak feshetme kararı aldık ve istifasını kabul ettik" diye konuştu. 
     İlhan Cavcav, yeni teknik adamın kim olacağı konusunda ise yönetimde henüz bir görüşme yapılmadığını, bunun önümüzdeki günlerde belli olacağını söyledi. 
     Kırmızı-siyahlı ekibi, yeni teknik direktör belli olana kadar altyapı hocalarının çalıştıracağı öğrenildi. 
     
</TEXT>
</DOC>
