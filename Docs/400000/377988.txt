<DOC>
<DOCNO> 377988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/yazar/uras.html </URL>
<DATE> 2005/09/13/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Koç'a helal olsun 
</HEADLINE>
<TEXT>


Tüpraş'ı 4 milyar 140 milyon dolara Koç Grubu aldı. Her ne kadar Koç, ihaleye Shell ile ortak olarak girdiği görünümünü veriyor ise de "Shell-Koç Ortak Girişim Grubu"nda bağlı ortaklıklarla birlikte Koç'un ağırlığı yüzde 90 oranında. 
Bu sonuç, Tüpraş'ın "yabancıya gitmemesi"ni isteyenleri de memnun edecektir. 
Geçen ocak ayında hissesinin yüzde 65,76'lık bölümü 1 milyar 302 milyon dolara satılan Tüpraş'ın yüzde 51 hissesinin 4 milyar 140 milyon dolara satılması "malın iyi olduğunu" gösterir. 
Çünkü hiçbir sermaye grubu "iyi olmayan-değeri olmayan mala" bu büyüklükte parayı hayır için bağlayamaz. 
İyi de, geçen ocaktan bu yana ne değişti Malın değeri bu arada mı arttı Yoksa değerli idi de, değeri şimdi mi anlaşıldı 
Konjonktürün değişmesi, Türkiye'nin dış dünyadaki imajının değişmesi petrol piyasalarının değişmesi Tüpraş'a ilgiyi artırdı. Tüpraş'a ilgi duymaya başlayanlar, şirketin varlıklarını ve yönetimini daha iyi değerleme imk nı buldu. 
Tüpraş'taki kamu hissesinin satışı uzun süredir kamuoyunda tartışılıyordu. Satışı normal bir özelleştirme işlemi olarak görenlere karşı olanlar, 1 Tüpraş'ın stratejik bir tesis olduğunu, özelleştirilmemesi gerektiğini, 2 Satılacak ise yabancılara değil yerli sermaye gruplarına satılmasını savunuyordu. 

Bizim için "yüzük taşı" 
Geçen yılın ocak ayında yapılan Tüpraş'ın hisse senetlerinin yüzde 65,76'lık bölümü ihalede en yüksek teklifi 1 milyar 302 milyon dolar ile Efremov Kautschuk GmbH Tatneft-Zorlu Grubu vermiş, Özelleştirme Yüksek Kurulu da satışı onaylamıştı. Dünkü ihalenin birinci turunda Tüpraş'ın yüzde 51 oranındaki hissesi için teklif edilen ilk fiyat 2 milyar 780 milyon dolar oldu. 
Tüpraş'ın geçen yılın ocak ayında sonuçlanan ilk ihalesinden sonra, özelleştirme karşıtlarının başvurusu ile açılan davada Danıştay satışı iptal etmişti. 
Daha sonra Özelleştirme İdaresi Başkanlığı Tüpraş'ın yüzde 14,76'lık bölümünü, yurtdışında yerleşik kurumsal yatırımcılara 446 milyon dolara satmıştı. Böylece Tüpraş'ın satılabilecek hisse senedinin payı yüzde 51'e düşmüştü. 
Dün işte bu yüzde 51'lik payın satışı için 9 sermaye grubu yarıştı. 
Geçen ocak ayından bu yana Tüpraş'a talip olanların sayısının ve de Tüpraş'ın fiyatının yükselmesinin nedenleri şöyle sıralanabilir 
Türkiye'ye yabancı sermayenin ilgisi arttı. Uluslararası konjonktür Türkiye lehine gelişiyor.Yabancı sermayenin Türkiye'ye ilgisinin artması, yerli sermaye gruplarını da cesaretlendiriyor. Daha önce özelleştirmeye ilgi duymayan yerli sermaye grupları, yabancılarla işbirliği işinde ihalelere girmeye başladı. 

Rafinerilere ilgi arttı 
Ortadoğu ve Kafkasya petrollerinin boru hatlarının Türkiye üzerinden geçmesi, Türkiye'deki rafinerilerin önemini artırdı.Tüpraş, pazarı olan bir kuruluş. Kurulu kapasitesi ile Türkiye'nin petrol talebini karşılıyor. Ve de k rlı bir kuruluş.Dünyada petrol fiyatlarının tırmanışına rağmen petrole talebin gerilememesi karşısında sektör k rlı bir sektör haline geldi. Rafineri kapasitesi hızla artmadığı için, Tüpraş'ın kurulu kapasitesini kısa sürede değerlendirmek ve de kısa sürede kapasite artırımına gitmek cazip görünüyor.Tüpraş'ın başarılı bir yönetim ve üretim kadrosu var. Teknoloji ve bilgi birikimi var. Pazarı var. Bunlar da önemli faktörler. 
Bugüne kadar Tüpraş satılsın mı satılmasın mı Satılacak ise yerli sermaye grubuna mı yabancı sermaye grubuna mı satılsın diye çok tartışma yapıldı. Satış ile artık tartışmaların sona ermesi gerekir. 
Bundan sonra önemli olan, büyük ödemeyi göze alarak Tüpraş'ı satın alan sermaye grubunun 1 Önce aldığı maldan ve ödeyeceği fiyattan pişman olmamasını, 2 Tüpraş'ı coşturacak, koşturacak parasal kaynakları bu şirkete aktarmasını, 3 Tüpraş'ı Türk ekonomisine yararlı bir şirket olarak işletmesini ve geliştirmesini temenni etmekten başka yapacak şey kalmadı. 



</TEXT>
</DOC>
