<DOC>
<DOCNO> 353130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/ekonomi/eko08.html </URL>
<DATE> 2005/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'de büyüme etkileyici ama sürdürülebilir değil' 
</HEADLINE>
<TEXT>


EKONOMİ SERVİSİ 

Merkez Bankası Başkanı Süreyya Serdengeçti, "Sürdürülebilir büyüme konusunda şu ana kadar gördüğümüz şey, son derece etkileyici bir tablo. Bu acaba sürdürülebilir büyüme mi dediğiniz zaman bize göre hayır, bu sürdürülebilir büyüme değil" dedi. Sürdürülebilir büyümenin, fiyat istikrarının bozulmadığı, ekonomik göstergeler ve makro dengelerin uyumlu olduğu beş yıl ve üzeri dönemler şeklinde tanımlandığını belirten Serdengeçti, "Biz dördüncü yılı yaşıyoruz" dedi. 
Serdengeçti, TÜSİAD ve TÜSİAD-Koç Üniversitesi Ekonomik Araştırma Forumu'nun düzenlediği "Türkiye Ekonomisi İçin Sürdürülebilir Büyüme Stratejisi" konferansında şöyle konuştu "Merkez Bankası her zaman söylüyor sakın ha rehavete kapılmayalım, süreç h l devam ediyor. Fiyat istikrarı h l sağlanmış değildir. Türkiye'deki enflasyon h l gelişmekte olan ülkelerle kıyaslandığında daha ziyade yüksek." 


</TEXT>
</DOC>
