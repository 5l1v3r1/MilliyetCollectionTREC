<DOC>
<DOCNO> 379562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/spor/ymese.html </URL>
<DATE> 2005/09/19/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Rahat olan kazandı 
</HEADLINE>
<TEXT>



Başarıyı yakalamanın temel anayasası İSTİKRARDIR... Bunu yakalayamadığınız taktirde, kimi getirirseniz getirin, kimi kovarsanız kovun, hele hele futbolda bu istikrarı yakalayamazsınız, vay ki halinize vay 
Biraz geçmişe dönelim, Seba'lı yılları anımsayalım. Ne yapmış Seba, 1987-88 sezonunda Beşiktaş'ın başına getirdiği Gordon Milne'in hep yanında yer aldı. İkinci yılında aynı politikayı izledi Seba. Yöneticiler "Kovalım, asalım, keselim" diye ayağa kalktılar, ne var ki Seba, Milne'e "kalkan" oldu. Sonuç ortada... Arka arkaya üç şampiyonluk, müzeye taşınan, irili - ufaklı tam tamına 21 kupa. Seba'dan sonra gelen yönetimler en ufak bir eleştiride, en ufak bir başarısızlıkta işin kolayına kaçtılar, teknik adamları darağacına çektiler. 
Tıpkı bugünlerde ipi çekileceği söylenen, senaryolar yazılan Rıza Çalımbay gibi Önce Lucescu, ardından Del Bosque, şimdi sırada Çalımbay Bu politika ile Beşiktaş'ın istikrarı yakalaması çok zor. 
Böylesi bir tabloda, böylesi bir baskı altında olan Rıza Çalımbay'ın derbi öncesinde sağlıklı kararlar vermesini nasıl bekleyebiliriz Ya futbolcular Onların psikolojisinin sağlıklı olduğunu kim iddia edebilir ki 

Baskı etkiledi 
Anelka'nın attığı gole bakalım... Adam tam kırk metre top sürdü, elini-kolunu sallayarak klas bir gol attı, üstelik Cordoba'nın kapadığı köşeden. Anelka'yı kovalayan İbrahim Toraman'ı da pozisyonda göremedik Golden sonra toparlanan Beşiktaş ikinci yarıda güçlü rakibini sahasına kapadı, ne var ki yine üretilen pozisyonlar, yine son vuruşlardaki beceriksizlik. 
Fenerbahçe "rahat", Beşiktaş ise "baskı" altındaydı. İşte bu baskı Beşiktaş'ı pozisyonlarda paniğe sokan, sinirlendiren en büyük faktörlerdi. 
Kleberson'a lafımız yok. Tam bir görev adamı... Sanırsınız ki, sinirlerini tek tek aldırmış, en ufak paniğe bile girmiyor. Takıma uyumu, çalışkanlığı, yardımlaşması on numara... Forvetlerin yapamadığını o yaptı, yaklaşık otuz metreden muhteşem bir gol attı. 
Ailton ve de Youla'ya söylenecek çok şey var, vaktimiz yok Ailton... İlk yarıda üç pozisyon yakaladı, ikisi ofsayttı. Son dakikalarda bir hava topuna çıktı, vurdu, kaleyi tutmadı. Ailton'u herkesten gizlediler, hatta Çalımbay'dan bile İyi ki sakladınız Ailton'u Büyük umutlarla getirildi, bırakın umut olmayı, giderek hayal kırıklığı yaratıyor. 
Şimdi maç sonu dedikodularını aktarayım... Sevgili meslektaşlarımız "Daum gitti, geldi" diye mırıldandılar. Beşiktaş cephesinde işler hafta içinde karışacağa benziyor. Çalımbay da topun ağzında. Ne zaman gönderilir, bilemiyorum, ama eli kulağında. Her ne kadar Başkan Yıldırım Demirören, "Rıza Çalımbay'ın yanındayım" diyorsa, pek inandırıcı değil. 
Neden mi 
Çünkü başkan kime destek verdiyse hep gönderdi de, ondan 


</TEXT>
</DOC>
