<DOC>
<DOCNO> 377340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sonspo03.html </URL>
<DATE> 2005/09/10/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Aktuğ Gökdeniz benim evladım... 
</HEADLINE>
<TEXT>

     Trabzonspor Başkanı Atay Aktuğ Gökdeniz benim evladım. Bir hata yaptı diye evlatlıktan mı reddedeyim Biz ona ceza vermeyeceğiz, dedi. 
     
     Anlattı, rahatladı’ 
     Trabzonspor Başkanı Atay Aktuğ, bahis oynadığını önceki gün Profesyonel Futbol Disiplin Kurulu’na itiraf eden Bordo-Mavili futbolcu Gökdeniz Karadeniz’in açıklamalarını değerlendirdi... Soruşturmanın sürdüğünü ve yıldız oyuncunun daha önce de tedbirsiz olarak konu kapsamında bulunduğunu hatırlatan Bordo-Mavililer’in patronu, Daha önce bana söylemediği bazı şeyleri itiraf etmiş. Sanırım bizden çekindiği için açıklayamadı. Şimdi ise bir rahatlama sürecinde herşeyi konuşup, anlatıyor'' ifadesini kullandı. 
     
     Ek ceza verilmeyecek 
     Herkes gibi Gökdeniz’in de hata yapabileceğini belirten başkan Aktuğ, Gökdenizler kolay yetişmiyor. Bir çırpıda asılıp kaybedilmemeli. Eğer soruşturma bittiğinde ceza verilmesini gerektirecek bir konu varsa gereken yapılır. Ancak cezası sona erdiğinde ise aklanıp futboluna geri dönecektir. Gökdeniz benim bir evladım sayılır. Bir hata yaptı diye kendisini evlatlıktan reddedecek halimiz yok. Trabzonspor olarak biz kendisine ayrı bir ceza vermeyi düşünmüyoruz'' diye konuştu. 
     
     Herkes takip edilsin’ 
     Konuyla ilgili temaslarının da ilk günden itibaren sürdüğüne değinen Atay Aktuğ şöyle devam etti Gökdeniz’in işin içinde olması ve Trabzonspor’da oynaması olayı genişletti. Tüm birimler harekete geçti, şimdiye kadar yapılmamış bir araştırma gerçekleştirildi. Hatta tedbiri olmadan önce de Gökdeniz’in üzerine gidildi. Bundan sonra başka kulüplerde de kimler ne yapıyor, incelensin ve aynı titizlikler gösterilsin. Herkes hata yapar ama sonradan kaldığı yerden devam eder. Hayatın her alanında bu tür örnekler vardır.'' 
     
     Toplantının perde arkası 
     Trabzonspor Yönetim Kurulu, dün sabah Başkan Atay Aktuğ’un çağrısıyla acil olarak toplanarak Gökdeniz’in durumunu ele aldı. Toplantı sürerken öğleden sonra saat 13.30 sıralarında Gökdeniz, tesislere geldi. Başkan Atay Aktuğ, yönetici Metin Akbaşoğlu’yla birlikte Gökdeniz’i kendi odasına aldı. Gökdeniz’e Disiplin Kurulu’na verdiği ifadelerle ilgili sorular soran Başkan Atay Aktuğ, daha sonra milli oyuncunun da isteği üzerine 1 hafta izin verdi. Aktuğ’un odasında 3 saat kadar kalan Gökdeniz, hiç bir açıklama yapmadan tesislerden ayrıldı. Genç yıldızın tesislerden ayrılmasının hemen ardından Bordo-Mavili futbolcular, teknik kadro ve A takımda bulunan tüm görevliler, 2005-2006 sezonu için poster çekimi yaptırdı. Basına kapalı olarak gerçekleştirilen poster çekiminde sadece Gökdeniz’in bulunmaması dikkati çekti. Kulüp yetkilileri, Gökdeniz’in izinli olduğu gerekçesiyle tesislerden hemen ayrılarak poster çekimine katılmadığını ileri sürdüler. Ancak olayın iç yüzü öyle değildi. Toplantıda Aktuğ’un öğrencisine, Neden bize daha önce bahis oynamadığını söyledin Verdiğin ifadede bahis oynadığını itiraf ederek bizi zor durumda bıraktın'' diyerek çıkıştığı belirtildi. Aktuğ’a karşı mahcup olan Milli futbolcu morali bozuk bir şekilde poster çekimini beklemeden tesisleri terketti. 
     
</TEXT>
</DOC>
