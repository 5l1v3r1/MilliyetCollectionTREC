<DOC>
<DOCNO> 392862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sontur11.html </URL>
<DATE> 2005/11/07/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
"Seni ilgilendirmez" sözüne 13 bıçak darbesi 
</HEADLINE>
<TEXT>

     
     Taylan YILDIRIM İZMİR, DHA 
     
İZMİR'in Güzelyalı semtinde boşanmak üzere anlaştığı eşinin başka erkeklerle gezdiğini duyan İbrahim Gündüz, yol kesip Duyduklarım doğru mu '' diye hesap sordu. Boşanacağız, artık seni ilgilendirmez'' yanıtını alan İbrahim Gündüz, eşi Dilek Gündüz'ü yol ortasında 13 bıçak darbesiyle ağır yaraladı ve çıkarıldığı mahkemece tutuklandı. 
     Olay, dün akşam saat 20.30 sıralarında 46 27'nci Sokak girişinde meydana geldi. Sıhhi tesisatcılık yapan 31 yaşındaki İbrahim Gündüz, bayram tatilinden sonra karşılıklı boşanma davası açmak üzere anlaştığı eşi 25 yaşındaki Dilek Gündüz'ün kendisini başka erkeklerle aldattığı dedikodularını duyunca öfkelendi. Gündüz, yakınlarının evinde kalan eşini sokak girişinde beklemeye başladı. Bir süre sonra dolaşmak için tek başına dışarıya çıkan eşini gören İbrahim Gündüz, yolunu kesti. 
     
     CEVAP ÇILDIRTTI 
     İddiaya göre, Boşanma davası sonuçlanıncaya kadar evliliğimiz sürüyor. Benim duyduğum dedikodular doğru mu '' diye sordu. Eşi Dilek Gündüz'den, Boşanacağız, artık ne yaptığım seni ilgilendirmez'' cevabını alınca öfkelenen İbrahim Gündüz, çevredekilerin gözü önünde bıçağını çekip saldırdı. Dilek Gündüz saldırı sırasında göğsünden, karnından ve bacaklarından 13 bıçak darbesiyle yaralanırken İbrahim Gündüz, ihbar üzerine olay yerine gelen polis ekiplerince etkisiz hale getirilerek gözaltına alındı. 
     Kanlar içinde yere yığılan Dilek Gündüz olay yerinde yapılan ilk müdahalenin ardından Dokuz Eylül Üniversitesi Hastanesi'ne kaldırıldı. Yaklaşık 5 saat süren ameliyatla hayata dönen Dilek Gündüz Genel Cerrahi Servisi'nde tedaviye alındı. 
     Gözaltına alınarak Güzelyalı Karakolu'na götürülen İbrahim Gündüz'ün, Bana beklemediğim bir karşılık verince deliye döndüm. Beni tahrik etti. Dayanamayınca da yanımdaki bıçağı rasgele savurdum'' dediği öğrenildi. Öfkeli koca, yapılan işlemlerin ardından sevk edildiği adliyede nöbetçi mahkemece tutuklandı. 
     
</TEXT>
</DOC>
