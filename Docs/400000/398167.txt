<DOC>
<DOCNO> 398167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/son/sondun14.html </URL>
<DATE> 2005/11/26/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Homer Simpson'a AİHM yolu göründü 
</HEADLINE>
<TEXT>

     Rus avukat İgor Smikov, çizgi dizi ''Simpsons''ın oğlunun ahlakını bozduğu gerekçesiyle Avrupa İnsan Hakları Mahkemesi'ne AİHM başvurmayı planlıyor. 
     Rus RIA-Novosti ajansının haberine göre, Smikov, dünyanın birçok ülkesinde ilgiyle izlenen programı ''gaddarlık, uyuşturucu, eşcinsellik ve şiddet propagandası'' yaymakla suçladı. 
     Yerel Rus mahkemesine başvuran ve davası reddedilen Smikov, davayı Strasbourg'daki AİHM'ye götürmeye karar verdi. Çizgi dizinin televizyonda geç saatte yayınlanmasını talep eden Smikov, 9 yaşındaki oğlu dahil ailesinin ahlaki zararı için 300 bin ruble 10 bin dolar tazminat istiyor. 
     Rusya'da mart ayında da aşırı milliyetçi Liberal Demokratik Parti milletvekilleri Kültür Bakanlığı'ndan ''Simpsons'' dizisinin yasaklanmasını istemiş, ancak bu çabalarında başarılı olamamışlardı. 
     TNS Gallup araştırma şirketine göre, Rusya'da ''Simpsons'' çizgi dizisini izleyenlerin yarısından fazlasını 4 ile 18 yaş arasındaki kuşak oluşturuyor. 
     ''Simpsons'' çizgi dizinin konusu, baba Homer, anne Marge, çocukları Bart, Lisa ve Maggie etrafındaki günlük olaylardan oluşuyor. 
     
</TEXT>
</DOC>
