<DOC>
<DOCNO> 394495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sondun02.html </URL>
<DATE> 2005/11/13/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Uzay istasyonu mürettebatını, McCartney uyandırdı... 
</HEADLINE>
<TEXT>

     Uluslararası Uzay İstasyonu'nun mürettebatı, bu sabah ünlü şarkıcı Paul McCartney tarafından şarkı söyleyerek, uyandırıldı. 
     McCartney'nin, California'da Anaheim kentinde verdiği konser, Amerikalı astronot Bill McArthur ve Rus kozmonot Valery Tokarev'in dünyadan 354 km uzaktaki uzay istasyonuna naklen yayınlandı. Konser aynı zamanda NASA televizyonundan da naklen yayınlandı. 
     McCartney, ''Şu anda uzaya naklen yayın yaptığımıza inanamıyorum. Bu çok heyecanlı. Sevdim'' derken, astronot McArthur, McCartney'e teşekkür ederek, ''Bu muhteşem. Sizi de tıpkı bizim gibi bir kaşif olarak görüyoruz'' dedi. 
     Uzay istasyonu mürettebatının müzikle uyandırılması bir gelenek, ama ilk kez bir canlı konser yayını ile uyandırıldılar. 
     McCartney, NASA'nın ''Good Day Sunshine'' şarkısını, Ağustos'ta mürettebatı uyandırmak için, koşulların dünyaya dönmek için uygun olduğunu belirten bir not ekleyerek kullandığını öğrendikten sonra, mürettebatı şarkı söyleyerek uyandırma fikrini kabul etmişti. 
     Bill McArthur ve Valery Tokarev, bugün 6 aylık görev dönemlerinin 44. gününe girdi. 
     
</TEXT>
</DOC>
