<DOC>
<DOCNO> 397512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/siyaset/siy01.html </URL>
<DATE> 2005/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair Kriterlere uyun 
</HEADLINE>
<TEXT>


Orhan Pamuk'la ilgili bir soruya Blair, "Türkiye AB üyesi olmak istiyorsa, ifade özgürlüğü dahil olmak üzere üyelik kriterlerine itaat etmelidir" yanıtını verdi 

NEVSAL ELEVLİ Londra 


AB Dönem Başkanı İngiltere'nin Başbakanı Tony Blair, Türkiye'nin AB üyesi olabilmesi için ifade özgürlüğünü garanti altına alması gerektiğini söyledi. 
İktidardaki İşçi Partili Milletvekili Martin Caton, Blair'den Orhan Pamuk hakkında açılan davanın durdurulması için Türkiye'ye baskı yapmasını istedi. 
Caton'ın, "İfade özgürlüğü hakkının korunması, AB üyeliği için bir önkoşul olmalı mı " şeklindeki sorusuna Blair şu yanıtı verdi "Bu elbette önemli. Türkiye AB üyesi olmak istiyorsa, ifade özgürlüğü kriteri de dahil olmak üzere üyelik kriterlerine itaat etmelidir." 
Blair, bu konuyu Türk yetkililerle görüştüğünü de söyledi. Blair, ayrıca, Türkiye'nin son yıllarda önemli reformlar yaptığını belirterek, ifade özgürlüğü konusunun da gelecekteki reformlar çerçevesinde ele alınacağını umduğunu söyledi. Blair, Türkiye'nin AB üyeliğinin Türkiye ile birlikte AB ve tüm dünyanın çıkarına olduğunu belirtti. 
Dışişleri Bakanı Abdullah Gül ise yöneltilen bir soruya, "Türkiye'de ifade özgürlüğü vardır" yanıtını verdi. 


</TEXT>
</DOC>
