<DOC>
<DOCNO> 363433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sonspo06.html </URL>
<DATE> 2005/07/22/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Emre Hedefimiz Devler Ligi... 
</HEADLINE>
<TEXT>

     Newcastle United’ın çiçeği burnunda yıldızı Emre Belözoğlu, iddialı konuştu. 
     Geçtiğimiz günlerde Siyah - Beyazlı ekiple 5 yıllık sözleşmeye imza atan başarılı orta alan oyuncusu, BBC’ye yaptığı açıklamalarda, Souness’ı Galatasaray’dan tanıyorum. Ben genç takımda oynarken, A takımın hocasıydı. Kendisine büyük saygı duyuyorum. Newcastle olarak en büyük hedefimiz Şampiyonlar Ligi’nde boy göstermek. Umarım bunu başarırız'' dedi. Teknik direktör Graeme Souness ise, Emre gibi bir oyuncuya sahip oldukları için çok şanslı olduklarını dile getirdi. 
     
     Inter’de Figo bitti gibi... 
     İtalya Ligi’nde geçen sezon üçüncü sırayı alan ve İtalya Kupası’nı müzesine götüren Inter, kadrosunu güçlendirmek için kolları sıvadı. Çizme’nin önde gelen spor gazetelerinden La Gazzetta della Sport’un haberinde, Inter, çarşamba gününe kadar Meyde ve Davids’i gönderirse Figo’ya resmi imzayı attıracak'' ifadesi kullanıldı. Figo’ya daha önce Liverpool da talip olmuş ancak Portekizli yıldızın haftalık 100 bin Pound istemesi, İngiliz ekibinin planlarını bozmuştu. 
     
</TEXT>
</DOC>
