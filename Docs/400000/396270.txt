<DOC>
<DOCNO> 396270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/yazar/theper.html </URL>
<DATE> 2005/11/19/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bahtsız şehir İstanbul 
</HEADLINE>
<TEXT>


"İstanbul'u hiç bu kadar yeşil gördünüz mü " İstanbul'un muhtelif yerlerine asılan bu ve benzeri yazılar için kim bilir kaç milyar TL harcandı. Oysa ben doğma büyüme İstanbullu olarak İstanbul'da hiçbir olumlu gelişme görmüyorum. 
İstanbul'u yeşil olarak bir tek belediye başkanımız görüyor, onun da sebebi belli, aldığı çiçekler belediye binasının önünü donatmış, kim bilir her gün kaç kişi bakımıyla meşgul, bir tek kendisi belediye binasından baktı mı karşısında yeşil ve çiçek görüyor, bizim gördüğümüz ise farklı şeyler. 
Ben h l hukuka aykırılığın devam ettiğini görüyorum. Bir kamu kurumu olan belediye h l plakasız otobüs çalıştırıyor. Soruyorum, plakasız araç çalıştırmak diye bir hak var mı Yok, öyleyse İstanbul Belediyesi'nin bu özelliği nereden geliyor 
Belediyenin çalıştırmaya başladığı vapurlardan da oldukça yoğun şik yet var. Vapurlar istikrarsız çalışır oldu. Bazen denizin ortasında yirmi dakikaya kadar durduğu oluyor. Bu ne demek anlamak mümkün değil. 
Geçen ay benim bineceğim vapur Karaköy iskelesine çıktı. Evet yanlış yazmadım. Öyle hızla geldi ki, halat bağlama babalarından birinin üzerine tırmandı. Benzer olaylar da çokça olmaya başladı. 
Şimdi nereden neredeye geldim, yeşillikten söz ediyordum. Yeşillikten söz ederken hatırlatayım. İstiklal Caddesi'nin halini bir görmenizi tavsiye ederim. Sözde yaya yolu olan caddenin iki tarafında yetişmiş ağaçlar vardı. Hepsi söküldü. Nedenini bilmek, anlamak mümkün değil. 
Bana kalırsa belediye caddeyi kullanmak isteyen araçlara kıyak yaptı. Sözümona yaya yolu olan caddeyi yayalardan çok araçlar kullanıyor, ağaçlar ise araçlara rahat hareket imk nı tanımıyordu. 
Anlaşılan bastıran alıyor, araçla girmek isteyenlerin hatırına güzelim ağaçlar kaldırıldı. Ondan sonra da "Hiç bu kadar yeşil gördünüz mü " diye alay eder gibi afişler asılıyor. Ne bahtsız şehir şu İstanbul Kimlerin eline kaldı... 



</TEXT>
</DOC>
