<DOC>
<DOCNO> 359123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sontur58.html </URL>
<DATE> 2005/07/07/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Çaldıkları kameradaki görüntüler delil oldu... 
</HEADLINE>
<TEXT>

     Antalya’nın Alanya İlçesi’nde, üç gencin çaldıkları kameraya çektikleri görüntüleri delil oldu. 
     Polisin, tavırlarından şüphelenerek kontrol ettiği Murat Aytekin 20 , F.Ç. 16 ve Yunus Aytekin 19 adlı gençlerin çantalarından bir kamera, 6 dijital fotoğraf makinesi, bir wolkmen, bir CD çalar ve 6 cep telefonu çıktı. 
     Polisin, eşyaları nereden bulduklarını sormaları üzerine kaçmaya çalışan gençler, kısa sürede yakalanarak Emniyet Müdürlüğü’ne götürüldü. 
     Emniyet Müdürlüğü Asayiş Büro ekiplerinin yaptığı incelemede, üç gencin çalıntı kamerayla kendi görüntülerini çektikleri ve görüntülerde kamerayı çaldıklarına ilişkin ipuçları tespit edildi. 
     Adliyeye çıkarılan gençlerden Murat Aytekin ve Yunus Aytekin tutuklanarak cezaevine gönderilirken, F.Ç. serbest bırakıldı. 
     Murat Aytekin, adliye çıkışında, gazetecilere yaptığı açıklamada, "Çektiğimiz hatıra görüntüleriyle kendi kendimizi ele verdik" dedi. 
     
</TEXT>
</DOC>
