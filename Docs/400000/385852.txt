<DOC>
<DOCNO> 385852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sonspo24.html </URL>
<DATE> 2005/10/11/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Galibiyeti koruyamadık 1 - 1 
</HEADLINE>
<TEXT>

     Alim Tunçay bildiriyor 

15. Avrupa Ümitler Futbol Şampiyonası Eleme Grubu maçında Türkiye, Arnavutluk ile 1-1 berabere kaldı. 
     Karşılaşmanın ilk yarısında rakibine oranla daha iyi bir oyun ortaya koyan Türkiye, 10. dakikada Semih'in attığı golle devreyi 1-0 önde kapadı. 
     10. dakikada Mehmet Topuz'un soldan kullandığı korner atışında, arka direkte topla buluşan Semih, meşin yuvarlağı filelere gönderdi. 
     40. dakikada Bilal'ın ceza alanı dışından sert şutunda, top üstten auta çıktı. 
     Türkiye, ilk yarıyı 1-0 önde kapadı. 
     
     İKİNCİ YARI 

     51. dakikada Burak'ın pasıyla ceza alanı içinde kaleciyle karşı karşıya kalan Bilal'in vuruşunda, ileri çıkan kaleciden dönen topu savunma oyuncuları uzaklaştırdı. 
     61. dakikada ceza alanının sol çaprazında topla buluşan Veliaj yerden bir vuruşla meşin yuvarlağı filelere göndererek, beraberliği sağladı 1-1 
     70. dakikada Semih'in pasıyla ceza alanının sol çaprazında topla buluşan Mehmet Çakır'ın vuruşunda meşin yuvarlak az farkla yandan auta gitti. 
     72. dakikada ceza alanının dışından serbest vuruş kullanan Bakaj'ın vuruşunda top az farkla üstten auta çıktı. 
     90. dakikada ceza alanı dışından serbest vuruş kullanan Bilal'in ortasında arka direkte Semih'in altı pasa gönderdiği topu müsait durumdaki Cafercan'dan önce savunma oyuncuları kornere çeldi. 
     Uzatma dakikalarında ceza alanı içinde karşı karşıya kalan Bilal'in kötü vuruşunda top üstten auta gitti ve karşılaşma 1-1 sona erdi. 
     Karşılaşmayı Devlet Bakanı Ve Başbakan Yardımcısı Mehmet Ali Şahin, Futbol Federasyonu Başkanvekili Hasan Doğan ve bazı yöneticiler ile Milli Takımlar Teknik Direktörü Fatih Terim de izledi. 
     Karşılaşmayı izleyen yaklaşık 50 Türk taraftarı Fatih Terim'e sevgi gösterisinde bulunurken, karşılaşamnın devre arasında da fotoğraf çektirdiler. 
     
     KÜNYE 

     

Stat Roza Haxhiu. Arnavutluk Bishani xxx, Dushku xx, Limkmeta xx, Dollaku xx, Arapi xx, Lila xxx, Sefa xx Dk. 63 Abilaliaj xx , Koreshi xx Dk. 55 Bakaj x , Veliaj xx, Lika xx Dk. 55 Sukaj xx , Mile xx. Türkiye Fevzi xx, Uğur xx, Bekir xx, Can xxx, Ergün xx, Mehmet Topuz xx Dk. 61 Olcan x , Burak xx, Adem xx Dk. 46 Selçuk x , Bilal xx, Mehmet Çakır xx Dk. 75 Cafercan x , Semih xx. Goller Dk. 10 Semih, Dk. 61 Veliaj. Sarı kart Dk. 31 Burak, Dk. 71 Selçuk, Dk. 75 Uğur, Dk. 90 Olcan Türkiye .      
</TEXT>
</DOC>
