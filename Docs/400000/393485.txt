<DOC>
<DOCNO> 393485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonspo21.html </URL>
<DATE> 2005/11/09/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
R. Madrid formasının üzerine "20. yüzyılın en iyi kulübü" amblemi konacak 
</HEADLINE>
<TEXT>

     Şenhan Bolelli Bildiriyor 

İspanya’nın dünyaca ünlü futbol kulübü Real Madrid, formasının üzerine "20. yüzyılın en iyi kulübü" anlamına gelecek bir amblem koyacak. 
     Real Madrid formasının ana sponsoru olan "BenQ" firması, İspanyol kulübüyle yeni bir sözleşme imzaladı. 2010 yılına dek geçerli olan yeni anlaşmayla Real Madrid’in kasasına 80 milyon Avro gireceği belirtildi. 
     Marketing konusunda dünyanın en fazla kazanan kulüplerinden biri olan Real Madrid, bundan böyle tarihi ve en bilinen beyaz renkli formasının üzerine yeni bir amblem daha dikilecek. Söz konusu amblemin tarihi bir anlamı bulunduğu ve Real Madrid’in 11 Aralık’ta FIFA tarafından "20. yüzyılın en iyi kulübü" seçilmesiyle bağlantılı olduğu açıklandı. 
     O tarihte FIFA başkanı Joseph Blatter tarafından Real Madrid Kulübü başkanları Florentino Perez ve Alfredo Di Stefano’ya verilen 5 demir çubuk üzerine yerleştirilmiş futbol topunun bulunduğu plaket, Real Madrid’in formasının sağ üst tarafına amblem olarak konulacak. 
     
</TEXT>
</DOC>
