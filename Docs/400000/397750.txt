<DOC>
<DOCNO> 397750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sonyas03.html </URL>
<DATE> 2005/11/24/ </DATE>
<TIME> 04.25 </TIME>
<AUTHOR>  </AUTHOR>
<HEADLINE>
Unutkan katil yakayı ele verdi... 
</HEADLINE>
<TEXT>

     İngiltere'de bir kişi, öldürdüğü fahişenin cesedini parçalara ayırarak koyduğu bavulun üzerinde adres etiketi unutunca yakayı ele verdi. 
     Londra'da mahkemeye çıkarılan Daniel Archer 55 adlı İngiliz, Nasra İsmail 27 adlı fahişeyi öldürmekten suçlu bulundu. 
     Archer'ın, İsmail'i öldürdükten sonra cesedi parçalayıp bir bavula koyduğu ve bavulu bir kanala attığı kaydedildi. Cinayet, Archer'ın, bavulun üstünde erkek kardeşinin adı ve adresinin bulunduğu etiketi çıkartmayı unutması nedeniyle kolayca aydınlandı. 
     Daniel Archer'ın, Nasra İsmail'i erkek kardeşinin evinde 20 sterlin para karşılığında cinsel ilişkiye girdikten sonra öldürdüğü ifade edildi. Archer'ın cinayeti işledikten sonra İngiltere'nin kuzeyine gittiği, 3 hafta sonra dönünce cesedi parçalara ayırıp bir bavula koyduğu ve kanala attığı belirtildi. 
     Kanalda batmayan bavulu bulan polisin, etiketteki isim ve adres doğrultusunda Archer'a ulaştığı kaydedildi. 
     Cinayeti işlediğini reddeden, İsmail'in kendisine bıçakla saldırdıktan sonra öldüğünü belirten Archer'ın ömür boyu hapse mahkum edilebileceği belirtiliyor. 
     Daniel Archer ile ilgili hüküm cuma günü verilecek. 
     
</TEXT>
</DOC>
