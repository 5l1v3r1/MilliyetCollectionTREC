<DOC>
<DOCNO> 375396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sonspo18.html </URL>
<DATE> 2005/09/03/ </DATE>
<TIME> 23.50 </TIME>
<AUTHOR>  </AUTHOR>
<HEADLINE>
Şahin "Şansımız biraz azaldı ama hala devam ediyor" 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, A Milli Futbol Takımı’nın 2006 Dünya Kupası eleme grubunda Danimarka karşısında aldığı 2-2’lik barebirliği, "Şansımız biraz azaldı ama hala devam" ediyor sözleriyle değerlendirdi. 
     Şahin, karşılaşma sonrası basın mensuplarına yaptığı açıklamada, "Maçı almamız gerekirken, maalesef 1 puanla yetinmek zorunda kaldık. 
     2 puanı bile bile kaybettik. Böyle söyleyebilirim" dedi. 
     Karşılaşmanın uzatma dakikalarında yenilen 2. golü çok büyük talihsizlik olarak nitelendiren Şahin, "Ama herşey bitmiş değil. 
     Mücadelemize ve yolumuza devam ederiz. Önümüzde hala maçlarımız var. 
     Şansımız biraz azaldı ama hala devam ediyor" diye konuştu. 
     
     PİONTEK "2-2 ADİL SONUÇ" 
     A Milli Futbol Takımı Eski Teknik Direktörü Sepp Piontek ise, mücadelenin 2-2 sonuçlanmasıyla ilgili olarak, "Adil sonuç" dedi. 
     İlk yarıda Türkiye’nin savunma zaafları yaşadığını kaydeden Piontek, "Hasan da güçsüz gözüktü. Değişikliler işe yaradı ve Türkiye öne geçti. Hakan Şükür 2. golden sonra kaçırdığı pozisyonu değerlendirseydi maç 3-1 bitebilirdi" şeklinde konuştu. 
     Danimarka’nın da maçta çok pozisyonunun bulunduğunu kaydeden Piontek, sonucun iki takım için de adil oduğunu söylerken, grupta Türkiye’nin şansının devam ettiğini ve Danimarka’nın Yunanistan ile oynayacağı maçta kendi kaderini belirleyeceğini ifade etti. 
     Piontek, Türkiye’nin Ukrayna’yı yenmesi için defansındaki problemleri mutlaka çözmesi gerektiğini ve Okan’ın bu maçtaki mükemmel oyunuyla Ukrayna maçında ilk 11’de oynamayı hak ettiğini de sözlerine ekledi. 
     
</TEXT>
</DOC>
