<DOC>
<DOCNO> 354796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sonsiy26.html </URL>
<DATE> 2005/06/23/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Devlet Bakanı Mehmet Aydın İtalya'da... 
</HEADLINE>
<TEXT>

     Devlet Bakanı Mehmet Aydın, bugün geldiği Roma'dan Napoli'ye geçti. 
     Roma Leonardo da Vinci Hava Limanı'nda Türkiye'nin Roma Büyükelçisi Uğur Ziyal tarafından karşılanan Aydın ve beraberindeki heyet, daha sonra aynı hava limanından Napoli'ye uğurlandı. 
     Devlet Bakanı Mehmet Aydın Napoli'de yarın başlayacak ve iki gün sürecek Akdeniz Özel Grubu'nun NATO Parlamenterler Asamblesi NATO-PA Toplantısı'na katılacak. 
     Aydın'ın, toplantının ilk gününde ''Din ve Laiklik'' oturumunda bir konuşma yapması da bekleniyor. 
     Toplantıya, Devlet Bakanı Aydın'ın yanı sıra NATO-PA Türk Grubu Başkanı AK Parti Kırıkkale Milletvekili Vahit Erdem ve CHP İstanbul Milletvekili Zeynep Damla Gürel de katılıyor. 
     
</TEXT>
</DOC>
