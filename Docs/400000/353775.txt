<DOC>
<DOCNO> 353775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sontur34.html </URL>
<DATE> 2005/06/20/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Altın kazısına Kırkpınar arası 
</HEADLINE>
<TEXT>

     Edirne'de, aralarında Belediye Başkanı Hamdi Sedefçi'nin oğlu Hakan Sedefçi'nin de bulunduğu 4 kişinin, yasal izinle, belediyenin Temizlik İşleri Müdürlüğü bahçesinde başlattığı kazı çalışmasına, daha hassas dedektörle Kırkpınar Yağlı Güreşleri'nden sonra devam edileceği bildirildi. 
     Hakan Sedefçi, kazı için daha hassas bir dedektöre ihtiyaç duyulduğunu, bu nedenle çalışmaların, 15 Haziran Çarşamba gününden bu yana durduğunu söyledi. 
     Jeofizik mühendisleri tarafından 100-150 metre derindeki maddeleri saptayabilen bir dedektörün getirileceğini ifade eden Sedefçi, ''Artık boş kazı olmayacak'' dedi. 
     Gelen dedektörle önce yer tespiti yapacaklarını belirten Sedefçi, odacık gibi bölümlerin içinde altınları fark etmeleri durumunda kazı yapacaklarını bildirdi. 
     Çalışmalara, 8 Haziran Çarşamba günü başlanmış ve yapılan kazı sonucunda altına ulaşılamamıştı. 
     
</TEXT>
</DOC>
