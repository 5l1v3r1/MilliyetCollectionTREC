<DOC>
<DOCNO> 380311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sonspo11.html </URL>
<DATE> 2005/09/21/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Giggs, durdu durdu Cimbom'u eleştirdi 
</HEADLINE>
<TEXT>

     Manchester United'ın tecrübeli kaptanı Ryan Giggs, Four Four Two dergisinin ekim sayısına 'Avrupa Kupası Nasıl Kazanılır' başlığı altında yaptığı açıklamalarda Galatasaray ve Sarı-Kırmızılı taraftarlar hakkında ilginç sözler sarf etti. Genç oyunculara Avrupa'da nasıl başarılı olabilecekleri yolunda tavsiyelerde bulunan Giggs ilk maddede 'Deplasman maçlarında taraftara karşı hazırlıklı olunması gerektiği'nden bahsetti. Tecrübeli oyuncu bu madde altında örnek olarak Galatasaray taraftarını gösterdi ve Sarı-Kırmızılı taraftarların Avrupa'daki en 'kötü' taraftar olduğunu söyledi. 
     Giggs, açıklamasında şunları söyledi "Onlarla 1993 yılında Şampiyonlar Ligi'nde karşılaştığımızda gecenin geç saatlerinde iki-üç bin taraftar ellerinde 'Cehenneme hoş geldiniz' pankartlarıyla bizi havaalanında bekliyordu. Öyle ateşliydiler ki otelde bile kendimizi güvende hissedemiyorduk. Taraftarlar odalarımızın kapılarını çalıyor bizi bu şekilde rahatsız ediyorlardı. Ben Paul Ince'le birlikte kalıyordum ve o taraftarlara küfretmeye başladı. Ben içimden 'Ne yapıyorsun ' diyordum. Taraftarlar daha sonra otelin dışında sabaha kadar korna çalmaya devam ettiler. Bir k bus gibiydi ama buna bile hazırlıklı olmalısınız." Ryan Giggs, aynı yazıda Türkiye dışında Yunanistan seyircisinin de kendilerine zor anlar yaşattığının altını çizdi. 
     
Radikal 
     
</TEXT>
</DOC>
