<DOC>
<DOCNO> 396040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/soneko13.html </URL>
<DATE> 2005/11/18/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Vakıfbank'tan Öğretmenler Günü'ne özel kredi... 
</HEADLINE>
<TEXT>

     Vakıfbank, yaklaşan Öğretmenler Günü nedeniyle emekliler dahil tüm öğretmenlere 24 ay vadeli ve yüzde 1.45 faizle özel kredi uygulaması başlattı. 
     Vakıfbank’tan yapılan açıklamaya göre, maaş ödemesini Vakıfbank’tan alan öğretmenlere, taksitleri düzenli ödeme talimatına bağlanmak kaydıyla kefilsiz, maaş ödemelerini başka bankalardan alan öğretmenlere de bir kefil göstermesi halinde 4 bin YTL’ye kadar kredi kullandırılacak. 
     Açıklamada, maksimum 24 ay vadeli ve aylık yüzde 1.45 faiz oranı uygulanacak krediden yararlanmak isteyenlerin 30 Kasım’a kadar başvuru yapmaları gerektiği bildirildi. 
     Krediden ilk, orta, lise ve dengi okul öğretmenleri, özel okul öğretmenleri, üniversite, askeri liseler, harp okulları ve polis kolejindeki tüm öğretim görevlileri, özel dershane, kreş ve anaokulu öğretmenleri ile bu gruplardan emekli tüm öğretmenlerin yararlanabileceği kaydedildi. 
     
</TEXT>
</DOC>
