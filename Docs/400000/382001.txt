<DOC>
<DOCNO> 382001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sontur02.html </URL>
<DATE> 2005/09/27/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Gelinini öldürtmek için kiraladıkları çete kendilerini kaçırdı 
</HEADLINE>
<TEXT>

     Soner KOCAER ANTALYA, DHA 
ANTALYA'da oğluyla bir olan kayınvalide, gelinini ve amcasının oğlunu öldürülmesi için bir çeteyle anlaştı. Ev ve arsa karşılığında anlaştığı çete, parayı az bularak anne ile oğlunu kaçırarak bir evde 10 gün alıkoydu. Polis düzenlediği operasyonda 6 kişiyi gözaltına aldı. 
     Antalya'nın Duraliler Mahallesi'nde yaşayan ve geniş arazileri bulunan A.G. 31 , 3 yıl önce mevsimlik işçi olarak Antalya'da çalışan Şanlıurfalı E.A.'ya aşık oldu. Annesi A.G.'nin karşı çıkmasına rağmen E. ile evlenen A.G., bir süre sonra anlaşamadı. Eşinin ailesinden ve amcasının oğlu Y.A.'dan korkan A.G., boşanma davası açamadı. İddiaya göre bunun üzerine annesi A.G., oğluyla birlikte korkunç bir plan hazırladı. Gelini ve amcasının oğlunu öldürtmek için kiralık katil çetesi tutan kayınvalide A.G., iki cinayet karşılığında ev ve arsayı vermek üzere anlaştı. 
     Çete üyeleri A.K. 25 , Y.Ü. 25 , M.Ö. 29 , A.G. 23 , S.Ö. 25 , Ş.E. 28 ve halen firarda olan 3 kişi, kendilerine ölüm emrini veren kayınvalidenin sesini kayda aldı. A.G. ve oğlu A.G.'ye şantaj yaparak para isteyen çete üyeleri, bunu kabul etmeyen anne ile oğlunu kaçırdı. 
     
     ZORLA SENET İMZALATILDI 

     Antalya'nın Doğu Garajı, Soğuksu ve Dokuma semtlerinde bulunan 3 ayrı evde 3 gün tutulan anne ve oğlu, daha sonra Duraliler Mahallesi'ndeki kendi evlerine getirildi. Çete üyeleri, 216 bin YTL'lik senet imzalattıkları A.G.'nin Mercedes’ ve Jeep’ marka iki lüks aracını da sattırarak parasını aldı. Kayınvalide G.,önceki gece çete üyelerinden ikisinin nöbetçi olarak kaldığı sırada evden kaçarak polise sığındı. 
     Antalya Emniyeti Kaçakçılık ve Organize Suçlar Şube Müdürlüğü ekipleri, Duraliler'deki eve baskın düzenleyerek A.G.'yiurtardı ve burada bulunan iki çete üyesini gözaltına aldı. Operasyonu genişleten polis, yerlerini belirlediği çetenin diğer 4 üyesini daha yakalayarak gözaltına aldı, kimliği belirlenen 3 kişinin ise yakalanmasına çalışılıyor. 
     
     SES KAYITLARI BULUNDU 

     Çete üyelerinin evlerinde yapılan aramalarda, A.G.'yeorla imzattırılan senetler, kayda alınan ses bantları, biri kuru sıkı 2 tabanca, pompalı tüfek, bıçak, ses kayıt cihazı ve boş kasetler ele geçirildi. 
     Gözaltına alınan anne ile oğlu, adam öldürmeye azmettirmek’, diğer zanlılar ise silahlı suç örgütü kurmak’, adam kaçırmak’, hürriyeti tahdit’, silah zoru ile senet imzalatmak’, haraç istemek’, oto gaspı’, bıçakla yaralama’ ve darp’ suçlamalarıyla adliyeye sek edildi. 
     Gelin E.G. ise Şanlıurfa'da bulunan ailesinin yanına döndü. 
     
</TEXT>
</DOC>
