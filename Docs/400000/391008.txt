<DOC>
<DOCNO> 391008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/yazar/toruner.html </URL>
<DATE> 2005/10/31/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Tüp patlamaz 
</HEADLINE>
<TEXT>


Duayen işadamı Erdoğan Demirören "Türkiye'de işsizlik yok, tembellik var" diyor. Devam ediyor "Hiç kimse iş beğenmiyor. Bana ne ücret vereceksin Diyor. Mühendissin, 3 milyar lira vereyim deyince de, Araba da verecek misiniz Sekreter de var mı Diye soruyor. Be kardeşim, sen benden bunları istiyorsun da, sen bana ne vereceksin Diyemiyorum." 
Demirören devam ediyor "Kimse gerçekten çalışmak istemiyor. Makine başında mecburen çalışanlar hariç, dört saatten fazla çalışan kişi göremiyorum. Devlet bir sınav açınca binlerce kişi kuyruk oluyor da, üç-dört misli para verdiğimiz halde, neden bize bir kaç başvuru geliyor Hiç merak ettiniz mi Çünkü, devlette çok az çalışsan da olur. Kimse seni atamaz. Bu yüzden, az para verene çok rağbet var." 
Demirören'e göre, en önemli sorunlarımızdan biri, düşük verimlilik. "Gençler, iyi eğitim görmüşler ama tatbikatları yok. En pahalı şeyin tecrübe olduğu anlaşılmıyor. Üniversiteler bile tecrübeye yeterince önem vermiyor. Araştırma geliştirme çalışmalarına önem vermek lazım. Bu eksiklik de verimliliğimizi düşürüyor." 
"Fırtına atlatmayana kaptan denilmez. Yangın ne kadar uzakta ise, o kadar geç müdahale edilebilir. Neyse ki, şimdiki çağda teknoloji uzağı oldukça yakınlaştırabiliyor. Piston fabrikamda 525 işçim var, 18 milyon dolarlık ihracatım var. İthalatçı arkadaşım, tabir caizse bir telefonla 18 milyon dolarlık mal getirtebiliyor ve o benden fazla k r ediyor. İşte, şimdiki sıkıntı bu. Basit izahla, cari açığın nedeni de bu." 
Demirören, Milangaz'ın sahibi. Ona, "Bu tüpler gerçekten patlıyor mu " diyorum. Kızıyor. "Tüp patlamaz. Kaçak varsa, gaz birikir ve patlar. Ezik, çürük olmayan ve 10 yıllık test tarihini geçirmemiş tüpler gaz kaçağı yapmaz. Zaten, tüp alev anında gaz vermeyi keser. Gaz patlaması olan durumlarda bile, içi gaz dolu tüpü patlamadan bulursunuz. Yani, tüp patlamamış, gaz patlamıştır" diyor. 
Tüpün içinde bulunan LPG, aslında evlerde kullandığımız doğalgaz. Tabii, petrolden üretilen ama çoğu zaman doğalgazla aynı kalitede ve verimlilikte olmayan gaz da kullanılabiliyor. Demirören "Biz kullanmıyoruz" diyor. 
Otolarda tüpgaz kullanmanın şu faydaları var 
Ucuz. Petrol fiyatları aldı başını gidiyor. Bu durumda, Avrupa'da otogazla çalışan otomobiller teşvik görüyor. Petrol fiyatları arttıkça, petrol üretmeyen ülkelerin faturası kabarıyor. Otogaz kullanımının ekonomilere ve kullanan kişilere büyük katkısı var.Verimli. Petrole göre, daha az tüketiyor ve motorda daha az aşınmaya yol açıyor.Emniyetli. Gaz kaçağı olmadıkça, petrole göre daha emniyetli. Otogaz deposu, yani tüp patlamaz. Ama, benzin deposu patlar. Amerikan filmlerinde bu nedenle havaya uçan otomobiller görürsünüz.Temiz. Avrupa'da yapılan araştırmalar, otogaz kullanımının hava kirliliğini azalttığını ortaya çıkartmış. 
Bir sıkıntı olsaydı, Fiat ve diğer bilinen firmalar LPG ile çalışan otoları piyasaya sürüp, markalarının güvenilirliğini zedeler miydi 
Gaz kokusu aldığınız otomobillere binmeyin yeter. 



</TEXT>
</DOC>
