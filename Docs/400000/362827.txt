<DOC>
<DOCNO> 362827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sontur15.html </URL>
<DATE> 2005/07/20/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Terör kurbanı Gamze Günoral'ın cenazesi Türkiye'ye getirildi... 
</HEADLINE>
<TEXT>

     Londra’daki bombalı saldırılarda hayatını kaybeden Gamze Günoral’ın cenazesi İstanbul’a getirildi. 
     Atatürk Hava Limanı kargo bölümüne saat 22.15’de getirilen Günoral’ın cenazesi, burada yakınları tarafından alındı. 
     Günoral’ın cenazesi yarın Erenköy Tüccarbaşı Böcekli Camii’nde öğleyin kılınacak cenaze namazının ardından Ümraniye Kocatepe Mezarlığı’nda toprağa verilecek. 
     Londra'da dil eğitimi için bulunan 25 yaşındaki Gamze Günoral, King's Cross tren istasyonundaki patlamada yaşamını yitirmişti. 
     Londra'da 7 Temmuz'da üç metro istasyonu ile bir otobüse düzenlenen intihar saldırılarında 55 kişi hayatını kaybetmiş, 700'den fazla kişi yaralanmıştı. Saldırıları El Kaide'ye bağlı Ebu Hafs El Mısri Tugayları isimli örgüt üstlenmişti. 
     
</TEXT>
</DOC>
