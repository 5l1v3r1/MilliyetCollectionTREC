<DOC>
<DOCNO> 353943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sondun24.html </URL>
<DATE> 2005/06/21/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
İsrail ordusu, İslami Cihad'a karşı itidalli olmayacak... 
</HEADLINE>
<TEXT>

     İsrail ordusu, İslami Cihad'ın saldırılarıyla ateşkese bağlı olmadığını gösterdiğini belirterek, bundan sonra bu örgüte karşı itidalli olmayacağını bildirdi. 
     Batı Şeria'daki komutanlardan korgeneral Erez Winner, yaptığı açıklamada, İslami Cihad'ın saldırılarıyla kendisini tamamen geçen şubatta ilan edilen ateşkesin dışında bıraktığını söyledi. 
     Bundan sonra örgüt üyelerine karşı harekete geçeceklerini ifade eden korgeneral, ''Bu örgütle ilgisi olan herkes meşru hedefimizdir'' dedi. 
     İsrail askerlerinin, dün gece Batı Şeria'da düzenlediği operasyonda, son günlerde İsrail hedeflerine bir dizi saldırı düzenleyen İslami Cihad üyesi 52 militanı tutukladığı bildirilmişti. 
     
</TEXT>
</DOC>
