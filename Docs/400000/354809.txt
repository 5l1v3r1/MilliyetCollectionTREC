<DOC>
<DOCNO> 354809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sonspo13.html </URL>
<DATE> 2005/06/23/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Trabzonspor'da Yattara da kampa katıldı 
</HEADLINE>
<TEXT>

     Yeni sezon hazırlık çalışmalarını Bolu'nun Gerede İlçesi'nde sürdüren Trabzonspor, kampın 2. gününde kondisyon ağırlıklı çalıştı. 
     Gerede Green Park Resort Otel'de sezona hazırlanan Trabzonspor'un bu sabahki antrenmanında futbolcuların uyum içinde ve oldukça hırslı oldukları gözlendi. 
     
     KAMP İZLEMİNLERİ 
     Bordo-mavililerin Gerede kampına dün akşam katılan Gineli futbolcu İbrahim Yattara, sabahki idmana takımla birlikte çıktı. Hareketleriyle kamptaki futbolcuların neşe kaynağı olan Yattara'nın, kampa katılımıyla birlikte kamptaki futbolcu sayısı 16'ya çıktı. 
     Öte yandan altyapıdan A takıma yükselen futbolcuların kamptaki arkadaşlarına kısa sürede uyum sağladığı gözlendi. 
     Trabzonspor'un Gerede kampına gelen taraftarlar ise futbolcuların antrenmanını uzaktan dürbünlerle izlemeye çalıştılar. 
     Teknik direktör Şenol Güneş'in öğleden sonra basın mensuplarına kampla ilgili açıklamalarda bulunacağı öğrenildi. 
     
</TEXT>
</DOC>
