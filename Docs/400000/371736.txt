<DOC>
<DOCNO> 371736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/guncel/gun01.html </URL>
<DATE> 2005/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Trafikte hızlı kullanmıyorum' 
</HEADLINE>
<TEXT>


İstanbul Grand Prix'si için İstanbul'da olan Formula 1 pilotu Montoya ile konuştuk 

YAPRAK ARAS 

İstanbul Grand Prix'si için birbirinden ünlü Formula 1 pilotları, 19-21 Ağustos tarihleri arasında İstanbul Park pistinde yarıştı. McLaren Mercedes takımının pilotlarından ve aynı zamanda Kimi Raikkonen'in de takım arkadaşı olan Kolombiyalı Juan Pablo Montoya ile yarıştan önce sohbet etme fırsatımız oldu. Yarışlardaki agresif tavırlarıyla bilinen Montoya, pistlerin aksine trafikte kendi tabiriyle son derece "normal bir sürücüymüş". 

Pisti nasıl değerlendiriyorsunuz 
İstanbul Park çok güzel ama bir o kadar da zorlayıcı bir pist. Saat yönünün tersine olması, virajlar, eğimler çok iyi. Çok iyi bir iş çıkarılmış burada. Mimariden tutun, her şeyi çok güzel görünüyor. Umarım, daha çok güzel yarışlar düzenlenir burada. 

Sizin favori pistiniz hangisi 
Malezya ve Japonya pistleri sanırım en sevdiğim pistler. 

Yarışlarda saatte 300 kilometre hızlardan bahsediyoruz. Peki çok merak ediyorum, trafikte nasıl araba kullanıyorsunuz 
Artık normal hızda kullanıyorum. Ama eskiden çok hızlı kullanırdım. 

Çok yakın bir zamanda baba oldunuz. Bu, pistteki tavırlarınızı etkiledi mi 
Aslında çok etkisi olmadı. Çünkü her zaman çok fazla önlem alıyorum. Pistte kendime zarar verecek, beni tehlikeye atacak bir şey yapacak kadar aptal değilim. 


</TEXT>
</DOC>
