<DOC>
<DOCNO> 395904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/astro/index.html </URL>
<DATE> 2005/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelişmeolabilir 
</HEADLINE>
<TEXT>


Bugün Ay sabah 09.02'den itibaren boşluğa girmekte ve saat 21.43'e kadar da boşlukta kalacak. Bazı girişimler çaresizlik yüzünden aksayabilir. Çok daha esnek olmalı ve planlarımızı ona göre yapmalıyız. 
Koç'lar hareket ve iletişim konularında oldukça yoğunlar. Yakın çevrelerindeki konuların içinde olmak ve eğitimle alakalı yeni kararlar almak onlara güven verecek. Boğa'lar maddi alanda yeni düşüncelere açıklar. Bu konuda temkinli hareket etmeye çalışmalılar. Bekledikleri paralardaki sorunları sabırla aşmaları da lazım. İkizler girişkenliklerini kullanabilecekleri bir gündeler. Yeni istekler öne çıkıyor ve kararlı görünüyorlar. Duygusal iniş çıkışların onları zorlamasına izin vermemeleri lazım. Yengeç'ler pek çok konuda düşünmeden karar verebilir. Planlarını bir kez daha gözden geçirmeli ve geçmişle ilgili konuların dışında kalmaya çalışmalılar. Aslan'lar kendilerini ifade etmekte zorlanabilir. Bu konuda yanlış anlaşılma riskleri var. Ayrıca arkadaşlarla ilgili konularda daha tutarlı olmaya bakmalılar. Başak'lar kararlı adımlar ve düşünceler içindeler. Bu durum onların iş hayatında öne çıkmalarını kolaylaştırıcı olabilecek. Bugün üstlerle ilişkilerinde çok daha ılımlı olmalılar. 
Terazi'ler yeni fikirlere açıklar ancak, ilişkilerinde tutarlı olmalılar. Yabancılarla ilgili konular dikkat çekiyor ancak, başkalarının görüşlerine ılımlı yaklaşmalılar. Akrep'ler ortaklaşa alanda yeni girişimlerde bulunabilirler. Kendilerini aldatma riskini göz ardı etmeden, akılcı kararlar alabilmeliler. Yay'lar evlilik ve ortaklaşa alanda bugünde huzursuzluğa açıklar. Duygusal tatminsizlikleri onları olumsuz yönde etkiliyor. Özellikle ikili ilişkilerde daha duyarlı olmalılar. Oğlak'lar iş ortamında yenilik yapma yanlısılar ama, konsantre olmakta zorlanacaklar. Elde olmayan nedenlerden birikmiş işler onları zorlayacak. Sağlık konusunda ise daha özenli olmalılar. Kova'lar biraz gerginlik içinde olacaklar. Bundan kurtulmanın bir yolunu bulmalı ve yeni girişimlerine odaklanmalılar. Balık'lar ailevi konularla ilgilenmeleri gerekecek. Eve ait konularda kendilerini karmaşa içinde bulabilirler. Sabırlı olmaları onların yararına. 


</TEXT>
</DOC>
