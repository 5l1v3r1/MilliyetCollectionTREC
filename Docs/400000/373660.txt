<DOC>
<DOCNO> 373660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/siyaset/axsiy02.html </URL>
<DATE> 2005/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Teröre karşı manevi değerler 
</HEADLINE>
<TEXT>


Arınç, "Barış, huzur içinde, terörden uzak kalmak istiyorsak, manevi ve kültürel değerlerimize önem vermeliyiz" dedi. 

ERTAN KORKMAZ Manisa DHA 


Manisa Kula'da düzenlenen 7. Yunus Emre Anma Törenleri'ne katılan TBMM Başkanı Bülent Arınç, "Bu ülkede barış içinde, huzur içinde, terörden uzak kalmak, birlikte el ele gönül gönüle kalkınmak, güçlü devlet olmak istiyorsak, manevi ve kültürel değerlerimize önem vermeliyiz" dedi. Arınç, törende şöyle konuştu "Bu ülkede terörden uzak kalmak, güçlü devlet olmak istiyorsak manevi değerlerimize, ortak kültür değerlerimize önem vermeliyiz. Bizi bin yıldır ayakta tutan dinamiklerimizi güçlendirmeliyiz." 
Arınç daha sonra, hayırseverler tarafından sünnet ettirilen 66 çocuğa saat hediye ederek birlikte fotoğraf çektirdi. Törenlere katılan yaklaşık 10 bin kişiye keşkek ve pilav ikram edilirken, Arınç türbenin yakınındaki camide öğle namazı kıldı. 



</TEXT>
</DOC>
