<DOC>
<DOCNO> 361177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sonyas03.html </URL>
<DATE> 2005/07/14/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Sağlık harcamalarında ABD hala zirvede... 
</HEADLINE>
<TEXT>

     Yapılan bir araştırmaya göre, ABD sağlık giderlerinde diğer ülkelere kıyasla çok daha fazla harcama yapmaya devam ederek, zirvedeki yerini koruyor. 
     Johns Hopkins Üniversitesi Bloomberg Halk Sağlığı Fakültesi’nden yapılan açıklamada, 2002 yılında Amerikalıların sağlık giderleri için kişi başına 5 bin 267 dolar harcandığı, bu rakamın sağlık giderlerinde ABD’nin hemen arkasından gelen İsviçre’ye göre kişi başına yüzde oranında daha fazla olduğu kaydedildi. Aynı rakam, gelişmekte olan sanayi ülkelerindeki kişi başı harcamanın ise yüzde 140 üzerinde bulunuyor. 
     Araştırmacılar, yüksek sağlık masraflarının kaynağını açıklayabileceğini düşündükleri iki sebep olarak gördükleri kaynak sıkıntısı ve yanlış teşhis sonucu açılan davaları analiz ettiklerini, ancak ABD’nin fazla harcama yapmasının bu sebeplerle büyük bir ilgisi olmadığı açıkladılar. 
     Çalışmayı kaleme alan ekibin başkanı Gerald Anderson, "Yaygın olarak, diğer ülkelerin bekleme listeleri ve ABD’deki yanlış teşhis sonucu açılan davalar, ABD’nin diğer ülkelere kıyasla sağlık giderleri için neden daha fazla ödediğinin ana sebepleri olarak görülüyor. Ancak bizim bulduğumuz sonuçlara göre bu sebepler aradaki farkın sadece küçük bir kısmını açıklıyor’ dedi. 
     Anderson ayrıca "Bizim durumumuzdaki bir ülkede sağlık harcamaları için fazla para ödenmesi normal, ama biz benzer durumdaki ülkelerle kıyaslandığında da fazla harcama yapıyoruz" dedi. 
     Söz konusu araştırmanın sonuçları, Health Affairs dergisinin Temmuz-Ağustos sayısında yer aldı. 
     
</TEXT>
</DOC>
