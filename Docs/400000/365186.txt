<DOC>
<DOCNO> 365186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sontur57.html </URL>
<DATE> 2005/07/28/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Alanya'daki olaylardan sonra Antalya'dan takviye çevik kuvvet gönderildi 
</HEADLINE>
<TEXT>

     Antalya’nın Alanya İlçesi Okurcalar Beldesi’nde meydana gelen ve 4 kişinin ölümü, 6 kişinin yaralanmasıyla sonuçlanan olaydan sonra Antalya’dan Alanya’ya takviye olarak 40 çevik kuvvet polisi gönderildi. 
     Alanya Emniyet Müdürü Turgay Çalışan, AA muhabirine yaptığı açıklamada, ölenlerin yakınlarının hastane önlerinde izdihama neden olması ve arbede yaşanması endişesiyle Antalya Emniyet Müdürlüğü’nden Alanya’ya geçici olarak 40 çevik kuvvet polisinin görevlendirildiğini söyledi. Çalışkan, Antalya’dan gelen polislerin, Alanya’daki 3 hastane önünde güvenlik önlemi aldığını bildirdi. 
     Çalışkan, cenazelerin yarın hastanelerden alınacağını, bu sırada bir gerginlik yaşanmaması için her türlü önlemin alındığını kaydetti. 
     
</TEXT>
</DOC>
