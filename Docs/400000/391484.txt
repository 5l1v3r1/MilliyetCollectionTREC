<DOC>
<DOCNO> 391484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sonspo25.html </URL>
<DATE> 2005/11/01/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Fenerbahçe Schalke 04 önünde, hedef 3 puan... 
</HEADLINE>
<TEXT>

     

      Fenerbahçe, Şampiyonlar Ligi E Grubu dördüncü maçında Schalke 04 ile 'Alex'siz kozlarını paylaşıyor. İstanbul'da rakibiyle 3-3 berabere kalan Sarı-Lacivertliler gruptan çıkma yolunda en kritik maçlarından birine çıkarken, Auf Arena tribünlerinde 5 bin seyirci Fenerbahçe'yi destekleyecek. 
     Alman ekibiyle Saracoğlu'nda oynanan karşılaşmada 3-3 berabere kalarak avantaj kaçıran Sarı-Lacivertlilerde hedef en kötü ihtimalle beraberlik. Brezilyalı Alex'in bu maçta oynamayacak olması Sarı-lacivertlileri düşündürüyor. 
     Sarı-Lacivertliler, bugüne kadar rakip sahalarda yaptığı 58 maçın sadece dokuzunu kazanırken 41 maçtan ise boynu bükük ayrıldı. Avrupa kupalarında deplasman karnesi iyi olmayan Fenerbahçe için PSV'yle Milan arasında oynanacak maçın sonucu da oldukça önemli. 
     

STAT Auf Arena SAAT 21.45 HAKEM Luis Medina Cantalejo İspanya SCHALKE Roost, Rafinha, Bordon, Rodriguez, Krstajic, Poulsen, Hamit Altıntop, Kobiashvili, Lincoln, Larsen, Kuranyi FENERBAHÇE Volkan, Serkan, Önder, Luciano, Ümit Özat, M.Yozgatlı, Aurelio, Appiah, Tuncay, Anelka, Nobre YAYIN STAR TV      
     Schalke 5 maçtır kazanamıyor 

     Fenerbahçe, Turkcell Süper Ligi'nde dokuz maçtır puan kaybı yaşamazken, Schalke cephesinde işler birkaç haftadır yolunda gitmiyor. Mavi-Beyazlılar, Bundesliga'da son üç hafta galibiyetle tanışamazken, geçtiğimiz hafta içi Almanya Kupası'nda Frankfurt karşısında 6-0'lık şok bir mağlubiyet almıştı. 
     
     Daum Her şeyin sonu olabilir 

     Favori olmadıklarını dile getiren Fenerbahçe Teknik Direktörü Daum, Ancak bu nedenle Schalke bizi küçümsemeyecektir. Çarşamba günü başkanımızın doğum günü. Onu, bu galibiyeti hediye etmek istiyoruz. Schalke için kazanmaları artı bir motivasyondur. Bir galibiyetle herşeyi değiştirebilirler. Çetin bir mücadele olacak. Çünkü rakibimiz kendini aşacak bir performans gösterecektir. Bu maçta istenmeyen bir sonuç, iki taraf için de herşeyin sonu olabilir. Bu grupta PSV’yi de dikkate almak gerektiğini düşünüyorum'' diye konuştu. 
     İlk maçtan önce Schalke karşılaşmalarında hedefimiz 4 puan'' dediğini hatırlatan Daum, Bu nedenle, Alex’siz takımımızla 3 puanı alacak ve onun yokluğunu telafi etmeye çalışacağız. İki takım için de kilit bir maç'' yorumunda bulundu. 
     
     Frank Sinatra'dan alıntı yaptı 

     Christoph Daum, bir Alman gazetecinin "Fenerbahçe ile üst üste iki yıl şampiyon oldunuz, yine şampiyonluk yarışındasınız, buna rağmen sürekli eleştirildiğiniz doğru mu " şeklindeki sorusunu "Türkiye'de sadece galibiyet yeterli olmuyor, göze hoş gelen bir futbol oynamalısınız. Kazanmış olduğunuz maçları farklı kazanmalısınız. Her üçünü de yaptığınızda gollerinizi rövaşata ile atmalısınız. Ama yabancı bir antrenör olarak Fenerbahçe'nin başında 100. resmi maçıma çıkmayı başardım. Frank Sinatra'nın bir lafı var Eğer orada yapabiliyorsan, her yerde yapabilirsin" diye yanıtladı. 
     
     Schalke Anelka'ya önlem alacak 

     Schalke Teknik Direktörü Ralf Rangnik ise Anelka'nın çok iyi bir oyuncu olduğunu belirterek, "Onun için özel önlem aldım" dedi. Alman teknik adam, Alex'in cezalı olmasının kendilerine avantaj sağlamayacağını vurgulayarak şöyle konuştu "Mağlubiyeti aklımızın ucundan bile geçirmiyoruz. Kaybedersek gruptan çıkma şansımız çok azalacak. Kobiashvili, Larsen ve Rafinha'nın sakat olduğunu ifade eden Rangnik, bu futbolcuların durumunun maç saatinde belli olacağını söyledi. 
     Schalke menajeri Rudi Assauer ise İstanbul'daki maçta tokat yediği iddialarını doğrularken "Üzerinde UEFA amblemi bulunan birisi bana tokat attı. Oyuncu eşlerinin olduğu tribüne oturtuldum. Yine de rakibimizi en iyi şekilde ağırlayacağız" dedi. 
     
     5 bin Türk tribünde 

     F.Bahçe taraftarına maç için 2 bin 700 bilet ayrılmasına karşın, Schalkeliler’in biletlerini alan gurbetçiler tribünde önemli sayıda bir güç olacak. Alman ekibi tarafından Sarı - Lacivertli ekibe 2 bin 700 bilet ayrılmış, Fenerbahçe kulübü tarafından satışa çıkarılan bu biletler birkaç saat içinde tükenmişti. Ancak taraftar sayısı bu kadarla sınırlı kalmayacak. Çünkü Almanya’da yaşayan gurbetçiler, Schalke taraftarlarına ayrılan bölümden de hatırı sayılır sayıda bilet almış durumda. Auf Arena Stadı yetkilileri, Türk taraftarlara resmi olarak 2 bin 700 bilet satıldığını belirterek, Birçok kişi de diğer biletlerden aldı. Ancak korkulanın aksine, en fazla 5 ila 7 bin arasında Türk taraftar olacak, daha fazlası değil'' açıklaması yaptı. 
     
     E GRUBU PUAN DURUMU 

     

0 G B M A Y P 1. Milan 3 1 2 0 5 3 5 2. Fenerbahçe 3 1 1 1 7 6 4 3. PSV 3 1 1 1 1 3 4 4. Schalke 3 0 2 1 5 6 2      Devler Ligi'nde bugün 
     Şampiyonlar Ligi'nde bu akşam E, F, G ve H gruplarında 8 maç oynanacak. Saat 21.45'te başlayacak karşılaşmaların programı şöyle 
     

E GRUBU PSV Eindhoven-Milan Schalke04-Fenerbahce F GRUBU Olympiakos-Lyon Rosenborg-Real Madrid G GRUBU Liverpool-Anderlecht Real Betis-Chelsea H GRUBU Inter-Porto PetrzalkaArtmedia-Glasgow Rangers      
</TEXT>
</DOC>
