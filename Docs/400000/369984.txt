<DOC>
<DOCNO> 369984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonspo01.html </URL>
<DATE> 2005/08/15/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Beşiktaş taraftarlarında Fener’e öfke 
</HEADLINE>
<TEXT>

     Beşiktaş taraftarı F.Bahçe'ye verilen seyircisiz oynama cezasının 1 maç olmasına tepki gösterdi, pankartlarla olayı protesto etti. 
     
     Tıra hücum ettiler 

     İnönü Stadı’ndaki 83 günlük özlem dün sona erdi. Önce stat önüne kurulan ve Beşiktaş malzemeleri satan tıra hücum ederek Siyah - Beyaz renklere bürünen taraftarlar, daha sonra tribünde şov yaptı. 90 dakika susmayan ve takımlarına destek olan Beşiktaşlılar, bu arada ezeli rakipleri Fenerbahçe’yi de unutmadı Çaykur Rizespor maçında bir taraftarın bıçaklanarak ölmesi nedeniyle İnönü’nün üç maç kapatılmasını hatırlatan Siyah - Beyazlılar, Fenerbahçe’nin benzer bir olay nedeniyle 1 maç seyircisiz oynama’ cezası almasına tepki gösterdi. 
     
     Her oyuncuya özel... 

     Futbol Federasyonu, Profesyonel Futbol Disiplin Kurulu ve Fenerbahçe aleyhine tezahürat yapan Beşiktaş taraftarları, Kapalı Tribüne de ilginç bir pankart astı. Bıçağa üç hafta, silahı karıştırma...'' yazılı dövizle tepkilerini dile getiren Siyah - Beyazlılar, maçın bitimine doğru da sahadaki tüm futbolcuları için tek tek tezahürat yaptı. Bu arada mücadeleyi 20 kadar Denizlisporlu da izledi. İnönü’de sadece güvenlik nedeniyle konuk takım taraftarlarının bulunduğu bölümde boşluk bırakıldı. 
     
</TEXT>
</DOC>
