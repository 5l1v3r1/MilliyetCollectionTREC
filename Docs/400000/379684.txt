<DOC>
<DOCNO> 379684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sonsiy05.html </URL>
<DATE> 2005/09/19/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Gökçek'e partisinden anket şoku 
</HEADLINE>
<TEXT>

     Ankara Büyükşehir Belediye Başkanı Melih Gökçek, kendi partisinin yaptırdığı sürpriz anketten çıkan "Gökçek’ten memnun değilim" sonucuyla karşılaştı. 
     Kendisinin ve rakiplerinin seçmen desteğini sürekli anketlerle ölçen ve bu anketlerdeki açık ara önde oluşuyla övünen Gökçek, belki de ilk kez kendi partisinin anketinde, çalışmalarından memnun olmayanların oranının yüzde 50’nin üzerine çıkması şokunu yaşadı. 
     AKP Ankara il başkanlığı, Gökçek başta olmak üzere partili belediye başkanlarının çalışmalarına olan desteği belirlemek üzere 1 Eylül’de başlayan ve bir ay sürmesini planladığı bir anket çalışması başlattı. Ankette "Ankara Büyükşehir Belediye Başkanı Sayın İ. Melih Gökçek’in çalışmalarından memnun musunuz" sorusu yöneltildi. Henüz sonuçlanmamasına karşın geçen sürede ankete katılan 341 kişinin yarıdan fazlası "Memnun değiliz" yanıtı verdi. 341 kişiden yüzde oran olarak yüzde 56’ya denk gelen 191’i Melih Gökçek’in çalışmaları için "Memnun değiliz" dedi. Ankete katılanların yüzde 43’ünü oluşturan 150 kişi ise "memnunuz" diyerek Gökçek’e destek verdi. 
     Aynı anket Gökçek’in AKP içindeki en önemli rakibi olan Keçiören Bealediye Bakanı Turgut Altınok’tan memnun olmayanların oranının da yüzde 70’lerde olduğu sonucunu verdi. 
     AKP il başkanlığının anketi AKP’li diğer belediye başkanlarının destek oranlarına ilişkin şu sonuçları verdi 
     .Yenimahalle Belediye Başkanı Ahmet Duyar. 
     Memnun değilim yüzde 35 138 oy . 
     memnunum yüzde 64 248 oy . 
     .Keçiören Belediye Başkanı Turgut Altınok. 
     Memnun değilim yüzde 71 162 oy . 
     Memmunum yüzde 28 64 oy . 
     .Mamak Belediye Başkanı Gazi Şahin. 
     Memnun Değilim yüzde 35 215 oy . 
     Memnunum yüzde 64 386 oy . 
     .Gölbaşı Belediye Başkanı Abdulnasır Haşlak. 
     Memnun Değilim yüzde 80 oy . 
     Memnunum yüzde 46 69 oy . 
     .Altındağ Belediye Başkanı Veysel Tiryaki. 
     Memnun değilim Yüzde 59 162 oy . 
     Memnunum Yüzde 40 112 oy . 
     .Sincan Belediye Başkanı Hasan Altın. 
     Memnun değilim yüzde 55 163 oy . 
     Memmunum yüzde 44 129 oy . 
     .Etimesgut Belediye Başkanı Serhat Kemal Yılmaz. 
     Memnun değilim Yüzde 40 89 oy 
     Memnunum Yüzde 59 130 oy .. 
     
</TEXT>
</DOC>
