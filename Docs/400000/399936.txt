<DOC>
<DOCNO> 399936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/soneko07.html </URL>
<DATE> 2005/12/02/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Coca Cola'nın çağrı başvurusu kabul edildi... 
</HEADLINE>
<TEXT>

     Coca-Cola İçecek A.Ş.’nin Efes Sınai Yatırım Holding A.Ş. sermayesinin yüzde 48.13’ünü temsil eden hisseleri toplamak amacıyla ilgili mevzuat uyarınca Sermaye Piyasası Kurulu’na SPK yapmış olduğu zorunlu çağrı başvurusunun resmen onaylandığı bildirildi. 
     Efes Sınai Yatırım Holding A.Ş.’den İMKB’ye gönderilen açıklamada, yüzde 51.87 pay ile şirketin ana hissedarı konumunda bulunan Coca Cola İçecek A.Ş. tarafından şirkete gönderilen yazıya yer verildi. 
     Yazıda, Coca-Cola İçecek A.Ş.’nin Efes Sınai Yatırım Holding A.Ş. 
     sermayesinin yüzde 48.13’ünü temsil eden hisseleri toplamak amacıyla ilgili mevzuat uyarınca SPK’ya yapmış olduğu zorunlu çağrı başvurusunun, Kurul Haftalık Bülteni’nin Özel Durumlar bölümünün 6. Maddesinde açıklandığı üzere resmen onaylandığının duyurulduğu vurgulanarak, şu görüşlere yer verildiği belirtildi "Efes Sınai’nin diğer ortaklarının elinde bulunan hisse senetlerinin Coca-Cola İçecek A.Ş. tarafından çağrı suretiyle toplanmasına ilişkin olarak toplam 1 YTL nominal değerli 1.000 adet pay için alış tutarı 14.16 YTL olarak tespit edilmiştir. Çağrı yoluyla hisse senedi toplanmasına ilişkin gerekli bilgileri içeren bilgi formu Milliyet, Sabah ve Referans Gazetelerinde 03 Aralık 2005 tarihinde yayınlanmak üzere ilgili yayın kurumlarına gönderilmiş olup, Çağrı işlemi 5-19 Aralık 2005 tarihleri arasında gerçekleştirilecek olup 15 gün sürecektir." 
     
</TEXT>
</DOC>
