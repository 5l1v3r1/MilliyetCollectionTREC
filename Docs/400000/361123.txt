<DOC>
<DOCNO> 361123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sontur01.html </URL>
<DATE> 2005/07/14/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Karımı otelde otel müdürüyle yakaladım 
</HEADLINE>
<TEXT>

     Karşıyaka Nöbetçi Aile Mahkemesi'ne başvuran işadamı 32 yaşındaki Mustafa Ellik, eşi Ebru Ellik'e 28 boşanma davası açtı. İşadamının boşanma gerekçesi ise bir hayli çarpıcıydı. 
     Dilekçesinde, 28 Mart seçimlerinde ANAP İzmir Büyükşehir Belediye Başkan adayı olan Beden Terbiyesi eski Bölge Müdürü Bahri Vreskala'nın kızı olan eşi Ebru Ellik'i, eski otel müdürünü Bodrum'daki bir otel odasında uygunsuz bir halde yakaladığını öne sürdü. Mustafa Ellik, "2002 eylülünde Ege Palas Oteli'nde dillere destan bir düğünle evlendik. Nikahımızı Konak eski Belediye Başkanı Erdal İzgi kıydı. Geçen mayısta eşimin cep telefonuna mesaj geldi. Aşk içerikli bir mesajdı. Yaptığım araştırmada mesajı gönderen kişinin T.I., olduğunu tespit ettim. Eşimle aramızda tartışma çıktı. Evi terk edip giti" dedi. 
     
     Dedektif gibi izledim 

     Mustafa Ellik bu mesajın üzerine eşini bir dedektif gibi takip etmiş "Bodrum Turgutreis'te bir otelin 305 nolu odasında T.I., ile uygunsuz bir vaziyette yakaladım. Eşimi bu durmda görünce şok oldum. Fenalık geçirdim. İkisi bu fırsattan istifade edip kaçtı. Otel görevlileri de şahit oldu." Ebru Ellik ise iddialara karşı henüz cevap dilekçesi vermedi. Mustafa Ellik'in ortağı olduğu Palermo Film ve Müzik Eserleri Şirketi, Columbia Tristar Home Video, Warner Bros Present, Universal gibi dünya firmalarının yanı sıra Pinama, Umut Sanat ve Özen Film'in Türkiye Distribütörü. 
     
</TEXT>
</DOC>
