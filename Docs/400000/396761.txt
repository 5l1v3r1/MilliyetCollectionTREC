<DOC>
<DOCNO> 396761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sonspo02.html </URL>
<DATE> 2005/11/21/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Erman Hoca canlı yayında şok oldu 
</HEADLINE>
<TEXT>

     Lig TV'de canlı olarak yayınlanan Maraton programında, Rizespor maçının ardından Gerets ile yapılan ropörtaj sırasında Erman Toroğlu'na Galatasaraya Teknik Direktörü Gerets'den tepki geldi. 
     Maçın bitimi ile Rize Atatürk Stadı ile yapılan canlı bağlantı sırasında Gerets, yardımcısı Erdal Keser'in tercümanlığı aracılığı ile soruları yanıtlamaya başladı. 
     Bu sırada söze giren Erman Toroğlu, Daum'un "İşsiz kalırsam Galatasaray'a giderim" sözlerini hatırlatarak ne düşündüğünü sordu. 
     Soru üzerine Gerets'in polemiğe girip girmeyeceği beklenirken yanıt beklenenden farklı oldu 
     "Biz Erman Toroğlu'ndan Ümit Karan ile ilgili daha önce yaptığı nahoş espiri nedeniyle bir özür bekliyoruz. Bu özür gelmeden Erman Toroğlu'nun hiçbir sorusuna yanıt vermeyeceğiz." Galatasaray Teknik Direktöründen gelen yanıt üzerine şaşıran Toroğlu, "Böyle bir özre ihtiyaç olduğunu düşünmüyorum. Gerek yok. Bu sadece bir şakaydı" dedi. 

     
</TEXT>
</DOC>
