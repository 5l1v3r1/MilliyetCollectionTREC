<DOC>
<DOCNO> 362550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonyas06.html </URL>
<DATE> 2005/07/19/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Kalıcı makyaja yaz ilgisi 
</HEADLINE>
<TEXT>

     Sema ENGEZ DHA 

      YAZ mevsiminin etkisiyle deniz ve havuza giren kadınların yeni tercihi kalıcı makyaj oldu. 
     Kaş, göz çevresi ve dudağa uygulanan kalıcı makyaja en yoğun ilginin yaz mevsiminde gösterildiğini belirten uzman estetiysen Belgin Çobandağ, kadınları Makyajım akacak’ korkusundan kurtardıklarını söyledi. Denizde, havuzda ve banyo yaparken de çıkmayan makyajın kadınlara kolaylık sağladığını söyleyen Çobandağ, yapılan makyajın kişinin cildine ve yaşına göre 3-5 yıl kaldığını söyledi. Kalıcı makyajın uzmanı tarafından yapılması gerektiğini bildiren Çobandağ, Kalıcı makyaj diyoruz, ancak, yarı kalıcı da diyebiliriz. Çünkü, birkaç yıl sonra makyaj için uyguladığımız boyalar kendiliğinden kayboluyor. Bu süreç içerisinde makyaj zarar görmüyor. Kalıcı makyaj içeriğindeki bitkisel maddeler nedeniyle cilde zarar vermiyor. Kişiye göre 3- 5 yıl arasında ciltte kalabiliyor. Ucunda iğnesi olan özel bir cihazla istenilen bölgeye uygulanıyor. Ancak, özelliğinden dolayı müşterinin beğenmediği zaman vazgeçmesi gibi bir şansı yok. Uzman gözetiminde yapılan çalışma ile yüze renk ve canlılık veriliyor'' dedi. 
     Kalıcı makyajın kısa bir kaşı uzatmak, belirgin kaşlar çizmek, dudak çizgilerini düzeltmek, daimi makyajlı görüntüsü vermek, ciltte bulunan bir yara izini yok etmek, göz çizgisini yukarı kaldırmak gibi durumlarda uygulandığını, hanımların da ilgi gösterdiğini anlatan Çobandağ, kalıcı makyajın süresinden erken, ancak lazer yöntemiyle temizlenebildiğini açıkladı. 
     
</TEXT>
</DOC>
