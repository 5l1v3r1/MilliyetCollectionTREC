<DOC>
<DOCNO> 378067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/soneko34.html </URL>
<DATE> 2005/09/13/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
İsrail'in en büyük bankası Türk bankacılık piyasasına giriyor... 
</HEADLINE>
<TEXT>

     İsrail'in en büyük bankası Bank Hapoalim, Türk Bankası C Bank'ın çoğunluk hisselerini satın alıyor. 
     Hapoalim'in Tel Aviv Borsası'na yaptığı bildirimde, C Kredi ve Kalkınma Bankası C Bank ile 113 milyon dolar karşılığında hisselerinin yüzde 50'den fazlasını satın almak üzere prensip anlaşmasına varıldığı belirtildi. 
     Açıklamada, Bank Hapoalim'in çoğunluk hisselerine sahip olacağı C Bank aracılığıyla Türk bankacılık sektöründe çeşitli ortak yatırımlara gitmeyi planladığı da bildirildi. 
     
     C BANK 
     Tasarruf Mevduat Sigorta Fonu tarafından 1 Kasım 2002 tarihinde yapılan ihalede, Toprak Yatırım Bankası'nın yüzde 89.924 oranındaki hisseleri C Faktoring A.Ş. tarafından satın alındı. 
     Bankanın ismi ise 2003 Ocak ayında C Kredi ve Kalkınma Bankası A.Ş. C BANK olarak değiştirildi ve sermayesi önce 45 trilyon Türk Lirası'na daha sonra da 47.5 trilyon Türk Lirası'na artırıldı. 
     Sermaye artışlarının tamamlanmasını takiben, C BANK ana sermayedarı olan C Faktoring A.Ş'nin bankadaki ortaklık payı yüzde 98.32'ye yükseltildi. 
     
</TEXT>
</DOC>
