<DOC>
<DOCNO> 361337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sondun49.html </URL>
<DATE> 2005/07/15/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Pakistan, Londra saldırıları ile ilgili 4 şüpheliyi tutukladı... 
</HEADLINE>
<TEXT>

     Pakistan’da güvenlik güçleri Londra’da geçen hafta düzenlenen saldırılarla ilgili olarak 4 şüpheliyi tutukladı. 
     Lahor kentinin 120 kilometre güneybatısındaki Faysalabad kenti polisinden bir yetkili Reuters’e yaptığı açıklamada, "güvenlik görevlilerinin kente dört kişiyi tutuklayarak, bilinmeyen bir yere götürdüğünü, kendilerinin bu operasyonda bulunmadığını" söyledi. 
     Pakistan istihbarat yetkilileri, Londra’daki Aldgate metro istasyonundaki intihar saldırısını düzenleyen Şehzad Tanver’in, geçen yılın son çeyreğinde Pakistan’ı ziyaretinde, ikisi Amerikalı 5 kişinin öldüğü, ABD’nin İslamabad Büyükelçiliği yakınındaki bir kiliseye Mart 2002’de düzenlenen el bombalı saldırının planlanmasına yardım ettiği 
     gerekçesiyle Kasım 2004’te tutuklanan Usame Nazir ile görüştüğüne inandıklarını söylemişti. El Kaide bağlantılı Sünni militan grup Ceyş-i-Muhammed üyesi Nazir ise cezaevinde yetkililere yaptığı açıklamada, Tanver ile geçen yıl tutuklanmadan önce Faysalabad kentinde görüştüğünü belirtmişti. 
     
</TEXT>
</DOC>
