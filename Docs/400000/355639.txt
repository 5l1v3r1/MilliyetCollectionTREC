<DOC>
<DOCNO> 355639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/son/sonsiy05.html </URL>
<DATE> 2005/06/26/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Erdoğan ''Seçim barajı Kopenhag kriteri değil'' 
</HEADLINE>
<TEXT>

     Başbakan Recep Tayyip Erdoğan, AB'deki gelişmeler nedeniyle Türkiye'nin programı aksatmayacağını ve sürecin aynı şekilde devam edeceğini belirtti. 
     Rize Belediyesi tarafından çevre düzenlemesi yapılan Denizciler Caddesi’nde incelemelerde bulunan Erdoğan, daha sonra, basın mensuplarıyla sohbet ederek, sorularını yanıtladı. 
     Erdoğan, AB'ye gidiş-gelişlerin artacağını, gerek kendisinin gerek başmüzakereci, Devlet Bakanı Ali Babacan'ın sık sık AB'ye giderek temaslarda bulunacağını söyledi. 
     Gazeteciler Erdoğan'a Avrupa Birliği'nden gelen Türkiye'deki yüzde 10 seçim barajını yüksek olduğu yönündeki açıklamaları sordu. Erdoğan'ın yanıtı sert oldu 
     AB'nin böyle bir siyasi kriteri, Kopenhag kriterleri arasında yer almıyor. Biz, olmayan AB kriterlerinin bize dayatılmasını asla kabul etmeyiz. Bunları kabul edilebilir de bulmuyoruz. bunların hepsi geçmiştir, böyle olmayan şeyleri bize dayatmak, bizim işimize gelmez'' dedi. 
     
     Erdoğan'ın İngiltere yorumu 

     Erdoğan, ''İngiltere Başbakanı Blair'in Türkiye ile yaptığı olumlu açıklamaları nasıl değerlendiriyorsunuz'' sorusunu şöyle yanıtladı ''Olması gereken odur. Siyasetin omurgalı, kemikli olanını severim ben, diğerini sevmem. 
     Nedir bu İlkeli siyaset diyorsak Kopenhag siyasi kriterleri var, AB müktesebatı var. Ama siz aday ülkelerin karşısına akşam yat sabah kalk yeni bir şey çıkarırsanız, hele hele müzakerelere başlayacağınız bir ülkenin karşısına, bu doğru olmaz, şık olmaz. Biz dürüst siyasete alışığız, bunu bekliyoruz ve istiyoruz.'' 
     
     Almanya'nın tavrı hakkında yorum 

     Erdoğan, ''AB sürecinin zorlaşacağını düşünüyor musunuz Almanya örneği var'' şeklindeki soruya da şöyle yanıtladı ''Bu süreç, kolay bir süreç değil. Sadece Türkiye için değil, diğer ülkeler için de bu süreç kolay olmadı. Tabi ki zor bir süreç. Bütün mesele, sizin kendinize olan güveniniz, inancınız. Türkiye güçlü bir ülke. AB konusunda aynı inançla, geleceği daha iyi bir şekilde dokumaya devam edeceğiz.'' Erdoğan, Almanya'ya kırgınlığı olup olmadığının sorulması üzerine "AB, kendisini Hırıstiyan kulübü olarak görmek istiyorsa bunu açıklasın" dedi. 
     
     "Kendilerinin intiharı olur" 

     Erdoğan şöyle devam etti "Açıklamaları halinde bu, AB'nin şu andaki anayasasının zaten değişimi, reddi demektir. Çünkü AB'nin anayasasına bunu koymak istediler. Ama anayasa hazırlanırken o zaman AB'nin üyesi olan ülkeler, bunu kabul etmediler. Çok tartışmalar yapıldı ve reddedildi. 
     Şimdi ise biz Türkiye olarak, bir siyasal değerler bütünü olarak gördüğümüz için zaten buradayız. Türkiye buraya katılmadığı takdirde o zaman burası bir Hıristiyan kulübü olarak kalacaktır. AB'nin bir özelliği de olmayacaktır. Fakat AGİT'de, NATO'da, Avrupa Konseyi'nde beraber olduğumuz ülkeler böyle bir yanlışa düşerlerse bu da kendilerinin intiharı olur.'' 
     
     AVRUPA'NIN YORUMU 

     AB Komisyonu AB Komisyonu Başkanı Jose Manuel Barroso Türkiye ile tam üyelik müzakerelerine planlandığı üzere ekim ayında başlayacağını söyledi. Barosso, son AB zirvesinde liderlerin bu konuda görüş birliğine vardıklarını, kararın önümüzdeki hafta onaylanarak Türk hükümetine iletileceğini belirtti. 
     Müzakerelerin tam üyelik anlamına gelmeyeceğinin altını çizen Barroso, Hollanda ve Fransa'daki AB Anayasası referandumu sonuçlarının müzakerelerin tarihini değiştirmeyeceğini savundu. 
     İtalya İtalya Başbakanı Silvio Berlusconi de, "Türkiye herkese Müslüman bir ülkenin de demokrasi içinde yaşayabileceğini gösteriyor, AB olarak biz de bu yaklaşıma destek vermeliyiz" dedi. 
     Polonya Polonya Devlet Başkanı Alexander Kvasnieski ise ''Avrupa kapısının kapatılması çok dar görüşlü bir politika olacaktır. Türkiye'ye ne diyeceğiz Bu ülkeleri, demokrasi ve serbest pazar ekonomisi yolunda ilerlemeye nasıl ikna edeceğiz '' yorumunu yaptı. 

CNNTURK.com 

     
</TEXT>
</DOC>
