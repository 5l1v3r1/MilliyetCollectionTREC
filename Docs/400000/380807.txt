<DOC>
<DOCNO> 380807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sondun24.html </URL>
<DATE> 2005/09/23/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Karamanlis Avrupa Birliği, Türkiye'ye imtiyazlı ortaklık öneremez 
</HEADLINE>
<TEXT>

     Yunanistan Başbakanı Kostas Karamanlis, AB'nin Türkiye'ye tam üyelik yerine imtiyazlı ortaklık öneremeyeceğini söyledi. 
     Le Figaro gazetesinin sorularını yanıtlayan Karamanlis, ''AB'nin Türkiye'yi 1999 yılında aday ülke ilan ettiğini'' hatırlatarak, ''Tartışmalar meşru. Ancak, 6 sene önce teklif edilenleri değiştirmek adaletli ve dürüst olur mu AB, itibarını korumak zorunda'' dedi. 
     Karamanlis, ''Türkiye'nin Avrupalılaşmasının, Avrupa'nın ve özellikle Yunanistan'ın çıkarına olduğunu'' söyledi. 
     Yunanistan Başbakanı, bununla birlikte, Türkiye'nin Rum kesimini tanıması konusunda çıkacak sorunların, müzakerelerde sorun çıkaracağını ifade etti. 
     Yunanistan Başbakanı Karamanlis, bir soru üzerine, AB'nin 2007 yılında Romanya ve Bulgaristan'ı üyeliğe kabul etmesi gerektiğini kaydetti. 
     
</TEXT>
</DOC>
