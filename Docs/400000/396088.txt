<DOC>
<DOCNO> 396088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sonspo03.html </URL>
<DATE> 2005/11/18/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
Nihat için Beşiktaş da atağa kalktı 
</HEADLINE>
<TEXT>

     Fenerbahçe’nin Nihat konusundaki girişimlerine hız vermesi, Beşiktaş'ı da harekete geçirdi... 
     
     Ekşi de görüşecek 

     Real Sociedad Başkanı Miguel Angel Fuentes’in, Oyuncumuz Nihat Kahveci’yi ara transferde satabiliriz'' açıklaması, gerek İspanya gerekse Türkiye’de büyük yankı uyandırdı. Bir çok İspanyol Kulübü’nün yanı sıra, Süper Lig’in şu anki lideri Fenerbahçe de milli oyuncunun transferi için girişimlerini sıklaştırdı. Ezeli rakibin bu atağına, Beşiktaş da aynı hızla karşılık verdi. İdari Menacer Mehmet Ekşi, Zaten sürekli görüşüyoruz. Bu son durumu da en yakın zamanda masaya yatıracağız'' diyerek harekatın başladığını vurgularken, Başkan Yıldırım Demirören de bu konudaki görüşlerini FANATİK ile paylaştı. 
     
     Dönmesini istiyor 

     Koltuğa oturduğu günlerde, En büyük isteklerimden biri Nihat’ı yeniden almak'' diyen Demirören, son durumu ise şöyle yorumladı Nihat konusundaki gelişmeleri yakından takip ediyoruz. Öncelikle şu gerçeği herkes bilmeli Nihat, bizim iznimiz olmadan Türkiye’de başka hiç bir takımda oynayamaz... Ayrıca bizim iznimiz alındıktan sonra Türkiye’ye döner ya da Avrupa’da başka bir takıma giderse de 5 milyon Euro’nun üzerindeki gelirden Beşiktaş Kulübü de yüzde 30’luk pay alır. Nihat’ın sözleşmesi bu sezon sonunda bitiyor ve doğal olarak Sociedad ile aramızdaki özel maddenin de hükmü kalmıyor...'' 
     
     Tesislere geliyor 

     İşte bu nedenle, Nihat’ı almak için Türk kulüpleri de Avrupa kulüpleri de daha şimdiden çalışmalarına başladı. Bu gayet doğal. Fakat şundan adım gibi eminim Nihat, Türkiye’ye dönmeyi aklından geçirirse, öncelikli durağı Beşiktaş olacaktır. İlk tercihi elbette doğduğu, büyüdüğü kulüp olacaktır...'' Özel işleri nedeniyle Ankara’da bulunan Demirören, bugün İstanbul’a dönecek, yarın ise uzun bir aradan sonra tesislere giderek teknik heyet ve oyunculara yemek verecek. Başkan, Jean Tigana’nın İnönü’deki ilk maçında taraftarların tribündeki yerini almaları gerektiğini de sözlerine ekledi. 

     
</TEXT>
</DOC>
