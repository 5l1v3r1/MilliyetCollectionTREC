<DOC>
<DOCNO> 364324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sondun13.html </URL>
<DATE> 2005/07/26/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Müslümanlar'ın üçte ikisi İngiltere'yi terk etmeyi düşünüyor 
</HEADLINE>
<TEXT>

     Bir kamuoyu yoklaması, İngiltere’de yaşayan her üç Müslüman’dan birinin ülkeyi terketme fikrini aklından geçirdiğini artaya koydu. 
     İngiltere’nin saygın gazetelerinden The Guardian ve ICM kamuoyu yoklama şirketinin ortak yaptığı araştırma, İngiltere’de yaşayan her üç Müslüman’dan ikisinin ülkeyi terketme fikrini aklından geçirdiğini gösterdi. 
     Ankete göre her beş Müslüman’dan biri, kendinin ya da ailesinin bir üyesinin, 7 Temmuz’dan sonra ırkçı saldırılara ya da tacizlere uğradığını söyledi. The Guardian, bu sonucu, "Yükselen İslam fobisi, İngiltere’de onbinlerce Müslüman’a zarar veriyor" şeklinde yorumladı. 
     İngiliz polisi, son üç haftada Müslüman topluma yönelik bin 200 olay tespit etti. Bu olaylarda bir Müslüman öldü. 
     The Guardian’ın araştırma sonuçlarına göre ülkedeki Müslümanlar’ın yüzde yirmisi kerndilerini İngiliz toplumuyla tamamen bütünleşmiş görüyor. Her on Müslüman’dan biri, radikal islamcıları ülkeden uzaklaştırmak için polisle işbirliği yapılması gerektiğine inanıyor. 
     ICM şirketi, anket kapsamında rastgele seçilen bin 5 yetişkin Müslüman’la telefon üzerinden görüştü. 
     
</TEXT>
</DOC>
