<DOC>
<DOCNO> 357122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sontur33.html </URL>
<DATE> 2005/06/30/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Üzerine araç sürdüğünü iddia ettiği kardeşleri yaraladı 
</HEADLINE>
<TEXT>

     Pendik’te bir kamyonet sürücüsü, üzerlerine aracı sürdüğünü iddia ettikleri için tartıştığı kardeşlerden birini tabancayla ateş ederek, diğerini de tabancanın kabzasıyla başına vurarak yaraladı. 
     Velibaba Mahallesi Yakacık Caddesi’nde yolun karşısına geçmeye çalışan Mustafa B. 30 ile kardeşi Ramazan B. 32 , bu sırada yoldan geçen 34 BOV 69 plakalı kamyoneti üzerlerine sürdüğü gerekçesiyle sürücü M.S. ile tartıştı. 
     Aracını durdurarak inen M.S, aralarında çıkan kavga sırasında tabanca kabzasıyla başına vurarak Ramazan B’nin yaralanmasına neden oldu. M.S, kendisine müdahale etmek isteyen Mustafa B’yi de göğsünden tek kurşunla vurarak yaraladı. 
     Yaralılar, vatandaşların yardımıyla kaldırıldıkları Kartal Dr. 
     Lütfi Kırdar Eğitim ve Araştırma Hastanesi’nde tedaviye alındı. 
     M.S. gözaltına alınırken, soruşturma sürüyor. 
     
</TEXT>
</DOC>
