<DOC>
<DOCNO> 360152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sontur12.html </URL>
<DATE> 2005/07/11/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Doktora dayak suçlaması 
</HEADLINE>
<TEXT>

     Süleyman ELÇİN KONYA, DHA 

      KONYA'da kalbinden rahatsızlanan 57 yaşındaki Leyla Aydoğdu, muayene olmak için gittiği Konya Numune Hastanesi Acil Servisi'nde nöbetçi doktor Mehmet Ferahkaya 45 tarafından dövüldüğünü iddia etti. Annesinin doktor tarafından dudağına yumruk atıldığını öne süren Sinan Aydoğdu 30 ise hastaneyi birbirine katarken, görgü tanıkları da doktorun hastayı darp ettiğini savundu. 
     
     MUAYENE İÇİN GELDİ DAYAK YEDİ 
     Konya'da kalbinden rahatsızlanan Leyla Aydoğdu, tuhafiyecilik yapan 30 yaşındaki oğlu Sinan Aydoğdu tarafından Konya Numune Hastanesi'ne getirildi. Acil Servis Dahiliye Bölümüne alınan Leyla Aydoğdu, hastaların çok olması nedeniyle bir süre ayakta bekletildi. Acil serviste oturacak yer olmaması üzerine ayakta durmakta güçlük çeken Aydoğdu, dahiliye servisindeki doktor Mehmet Ferahkaya'nın hastasını muayene ettiği sedyenin kenarına oturdu. Doktor Mehmet Ferahkaya ise yaşlı kadını sedye kenarına oturmaması için uyardı. Bu sırada acil serviste annesinin oturacak yer bulamadığı için sedyenin kenarına oturmak zorunda olduğunu söyleyen Sinan Aydoğdu ile doktor Ferahkaya arasında tartışma çıktı. Tartışmanın büyümesi üzerine iddiaya göre, doktor Ferahkaya önce Sinan Aydoğdu'ya saldırdı daha sonra da annesi Leyla Aydoğdu'nun dudağına yumruk attı. 
     
     ANNE BAYGINLIK GEÇİRDİ 
     Hasta ve doktor arasında çıkan kavga diğer çalışanlar tarafından engellenirken, Sinan Aydoğdu hastaneyi birbirine kattı. Aydoğdu, polis ve hastane güvenlik görevlileri tarafından güçlükle dışarıya çıkarıldı. Anne ise Buraya muayene olmayı mı geldik, dayak yemeye mi '' diye tepki gösterdi. Ayakta durmakta zorlandığı gözlenen ve muayene olmadan hastaneden gitmek isteyen Leyla Aydoğdu hastanenin bahçe kapısından çıkmak üzereyken engellenerek oğlu tarafından yeniden acil servise getirildi. 
     
     POLİS GÖZALTINA ALDI 
     Doktorun annesine yumruk attığını iddia eden Oğul Aydoğdu, Muayene ettiği kendi hastasının yanına oturduk diye bizi kaldırmak istedi. Hastanedeki görevliler beni tuttular. Bu sırada doktor önce bana sonra anneme vurdu. Bir kadına el kaldırmanın ne olduğunu onun sülalesini kazıyarak öğreteceğim'' dedi. Sinan Aydoğdu, doktorun şikayetçi olması üzerine karakola götürülmesinin ardından annesi Leyla Aydoğdu muayene edildi. 
     
     GÖRGÜ TANIKLARI DOĞRULADI 
     Bu arada doktorun Leyla Aydoğdu'nun ağız kısmına vurduğunu iddia eden görgü tanığı Halil İlkerli 55 ise, Muayene olmaya gelmiştim. Ancak Hastalar ile doktor arasında tartışma çıktığını gördüm. Ortalık bir anda karıştı. O sırada doktorun yaşlı kadının ağzına vurduğunu gördüm. Doktor çok yanlış bir iş yaptı'' dedi. 
     İddiaları reddeden Doktor Mehmet Ferehkaya ise, Hastamı muayene ederken muayene ettiğim yatağın üzerine oturdular. Kalkmalarını söyledim ama beni dinlemediler. Tartışmaya başladık ama kimseye vurmadım'' diye kendini savundu. Konya Polisi olayla ilgili soruşturma başlattı. 
     
</TEXT>
</DOC>
