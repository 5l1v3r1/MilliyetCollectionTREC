<DOC>
<DOCNO> 351642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sonyas16.html </URL>
<DATE> 2005/06/13/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Mr. and Mrs. Smith, hafta sonunu 51 milyon dolar hasılatla kapadı 
</HEADLINE>
<TEXT>

     Son zamanların en gözde çiftlerinden Brad Pitt ve Angelina Jolie'nin başrol oynadığı Bay ve Bayan Smith Mr. and Mrs. Smith filmi, gösterime girdiği ilk hafta sonu 51 milyon dolarlık gişe hasılatı yaptı. 
     Birlikte olduklarına ilişkin çıkan dedikoduların etkisiyle çifti beyaz perdede bir arada görmek isteyenlerin akın ettiği filmde, Pitt ve Jolie birbirlerini öldürmekle görevli birer suikastçı karı kocayı canlandırıyorlar. 
     Filmin dağıtım şirketi 20th Century Fox'tan yapılan açıklamada, filme gösterilen bu ilginin sadece dedikodular sebebiyle olmadığı, ilerleyen haftalarda da devam edecek olan ilginin filmin kalitesinin göstergesi olacağı ifade edildi. 
     Aksiyon, macera, romantik ve gerilim filmi olarak tanımlanan film geçen cuma günü gösterime girdi. 
     13 yaş sınırı getirilen filmde monoton hayatlarını canlandırmak isteyen, ama sonunda birbirlerini öldürmekle görevli birer suikastçı oldukları ortaya çıkan bir çiftin hikayesi anlatılıyor. 
     
</TEXT>
</DOC>
