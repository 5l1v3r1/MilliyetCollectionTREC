<DOC>
<DOCNO> 373018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sondun03.html </URL>
<DATE> 2005/08/26/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Rice, Ermeni ve Azeri liderlerden Karabağ sorununu çözmelerini istedi 
</HEADLINE>
<TEXT>

     ABD Dışişleri Bakanı Condoleezza Rice, Azerbaycan ve Ermenistan liderlerinden, Bağımsız Devletler Topluluğu zirvesinde Ermeni işgali altındaki Yukarı Karabağ konusunda uzlaşma sağlamalarını istedi. 
     Rice, Azerbaycan Cumhurbaşkanı İlham Aliyev ve Ermenistan Devlet Başkanı Robert Koçaryan'ı teleafonla arayarak, ABD'nin iki liderin yapacağı görüşmeye atfettiği önemi dile getirdi. 
     Bakanlıktan yapılan açıklamaya göre Rice, iki liderin Yukarı Karabağ sorununu çözmek için gerekli uzlaşmayı sağlayacaklarını umduğunu söyledi. 
     Rice'ın ayrıca Aliyev'e, Azerbaycan'da kasım ayında yapılacak genel seçimlerin serbest ve adil olmasının önemini hatırlattığı belirtildi. 
     Aliyev ve Koçaryan'ın, Tataristan'ın Kazan kentinde bugün başlayacak Bağımsız Devletler Topluluğu zirvesi çerçevesinde yarın bir araya gelmeleri bekleniyor. 
     
</TEXT>
</DOC>
