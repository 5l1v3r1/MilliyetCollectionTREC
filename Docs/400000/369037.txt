<DOC>
<DOCNO> 369037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sontur14.html </URL>
<DATE> 2005/08/11/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
9 yaşındaki çobana kurt saldırdı 
</HEADLINE>
<TEXT>

     
     Murat ÇAĞLAR VAN, DHA 
     
VAN'ın Başkale İlçesi'ne bağlı Güvendik Köyü'nde koyun otlatan 9 yaşındaki Tarkan Kılıç'a kurt saldırdı. Ağır yaralı olarak kaldırıldığı Van'da tedavi altına alınan Kılıç, kurtun 2 koyunu parçaladıktan sonra kendisine saldırdığını belirterek, Bir süre boğuştuktan sonra dere kıyısına geldik burada kurt suya düşta. Ben de bayılmışım'' dedi. 
     Güvendik Köyü'nde koyunları otlatmak için dağlık kesime götüren Tarkan Kılıç'ın sürüsüne bir kurt saldırdı. Önce 2 koyunu parçalayan kurt, daha sonra Kılıç'a saldırdı. Kollarından, bacaklarından ve başından yaralanan Tarkan Kılıç, baygın halde köylüler tarafından bulunup önce Başkale Devlet ardından da Van Devlet Hastanesi'ne getirildi. Tedavi altına alınan Kılıç'ın hayati tehlikeyi atlattığı belirtildi. Yaşadıklarını güçlükle anlatabilen Kılıç, Önce kolumu ısırdı. Daha sonra saldırmaya devam etti. Boğazıma doğru saldırdı. Ben de var gücümle kurtu ittmeye çalıştım. Bir süre boğuştuktan sonra dere kıyısına geldik, burada kurt suya düştü. Ben de bayılmışım'' dedi. 
     Van Devlet Hastanesi Ortopedi Servisi'nde Tarkan'ın tedavisini sürdüren Opr. Dr. İlyas Eroğlu, Hasta kurt ısırması sonucu bize geldi. Gerekli aşı tedavileri yapıldı. Herhangi bir hayati tehlikesi yok. Ancak, sol ön kolu kırılmış alçıya aldık. Sağ omuz ve sağ kolu ile göğsünde ve yüz bölgesinde yaralar var. Tedavisini yapıyoruz'' dedi. Oğlunu kurt saldırısından sonra kanlar içinde baygın bulduklarını söyleyen baba Süleyman Kılıç, oğlunun yaşadığına şükrettiğini belirtti. Baba Kılıç, Oğlumu kanlar içinde baygın görünce şok. Oldum. Köylüler öldü’ demiş. Ben de öldü zannettim. Sonra yaşadığını farkedince rahatladım. Oğlumu Allah bize bağışladı'' dedi. 
     
</TEXT>
</DOC>
