<DOC>
<DOCNO> 391611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/siyaset/siy09.html </URL>
<DATE> 2005/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Veren, Fethullah Gülen'i suçladı 
</HEADLINE>
<TEXT>


ŞAKİR AYDIN İstanbul 


Gazeteci ve Yazarlar Vakfı kurucu başkanı, Zaman gazetesi kurucusu ve eski yöneticisi, Samanyolu televizyonu kurucusu ve yönetim kurulu üyesi Nurettin Veren, törenle İşçi Partisi'ne İP katıldı. Veren, Fethullah Gülen'i de "ABD ve Vatikan işbirlikçisi olmak"la suçladı. Veren'in, üye olması nedeniyle İP İl Başkanlığı binasında dün yapılan törende konuşan Veren, Gülen'in işbirlikçi ve hain olduğunu öne sürdü. ABD ve AB'ye dur diyebilmek için kendi isteğiyle İP'ye katıldığını söyleyen Veren, "Fethullah Gülen, 7 yıldır ABD'de bulunmasını nasıl açıklayabilir. İslamda şeffaflık esastır. Gülen'in CIA ve Pentagon'la ilişkileri ve Vatikan'a ilişkin bağlantılarının ortaya konulması gerek. Gülen'in bu işbirliğinin cevabını vermesini istiyorum" dedi. Konuşmanın ardından İP Genel Başkanı Doğu Perinçek, Veren'e parti rozetini taktı. 



</TEXT>
</DOC>
