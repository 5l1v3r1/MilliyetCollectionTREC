<DOC>
<DOCNO> 358888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sondun03.html </URL>
<DATE> 2005/07/07/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Bono'dan Kanada Başbakanı'na İnsanı çileden çıkarırsınız 
</HEADLINE>
<TEXT>

     İrlandalı rockçu Bono, Kanada Başbakanı Paul Martin’e "insanı çileden çıkarırsınız" dedi. 
     Vatandaşı Bob Geldof gibi başta Afrika ülkeleri olmak üzere yoksul ülkelere yardım için gelişmiş sanayi grubu G-8 ülkeleri üzerinde baskı kurmak için "Live - 8" konserlerine katılan Bono, "tüm diplomasi ve protokol nezaketini bir kenara atarak", Kanada Başbakanı Paul Martin’in yanında onu çok sert eleştirdi. 
     İskoçya’nın orta kesiminde Gelneagles kasabasında yapılan G8 doruğu vesilesiyle Kanada Başbakanı Martin’le birlikte basın-yayın mensuplarına konuşan Bono, şunları söyledi 
     "Başbakan Martin’e, yoksul ülkelere yardım için gayri safi milli hasılanızın GSMH binde 7’sinden fazlasını her yıl bütçenizde ayırmalısınız dedik. Bunun için kesin tarih istedik. Ancak Başbakan Martin reddetti. ’Bu çok pahalı olur’ dedi. Bu tutum çok sinir bozucu. 
     Çok rahatsız edici, çileden çıkarıcı." Başbakan Martin, "Koşul kabul edemeyiz. Nihayetinde tabii ki binde 7’ye çıkarmak isteriz" dedi. 
     Kanada, yoksul ülkelere dış yardımda GSMH’sının binde 2,6’sını ayırıyor. 
     
</TEXT>
</DOC>
