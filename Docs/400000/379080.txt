<DOC>
<DOCNO> 379080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sonyas06.html </URL>
<DATE> 2005/09/16/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Böbrek hastalığı seksi de vuruyor 
</HEADLINE>
<TEXT>

     Tuncay DAĞLI DHA 

      İZMİR'de düzenlenen 4. Uluslararası Üremik Araştırmalar ve Toksisite Kongresi'ne katılan İtalya Messina Üniversitesi Nefroloji Bölümü Öğretim Üyesi Prof. Dr. Guido Bellinghieri, kronik bobrek hastalığına yakalananların seks hayatlarının da darbe yediğini söyledi. 
     Kronik böbrek hastalığının erkek ve kadınların seks yaşamlarında aynı olumsuz etkiyi gösterdiğini belirten Prof. Dr. Guido Bellinghieri, Böbrek hastalığı ilerleyip kronik bir hal alınca kişilerde hormonol dengesizlikler ve ruhsal bozukluklar da ortaya çıkmaya başlıyor. Sinirli ve stresli bir yaşamları olup, çevreleriyle de uyumsuzluk yaşayan hastaların fiziksel ve psikolojik sorunları seks ilişkilerini de bitme noktasına getiriyor'' dedi. 
     Kronik böbrek hastalığının erkeklerdeki testesteron hormonunun azalmasına neden olduğunu, kadınlar da adet görseler bile yumurta üretimini engellediğini ifade eden Prof. Dr. Guido Bellinghieri, bunun sonucunda ikili ve toplumsal ilişkilerde de sorunlar yaşanmaya başlandığını kaydetti. Prof. Dr. Bellinghieri şunları söyledi 
     Kronik böbrek hastaları genelde yaşamlarını diyaliz makinesine bağlanarak sürdürüyorlar. Zaten bu durum başlıbaşına stres ve uyum bozukluğu yaratan bir olaydır. Bunun yanında bir de hormonlarda dengesizlik yaşanmaya başlanınca hastanın karşı cinsle ilişkisi bir çok alanda olduğu gibi seks konusunda da sorunlar yaşanmasına neden olmaktadır. Erkeklerde isteksizlik ya da iktidarsızlık, kadınlarda yumurtlamama ve buna bağlı olarak çocuk yapamama olayı kendini göstermektedir. Eğer hastalar böbrek nakli olabilirlerse bu sorunlar zaman içinde kendiliğinden ortadan kalkmakta, kadınlar çocuk sahibi bile olabilmektedir.'' 
     
     HİPERTANSİYONA KARŞI MUZ YİYİN 
     Kronik böbrek hastalığının aynı zamanda hipertansiyon nedeni olduğunu kaydeden Prof. Dr. Guido Bellinghieri, muzun hipertansiyonu kontrol altına almada önemli bir yiyecek olduğunu da ifade etti. Prof. Dr. Bellinghieri, Muz içerdiği potasyum bakımından zengin olduğu için hipertansiyon dostu bir meyvedir. Başka bir hastalığı bulunmayan hipertansiyon hastaları her gün bir kaç tane muz tüketirlerse kan basınçlarının düşmesini sağlayıp, tansiyonlarını doğal yolla kontrol altında tutabilirler. Ancak kişi de aynı zamanda kronik böbrek hastalığı da varsa muz tüketmesinde sakınca vardır. Buna dikkat etmesi gerekir'' dedi. 
     
</TEXT>
</DOC>
