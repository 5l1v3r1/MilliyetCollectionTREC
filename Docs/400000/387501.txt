<DOC>
<DOCNO> 387501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/guncel/gun07.html </URL>
<DATE> 2005/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Grubu'ndan 1 milyon dolar 
</HEADLINE>
<TEXT>


Doğan Grubu, Pakistan'da deprem felaketinden zarar görenler için 1 milyon dolarlık bağışta bulundu 

ANKARA Milliyet 

Pakistan'da, 8 Ekim'de meydana gelen ve 40 bin kişinin can verdiği depremin ardından Başbakan Recep Tayyip Erdoğan'ın işadamlarına yönelik yardım çağrısına Doğan Şirketler Grubu, 1 milyon dolarla karşılık verdi. 

Ödeme dün yapıldı 
Doğan Grubu, Pakistan'da meydana gelen deprem felaketinden zarar görenler için 1 milyon dolar bağışta bulundu. Doğan Şirketler Grubu'ndan yapılan açıklamada, Vakıfbank Finansmarket şubesinde açılan 405666 no'lu yardım kampanyasına 1 milyon dolar ödeme yapıldığı bildirildi. 
Başbakan Recep Tayyip Erdoğan, geçen cuma akşamı Dolmabahçe Sarayı'ndaki iftarda işadamlarıyla bir araya gelmiş ve kendilerinden Pakistan'a yardım etmelerini istemişti. 

BM'den teklif 
Dışişleri Bakanı Abdullah Gül de, BM Mülteciler Yüksek Komiseri Antonio Guterres'in kendisini arayarak Mersin'de hazır bulunan malzemeleri Pakistan'a aktarmak istediklerini, 700 tonluk yardımın aktarılması için yardım taleplerini ilettiğini söyledi. İncirlik'te büyük bir hava köprüsü oluşturulacağını bildiren Gül, malzemelerin önce İncirlik'e, oradan da Pakistan'a aktarılacağını kaydetti. 
Dışişleri Bakanı ve Başbakan Yardımcısı Gül, malzemelerin BM'ye ait olduğunu, bu girişimde organizasyonun Türkiye tarafından yapıldığını, nakliye sırasında Türk uçaklarının yanı sıra NATO'nun imk nlarından da yararlanılacağını belirtti. 


</TEXT>
</DOC>
