<DOC>
<DOCNO> 382412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/dunya/axdun01.html </URL>
<DATE> 2005/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'ye Müslüman diye hayır diyemeyiz' 
</HEADLINE>
<TEXT>


STRASBOURG Milliyet 


Avrupa Parlamentosu AP , 3 Ekim öncesi Türkiye konusunda yine bölündü. AP'de en fazla sandalyeye sahip olan Hıristiyan Demokratlar, Türkiye'nin üyeliğine karşı çıkarlarken, Türkiye'ye en önemli destek Sosyalist Grup'tan geldi. Dönem Başkanlığı ve Komisyon da Türkiye'nin arkasında durdu. 

Kendi kalemize gol 
AB Komisyonu'nun Genişlemeden Sorumlu Üyesi Olli Rehn, Türkiye'yle müzakerelere başlanmamasının AB'nin kendi kalesine gol atma anlamı taşıyacağını belirterek, "Takımınız çok iyi oynamış. Forvet, kaleciyi geçmiş ve gol atma aşamasında. Birden antrenör 'Gol atma, geri dön' diye bağırıyor. Bence bu çok anlamsız olur" dedi. Rehn, AB'nin sözlerine bağlı kalması gerektiğinin altını çizdi ve "Demokratik, istikrarlı ve refah düzeyi yükselmiş bir Türkiye, Avrupa'nın çıkarına" diye konuştu. 
"AB Komisyonu ve Konseyi, Türkiye'nin Ek Protokol'ü uygulayacağı konusunda bizlere garanti vermeli. Türkiye, AB üyesi ülkeleri tanıyor mu Protokol uygulanacak mı " diyen AP Dışişleri Komisyonu Başkanı Elmar Brok, Türkiye'nin AB'ye girmek isteyen taraf olduğunu unutmaması gerektiğini söyledi. 
Sosyalist Grup Başkanı Martin Schulz ise Hıristiyan Demokratlara yüklenerek, "Türkiye'yi AB'de istemiyorsunuz. Bunu açıkça söyleyin. Katolik diye Hırvatistan'ı alalım, Müslüman diye Türkiye'ye hayır diyelim bunlar yanlış şeyler. Katolik diye bir ülkeye AB üyeliği sözü veremezsiniz. Kim olursa olsun AB üyeliği yolunda ilerlemesi gerekiyor" şeklinde konuştu. 


</TEXT>
</DOC>
