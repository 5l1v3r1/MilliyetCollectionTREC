<DOC>
<DOCNO> 355948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sonspo40.html </URL>
<DATE> 2005/06/27/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Lorant Gerede kampı Almanya kadrosunu belirlememizi sağlayacak 
</HEADLINE>
<TEXT>

     Sivasspor Teknik Direktörü Werner Lorant, Gerede'de yapacakları kampın Almanya kadrosunu belirleyeceğini söyledi. 
     Yeni sezon hazırlık çalışmaları için Bolu'nun Gerede ilçesine gelen Sivasspor'un teknik direktörü Lorant, kampta 27 futbolcu bulunduğunu belirterek, ''Bunlardan beşi yeni transfer. Yeni transfer edilen Anderson da kampa katıldı. Gerede kampı 13 Temmuz'da son erecek'' dedi. 
     Almanya kampının 15 Temmuz'da başlayacağını söyleyen Lorant, Hannover kentinde yapılacak olan kamp süresince 17-19 ve 22 Temmuz tarihlerinde 4 hazırlık maçı yapacaklarını işaret ederek, şunları söyledi 
     ''Takımımız 27 Temmuz'da İstanbul'a dönecek. 30-31 Temmuz'da Cumhuriyet Kupası'nda oynayacağız. Bu süreçten sonra da yeni sezona hazırlık çalışmalarımız tamamlanmış olacak. Takım olarak transfer çalışmalarını hala tamamlamadık.'' Öte yandan, Sivasspor ilk antrenmanı yarın sabah yapacak. 
     
</TEXT>
</DOC>
