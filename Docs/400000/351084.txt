<DOC>
<DOCNO> 351084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sontur02.html </URL>
<DATE> 2005/06/11/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Başkent'te trafo yangını... 
</HEADLINE>
<TEXT>

     Ankara’nın Etlik semtinde, elektrik kablolarının kısa devre yapması sonucunda bir trafoda yangın çıktı. 
     AA muhabirinin edindiği bilgiye göre, Etlik Aşağı Eğlence Mimarlar Sokak’taki trafoda çıkan yangın, itfaiyenin müdahalesiyle kısa zamanda söndürüldü. Ancak trafoda meydana gelen hasar, civardaki semtlerde elektriklerin bir süre kesilmesine neden oldu. 
     Yetkililer, yangının kısa devreden kaynaklandığını belirtirken, yangın çevredeki vatandaşlara korkulu dakikalar yaşattı. 
     Başkent Elektrik Dağıtım A.Ş. yetkilileri ise yangın nedeniyle yaklaşık bir saat süreyle bazı semtlere elektrik verilemediğini, arızanın giderilmesi için çalışıldığını söylediler. 
     
</TEXT>
</DOC>
