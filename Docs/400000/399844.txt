<DOC>
<DOCNO> 399844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/spor/spo09.html </URL>
<DATE> 2005/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Cüceler ülkesindeki dev 
</HEADLINE>
<TEXT>


1,95'lik Norveçli'ye -cüceler diyarı hikayelerine ve çok gezmesine dayanarak- ülkesinde Gulliver diyorlar. Gulliver'in R. Madrid'e attığı fantastik gol, uğradığı her bir cüceler ülkesinin onu göndermekle ne kadar hata yaptığını da gösterir nitelikteydi 

TAKTİK UĞUR MELEKE 


Beşiktaş kulübü, 1979 doğumlu 1,95 boyundaki 94 kiloluk devi gönderip, yerine başka bir "dev" aldı. Ama sanırız, halef dev, selefini çokça arattıracak. Avrupa Birliği pasaportu da bulunan John Alieu Carew, futbol hayatına ülkesinde Lorenskog kulübünde başladı. Daha sonra transfer olduğu Valerenga'da 33 maçta 14 kez fileleri havalandırarak dikkat çekti. 
1998-1999 sezonu Kupa Galipleri Kupası 2.turu, Beşiktaş-Valerenga maçı, Türk futbolseverlerin hafızasından halen silinmedi. Norveç'teki 0-1'in rövanşında İnönü'de ilk yarıda Oktay 2 ve Tayfur'un golleriyle 3-0'ı yakalayan Beşiktaş, ikinci yarıda henüz 19 yaşındaki Carew'i durduramayarak oyunun 3-3 olmasını engelleyememişti. Toshack yönetimindeki siyah-beyazlılara karşı takımının üçüncü golüne de imza atan Carew, 13 gün sonra Oslo'da Mısır'a karşı da ilk kez milli takım forması giyiyordu. Yani, Beşiktaş'a attığı imzayla Norveç futbol tarihinin bir yılda en çok kazanan oyuncusu özelliğini kazanan Carew'e, milli takımın yolunu da Beşiktaş açmıştı. 
Başarılı performansıyla bir sonraki sezon Norveç'te şampiyonluk yaşayacağı Rosenborg'a transfer olup, 18 maçta 18 gole imza attı. Büyük cüssesine kıyasla iyi sayılabilecek top tekniği ve rakip savunmayı rahatsız eden stili onu, 2000-2001 sezonunda da 17 milyon dolara Valencia'ya taşıyordu. La Liga'da ilk yılında büyük bir istikrarla 37 karşılaşmada yer alıyor, 11 kez fileleri havalandırıyor, ekibinin Şampiyonlar Ligi'nde final oynamasında da başrol oynuyordu. 
2001-2002'de dizinden ciddi bir sakatlık geçiren genç futbolcu fazla bir varlık gösteremedi ancak 2002-2003'te tekrar toparlanarak La Liga'da ve Avrupa Kupaları'nda başarılı bir performans sergiledi. 2003-2004'ü Roma'da kiralık geçiren Carew, 34 maçın 20'sinde forma giydi, 6 gol attı. Kardeşinin intihar etmesinden sonra, ülke dışına çıkmak istemeyen Norveçli yıldız, Del Bosque'yi kıramayarak Beşiktaş'la 4 yıllık sözleşme yaptı. Ama Beşiktaş, 6 ayda Del Bosque'yi, 1 yılda Carew'i kırdı, hatta onun üzerine birkaç kırık daha geldi. Carew'in Real Madrid'e attığı gol de, Luxembourgo'nun kırılışının başlangıcı oldu. Kırık Luxembourgo'nun yerine Del Bosque'nin düşünüldüğü konuşuluyor. Galiba bu dünyada herkes, gücü yettiğini kırıyor. Görünen o ki, Beşiktaş'ın gücü sadece kendine yetmiş... 

Unutamadıklarınız 

Salı günü 1972 ABD-SSCB basketbol finalini örnekleyerek, futbol yada spor tarihinden unutamadığımız anları paylaşıma açmıştık 

Ortak unutamadıklarınız aşağıda. Gerçekten bu anları canlı yaşadığımız için çok şanslıyız. 
1 Daha sonra takımdan gönderilecek Patrick Andersson'un 19 Mayıs 2001'de ligin son maçının 90 4'üncü dakikasında attığı golle Bayern Münih'e şampiyonluğu getirdiği an 
2 1978 Dünya Kupası'nda Arjantin'e şampiyonluğu getiren 6-0'lık Peru galibiyeti 
3 1999-2000 Şampiyonlar Ligi 1. tur son maçında Galatasaray ve Milan'ın her golden sonra değişen kaderleri 
4 Bayern Münih'in uzatmalarda iki gol yiyerek M.United'a kaybettiği 1998-1999 Şampiyonlar Ligi finali 
5 1999 yılında Sevilla'da yapılan Dünya Atletizm Şampiyonası açılışı. Marmara depremini yaşamamızdan sadece birkaç gün sonrası. Açılış seremonisi yapılıyor ve ülkeler alfabetik sırayla geçiyorlar . Ve sadece 5 sporcunun dahil olduğu Türk kafilesine sıra gelip stadyumdan İspanyolca Turquia anonsu yapıldığında, herkes tereddütsüz ayağa kalkıyor ve acımızı paylaşırcasına yürekten alkışlıyorlardı saniyeler boyunca... Teşekkürler Nils Filmer 

Les Yeux dans Les Bleus 

Olaylı iki milli maçtan sonra savunma niteliğinde ekranlara taşınan Fatih Terim repliklerini biliyorsunuz. Bu konunun yeterince tartışıldığını ve bu köşede bunları pek gündeme getirmediğimizi de... Ama bizim merakımız başka. Acaba bu konuşma kaydedilirken, Terim'in, yardımcılarının ve futbolcuların bundan haberi var mıydı Eğer haberleri varsa, o toplantı ne kadar sağlıklı oldu 
Peki Galatasaray'ın 2002-2003 sezonu soyunma odası görüntülerinin sıkça yer aldığı "Eski Açık Sarı Desene" filmi çekilirken... Biz, Türk insanı olarak, ne kadar samimi olabiliriz kameraların altında Varsayalım o çekimler sadece 2-3 maç öncesinde yapıldı... Zaten Galatasaray, şampiyonluğu 2-3 maçta kapanabilecek bir farkla kaybetmedi mi 
Bu modayı 1998 Dünya Kupası öncesinde Fransızların başlattığını öğrendim, sevgili Banu'dan... "Les Yeux dans Les Bleus" Maviler'in gözleri isimli belgesel, kupaya giden yolu anlatıyor. Fransızlar filmi çekmiş ve şampiyon olmuşlar. Ya Galatasaray Ya da Türk milli takımı Sonuç m lum. 




</TEXT>
</DOC>
