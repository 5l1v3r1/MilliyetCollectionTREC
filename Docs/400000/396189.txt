<DOC>
<DOCNO> 396189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/ekonomi/aeko.html </URL>
<DATE> 2005/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Commerzbank Türkiye cazip piyasa 
</HEADLINE>
<TEXT>


Commerzbank CEO'su, Türkiye'nin kendileri için cazip piyasalaradan biri olduğunu söyledi 

REUTERS 

Almanya'nın önde gelen bankalarından Commerzbank'ın CEO'su Klaus - Peter Müller, Türkiye, Rusya ve Ukrayna'nın cazip piyasalar olduğunu ve üç yıl içerisinde Doğu Avrupa'da alım yapmak istediklerini açıkladı. 
Müller, katıldığı bir bankacılık konferansı sırasında yaptığı değerlendirmede, "Perakende bankacılık yapan güçlü bir banka satın almak net hedefimiz olacaktır" dedi. 

8 milyon müşterisi var 
Müller ayrıca, bir sonraki önceliklerinin Almanya'da bir banka daha almak olduğunu ancık şu an böyle bir alımla ilgili görüştükleri herhangi bir banka olmadığını da sözlerine ekledi. 
1870 yılında kurulan Commerzbank, Almanya'nın en büyük üçüncü özel bankası. 33 bin çalışanı ve 8 milyonun üzerinde müşterisi bulunuyor. 2004 sonu itibariyle bankanın piyasa değeri 9.1 milyar euro. Commerzbank, ABD, Asya ve Avrupa ülkelerinde faaliyetlerde bulunuyor. 


</TEXT>
</DOC>
