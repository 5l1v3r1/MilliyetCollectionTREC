<DOC>
<DOCNO> 379999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sonsiy18.html </URL>
<DATE> 2005/09/20/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Başbakan Erdoğan Ankara'ya gitti... 
</HEADLINE>
<TEXT>

     Başbakan Recep Tayyip Erdoğan, özel Ana uçağıyla saat 21.55’de Trabzon’dan Ankara’ya hareket etti. 
     Başbakan Erdoğan’la birlikte, Adalet Bakanı Cemil Çiçek, Bayındırlık ve İskan Bakanı Faruk Özak, Çevre ve Orman Bakanı Osman Pepe ve Sağlık Bakanı Recep Akdağ da Ankara’ya gitti. 
     Başbakan Erdoğan ve beraberindekileri havaalanında, Trabzon Valisi Hüseyin Yavuzdemir, KTÜ Rektörü Prof. Dr. İbrahim Özen, Cumhuriyet Başsavcısı Burhan Çobanoğlu ve Emniyet Müdürü Ramazan Akyürek uğurladı. 
     Öte yandan, Başbakan Erdoğan’a VIP Salonu girişinde makam aracından indiği sırasında İsmail Terzi adlı vatandaş, "Başbakanım sizi korumuyorlar. Ben sabahtan beri burada duruyorum, kimse beni aramadı. İsteseler sizi vurabilir" diye seslendi. 
     İsmail Terzi gözaltına alındı. 
     
</TEXT>
</DOC>
