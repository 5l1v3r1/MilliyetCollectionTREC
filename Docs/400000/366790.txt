<DOC>
<DOCNO> 366790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sontur19.html </URL>
<DATE> 2005/08/03/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Kızılay'ın aracı otomobille çarpıştı 2 ölü, 4 yaralı 
</HEADLINE>
<TEXT>

     Balıkesir’den Bandırma İlçesi’ne kan almaya giden personeli taşıyan Kızılay Balıkesir Kan Merkezi’ne ait mobil araç, Balıkesir-Susurluk Karayolu’nda otomobille çarpıştı. 
     Kazada, otomobilde bulunan 2 kişi öldü, kan merkezi sorumlusunun da bulunduğu 4 Kızılay görevlisi yaralandı. 
     AA muhabirinin aldığı bilgiye göre, Bandırma’ya kan almaya giden Kızılay görevlilerinin içinde bulunduğu, Fuat Çalışkan 36 
     yönetimindeki 06 VAY 73 plakalı mobil araç, Balıkesir-Susurluk Karayolu’nun 17. kilometresinde, Yakup İspir 32 idaresindeki 34 YA 8190 plakalı otomobille çarpıştı. Kazada, İstanbul Emniyet Müdürlüğü’nde polis olduğu öğrenilen sürücü Yakup İspir ile otomobilde bulunan Semahat Albayrak 45 , olay yerinde yaşamlarını yitirdi. Kazada yaralanan Kızılay Balıkesir Kan Merkezi Sorumlusu Dr. Tolga Gezer 31 , hemşireler Hülya Dudu Berkdemir 31 ve Ayşegül Görücü Arslan 30 , araç sürücüsü Fuat Çalışkan, Balıkesir Devlet Hastanesi’ne kaldırıldı. Yetkililer, yaralı Kızılay görevlilerinden 3’ünün durumlarının iyi olduğunu, ancak beyin travması geçirdiği belirlenen Kızılay Balıkesir Kan Merkezi Sorumlusu Gezer’in sağlık durumunun ciddiyetini koruduğunu bildirdiler. Kazayla ilgili soruşturma devam ediyor. 
     
</TEXT>
</DOC>
