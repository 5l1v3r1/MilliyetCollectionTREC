<DOC>
<DOCNO> 393039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sondun40.html </URL>
<DATE> 2005/11/08/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Afganli kadın şair kocası tarafından öldürüldü 
</HEADLINE>
<TEXT>

     Afganistan’ın tanınmış kadın şairi Nadia Anjuman, kocası tarafından dövülerek öldürüldü. 
     Yerel polis kaynakları, 25 yaşındaki şairin geçen Cuma günü kocası tarafından dövüldükten sonra öldüğünü, tutuklanan kocasının genç şairi dövdüğünü itiraf ettiğini açıkladı. 
     Herat Üniversitesi Edebiyat Fakültesi profesörlerinden Ahmed Seyid Hakiki, 6 aylık bir kızı olan genç şairin kadın şairler arasında tanındığını belirtti. 
     Afganistan’daki BM misyonu sözcüsü Adrian Edwards de, "Nadia Anjuman’ın trajik ölümünün Afganistan için bir kayıp olduğunu" kaydetti. 
     1996-2001 arasındaki Taliban yönetimi sırasında genellikle 
     okumaları ve tek başlarına evden çıkmaları mümkün olmayan kadınların durumu, Taliban’ın devrilmesinden sonra bir nebze iyileşmişti. Bununla birlikte, BM’ye göre özellikle kırsal kesimde kadınlar ev içi şiddete, kötü muameleye maruz kalmaya ve namus cinayetlerine kurban gitmeye devam ediyor. 
     
</TEXT>
</DOC>
