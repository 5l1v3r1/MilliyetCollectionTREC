<DOC>
<DOCNO> 379718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sonspo16.html </URL>
<DATE> 2005/09/19/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Büyük çöküş Real Madrid paramparça, herkes şaşkın... 
</HEADLINE>
<TEXT>

     Hüseyin NARİN 

Dünyanın en başarılı ve en büyük kulübü ünvanını elinde bulunduran Real Madrid için 2005-2006 sezonu da kabus gibi başladı. Birbirinden flaş transferleriyle yine gözkamaştıran 'Galacticos', İspanya La Liga'da üç haftada iki kez yenildi ve 15. sıraya düştü, Şampiyonlar Ligi'nde ise Lyon karşısında bozguna uğradı. 
      Son yıllarda en flaş transferleri yapan ancak hem kendi liginde hem de Şampiyonlar Ligi'nde nal toplayan Real Madrid, bu sezona da fiyaskoyla başladı. Her yıl bir futbol starını renklerine bağlayan Eflatun - Beyazlılar, uzun süre peşinden koştuğu dünya futbolunun yeni gözdesi Robinho'ya imza attırdı. Sevilla'dan Baptista'yı da forvet hattına ekleyen Real müthiş bir hücum gücüne ulaştı. Artık kendine forma düşmeyeceğinin farkına varan Owen da İngiltere'ye döndü. Yine Sevilla’dan 33,5 milyon ABD Doları’na transfer edilen 19 yaşındaki defans oyuncusu Sergio Ramos ise, Madrid ekibine şimdiye kadar transfer olan en pahalı savunma oyuncusu unvanını elde etti. Bir başka yıldız transfer de Brezilya milli takımının sağ kanat oyuncusu Cicinho oldu. 
     Ancak 'Galacticos'da yine hayal kırıklığı var. Real Madrid ligin açılış maçında Cadiz'i deplasmanda bitime 5 dakika kala attığı golle yenmeyi başardı. Kabus ikinci hafta başladı. Celta Vigo, Santiago Bernabeu'da 70 binden fazla seyircisi önünde Real Madrid'i 3-2 devirdi. 
     
     Lyon dağıttı 

     Şampiyonlar Ligi'nde geçtiğimiz sezon Juventus'a elenerek çeyrek finali bile göremeyen Real, bu sezon Lyon, Rosenborg ve Lympiakos ile F Grubu'na düştü. Ve ilk randevuda Lyon deplasmanına giden R.Madrid, Fransa şampiyonu karşısında darmadağın oldu. Zidane ve Ronaldo'nun sakatlıkları nedeniyle oynamadığı Real Madrid karşısında ev sahibi ekibin ilk yarıda gelen gollerini eski Beşiktaşlı John Carew, Juninho ve Wiltord kaydetti. Lyon 42. dakikada yine Juninho ile bir de penaltı kaçırdı. 
     
     Son darbe Espanyol'dan 

     Real Madrid, ligde ve Avrupa'da alınan skandal sonuçlardan sonra La Liga'nın üçüncü haftasında Espanyol deplasmanına çıktı. Esponyal Jargue ile 68. dakikada öne geçti, konuk Eflatun-beyazlılardan Ramos 88'de, Baptista 90. dakikada kırmızı kart gördü. 
     Real Madrid'de şimdi neler olacağı merakla bekleniyor. İlk akla gelen teknik direktör Vanderlei Luxemburgo'un gönderilmesi ancak bakarsınız bir yıldız golcü daha transfer edilir .. 
     

Bir bakışta Real Madrid Kuruluşu 1902 Renkleri Eflatun-beyaz Stadyumu Santiago Bernabeu 75,328 Teknik Direktörü Vanderlei Luxemburgo ikinci sezonu Başarıları 29 lig, 17 kupa, 9 Şampiyonlar Ligi, 2 UEFA Kupası, 3 Dünya Kulüpler Şampiyonu Geçen Sezon İkinci Yeni Oyuncuları Robinho Santos , Julio Baptista Sevilla , Carlos Diogo River Plate , Pablo Garcia Osasuna , Cicinho Sao Paulo , Sergio Ramos Sevilla Gidenler Luis Figo, Walter Samuel, Santiago Solari hepsi Inter'e , Borja Fernandez Mallorca , Cesar Sanchez Zaragoza , Albert Celades serbest bırakıldı      Barcelona da yenilgiyle tanıştı 
     Öte yandan, İspanya La Liga'da üçüncü hafta maçları sonunda kimsenin beklemediği bir takım, Getafe, liderlik koltuğuna oturdu. Hafta içinde Devler Ligi'nde Werder Bremen karşısında zorlanan geçtiğimiz yılın şampiyonu Barcelona Athletico Madrid karşısında Eto'o ile maçın başında öne geçti. Ancak başkent ekibinin flaş forvetleri Torres ve Kezman Barcelona'yı yıkan golleri atınca Rijkaard ve öğrencileri sahadan boynu bükük ayrıldı. 
     İspanya'da toplu sonuçlar şöyle 
     

Valencia 2 2 Deportivo La Coruna Mallorca 5 2 Real Sociedad Athletic Bilbao 1 2 Malaga Cadiz 1 1 Villarreal Celta Vigo 0 1 Racing Santander Alaves 3 4 Getafe Osasuna 1 0 Sevilla Real Betis 0 0 Zaragoza Espanyol 1 0 Real Madrid Atletico Madrid 2 1 Barcelona      

     
</TEXT>
</DOC>
