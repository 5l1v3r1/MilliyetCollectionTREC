<DOC>
<DOCNO> 354700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sondun31.html </URL>
<DATE> 2005/06/23/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
ABD, BM'nin Guantanamo'yu ziyaret talebine cevap vermiyor... 
</HEADLINE>
<TEXT>

     ABD'nin, Guantanamo cezaevinde incelemelerde bulunulmasına yönelik BM talebine cevap vermeyi geciktirdiği bildirildi. 
     BM uzmanı Manfred Nowak, ABD'nin, Guantanamo'daki terör zanlılarının ziyaret edilmesi yönündeki başvurularına halen cevap vermediğini söyledi. 
     Nowak, Washington yönetiminin konuya kayıtsız kalmasından doğan şikayetlerini, 3 meslektaşıyla birlikte bugün düzenlenecek bir konferansta dile getireceklerini belirtti. 
     Guantanamo'daki tutukluların durumunu kontrol etmek isteyen BM'nin, ilgili başvuruyu nisan ortalarında yaptığı kaydedildi. 
     Nowak, ayrıntılı açıklamanın konferansta verileceğini söyledi. 
     Uluslararası Af Örgütü de Küba'daki cezaevinin, örgütün yıllık raporunda eski Sovyet çalışma kamplarına gulag benzetildiğini hatırlatarak, ABD'den bu ay başında giriş izni istemişti. 
     ABD, terörle suçladığı yüzlerce kişiyi haklarında iddianame bile hazırlamaya gerek duymadan ve uluslararası tepkilere aldırmadan üç yıldan fazla Guantanamo'da tutuyor. 
     
</TEXT>
</DOC>
