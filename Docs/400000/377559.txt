<DOC>
<DOCNO> 377559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sonspo20.html </URL>
<DATE> 2005/09/11/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
Gençlerbirliği 1 - Konyaspor 1 Maç sonucu 
</HEADLINE>
<TEXT>

     Turkcell Süper Ligi'nde Gençlerbirliği ile Konyaspor arasındaki karşılaşma, 1-1'lik eşitlikle sona erdi. 
     
     İlk yarı 

     Ligde henüz golü bulunmayan Gençlerbirliği, yeni teknik direktörü Mesut Bakkal ile çıktığı ilk lig maçının ilk devresinde de gol atmayı başaramadı. Konyaspor'un attığı gole dek tipik bir orta alan mücadelesi biçiminde geçen karşılaşmada, yediği gol sonrası evsahibi ekip, rakibinin üstüne daha fazla gitti, ancak bulduğu gol pozisyonlarından yararlanamadı. Konuk ekip Konyaspor ise ilk yarıda genel olarak maçın kontrolünü elinde tuttu ve 27. dakikada aradığı gole de ulaştı. 20. dakikada Ceyhun'un serbest atıştan ceza alanına gönderdiği topu Tayfun, uzak direkte kafayla altıpas içine indirdi. Risp'in ceza yayı üzerine kafayla gönderdiği topun gelişine Ceyhun çok sert vurdu, ancak meşin yuvarlak az farkla auta çıktı. 
     24. dakikada Isaac'in ceza alanı sağ çaprazından kaleye attığı sert şutta, top üst direği sıyırarak auta gitti. 
     27. dakikada Ceyhun'un sol taraftan kullandığı köşe atışından gelen topa ceza alanında Erhan iyi yükseldi ve kafayla meşin yuvarlağı kaleci Gökhan'ın müdahalesine karşın ağlarla buluşturdu 1-0. 
     33. dakikada Konyaspor savunmasındaki hata sonucunda, ceza alanı içinde topu önünde bulan Sertan'ın vuruşunda, meşin yuvarlak savunmadan döndü. Sertan dönen topa yeniden vurdu, ancak meşin yuvarlağı kaleci Özden çizgi üzerinde iki hamlede sahip oldu. 
     35. dakikada Mehmet'in arapasında topla ceza alanı içinde buluşan Erhan sağ çaprazdan sert bir şut attı. Yan direğe çarpan topa kimse müdahale edemeyince, meşin yuvarlak taç çizgisinden dışarıya çıktı. 
     Kalan dakikalar başka gol getirmedi ve ilk yarı konuk Konyaspor'un 1-0 üstünlüğüyle tamamlandı. 
     
     İkinci yarı 

     Karşılaşmanın ikinci yarısının başlamasıyla Konyaspor kalesine yüklenmeye başlayan Gençlerbirliği, yakaladığı gol pozisyonlarını cömertçe harcadı. Başkent ekibi, sezonun ilk golünü ise 73. dakikada yeni transferi Igor Bogdanoviç'in ayağından kazandı. 
     Konuk ekip Konyaspor ise 1-0 üstünlüğü korumanın çabası içine girerken, ani ataklarla gol aradı, ancak bunlar da başarılı olamadı. Tayfun'un kırmızı kart görmesiyle 10 kişi kalan konuk ekip, tamamıyla savunmaya çekildi. 
     55. dakikada Erhan'ın pasıyla ceza alanında buluşan Isaac'in sağ çaprazdan vuruşunda, kaleci Özden topu ayaklarıyla önledi. 
     73. dakikada İsmail'in ara pasında kaleciyle karşı karşıya kalan Bogdanoviç'in plase vuruşunda top ağlara gitti ve Gençlerbirliği sezonun ilk golüne ulaştı 1-1. 
     79. dakikada Murat'ın pasında Gençlebirliği savunma oyuncularının hatası sonrasında topu önünde bulan Erman'ın kafa vuruşunda, meşin yuvarlak üstten auta gitti. 
     Bundan sonraki dakikalarda başka gol olmayınca, karşılaşma 1-1'lik beraberlikle sona erdi. 
     

Stat 19 Mayıs Hakemler Metin Aydoğan xx, Serkan Gencerler xx, Ömer Faruk Yeşil xx Gençlerbirliği Gökhan xxx, İsmail x, Erkan x, Risp, xx Erhan x, Sedat xx Dk. 69 Mehmet Nas xx , Ayman x, Mehmet Çakır x Dk. 60 Oliveira x , Sertan x Dk. 61 Uğur x , Isaac x, Bogdanoviç xx Konyaspor Özden xx, Yasin xx, El Saka xx, Ümit xx, Erhan xxx, Levent xx Dk. 69 Erman x , Marques x, Zafer xx, Ceyhun xxx Dk. 68 Eray x , Tayfun x, Murat x Dk. 86 Bilal Goller Dk. 27 Erhan, Dk. 73 Bogdanoviç Sarı Kartlar Dk. 65 Marques, Dk. 72 Murat Konyaspor Kırmızı Kart Dk. 50 Tayfun Konyaspor      
</TEXT>
</DOC>
