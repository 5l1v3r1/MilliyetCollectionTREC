<DOC>
<DOCNO> 376779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonspo08.html </URL>
<DATE> 2005/09/08/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Olsen’in kulakları çınlasın .. Ukrayna kalemize 19 şut gönderdi 
</HEADLINE>
<TEXT>

     İnönü’deki beraberlikten sonra Danimarka hocası, dün geceki maç için şike imasında bulunmuştu. Ancak Ukrayna 90 dakika boyunca gol için herşeyi yaptı, Ay-Yıldızlılarımız hakederek 3 puanı kaptı. 
     
     İddialar yersiz çıktı 
     Danimarka hocası Morten Olsen, İnönü’deki maçtan sonra imalı sözleriyle Ukrayna’nın bilerek Türkiye’ye yenilebileceğini ima etmişti. Ayrıca bazı bahis şirketleri bu sınavı sakıncalı kategoresine almıştı. İngiltere’nin en büyük bahis şirketi olarak kabul edilen Ladbrokes ise Ukrayna-Türkiye karşılaşmasının anlaşmalı olabileceğini belirterek 20 sterlinin üzerindeki bahislere dikkat edilmesini istemişti. Ancak dün öyle bir 90 dakika oynandı ki, bu iddiaların yersiz olduğu ortaya çıktı. 
     
     19 şut gönderdiler 
     Galibiyet için elinden geleni yapan Ukrayna Milli Takımı, Volkan’ın koruduğu kalemize tam 19 şut gönderdi. Bu şutlardan 10’u kaleyi bulurken, rakibimiz kullandığı 4 kornerle gol aradı. 3 kez ofsayta düşen Ukrayna, 3 mutlak gol pozisyonu yakaladı. 22 taç atışı kullanan Mavi-Sarılılar, şutlarında yüzde 52’lik bir oran yakaladı. Ay-Yıldızlı ekibimiz ise yakaladığı iki gol pozisyonundan birinde Tümer Metin’le gülerek üç puana ulaştı. 
     
</TEXT>
</DOC>
