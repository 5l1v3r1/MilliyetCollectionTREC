<DOC>
<DOCNO> 395081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/soneko03.html </URL>
<DATE> 2005/11/15/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Vestel’in Rusya’daki fabrikası kül oldu 
</HEADLINE>
<TEXT>

     Vestel'in Rusya'daki fabrikasında çıkan yangında televizyon üretiminin yapıldığı bölüm tamamen yandı. 
     Yangın, televizyon ve çamaşır makinası fabrikalarının bulunduğu binada meydana geldi. 
     Yangın, Rusya’nın Alaksandrov kasabasında bulunan fabrikanın televizyon bölümünde öğle saatlerinde başladı. 
     Henüz söndürülemeyen yangında, televizyon üretiminin yapıldığı bölüm tamamen yanarak kül oldu. 
     Yangında can kaybının olmadığı belirtildi. Fabrikadaki yangının çıkış sebebi henüz bilinmiyor. 
     Yetkililer, tamamen yanan televizyon bölümünde, yatırımın 40-45 milyon dolar civarında olduğunu ve yaklaşık bin 500 kişinin çalıştığını açıkladı. 
     
</TEXT>
</DOC>
