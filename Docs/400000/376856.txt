<DOC>
<DOCNO> 376856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur45.html </URL>
<DATE> 2005/09/08/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Küçük Ela için kilise ve camide tören 
</HEADLINE>
<TEXT>

     Hatay'ın İskenderun İlçesi'nde 15 gün önce geçirdiği trafik kazasında hayatını kaybeden Ela Luiza Uzun 13 için evinde mevlit okutuldu. 
     İskenderun ile Arsuz Beldesi arasındaki karayolunda, yönetimindeki motosikletin bir araçla çarpışması sonucu ağır yaralanan 7. sınıf öğrencisi Ela Luiza Uzun'un Adana Üniversal Hastanesi'nde hayatını kaybetmesi, ilçede büyük üzüntü yarattı. 
     Denmar Denizcilik Şirketi'nin sahibi Müslüman baba Celal Uzun ile İngiliz asıllı Hıristiyan anne Maria Uzun'un kızları Ela Luiza Uzun için dün akşam önce İskenderun'daki Katolik Kilisesi'nde, ardından İskenderun Kaptan Mehmet Paşa Camii'nde düzenlenen tören, iki dinin mensuplarını aynı mezarlıkta bir araya getirdi. 
     Ela Luiza Uzun için bugün İskenderun'daki evlerinde mevlit okutuldu, dua edildi. 
     
</TEXT>
</DOC>
