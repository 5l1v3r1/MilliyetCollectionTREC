<DOC>
<DOCNO> 380401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sonyas24.html </URL>
<DATE> 2005/09/21/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Burberry, Kate Moss'la sözleşmesini iptal etti... 
</HEADLINE>
<TEXT>

     Modacılar, kokain kullandığını itiraf eden ünlü İngiliz manken Kate Moss’la anlaşmalarını bir bir iptal ediyorlar. 
     Avrupa’nın en büyük perakende konfeksiyon firması H M’nin, Stella McCartney’in tasarımıyla hazırlanan yeni koleksiyonunun tanıtımında Kate Moss’u kullanmaktan vazgeçmesinden sonra, Burberry de ünlü modelle sözleşmesini iptal etti. 
     Şirketin sözcüsü, ünlü modelin sözleşmesini iptal ettiklerini duyururken, Kate’in kendileri için her zaman fantastik bir model olduğunu belirterek, "Kendisinin durumundan üzüntü duyduk. 
     Sorunlarını mümkün olan en kısa sürede çözmesini umuyoruz. Kate’e en iyi dileklerimizi sunuyoruz" dedi. 
     Ünlü Fransız modaevi Chanel de Moss’la gelecek ay süresi dolacak sözleşmeyi yenilemeyeceklerini bildirdi. 
     Moss, Chanel’in Coco Mademoiselle parfümünü 2002’den beri tanıtıyor. 
     
</TEXT>
</DOC>
