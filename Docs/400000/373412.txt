<DOC>
<DOCNO> 373412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sontur01.html </URL>
<DATE> 2005/08/27/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Beyoğlu'nda trafik kazası 1 ölü, 3 yaralı... 
</HEADLINE>
<TEXT>

     Beyoğlu'nda meydana gelen trafik kazasında 1 kişi öldü, 3 kişi yaralandı. 
     AA muhabirinin aldığı bilgiye göre, Cumhur Gündüz'ün kullandığı 34 AH 1934 plakalı otomobil, gece saatlerinde Tarlabaşı Bulvarı'ndan Taksim'e giderken Tepebaşı mevkiinde yolun solundaki bariyerlere vurdu. 
     Ardından savrularak yolun sağına geçen otomobil, yol kenarında park edilen bir otobüs ve kaldırımda yürüyen Ömürden Baylan ile yanındaki arkadaşına çarptı. 
     Kazada yayalar Ömürden Baylan ve arkadaşı ile otomobil sürücüsü Gündüz ve yanında bulunan Gurbet Boz 16 yaralandı. 
     Olay yerine çağrılan ambulanslarla Taksim Eğitim ve Araştırma Hastanesi'ne kaldırılan yaralılardan, üzerinden kimlik çıkmadığı belirtilen yaya hayatını kaybetti. 
     Hastaneye gelen bazı kişiler, kazada ölen kişinin Remzi Şahin adlı arkadaşları olduğunu bildirdiler. 
     
</TEXT>
</DOC>
