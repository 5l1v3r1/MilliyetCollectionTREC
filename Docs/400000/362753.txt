<DOC>
<DOCNO> 362753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/soneko47.html </URL>
<DATE> 2005/07/20/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Yozgat'a termal turizm için destek... 
</HEADLINE>
<TEXT>

     Kültür ve Turizm Bakanı Atilla Koç, incelemelerde bulunmak üzere geldiği Yozgat’ta, üç ilçedeki termal kaynakların alt yapı çalışmalarında kullanılmak üzere toplam 1 milyon 200 bin YTL destek sözü verdi. 
     Bakan Koç, Yozgat’ın Sorgun ve Sarıkaya İlçeleri’nde Hacettepe Üniversitesi tarafından yürütülen jeotermal kaynak arayışı çalışmalarıhakkında İlçe yetkililerinden bilgi aldı. Daha sonra Boğazlıyan İlçesi’ne geçen Bakan Koç, Bahariye Köyü yakınlarındaki Cavlak Kaplıca tesislerini gezdi. 
     Sorgun İlçesi’ndeki çalışmalar için 400 bin YTL, Sarıkaya İlçesi’ne 300 bin YTL, Boğazlıyan İlçesi’ne ise 500 bin YTL destek sözü veren Bakan Koç, "Bu parayı termal turizmin gelişmesi yönünde yapacağınız alt yapı çalışmalarında kullanacaksınız" dedi. 
     Bakan Koç, Yozgat’taki incelemelerini tamamlayarak, Nevşehir’e geçti. 
     
</TEXT>
</DOC>
