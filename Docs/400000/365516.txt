<DOC>
<DOCNO> 365516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sonyas03.html </URL>
<DATE> 2005/07/29/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Kuruçeşme Arena, ''Pink Martini'' koseriyle açıldı... 
</HEADLINE>
<TEXT>

     Beşiktaş Belediyesi ve Beşiktaş Kültür Merkezi işbirliğiyle oluşturulan konser mekanı Kuruçeşme Arena, "Pink Martini" grubunun konseriyle açıldı. 
     Konser öncesi basın toplantısı düzenleyen grubun vokalisti China Forbes, Türkiye’ye 8 kez geldiklerini ve her seferinde yoğun ilgiyle karşılandıklarını söyledi. 
     Forbes, "Bugün ilk kez çıkacağım konser mekanını çok beğendim. 
     Bundan sonra Bodrum’da ve Çeşme’de konser vereceğiz. Türkiye’de gördüğümüz yoğun ilgi nedeniyle önümüzdeki yıl çıkacak yeni albümde Türkçe bir parça da seslendireceğiz" diye konuştu. 
     Basın toplantısının ardından, Sony BMG Genel Müdürü Şemsettin Göktan, 10 kişilik grup üyelerine birer altın plak hediye etti. 
     Pink Martini, daha sonra verdiği konserde sevilen şarkılarını seslendirdi. 
     
</TEXT>
</DOC>
