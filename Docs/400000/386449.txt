<DOC>
<DOCNO> 386449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sontur19.html </URL>
<DATE> 2005/10/13/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Kuş gribi balık satışlarını arttırdı 
</HEADLINE>
<TEXT>

     Ergün AYAZ İZMİT Kocaeli , DHA 

MANYAS'ta görülen kuş gribi ardından piliç etine ilgi azalırken, balık satışları büyük artış gösterdi. Özellikle bu mevsimde bol olan ve fiyatları cazip hale gelen palamut en fazla ilgi gören balık oldu. 
     Kuş gribi nedeniyle piliç satışları durma noktasına gelirken bu mevsimde bol olan balık satışları arttı. Hasanoğlu Balıkçılık’ sahibi Ahmet Tartar, Balıklar bu mevsim bollaşıyor. Palamutu 3.5 YTL’ye satıyoruz. Kuş gribi çıkınca vatandaşlar iyice balık tüketimine yöneldi. Biz de Bu balıkları kuş gribi yok’ diye bağırarak satıyoruz'' dedi. 
     Kuş gribinin balık satışlarını olumlu etkilediğini anlatan Balıkçı Hamdi’nin sahibi Hamdi Binekoğlu, Kuş gribi hastalığı nedeniyle balıkçılar çarşısı dolup- taştı. Bazen vatandaşlara tezgahlardaki balıkları yetiştiremiyoruz. Piliç etinden korkanlar balık tezgahlarına koştu. Aynı zamanda da balığın bol olması ve bu nedenle de ucuzlaması balığa olan ilgiyi arttırdı'' dedi. 
     
</TEXT>
</DOC>
