<DOC>
<DOCNO> 379236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sonspo02.html </URL>
<DATE> 2005/09/17/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Güneş Zorlanmamızın sebebi Gökdeniz ve Syzmkowiak'ın yokluğu 
</HEADLINE>
<TEXT>

     Güneş, Sivas maçında zorlanmalarının sebebini Gökdeniz ve Syzmkowiak gibi yıldızlarının yokluğuna bağladı ve 'İddiamız devam ediyor' dedi. 
     
     Pozisyonumuz azdı’ 
     Şenol Güneş, Sivasspor maçı sonrası tam anlamıyla bir hayal kırıklığı yaşıyordu. Gökdeniz ve Syzmkowiak gibi iki yıldızından yoksun kalan başarılı teknik adam, rakip savunmayı aşamayınca sahadan mağlup ayrıldıklarını söyledi. Güneş, Sivasspor defansını aşacak oyuncularımızın yokluğunu hissettik. Umut bağladığımız oyunculardan Yattara da iyi durdurulunca, her zamankinden daha az pozisyona girdik'' diye konuştu. 
     
     Umudunu koruyor 
     Öne geçmelerine rağmen oyunun ilerleyen bölümlerinde inisiyatifi kaybettiklerini söyleyen Trabzon’un hocası, Rakibimiz beraberlik golü sonrası iyice kapandı. Kontrataktan yediğimiz gol sonrası da hücumda istediğimiz boşlukları bulamadık. Bu yenilgi bizim için tabii ki önemli bir kayıp. Ancak tüm bu olumsuzluklara rağmen yarıştan kopmadık. Her türlü olumsuzlukla mücadele edecek güçteyiz'' diyerek sözlerini noktaladı. 
     
     Lorant’tan mutlusu yok 
     Sivasspor’a uygulattığı defansif oyun yapısıyla rakiplerine kök söktüren Werner Lorant, öğrencilerinin performansından çok memnun olduğunu söyledi. Sahaya çıkan oyuncularının taktiği kusursuz bir şekilde yerine getirdiğini söyleyen Alman hoca, Rakibimizi durdurduktan sonra gol aramaya başladık. İkinci yarıda istediğimiz boşlukları bulduk. Böyle bir pozisyonda Balili ile öne geçtik. Daha sonra ise skoru koruma düşüncesiyle oynadık ve bunu da başardık. Geride kalan altı haftada olumlu işler yaptığımızı düşünüyorum'' dedi. 
     
</TEXT>
</DOC>
