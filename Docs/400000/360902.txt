<DOC>
<DOCNO> 360902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/siyaset/siy04.html </URL>
<DATE> 2005/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağustosta gelmesinin nedeni var 
</HEADLINE>
<TEXT>


Karamanlis'in ziyaret için ağustosu seçmesinin nedeni, 'o dönemde, Ege'de suk net olması'ymış 

TAKİ BERBERAKİS Atina 


Yunanistan Başbakanı Kostas Karamanlis'in, alışılmışın dışında, Ankara'ya resmi ziyaret için tatil dönemi olan 22 - 23 Ağustos'u önermesinin, "O dönem, Ege'de hava ve denizde suk net olur" düşüncesinden kaynaklandığı belirtildi. 
Yunan hükümetine yakın kaynaklar, her yaz Ege'de uygulanan askeri faaliyet moratoryumunun bu yıl da sürdürülmesi beklentisinden söz etti. Aynı kaynaklar, "Söz konusu tarih, Ege'de suk netin h kim olduğu bir tarih. Karamanlis, Ankara ziyaretini mümkün olduğu kadar 'bulutsuz' bir ortamda gerçekleştirmek istiyor. Ziyaretin, Ege'de Türk askeri faaliyetlerinin gölgesinde kalmasından kaçınmak istiyor" değerlendirmesinde bulundu. 

Sürpriz yaşanmaması için 
Yunan basınına göre Atina, bu dönemde Ege'de, özellikle Kardak civarında "trafik olmayacağını" umuyor. Bir başka deyişle Karamanlis, nisanda Yunan Dışişleri Bakanı Petros Molivyatis'in Ankara ziyareti sırasında Kardak'ta yaşanan "mini kriz" benzeri bir durumun tekrarlanmasını düşünmek dahi istemiyor. 



</TEXT>
</DOC>
