<DOC>
<DOCNO> 350801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sontur18.html </URL>
<DATE> 2005/06/10/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
2 saat ağaç dallarına tutunarak boğulmaktan kurtuldular 
</HEADLINE>
<TEXT>

     DHA 

      SAPANCA Gölü'nde yüzen dört lise öğrencisi, açıldıktan sonra kıyıya dönemeyince ölümle burun buruna geldi. Suda buldukları bir ağaç dalına tutunan öğrencileri, Sakarya Arama ve Kurtarma Birliği Müdürlüğü ekiplerince kurtarıldı. 
     Lise öğrencileri, Recep Yasin Gülcan 19 , Ömer Faruk Zengin 16 , Coşkun Güzel 17 ve Mertcan Duruca yüzmek için Sapanca Gölü’ne geldi. Göle girip, kıyıdan bir hayli açılan gençler, akıntı ile sürüklenince geri dönemedi. Gölde buldukları bir ağaca tutunan gençler, kıyıdakilerden yardım istedi. Gençleri gören çevredekiler, jandarmaya haber verdi. Gölde yaklaşık 2 saat mahsur kalan gençler, Sakarya Arama Kurtarma Birliği’ne bağlı ekipler tarafından kurtarıldı. 
     Bu arada, oğlunun gölde mahsur kaldığını öğrenen Sakarya Üniversitesi Turizm İşletmeciliği Bölüm Başkanı Yrd.Doç.Dr. Burhanettin Zengin olay yerine geldi. Yrd.Doç.Dr. Zengin oğlunun sağlık durumunun iyi olduğunu öğrenince rahatladı. 
     
</TEXT>
</DOC>
