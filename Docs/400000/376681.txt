<DOC>
<DOCNO> 376681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sondun41.html </URL>
<DATE> 2005/09/08/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Hindistan... Köprüden düşen 30 asker boğuldu... 
</HEADLINE>
<TEXT>

     Hindistan'ın kuzeyindeki Himaçal Pradeş eyaletinde, azgın Satleç nehri üzerindeki geçici bir köprüden düşen yaklaşık 30 askerin boğulduğu bildirildi. 
     Bir ordu sözcüsü, kazanın, askerlerin Haziran ayındaki sellerde yıkılan köprüleri onarmak için bulunduğu Hindistan'ın, Çin'in Tibet bölgesi sınırı yakınındaki dağlık Kinnaur bölgesinde meydana geldiğini belirterek, köprüden düşen askerlerden 4'ünün kurtulduğu kaydedildi. 
     Sözcü, ilk gelen haberlere göre aralarında subayların da bulunduğu 25-30 askerin Satleç nehrinde boğulduğunu ifade ederek, ordu dalgıçları ve askeri helikopterlerin, askerleri aramak için nehrin akıntı yönünde arama yaptıklarını söyledi. 
     Hindistan'ın, Çin'in Tibet bölgesiyle sınırını korumak için Himaçal Pradeş eyaletinde binlerce askeri konuşlu bulunuyor. 
     
</TEXT>
</DOC>
