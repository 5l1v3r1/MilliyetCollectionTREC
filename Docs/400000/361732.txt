<DOC>
<DOCNO> 361732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sontur32.html </URL>
<DATE> 2005/07/16/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Tunceli'de yola döşenmiş C-4 patlayıcı bulundu... 
</HEADLINE>
<TEXT>

     Tunceli'nin Nazımiye İlçesi'nde yola döşenen, obüs mermisi içine yerleştirilmiş telsiz düzenekli 5 kilogram C-4 plastik patlayıcı ele geçirildi. 
     AA muhabirinin edindiği bilgiye göre, Tunceli Jandarma Komutanlığı'na bağlı ekipler tarafından yapılan arazi taraması sırasında, Nazımiye İlçesi çıkışında yola döşenen, obüs mermisi içine yerleştirilmiş telsiz düzenekli 5 kilogram C-4 plastik patlayıcı ortaya çıkarıldı. 
     Daha sonra, bölgeye gelen bomba imha uzmanlarınca patlayıcının telsiz düzeneği fünyeyle patlatıldı. 
     Güvenlik güçlerinin çalışması sırasında söz konusu yol, çift taraflı olarak yaklaşık 5 saat araç ve yaya trafiğine kapatıldı. 
     Yetkililer, etkisiz hale getirilen bombanın zırhlı araçları parçalayacak güçte olduğunu bildirdiler. 
     
</TEXT>
</DOC>
