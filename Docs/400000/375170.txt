<DOC>
<DOCNO> 375170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sontur25.html </URL>
<DATE> 2005/09/02/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Kaza yapan oğlunu evire çevire dövdü 
</HEADLINE>
<TEXT>

     Hasan KIRMIZITAŞ - Ökkeş İŞÇİ DHA 

GAZİANTEP’te 21 yaşındaki Oktay Hilmi Özsimitçi, babasının otomobiliyle şehir turu yaparken aşırı hız nedeniyle trafik ışığı direğine çarptı. Kazayı yara almadan atlatan Özsimitçi, olayı duyup gelen babası 48 yaşındaki Yusuf Özsimitçi tarafından sokak ortasında tekme tokat dövüldü. 
     Babasına ait 06 AB 0527 plakalı otomobille dün akşam saat 22.00 sıralarında gezintiye çıkan Oktay Hilmi Özsimitçi, Fevzi Çakmak Bulvarı'nda aşırı hızla seyrederken SSK Kavşağı'nda kırmızı ışığı farkedip durmak istedi. Ancak aşırı hız nedeniyle durdurulamayan ve kontrolden çıkan otomobil trafik ışıklarının bulunduğu direğine çarptıktan sonra takla attı. Genç sürücü, kazadan yara almadan kurtulurken otomobilde büyük hasar meydana geldi. 
     Kaza nedeniyle yol bir süre trafiğe kapatıldı. Bu sırada oğlunun kaza yaptığını öğrenen Yusuf Özsimitçi olay yerine geldi. Otomobilin halini gören baba Özsimitçi, öfkelenerek Sen ne yaptın Sana arabayı doğru dürüst kullan diye uyarıda bulunmadım mı '' diyerek oğlunu cadde ortasında tekme- tokat dövmeye başladı. 
     Kaza yerindeki vatandaşlar ve polisin araya girmesi ile uzaklaştırılan baba Özsimitçi, hızını alamayarak bu kez kendisini engellemeye çalışan polislere de saldırdı. Öfkeli baba, Bırakın beni. Ne karışıyorsunuz '' diye bağırdı. Güçlükle sakinleştirilen baba kaza yerinden uzaklaştırıldı. 
     

     
</TEXT>
</DOC>
