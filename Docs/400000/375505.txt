<DOC>
<DOCNO> 375505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/spor/ymese.html </URL>
<DATE> 2005/09/04/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Kime kızalım 
</HEADLINE>
<TEXT>



İnanmak istemiyorum Böylesi bir beraberliğe isyan ediyorum arkadaş 
Nasıl sinirlenmeyelim 
İlk yarıyı düşünmek bile insanın tüylerini diken diken ediyor.Savunmadaki kademe hatalarına mı isyan edelim, orta alandaki kötü futbolumuza mı 
Yoksa, topla rakip kaleye çıkışlarımızda orta alanın ofansa destek vermeyişine mi, sinirlenelim. 
Bu faktörlere karşın ilk yarıda Hakan Şükür'le yakaladığımız, ancak atamadığımız bir fırsat var ki, gözlerime inanamadım. 
Tamam, iyi golcüsün, ama o golü de atacaksın arkadaş. 
Ne arkadan kovalayanın, ne de paniğe gerek var... 
Kaleciyi de çalımlayıp geçeceğin pozisyonda topu dışarı atıyorsun, bir anlamda Türkiye'nin kaderiyle oynuyorsun. 
Olmadı Hakan Şükür... 
Sadece Hakan mı Ya Fatih Tekke'ye ne demeli 
Attığı kafa golleriyle gönlümüzde taht kuran Fatih Tekke'de kaçırdığı fırsata yanmalı. Ne gerek var plaseye, vur gitsin 
Yediğimiz golde inanılmazdı Üstelik Volkan'ın kapadığı köşeden 
Terim'in ikinci yarıya Hüseyin ve Okan'ı alması teknik adam doğrusuydu. Nitekim Okan Buruk, müthiş bir gol attı, biraz olsun bizi umutlandırdı, rakibin yüklendiği anlarda Tümer'in frikik şutu yüreklerimize su serpti, play - off için önemli bir galibiyet elde ettik derken uzatmalarda yediğimiz golle çöktük, kaldık 
Kime kızacağımızı şaşırdık Hakan Şükür'e mi, Fatih Tekke'ye mi, yoksa Fatih hocamıza Aslında Terim hocamıza hiç mi hiç kızmıyorum... 
Ne yapacak yani sahaya girip, o fırsatları kendisi mi atacak 
Elbette bu beraberlikte eleştirilecek çok şey var, var olmasına da ne bizim zamanımız, ne de sinir sistemimiz buna uygun 
Olan Türkiye'nin umutlarına oldu. 
Bu beraberlik Yunanistan'ın ekmeğine yağ sürdü. Şimdi onlar hesap, kitap peşinde olacaklar, biz de şansımızı sonuna kadar kovalayacağız. 
Önümüzde grubun lideri Ukrayna maçı var. O da sırat köprüsü 
Özetleyecek olursak, yazık, onca emeğe alın terine yazık. 
Elimizi - kolumuzu sallayarak çıkacağımız bir maçtan sinirlerimiz yıpranmış, umutlarımızı riske atmış olarak evimizin yolunu tutuyoruz 


</TEXT>
</DOC>
