<DOC>
<DOCNO> 361503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sontur68.html </URL>
<DATE> 2005/07/15/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Erzurum'da 2 şüpheli paket patlatıldı... 
</HEADLINE>
<TEXT>

     Erzurum’da şüpheli iki paketten birinin boş olduğu belirlenirken, fünyeyle patlatılan diğerinden çöp çıktı. 
     AA muhabirinin edindiği bilgiye göre, mahalli sanatçıların Erzurum Kongresi’nin yıldönümü etkinlikleri kapsamında konser vereceği Yakutiye Parkı’nda bir ağacın altına bırakılan poşeti gören vatandaşlar durumu polise bildirdi. 
     Konser iptal edilerek vatandaşlar bölgeden uzaklaştırılırken, bomba uzmanının kontrol ettiği paketin boş olduğu belirlendi. 
     Cumhuriyet Caddesi üzerindeki bir banka şubesinin giriş kapısı önündeki şüpheli paket ise fünye kullanılarak patlatıldı. Pakette çöp olduğu anlaşıldı. 
     
</TEXT>
</DOC>
