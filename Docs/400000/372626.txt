<DOC>
<DOCNO> 372626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sonyas18.html </URL>
<DATE> 2005/08/24/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Böyle şov programı görülmedi... 
</HEADLINE>
<TEXT>

     Hollanda’da "reality şov" programlarının sınırını zorlayan bir TV yapımcısı, yarışmacı kadının "seçeceği erkekten çocuk sahibi olacağı" bir program hazırladı. 
     Milyarder televizyon yapımcısı John de Mol, yeni açtığı Talpa kanalında, "Senin çocuğuna sahip olmaktan başka bir şey istemiyorum" adlı bir program yayınlanacağını açıkladı, ancak ayrıntı vermedi. 
     Programa katılan "Yessica" adlı bir kadının De Telegraaf gazetesine verdiği bilgiye göre, yarışmacı kadın, sperm verecek erkekler arasından kendince en uygununu seçecek ve bunun ardından yapay döllenmeyle çocuk sahibi olacak. 
     Gazete, Yessica’ya sperm bağışlamak isteyen erkekler için bir e-posta adresi de yayınladı. 
     
</TEXT>
</DOC>
