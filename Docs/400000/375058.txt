<DOC>
<DOCNO> 375058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/soneko19.html </URL>
<DATE> 2005/09/02/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Nemada 7. taksit ödemeleri, 8 Eylül'de başlayacak... 
</HEADLINE>
<TEXT>

     Tasarrufu Teşvik Hesabı 7. taksit nema ödemeleri, 8 Eylül'de başlayacak. 
     Hazine Müsteşarlığı'ndan yapılan açıklamaya göre, yedinci taksit ödemeleri, daha önce anapara ile önceki nema ödemelerinde olduğu gibi işveren veya kişisel başvuru şeklinde yapılabilecek. 
     Bu arada toplu başvurularda, önceki taksit ödemelerinde olduğu gibi, kurum ve işyeri aracılığıyla talepte bulunan hak sahiplerinin ödemelerinin, 7. taksit ödemelerinin başlamasını takiben ''en geç 3 gün içinde'' yapılması bekleniyor. 
     
     KİŞİSEL BAŞVURULAR 
     Kişisel başvurularda ise ödemeler, tasarrufu teşvik hesap numarasının son hanesine göre sırayla yapılacak. 
     Buna göre, tasarrufu teşvik hesap numarasının son hanesi, 1 olan hak sahiplerine 8 Eylül, 2 olan hak sahiplerine 9 Eylül, 3 olan hak sahiplerine 12 Eylül, 4 olan hak sahiplerine 13 Eylül, 5 olan hak sahiplerine 14 Eylül, 6 olan hak sahiplerine 15 Eylül, 7 olan hak sahiplerine 16 Eylül, 8 olan hak sahiplerine 19 Eylül, 9 olan hak sahiplerine 20 Eylül 2005 tarihlerinde ödeme yapılacak. 
     
</TEXT>
</DOC>
