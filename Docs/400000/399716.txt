<DOC>
<DOCNO> 399716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sonspo23.html </URL>
<DATE> 2005/12/01/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Beşiktaş zorlu sınavda 
</HEADLINE>
<TEXT>

     Sivas galibiyetiyle hayata dönen beşiktaş'ın bu gece UEFA Kupası grup maçındaki rakibi Zenit... Karşılaşma 21 45'te başlayacak Haydi Kartal, haydi 
     Beşiktaş UEFA’da yoluna devam etmek istiyorsa, kazanmak zorunda. Maç evimizde, taraftar göreve hazır. 
     Beşiktaş, UEFA Kupası H Grubu’nda Rusya’nın FC Zenit Saint Petersburg takımıyla yapacağı maçın hazırlıklarını tamamladı. Siyah-beyazlılar, basına kapalı yapılan son idmanın ardından kendi tesislerinde kampa girdi. 
     
     DURAN TOPLAR ÖNEMLİ 
     Teknik direktör Jean Tigana’nın son çalışmada, maçın taktiği üzerinde durduğu ve duran top organizasyonları yaptırdığı öğrenildi. 
     Sakatlıkları bulunan Ahmet Dursun, Tayfur ile Tümer’in katılmadığı antrenmanda Pancu, Gökhan ve Youla ise takımdan ayrı çalıştı. 
     Tigana’nın, antrenmanın ardından açıkladığı 18 kişilik maç kadrosuna yedek kaleciler Ramazan ve Volkan’ın yanı sıra sakatlıkları bulunan Tümer, Gökhan Zan, Tayfur, Pancu, Ahmet Dursun ve Youla alınmadı. Sakatlıktan kurtulan Sergen, Kleberson ve Ahmed Hassan ise kadroya dahil edildi. 
     
     MUHTEMEL 11 
     BEŞİKTAŞ Cordoba Ali Tandoğan İ.Toraman Çağdaş Adem Dursun Ahmed Hassan Okan Kleberson İ.Üzülmez Sergen İ.Akın 
     
</TEXT>
</DOC>
