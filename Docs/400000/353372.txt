<DOC>
<DOCNO> 353372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/magazin/amag.html </URL>
<DATE> 2005/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Televizyonun iyileri 'Beyaz İnci'lendi 
</HEADLINE>
<TEXT>


195 kişilik uzman jüri ve halkın 3 kategoride seçtiği televizyonun en iyi dizisi, oyuncu, yönetmen ve müziği, 'Beyaz İnci TV Ödülleri' töreniyle sahiplerini buldu 

Deniz Altuntaş 

İlk kez düzenlenen 'Beyaz İnci TV Ödülleri', önceki gece Lütfi Kırdar Kongre Sarayı'ndaki törenle dağıtıldı. Başbakan Recep Tayyip Erdoğan ile çok sayıda bakanın katıldığı törende, 3 kategoride 21 ödülün yanı sıra Cenk Koray onur ödülleri de sahiplerini buldu. 
Aday ve birincileri, 195 kişilik jüri ile internette yapılan oylamaya katılanlar belirledi. 

'Oktay halledecek' 
Sunuculuğunu Mehmet Ali Erbil'in üstlendiği törene 2 bine yakın davetli katıldı. 
'Kurtlar Vadisi'ndeki 'Elif' rolüyle 'Beyaz İnci'ye layık görülen Özgü Namal'ın şoförünün kullandığı cip, tören sonrası Harbiye'de bir kamyonetle çarpıştı. Namal'ın, "Parayı kaskodan alabilmemiz için git zabıt tuttur" sözü üzerine şoförü, "Konuştum, Oktay Kaynarca halledecek" dedi. Ozan Güven'in de yardımıyla, kamyon şoförüyle zararı karşılığı 150 YTL'ye anlaşıldı. Namal evine döndü. 

POLİSİYE-MACERA 
Dizi Kurtlar Vadisi 
Erkek Oyuncu Nejat İşler - Şeytan Ayrıntıda Gizlidir 
Kadın Oyuncu Özgü Namal - Kurtlar Vadisi 
Yardımcı Erkek Oyuncu Gürkan Uygun -Kurtlar Vadisi 
Yardımcı Kadın Oyuncu İpek Tenolcay - Kurtlar Vadisi 
Yönetmen Serdar Akar - Kurtlar Vadisi 
Müzik Gökhan Kırdar - Kurtlar Vadisi 

DRAMA 
Dizi Bir İstanbul Masalı 
Erkek Oyuncu Mehmet Aslantuğ - Bir İstanbul Masalı 
Kadın Oyuncu Sanem Çelik - Aliye 
Yardımcı Erkek Oyuncu Ozan Güven - Bir İstanbul Masalı 
Yardımcı Kadın Oyuncu Özge Özberk - Çemberimde Gül Oya 
Yönetmen Çağan Irmak - Çemberimde Gül Oya 
Müzik Kıraç - Bir İstanbul Masalı 

KOMEDİ 
Dizi Avrupa Yakası 
Erkek Oyuncu Ata Demirer - Avrupa Yakası 
Kadın Oyuncu Sumru Yavrucuk -Yabancı Damat 
Yardımcı Erkek Oyuncu Gazanfer Özcan - Avrupa Yakası 
Yardımcı Kadın Oyuncu Hümeyra - Avrupa Yakası 
Yönetmen Yağmur-Durul Taylan kardeşler - Yabancı Damat 
Müzik Gökhan Kırdar - Yabancı Damat 

Ödüllerini Başbakan verdi 

Gecenin sonunda ödül alan sanatçılar bir araya geldi. Cenk Koray adına verilen 'Onur Ödülü'ne layık görülen Suna Pekuysal, Yıldız Kenter ve Tekin Akmansoy'a, ödüllerini Başbakan Tayyip Erdoğan verdi. 


</TEXT>
</DOC>
