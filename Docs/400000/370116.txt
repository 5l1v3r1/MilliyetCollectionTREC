<DOC>
<DOCNO> 370116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/ekonomi/eko07.html </URL>
<DATE> 2005/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Finansbank'tan 220.9 milyon YTL net k r 
</HEADLINE>
<TEXT>



Finansbank, yılın ilk altı ayında net k rını yüzde 153 artırarak 220.9 milyon YTL olarak açıkladı. Finansbank'ın vergi ve karşılıklar öncesi konsolide k rı 420.3 milyon YTL oldu. Bankanın toplam aktifleri yılın ilk altı ayında yüzde 14 büyüyerek 15 milyar 355 milyon YTL'ye ulaştı. 
Özellikle TL kredilerde devam eden yükselişle bankanın nakit krediler portföyü 2004 sonuna göre yüzde 14 artarak 9.3 milyar YTL seviyesine çıkarken, 12 aylık büyüme yüzde 32 oldu. Özkaynaklar da aktiflerin büyümesine paralel olarak yüzde 14 artarak 1.3 milyar YTL'ye ulaştı. 

Büyümede krediler başı çekiyor 
Finansbank Genel Müdürü Sinan Şahinbaş yaptığı açıklamada şunları söyledi "Olumlu ekonomik hava içerisinde başlayan 2005 yılı, dünyada yaşanan son derece yoğun politik ve ekonomik gelişmelere rağmen istikrarını yılın ikinci çeyreğinde de korumuştur. Türkiye uygulamakta olduğu dezenflasyon politikasının sonuçlarını almaya devam etmekte ve dengeli ekonomik büyümesini devam ettirmektedir. TL'ye olan talebin devam ettiği gözlemlenirken özellikle bireysel kredilerde konut kredilerinin başını çektiği bir büyüme yaşanmaktadır." 


</TEXT>
</DOC>
