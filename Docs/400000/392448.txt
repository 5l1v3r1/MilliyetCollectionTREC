<DOC>
<DOCNO> 392448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sonyas03.html </URL>
<DATE> 2005/11/05/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Bağırmak insanı rahatlatıyor 
</HEADLINE>
<TEXT>

     Aşırıya kaçmadan sinirlenmek veya öfke duymak, kişinin sağlığına olumlu etki yapabiliyor. 
     Ara sıra sinirle birlikte adrenalin yükselmesi, inanılması güç ama, kişinin daha mutlu olmasını sağlıyor. Son araştırmalara göre sinirlenmek kişilerin kan basıncını yükselterek cortisol denilen stres hormonu salgılamasına yol açıyor. 
     Ancak bu hormonun belirli aralıklarla salgılanması, kişinin sinir sistemi ile beynine olumlu etki yapıyor. Kızgınlıklarını içine atmayap dışa vuran kişilerin de kalp-damar sağlıkları ile bağışıklık ve sinir sistemleri daha güçlü oluyor. 
     Bu nedenle bilimadamları, kişilerin öfkelerini hiçbir zaman bastırmamaları gerektiğinin altını çizerek, "Arada sırada öfkelenmek ve bu nedenle bağırıp çağırmak sağlığa sağlık katar" diyor. 
     
</TEXT>
</DOC>
