<DOC>
<DOCNO> 351049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sonsiy17.html </URL>
<DATE> 2005/06/11/ </DATE>
<TIME> 20.20 </TIME>
<AUTHOR>  </AUTHOR>
<HEADLINE>
Öymen "Avrupa'nın en bozuk gelir dağılımı olan ülkesi Türkiye'dir" 
</HEADLINE>
<TEXT>

     CHP Genel Başkan Yardımcısı Onur Öymen, "Avrupa’nın en bozuk gelir dağılımı olan ülkesi Türkiye’dir" dedi. 
     Onur Öymen, Antalya’nın Kaş İlçesi’ne bağlı Kalkan Beldesi’nde, Ata Mülkünü Koruma Vakfı tarafından organize edilen "yabancılara mülk satışına tepki toplantısı"nda yaptığı konuşmada, yabancılara mülk satışının milli bir mesele olduğunu söyledi. 
     Öymen, CHP’nin yabancı düşmanlığı yapmadığını, Türkiye’de mülk alacak vatandaşların kurallara uymasını istediklerini belirterek, bu kişilerin Türkiye’ye ve yöre insanlarına uyum göstermelerini beklediklerini ifade etti. 
     Kalkan’da bugüne kadar 750 villanın satıldığına işaret eden Öymen, Kalkan’a yerleşen İngilizlerin bu villaları yüksek miktarda paralar karşılığında kiraya verdiklerini, bunun sonucunda da Kalkan gibi turistik bir beldenin yerli halkının zarar gördüğünü savundu. 
     Çiftçilerin tarlalarını sattıklarını ve durumlarının iyi olmadığını ifade eden Öymen, "Çiftçi sattığı yeri geri alamaz duruma geldi. Hükümet, ’Çiftçi tarlasını iyi fiyata satsın, yatırım yapsın’ diyor. Çiftçinin durumunu iyileştirmek istiyorsanız, ürettiği malı iyi fiyata alın. O zaman çiftçi tarlasını yabancıya satmak zorunda kalmaz" diye konuştu. 
     Öymen, Türkiye’de gelir dağılımında bozukluk olduğunu belirterek, "Avrupa’nın en zengin 6 devletinden birisiyiz, ama halk neden fakir 
     Sebebi, gelir dağılımındaki bozukluktur. Avrupa’nın en bozuk gelir dağılımı olan ülkesi Türkiye’dir" dedi. 
     
</TEXT>
</DOC>
