<DOC>
<DOCNO> 378063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/soneko29.html </URL>
<DATE> 2005/09/13/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
IMF Heyeti, Hazine'deki çalışmalarını sürdürüyor... 
</HEADLINE>
<TEXT>

     İkinci gözden geçirme çerçevesinde Türkiye'ye gelen Lorenzo Giorgianni başkanlığındaki Uluslararası Para Fonu IMF heyeti, Ankara'daki temasları kapsamında, Hazine'de teknik çalışmalara devam ediyor. 
     Türkiye ziyaretinin ikinci bölümünü gerçekleştirmek üzere, hafta sonunda İstanbul'dan Ankara'ya gelen IMF heyetiyle teknik görüşmelere dün başlanmıştı. 
     Görüşmelerde, son makro ekonomik durum ve beklentiler ile yapısal reformlar konusundaki gelişmeler ele alınacak. 
     Bu çerçevede, 2005 yılı program hedefleri doğrultusunda kamu maliyesi ve para politikası alanlarındaki son gelişmeler gözden geçirilecek ve bankacılık, sosyal güvenlik ve vergi reformlarına ilişkin çalışmalar değerlendirilecek. 
     
</TEXT>
</DOC>
