<DOC>
<DOCNO> 354476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur12.html </URL>
<DATE> 2005/06/22/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Diyanet'ten 'zamanım yok' hutbesi... 
</HEADLINE>
<TEXT>

     Diyanet İşleri Başkanlığı, ''Zamanım yok'' bahanesiyle çocuklarını bile ihmal eden aileleri uyararak, günde iki saatin faydasız şeylerle heba olduğunu ve bir senede yaklaşık 730 saatin boşa gittiğini hutbe ile anlatacak Diyanet'in hazırladığı ''Vakti Değerlendirme'' konulu hutbe 24 Haziran Cuma günü camilerde okunacak. 
     Hutbede, pek çok kişinin zaman yokluğundan şikayet ettiği, koşuşturmaktan en gerekli işlere dahi zaman ayıramadıkları belirtilerek ''Bir akraba ziyareti, birkaç sayfa kitap okuma, hatta ailesiyle üç beş dakika sohbet etme veya çocuklarıyla meşgul olma gibi en önemli işler bile, 'vaktim yok' bahanesiyle ihmale uğrayıp gitmektedir'' denildi. 
     ''Doğru mu bu Gerçekten vaktimiz mi yok Eğer en lüzumlu işler için vakit bulamıyorsak, zamanımızın geri kalan kısmını bunlardan daha önemli işler için mi harcıyoruz '' sorusunun yöneltildiği hutbede, şöyle denildi 
     ''Günde iki saatimiz faydasız şeylerle heba olup gidiyorsa, bir senede yaklaşık 730 saatimiz gidiyor demektir. Bu da, neredeyse bir öğrencinin bütün bir sene boyunca okulda geçirdiği ders saatlerine denk bir süredir... Peki zamanımız gerçekten her sene bir eğitim yılını göz kırpmadan heba edecek kadar çok mu Hayatımızın dakikaları bu kadar ucuz mu '' Kaybedilen bir çok şeyin zamanla telafi edilebileceğinin anlatıldığı hutbede, ''Servetler yeniden kazanılabilir. Ayrılanlar birbirine tekrar kavuşabilir. Fakat giden zaman asla geri dönmez. Üstelik zaman, bizim yegane sermayemizdir. Dünya ve ahret için ne kazanacaksak, hepsini, bize verilmiş olan sayılı ömür dakikalarını harcayarak kazanırız. Onun için her şeyden değerli olan bu sermayemizi nereye harcadığımıza lütfen dikkat edelim'' görüşüne yer verildi. 
     
     VAKTİ İYİ DEĞERLENDİRMEK 
     Hutbede, insanların niçin yaşadığını bilmeleri, hayatında kendileri için kısa ve uzun vadeli hedefler planlamaları ve vakitlerini iyi değerlendirmeleri halinde çok büyük işler başarılabileceği önerisinde bulundu. 
     Hutbede, şöyle denildi 
     ''Günde on dakikamızı vererek her gün bir ayet ve bir hadis öğrenebiliriz. Bunun kazancını aylara ve yıllara vurduğumuz zaman, ortaya hiç de küçümsenmeyecek rakamlar çıkar. Mesela her akşam ailemizle birlikte Allah'ın kitabından, Peygamberimizin hadislerinden beş on dakikalığına bile olsa bir şeyler okuyacak olsak dünya ve ahretimiz için çok büyük kazançlar elde ederiz. Yine bir yararlı bilgi öğrenme, bir sanat dalı ile uğraşma, bir gönül alma gayreti, bir yardıma koşma gibi daha nice işler ve güzellikler, işte bu kısacık vakitler vasıtasıyla hayatımıza girer ve onu zenginleştirirler. 
     Yüce Allah bize çok değerli bir ömür bahşetmiştir. Bu bakımdan hayatımızın kıymetini bilip, zamanımızı ona göre değerlendirelim. Ömür sermayemizi Allah'a kulluk bilinciyle insanlığa hizmet uğrunda harcayalım. Çocuklarımıza ve gençlerimize de bu bilinci aşılayalım. Yaz tatillerini en iyi şekilde değerlendirmeleri için sorumluluklarımızı yerine getirelim.'' 
     
</TEXT>
</DOC>
