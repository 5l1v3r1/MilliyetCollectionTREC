<DOC>
<DOCNO> 377265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/yazar/asik.html </URL>
<DATE> 2005/09/10/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Baydemir raporu 
</HEADLINE>
<TEXT>


Diyarbakır Belediye Başkanı Osman Baydemir, Brüksel ve Strasbourg'da temaslar yapıyor. Avrupa Parlamentosuna 18 sayfalık rapor veriyor. AB Komisyonu'nda 
- PKK ve TSK aynı anda silah bırakmalıdır, gibi iddialı önerilerde bulunuyor... 
Muhterem sanki Belediye Başkanı değil de Federal Bölge Başbakanı 
Okurumuz soruyor 
- Neden diğer belediye başkanları da gidip AB'ye rapor sunmuyor 
Tabii sorunun yanıtı belli. Diyarbakır'ın ve bölge halkının AB nezdinde özel önemi var. 
Nedir bu özel önem 
Sol Meclis'in "AB Yalanları ve Gerçekler" kitapçığından alıntılayalım 
"Türkiye'de yaşayan insanların gelir düzeyleri ve sosyal hakları Avrupalı emperyalistleri hiç ilgilendirmiyor. Onlar neredeyse yalnızca etnik ve dinsel azınlıkların haklarından söz ediyorlar. 
Ekonomik açıdan tümüyle kendilerine bağımlı kıldıkları ülkelerde kendilerine bağlı toplum kesimleri yaratmak istiyorlar ve bu doğrultuda her türden dil, din, ırk ve etnik köken ayrımını kullanıyorlar." 

Denizli Belediyesi, içki içilen yerlerin kent merkezi dışına çıkarılmasına karar vermiş. 
Oldu olacak içki içenlerin kent merkezine girmesini de engellesinler... 
Haldun Ertem 

Cuma gösterisi Hizb - ut Tahrir üyesi bir grup, dün de Başbakan'ın cuma namazını kıldığı Hacı Bayram Camii'nde gösteri yapmış. Başbakan sıkıntılı anlar yaşarken polis, göstericileri yaka paça gözaltına almış. 
Manzaraya bakınca insan sormadan edemiyor... Bu ideolojinin mensupları hangi mümbit topraklarda yetişti Bunları Cumhuriyet yetiştirmiş olamaz, peki kim yetiştirdi Cuma namazını şov haline getiren yalnızca bu eylemciler mi Dini bir kez siyasallaştırınca böyle gösterilerin de ortaya çıkmasına şaşırmalı mı 

Okurumuz Tekirdağ'da Tuğlacılar Lisesi'nde ehliyet sınavına giriyor... Emir var. Cep telefonları sınav salonuna sokulmuyor. Peki ne olacak Kapıda bir vatandaş 1 YTL karşılığı telefonları emanete alıyor. Yaklaşık 500 telefona 3 saat bakan bu vatandaş 500 YTL kazanıyor. Bizim milletin girişimcilik ruhu bazen her türlü takdirin üzerine çıkıyor 

Yeşil Çekmece İstanbul Belediyesi'nin "Çevremiz hiç bu kadar yeşil olmamıştı" yollu ilanlarını renkli yalanlar olarak niteledik dün. Prof. Mesut Hasdemir diyor ki 
- Çevremiz hiç bu kadar yeşil olmadı ifadesine itirazınızı haklı bulmuyorum. Zira Küçükçekmece Gölü gerçekten hiç bu kadar yeşil olmamıştı diyor. 
Sayın Profesör şaka yapıyor tabii... Zira Küçük Çekmece Gölü kanalizasyon ve atıklar yüzünden, yani aşırı kirlilikten dolayı aşırı yeşillenmiş durumda... Üstelik kenarında oturanların hemen fark ettiği gibi, insanın burnunu sızlatan ölçüde lağım kokuyor. İşte İstanbul... 

Okurumuz S. Gürel diyor ki 
- Ali Babacan, yaptırdığı özel anket sonucuna göre, "İşsizlikte müthiş azalma var" demiş. 
Kanımca bu anketi AKP'li işsizler arasında yaptırmış. Söylediği ancak bu şekilde doğru olabilir... 

Örümceğin ağı İstanbul'da Taksim Savoy Oteli'nde birkaç yıl önce sivil toplum örgütleri toplanıyor... Şu kararı alıyorlar 
"Kısa vadede Türkiye'nin yapması gereken reformların başında toplumsal örgütlenme, parti kapatılmasının önlenmesi, MGK'nın yetkilerinin azaltılması, bölgeler arası dengesizliğin giderilmesi geliyor. Ana dilde yayın hakkı verilmesi konusunda hemfikiriz..." 
Bu bildiriye imza atan kuruluşlar Arı Hareketi, Doğa ile Barış Derneği, Doğal Hayatı Koruma Derneği, Güçlü Türkiye Projesi, İstanbul Avrupa Gençlik Forumu Derneği, Marmara Grubu Stratejik ve Sosyal Araştırmalar Vakfı, Türkiye Çocuklara Yeniden Özgürlük Vakfı, Türkiye Ekonomik ve Sosyal Etüdler Vakfı, Türkiye Ekonomik ve Toplumsal Tarih Vakfı, Yeşil Adamlar Çevre Eğitim Derneği..." 
Yukardaki bilgileri "Sivil Örümceğin Ağında" adlı kitaptan aldık... Soralım 
Doğal Hayatı Koruma Derneğinin MGK'yla ilgisi ne Ya da kimdir "Yeşil Adamlar Çevre Eğitim Derneği " 
Aslında merak gereksiz. Adları şu veya bu... Sivil toplum kuruluşu denilen bu örgütlerin çoğunluğu proje hazırlayıp yabancı vakıflardan fon almakta, görünüşte pek masum olan bu alışveriş giderek STK'ları yabancı vakıfların ve ülkelerin hizmetine sokmaktadır. 
Aydın diye adı geçen birçok ünlü isim, STK projelerinden geçinmektedir. 
Büyük devletlerin besleme aydın yaratma ve kullanma işi böyle bir örtünün altına saklanmıştır. Eski CIA Başkanı Colby "Geçmişte CIA'nın ifa ettiği görevi artık vakıflar eliyle yürütüyoruz", demektedir. Bu vakıfların dürüst olanları vardır. Ancak çoğunluğu masum taşra kızları gibi, önce yardım almakta, sonra giderek ağa düşmektedir. 
Mustafa Yıldırım'ın "Sivil Örümceğin Ağında" adlı kitabında bu konu çok açık anlatılmaktadır. Mutlaka okumalısınız... 



</TEXT>
</DOC>
