<DOC>
<DOCNO> 399654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/soneko52.html </URL>
<DATE> 2005/12/01/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
AB'de işsizlik oranı yüzde 8.5 
</HEADLINE>
<TEXT>

     AB üyesi 25 ülkede, işsizlik oranı ortalamasının yüzde 8.5 olduğu bildirildi. 
     Birliğin resmi istatistik kurumu Eurostat tarafından açıklanan ekim ayı verilerine göre, 12 AB üyesinin dahil olduğu avro alanında işsizlik ortalaması da yüzde 8.3 olarak belirlendi. 
     Bir önceki yılın aynı ayında işsizlik oranı AB'de yüzde 9, avro alanında ise yüzde 8.8 olarak açıklanmıştı. 
     Ekim ayı itibarıyle mevsimsel etkilerden arındırılmış verilerin mevcut olduğu AB ülkelerinde işsizlik oranları şöyle 
     ''İrlanda yüzde 4.3, Hollanda yüzde 4.7, Avusturya yüzde 5.3, Lüksemburg yüzde 5.6, Slovenya yüzde 5.8, Kıbrıs Rum kesimi yüzde 6.3, Estonya yüzde 6.9, Portekiz, Macaristan ve Litvanya yüzde 7.3, Malta yüzde 7.7, Çek Cumhuriyeti yüzde 7.9, Finlandiya yüzde 8.1, Belçika yüzde 8.4, İspanya yüzde 8.6, Letonya yüzde 8.7, Almanya yüzde 9.1, Slovakya yüzde 16.2 ve Polonya yüzde 17.6.'' Aynı dönemde işsizlik oranları ABD'de yüzde 5, Japonya'da ise yüzde 4.5 seviyesinde bulunuyor. 
     
</TEXT>
</DOC>
