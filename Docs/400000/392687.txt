<DOC>
<DOCNO> 392687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/yasam/axyas01.html </URL>
<DATE> 2005/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ramazan Bayramı'nda 85 kişi yollarda öldü 
</HEADLINE>
<TEXT>


Ramazan Bayramı tatili yine kana bulandı. 5 gün boyunca meydana gelen trafik kazalarında toplam 85 kişi can verirken, 456 kişi de yaralandı 

DOĞAN HABER AJANSI 

Karayolları, tüm önlem ve uyarılara rağmen Ramazan Bayramı tatilinde yine kana bulandı. Beş günde meydana gelen trafik kazalarında 85 kişi ölürken, 456 kişi yaralandı. 
Bayram genelinde Ankara'daki ve İstanbul'daki kazalarda 8 kişi hayatını kaybetti. Diğer illerde arife günü meydana gelen kazalarda 16 kişi öldü, 50 kişi yaralandı. Bayramın ilk gününde ise 14 kişi ölürken, yaralı sayısı 191 oldu. İkinci günü 10 kişinin can verdiği kazalarda 35 kişi yaralandı. Bayramın üçüncü günü ise ölü sayısı 13, yaralı sayısı 102'yi buldu. 

Son gün 24 ölü 
Tatilin son gününde de karayollarında can pazarı yaşandı. Dün saat 23.30'a kadar meydana gelen kazalarda 24 kişi yaşamını yitirdi, 44 kişi yaralandı. 
Erzurum - Çat Karayolu'nun 10. kilometresinde yolcu otobüsü ile bir otomobil çarpıştı. Otobüsün altında 20 metre sürüklenip şarampole devrilen otomobilde bulunan aynı aileden 4'ü çocuk 9 kişi yaşamını yitirdi. Ölenlerin kimlikleri Nezehe 57 , Ebubekir 75 , Fatih 12 , Ömer Faruk 8 , Emirhan 3 , Eyüp 2 , Hatem 9 , Fatma 40 ve Vehbi Yüzügüldü 40 olarak belirlendi. 

Dünkü diğer kazalar şöyle 
BALIKESİR 5 ölüİZMİR 1 ölü, 1 yaralıBURSA 1 ölü, 3 yaralı.DİYARBAKIR 8 yaralıKAYSERİ 8 yaralı.HATAY 1 ölü, 8 yaralı., SAMSUN 6 yaralı.ADANA 1 ölü, 1 yaralıBURSA 4 ölü, 4 yaralıGAZİANTEP 1 ölü, 3 yaralıMERSİN 1 ölü, 2 yaralı 

15 Ramazan Bayramı'nda 2123 kişi hayatını kaybetti 

Emniyet Genel Müdürlüğü verilerinden derlenen bilgiye göre, 15 yıl içinde 108 gün Ramazan Bayramı tatili yapan Türkiye, bu süre içinde 2286 trafik kazasına sahne oldu. İstatistik bilgilerine göre, bu kazalarda toplam 2123 kişi hayatını kaybetti, 4504 kişi de yaralandı. Bayram tatili süreleri göz önüne alındığında yaşanan trafik kazalarının geçmiş yıllara oranla azaldığı dikkat çekerken, ölümlü kazaların en çok gündüz ve güneşli günlerde gerçekleştiği kaydedildi. Uzmanlar, sıcak havalarda sürücülerin bunaldığını, bu nedenle emniyet kemerlerini takmadığını belirterek, şoförlerin güneşin etkisinden kurtulmak için, bir an önce gidecekleri yere ulaşmak amacıyla hız yaptıklarına da işaret etti. 

Tatilin son gününde dönüş çilesi vardı 

DHA 
Bayram tatilini güney illerinde ve memleketlerinde geçirmek isteyen tatilcilerin, dönüşlerini yine son güne bırakması ve olumsuz hava koşulları nedeniyle, otoyol gişeleri ile iskelelerde uzun kuyruklar oluştu. 

Alternatif yol arayışı 
Ankara-İstanbul otoyolundaki araç yoğunluğu nedeniyle Abant ve Kaynaşlı gişelerinde dün birikme oldu. Biriken araçlar Kaynaşlı'da 7 kilometrelik kuyruk oluşturdu. Karayolları Genel Müdürlüğü, yoğunluğu azaltmak için otoyolun Bolu Batı ve Doğu çıkışlarından D-100 yoluna alternatif güzerg h sağladı. 
Yalova'nın Topçular iskelesinde de dün dönüş çilesi yaşadı. Uzun kuyrukları gören bazı tatilciler, İstanbul'a İzmit Körfezi'ni dolaşarak döndü. Tatilin son günü, 8 olan arabalıvapur sayısı 11'e çıkarıldı. 


</TEXT>
</DOC>
