<DOC>
<DOCNO> 393521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sontur18.html </URL>
<DATE> 2005/11/09/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Manken Duygu Ulaş savcılıkta ifade verdi 
</HEADLINE>
<TEXT>

     Telefonla rahatsız edildiği iddiasıyla savcılığa suç duyurusunda bulunan manken Duygu Ulaş, "müşteki" sıfatıyla ifade verdi. 
     İstanbul Adalet Sarayı’na avukatı Ünal Güler ile birlikte gelen Duygu Ulaş’ın ifadesi, soruşturmayı yürüten Cumhuriyet Savcısı Ali Çelebi tarafından alındı. 
     Adliyeden çıkarken basın mensuplarının sorularını cevaplandıran avukat Güler, Duygu Ulaş’ı cep telefonundan arayan kişi ya da kişilerin rahatsızlık yaratmaları üzerine şikayetçi olduklarını ve Ulaş’ın bu konuda ifade verdiğini söyledi. 
     Avukat Güler, telefon kayıtlarının GSM operatöründen istendiğini ve arayanın kim olduğunun tespit edileceğini bildirdi. 
     "Ne zamandan beri bu şekilde rahatsız edildiği" sorulan Duygu Ulaş da, özelikle son 1 aydır yoğun bir şekilde sessiz telefonlar açılarak rahatsız edildiğini, ancak bu konuda şüphelendiği kimsenin olmadığını belirtti. 
     
</TEXT>
</DOC>
