<DOC>
<DOCNO> 393798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sonsiy18.html </URL>
<DATE> 2005/11/10/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Erdoğan AİHM'in gerekçesini gördükten sonra açıklama yaparım 
</HEADLINE>
<TEXT>

     Başbakan Recep Tayyip Erdoğan, Avrupa İnsan Hakları Mahkemesi’nin AİHM Leyla Şahin’in türban yasağıyla ilgili temyiz başvurusunu reddetmesine ilişkin "AİHM’in gerekçesi henüz önümüze gelmiş değil. Gerekçe önümüze gelmediği için bir değerlendirme yapmayı şu anda erken buluyorum. Gerekçeyi gördükten sonra gerekli açıklamayı yaparız" dedi. 
     Başbakan Erdoğan, Atatürk Kültür Dil ve Tarih Yüksek Kurumu’nda düzenlenen "Atatürk’ü Anma Toplantısı"nın çıkışında, gazetecilerin sorularını yanıtladı. 
     Bir gazetecinin, AİHM’in, İstanbul Üniversitesi eski öğrencisi Leyla Şahin’in türban yasağıyla ilgili temyiz başvurusunu reddetmesini nasıl değerlendirdiğini sorması üzerine Erdoğan, şunları söyledi 
     "AİHM’in gerekçesi henüz önümüze gelmiş değil. Gerekçe önümüze gelmediği için bir değerlendirme yapmayı şu anda erken buluyorum. 
     Gerekçeyi gördükten sonra gerekli açıklamayı yaparız." Erdoğan, Ürdün’ün Başkenti Amman’da meydana gelen patlamaları da bir soru üzerine değerlendirerek, "Terörün acımasız neticesini gördük. Bundan dolayı Ürdün halkına ve yönetimine şahsım ve milletim adına başsağlığı diliyorum" dedi. 
     
</TEXT>
</DOC>
