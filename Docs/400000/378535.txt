<DOC>
<DOCNO> 378535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/siyaset/siy03.html </URL>
<DATE> 2005/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sorun uygulamada 
</HEADLINE>
<TEXT>


Terör karşıtı yasaların yeterli olduğunu söyleyen Prof. Yurtcan, "Polisin yetkisi var, yakalasın" Doç. Sözüer de, "Örgütün amaçlarını övmek bile suç" dedi 

GÖKÇER TAHİNCİOĞLU Ankara 


Başbakan Erdoğan'ın, "yeni yasal düzenlemelerin terör örgütleri açısından zemin yarattığı ve zafiyet oluştuğu" sözlerine ceza hukukçularından da sert tepki geldi. Yeni TCK'nın mimarlarından Doç. Dr. Adem Sözüer, "Sorun ısrarla yasayı uygulamamakta. Bunlar da yetmiyorsa olağanüstü hal ilan edilsin" dedi. Hukukçular, şu düzenlemelerin uygulanabileceğine işaret etti 
"Sayın Öcalan" ifadesini kullanmak Yeni TCK'nın 215. maddesine göre, işlemiş olduğu bir suçtan dolayı bir kişiyi övme 2 yıla kadar hapis öngörüyor. Mitinglerde Öcalan posteri taşımak Yeni TCK'nın 220 8. maddesine göre 3 yıla kadar hapis cezası verilebiliyor. Örgüt amblemi, flaması, bayrağı taşımak Yeni TCK'daki 220 6 - 7'ye göre, örgüte üye olmamakla birlikte örgüt adına suç işleyen kişi örgüt üyesi gibi cezalandırılıyor. Yardımda bulunana da 3 yıla kadar hapis veriliyor. Propagandadan da ceza verilebilir. Öcalan'a özgürlük istemek 220. maddeye ve 314. maddedeki yargı kararının eleştirilmesi düzenlemesi sayesinde, 5 yıla kadar hapis cezası verilebilir. Eylemlerde taş, sopa kullanmak Kullanılan malzemenin niteliğine göre 7 yıla kadar hapis cezası verilebiliyor. İşyerlerinin, araçların camlarını taşlamak Yeni TCK ve 2911 sayılı yasaya göre, polis bu kişileri gözaltına alabiliyor. 7 yıla kadar hapis cezası verilebiliyor. Hilafet istemek - Atatürk'e hakaret Müebbet hapisten, 3 yıla kadar hapse kadar çeşitli cezalar verilebiliyor. Ambulans gibi kamu imk nlarını örgüt yandaşları için kullanmak da suç. 

Güvenlik güçlerinin yakındıkları 

Güvenlik güçlerinin, TCK'da olmadığını iddia ettikleri ve yakınmalarına neden olan bazı talepleri şöyle 
Gözaltına alınan örgüt mensubunun ailesine hemen değil, yarım gün kadar bir süre sonra haber verilsin.Şüpheli kişinin bir alana girmesi, bir alandan çıkması, seyahat etmesi, eylemlere katılması yasaklanabilsin.Kırsal alanda operasyon yapmak için valilik izni olmaksızın, ilgili amir izni yeterli görülsün. Terör tanımı değiştirilerek, genel istikrarı bozucu eylemler de bu tanım içine sokulsun. Yol araması için gerekli mahkeme kararı şartı kaldırılsın. OHAL Kanunu dışında güvenlik güçlerinin haklarını koruyucu düzenlemeler getirilsin. Suçu önleyici telefon görüşmeleri amir izniyle yapılabilsin. Bir alanı kapsayan genel telefon izleme izinleri verilebilsin. 

'Propaganda suç' 

Prof. Dr. Erdener Yurtcan Yetkiyi kullanacak kişilerin kafası karıştı gibi geliyor bana. Suçüstü halinde adamı yakalayacaksın. Cuma çıkışında en büyük suç işlenirken polis niye yakalamıyor ki 
Doç. Dr. Adem Sözüer Örgüte her türlü hizmet, üyesi olmasan da suç. Propaganda yasak. Sağı - solu taşlamak suç. Gizli izleme, ajan takibi var. Çok daha örnek var. Sorun bunları uygulamakta. Uygulamaktan sorumlu olan da yönetenlerdir. 


</TEXT>
</DOC>
