<DOC>
<DOCNO> 394478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/yasam/axyas02.html </URL>
<DATE> 2005/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Zehir tacirinin tuzağı 007 
</HEADLINE>
<TEXT>


İstanbul'da üzerlerinde "007" ibaresi bulunan 97 adet eroinli ecstasy hapı ele geçirildi. Polis, bu haplarla mücadele için özel ekip kurdu 

İSTANBUL Milliyet 

Türkiye'de ilk kez eroinli ecstasy hapları ele geçirilmesi polisi harekete geçirdi. Bunun düşük olan eroin pazarının genişletilmesi için sinsi bir tuzak olduğuna dikkat çeken polis, İstanbul Narkotik Şube Müdürlüğü bünyesinde eroinli haplarla mücadele için özel ekip kurdu. 
İstanbul Narkotik Şube Müdürü Tufan Ergüder, 9 Kasım'da Fatih'te sokak satıcısı Halit Kılıç'ın 50 üzerinde ele geçen 206 sentetik hapın kriminal incelemesi sonucunda üzerinde "007" ibaresi bulunan 97 tabletin aktif maddesinin eroin olduğunun anlaşıldığını açıkladı. Eroinin uyuşturucu maddelerin en tehlikelisi olduğunu anımsatan Ergüder, gençleri şu sözlerle uyardı 

Ölüme yol açabilir 
"Uyuşturucu satıcıları gençlere sinsi tuzak kurup eroin pazarını genişletmek için hileli yol izliyor. Ülkemizde ilk kez karşılaşılan ve vatandaşlarımızın can güvenliğini doğrudan etkileyen eroin tabletleri, ölümlere de neden olabilir." 


</TEXT>
</DOC>
