<DOC>
<DOCNO> 385268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/son/soneko12.html </URL>
<DATE> 2005/10/09/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
İkinci el otomobile AB dopingi... 
</HEADLINE>
<TEXT>

     Türkiye'nin AB müzakerelerine başlaması ikinci el otomobil piyasasını canlandırdı. 
     Konya'da kurulu otomobil alım-satımı yapan bir firmanın Genel Müdürü Fatih Tosun, AA muhabirine yaptığı açıklamada, 3 Ekim öncesinde ikinci el otomobilde yaprak bile kımıldamadığını söyledi. 
     Bu dönemde, elinde parası olan birçok kişinin, müzakerelerin başlayıp başlamayacağına bağlı olarak yükselmesini beklediği dövize yatırım yaptığını ifade eden Tosun, ''Bununla birlikte kriz endişesi, ikinci el otomobil satışlarını neredeyse tamamen durdurdu. Kimse elindeki hazır parayı otomobile yatırmadı, 3 Ekim'e kilitlendi'' dedi. 
     3 Ekim'den sonra Türkiye'nin AB müzakerelerine başlamasından sonra ikinci el piyasasının canlandığını dile getiren Tosun, ''Kriz endişesi sona erdi. AB ile müzakerelerin başlaması doping etkisi yarattı. Dövizden beklediğini bulamayan çok sayıda vatandaş, ertelediği otomobiline ulaşmak için soluğu galeride alıyor. Önceki yıllara göre yoğunluk olmasa da, 3 Ekim öncesine göre artan işler sevindirici'' diye konuştu. 
     Tosun, ekonomideki hareketliliğe bağlı olarak önümüzdeki günlerde ikinci el otomobil piyasasının daha da canlanmasını beklediklerini kaydetti. 
     Konya'da ikinci el otomobillerin, modellerine göre en düşük ve en yüksek fiyatları şöyle 
     
     
OTOMOBİL FİYATI Nissan Primera Klimalı 1998 12.5-14 Bin YTL Nissan Primera 1999 11-13 Bin YTL Renault Megane RTE 2001 16-18 Bin YTL Renault Brodway 1994 8-9 Bin YTL Şahin S 1998 8-9 Bin YTL Fiat Tipo 1998 10-11 Bin YTL Fiat Uno 1995 6.5-8 Bin YTL Fiat Palio 2001 13-14 Bin YTL Hyundai Accent 1999 10-11 Bin YTL Wolksvagen Polo 1999 11.5-12.5 Bin YTL Scoda Felicia 2000 10-11 Bin YTL Opel Corsa 2000 13-14 Bin YTL Opel Corsa Dizel 2004 20-21 Bin YTL 
     
</TEXT>
</DOC>
