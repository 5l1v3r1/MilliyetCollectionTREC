<DOC>
<DOCNO> 353515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/son/sontur29.html </URL>
<DATE> 2005/06/19/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Belini inciten aday, soruları sedyede cevapladı... 
</HEADLINE>
<TEXT>

     Eskişehir'de dün ailesiyle piknik yaparken hamaktan düşüp belini inciten kız öğrenci, ÖSS'ye gireceği okula ambulansla getirildi, soruları sedyede cevapladı. 
     Alınan bilgiye göre, dün ailesiyle piknik yapmaya giden Şura Kazan 17 , hamakta uzanırken düştü. Omurgasında zedelenme oluşan Kazan, ailesi tarafından Osmangazi Üniversitesi Tıp Fakültesi Hastanesi'ne kaldırıldı. 
     Sınava gireceği Anadolu Üniversitesi AÜ Yunusemre Yerleşkesi'ndeki İşitme Engelliler Eğitim Merkezi'ne İÇEM , özel ambulansla getirilen Kazan, soruları sedyede cevapladı. 
     Sınav sonunda sağlık görevlilerinin yardımıyla salondan alınıp, ambulansa bindirilen Kazan, ''Büyük talihsizlik yaşadım. ÖSS'den bir gün önce piknikte hamaktan düşünce omurgam zedelendi. Her şeye rağmen sınava girmem gerekiyordu. Sedye üzerinde de olsa girdim. Sınav da iyi geçti'' dedi. 
     
</TEXT>
</DOC>
