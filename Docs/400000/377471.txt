<DOC>
<DOCNO> 377471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/yazar/pulur.html </URL>
<DATE> 2005/09/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse.. 
</HEADLINE>
<TEXT>


BAKTIK yine cır cır ötüyor, cart curt atıyor. Sadece yüzündeki haya perdesini değil, geçmişini de kasap süngeri ile silmiş... 
"Ne diyorsun " diye sordular, ne diyeceğimizi biliyorlar da maksat bizi konuşturmak... 

"SİZ serçenin hik yesini bilir misiniz " diye sorduk, itiraz ettiler 
"Ne serçesi, herif karganın teki " 
"Dinleyin, dinleyin " diye anlattık 
"Küçük serçe kış günü yuvasından düşmüş, soğuktan donuyor, yolun kenarına sinmiş, titriyor. 
Yoldan geçen inek, sanki yer yokmuş gibi gelip serçenin üzerine pislemiş. Serçe kızmış, bağırmış ama dinleyen kim, inek onu nasıl duysun Ama biraz sonra serçe başlamış cik cik diye keyifle ötmeye, çünkü ineğin pisliği sıcak olduğu için onu ısıtmış... 
Serçenin sesini duyan kedi gelmiş 
- Serçe kardeş, uzat kanadını seni kurtarayım 
Serçe kanadını uzatmış, kedi pençesiyle tutmuş, serçe 
- Bu dünyada ne kadar iyi yaratıklar var derken, kedi pislikten aldığı serçeyi yiyivermiş " 

"Bunun bu herifle ilgisi ne " diye sordular 
"Kıssadan hisse çıkarmasını bilmez misiniz " dedik... 
"Bir, üzerine pisleyen herkesi düşman sanmayın 
İki, sizi pislikten kurtaran herkesi de dost sanmayın 
Üç, eğer gırtlağınıza kadar boka gömülmüşseniz, ağzınızı, dilinizi ve de kaleminizi tutun " 

ADAM idam mahk mu, asılacak, son arzusunu sormuşlar 
"Padişahın atına Arapça öğreteceğim, bana bir yıl süre tanıyın, eğer at Arapça konuşmazsa o zaman asın " 
Padişah da izin vermiş, adam almış atı yanına, dolaştırıyor. 

BİRİ yanına yaklaşmış 
"Ulan sen de bir numara var, hiç at Arapça öğrenir mi " 
İdam mahk mu, adamın kulağına eğilmiş 
"Bak arkadaş, dört ihtimal var Ya padişah ölür, ya at ölür, ya ben ecelimle ölürüm, ya da at Arapça öğrenir Daha bir yıl var, kim öle kim kala " 
Kıssadan hisse... 
Seçime kaç yıl var, atın Arapça öğrenmeyeceği kesin de... 

BİR zamanlar "düzenle" tutturmuştuk. "Bu düzen değişmelidir " diyenin peşine takılıp giderken, bunu söyleyenin gün gelecek Vahdettin hayranı olacağını ya da "Osmanlı Devleti'nin laisizme yakın olduğunu" söyleyeceğini hiç düşünebilir miydik 
Peki, bu düzen değişmeyecek mi 
Bunun cevabını 150 yıl önce yaşamış halk ozanı Ruhsati vermiş 
"Bir vakte erdi ki bizim günümüz 
Yiğit belli değil, mert belli değil 
Herkes yarasına derman arıyor 
Dava belli değil, dert belli değil. 

Fark eyledik ahir vaktin yettiğin 
Merhamet çekilip göğe gittiğin 
Gücü yeten soyar, gücü yettiğin 
Koyun belli değil, kurt belli değil." 
Ruhsati'nin anlattığı 150 yıl öncesiyle bugünü karşılaştırın bakalım... 
İşte size kıssadan hisse... 



</TEXT>
</DOC>
