<DOC>
<DOCNO> 353335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sontur33.html </URL>
<DATE> 2005/06/18/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Öldürülen teröristlerin cesetleri Malatya'ya getirildi... 
</HEADLINE>
<TEXT>

     Erzincan ve Tunceli kırsalında yapılan operasyonda ölü ele geçirilen 17 teröristin cenazeleri Malatya’ya getirildi. 
     Alınan bilgiye göre, operasyonda ölü olarak ele geçirilen 17 teröristin cenazeleri helikopterle Elazığ’dan Malatya Karaca Hava Alay Komutanlığı’na getirildi. 
     Daha sonra buradan 2 ambulans ve 2 cenaze nakil aracıyla alınan cenazeler, otopsi yapılmak üzere Adli Tıp Kurumu Malatya Grup Başkanlığı’na götürüldü. 
     Polis, cenazelerin getirildiği Adli Tıp Kurumu önünde geniş güvenlik önlemleri alırken, Adli Tıp Kurumu önünde İnsan Hakları Derneği İHD yetkilileriyle 2 avukatın olduğu gözlendi. 
     Jandarma Genel Komutanlığı’ndan yapılan açıklamada, Erzincan ve Tunceli illeri kırsalında yapılan operasyonda 17 teröristin ölü, 3 teröristin ise sağ olarak ele geçirildiği bildirilmişti. 
     
</TEXT>
</DOC>
