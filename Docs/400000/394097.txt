<DOC>
<DOCNO> 394097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/soneko51.html </URL>
<DATE> 2005/11/11/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Banca İntesa, Türkiye'ye girme konusunda ısrarlı... 
</HEADLINE>
<TEXT>

     İtalya'nın önde gelen bankalarından Banca İntesa'nın, Türkiye piyasasına girme konusunda ısrarlı olduğu bildirildi. 
     Banca İntesa Yönetim Kurulu Başkanı Corraro Passera, Milano'da düzenlediği basın toplantısında, ''özellikle Türkiye, Romanya ve Ukrayna piyasasına girme konusunda ısrarlıyız. Ama bunu astronomik rakamlar ödemeksizin yapmak istiyoruz'' dedi. 
     Passera, geçtiğimiz günlerde Romanya Ticaret Bankası'nın BCR özelleştirme ihalesini kazanamamış olmalarının sebebine ilişkin soruya karşılık ise ''ihaleye biz de katıldık ama görüldüğü kadarıyla yeterince agresif davranmadık'' diye yanıtladı. 
     Passera, Banca İntesa'nın 2005 yılının dokuz ayı itibarıyla net karında yüzde 36.3'lük bir artış kaydetmiş olduklarını da belirtti. 
     Banca İntesa, geçmiş dönemde Türkiye Garanti Bankası'nın çoğunluk hisselerini satın almak üzere, banka yönetimiyle uzun süre görüşmeler yapmıştı. 
     Ancak taraflar arasında son anda anlaşma sağlanamadığı için, Banca İntesa'nın bu girişimi başarısızlıkla sonuçlanmıştı. 
     
</TEXT>
</DOC>
