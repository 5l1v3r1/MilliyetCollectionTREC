<DOC>
<DOCNO> 383555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sondun54.html </URL>
<DATE> 2005/10/03/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Çek Cumhuriyeti ve Irak'tan AB desteği... 
</HEADLINE>
<TEXT>

     Çek Cumhurbaşkanı Vaclav Klaus ve ülkesini ziyaret eden Irak Devlet Başkanı Celal Talabani, Türkiye'nin AB'ye üyelik müzakerelerinin başlatılmasından yana olduklarını bildirdiler. 
     Klaus, Talabani ile görüşmesinin ardından yaptığı açıklamada, Türkiye ile üyelik müzakerelerinin başlatılmasını desteklediklerini söyledi. Klaus, ''Bu konuyu uzunca konuştuk. Irak, sınırının Avrupa'ya dayanmasını, Avrupa kültürü ve demokrasisinin Irak'a kadar gelebilmesi için Türkiye'nin AB üyesi olmasını arzu ediyor'' dedi. 
     Türkiye ile müzakerelerin başlatılmasına ilişkin görüşmelerle ilgili olarak, bazı Avrupalı siyasetçilerin iki yüzlü davrandıklarını ifade eden Klaus, ''Türk siyasetçilerin büyük bölümü siyasi sermayelerinin tamamını AB üyeliğine yatırdılar. Şimdi hayır demek bu büyük ve önemli ülkeyi istikrarsızlığa sürükleyici olabilir'' şeklinde konuştu. 
     Celal Talabani de, yaptığı açıklamada, Klaus'un düşüncesini paylaştığını belirterek, ''Türkiye'nin üyelik müzakerelerinin başlatılmasından yanayım'' diye konuştu. 
     
</TEXT>
</DOC>
