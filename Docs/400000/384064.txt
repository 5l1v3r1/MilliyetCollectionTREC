<DOC>
<DOCNO> 384064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/siyaset/axsiy02.html </URL>
<DATE> 2005/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Rehberimiz Atatürk'tür 
</HEADLINE>
<TEXT>


Orgeneral Faruk Cömert, "Yüce Türk ulusunun bekası ve mutluluğudur" diye konuştu 

İSTANBUL Milliyet 


Hava Kuvvetleri Komutanı Orgeneral Faruk Cömert, "Hepimizin hedefi, laik ve demokratik Türkiye Cumhuriyeti'nin muhafazası, yüce Türk ulusunun bekası ve mutluluğudur" dedi. 
Hava Harp Okulu'na katılan öğrencilerin ant içmesi ve yeni eğitim-öğretim yılının başlaması nedeniyle Yeşilyurt'taki Hava Harp Okulu'nda düzenlenen törene katılan Cömert, komutanlar ve öğrencilere "Sizlere güvenim sonsuzdur" diye seslendi. Cömert, şunları söyledi 
"Hepimizin hedefi laik ve demokratik Türkiye Cumhuriyeti'nin muhafazası, yüce Türk ulusunun bekası ve mutluluğudur. Hedefimize ulaşmadaki tek rehberimiz Atatürk ilke ve inkılaplarıdır. Türk Hava Kuvvetleri'nin en genç subayları olarak duyuşsal alandaki eğitiminizin hedefi, gerektiğinde vatan için canınızı gözünü kırpmadan feda etmektir." 
Cömert, şöyle devam etti "Hava Kuvvetleri, kullandığı yüksek teknolojiye uygun olarak personelini emsallerinden üstün kılacak bir sürekli eğitim-öğretim modelini hayata geçirecektir. Bu modelin en can alıcı özelliklerinden biri öğretim ve eğitim arasındaki farka yapılan vurgudur. Çağdaş eğitim, atılım kararlılığımızı bu önemli günde ve kartallar yuvasında açıklamaktan büyük bir sevinç duyuyorum." 


</TEXT>
</DOC>
