<DOC>
<DOCNO> 378043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/soneko09.html </URL>
<DATE> 2005/09/13/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Çukurova'dan Yapı Kredi açıklaması... 
</HEADLINE>
<TEXT>

     Çukurova Holding, Çukurova Grubu ile TMSF mülkiyetindeki Yapı Kredi Bankası YKB hisselerinin satışının, 31 Ekim 2005'e kadar Çukurova koordinasyonunda yürütüleceğini, satışın tamamlanamaması halinde, TMSF'nin satış yetkisinin bu tarihten sonra yürürlüğe gireceğini bildirdi. 
     YKB ile ilgili olarak Çukurova Holding'den Borsa'ya gönderilen açıklamada, bankanın yüzde 57.4 oranındaki hissesinin satışı ile ilgili olarak bir gazetede ''1 Ekim'den itibaren Yapı Kredi'de satış kararı tümüyle TMSF'ye geçiyor'' şeklinde yoruma yer verildiği belirtilerek, şöyle denildi 
     ''Kamuoyunca da yakından bilindiği üzere, Çukurova Grubu ile TMSF mülkiyetindeki YKB hisselerinin satışı, Çukurova Grubu ile TMSF ve BDDK arasında ayrı ayrı imzalanan 4 Ağustos 2004 ve 5 Ağustos 2005 tarihli ek sözleşmeler uyarınca, 31 Ekim 2005 tarihine kadar Çukurova Grubu koordinasyonunda yürütülecek olup, satışın tamamlanamaması halinde, TMSF'nin satış yetkisi bu tarihten sonra yürürlüğe girecektir.'' 
     
</TEXT>
</DOC>
