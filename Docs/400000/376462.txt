<DOC>
<DOCNO> 376462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sonspo10.html </URL>
<DATE> 2005/09/07/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Tuncay Şanlı geri geldi 
</HEADLINE>
<TEXT>

     Ligin ilk haftasındaki D.Bakırspor maçında gördüğü kırmızı kartla 3 maç ceza alan, ardından da sakatlanan Tuncay, topla çalışmaya başladı. 
     Ligin ikinci haftasında Diyarbakırspor ile oynanan karşılaşmada gördüğü kırmızı kartla 3 maç ceza alan, ardından şanssız bir şekilde sakatlanan Tuncay Şanlı, uzun bir aradan sonra topla çalışmaya başladı .Sabah idmanında salonda tek başına çalışan yıldız futbolcu, öğleden sonra ise sahaya çıkarak, antrenör İrfan Saraloğlu yönetiminde idman yaptı. Başarılı oyuncunun bugünden itibaren takımla birlikte idmanlara katılacağı öğrenilirken, kaleci Rüştü Reçber’in ise yarınki antrenmanda yerini alarak, Ankaraspor mücadelesinin hazırlıklarına başlayabileceği bildirildi. 
     
</TEXT>
</DOC>
