<DOC>
<DOCNO> 370325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonspo38.html </URL>
<DATE> 2005/08/16/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Grekoromende Selçuk Çebi ve Yekta Yılmaz Gül, finale yükseldi... 
</HEADLINE>
<TEXT>

     
     Etem Geylan bildiriyor 


     23. Dünya Üniversiteler Yaz Spor Oyunları UNIVERSIADE 2005 grekoromen stil güreş müsabakalarında Türk sporculardan 66 kiloda Selçuk Çebi ile 120 kiloda Yekta Yılmaz Gül finale yükseldi. 
     Özel Yamanlar Lisesi Spor Salonu'ndaki grekoromen stil güreş müsabakalarının ilk günü sabah seansında, 55, 66, 84 ve 120 kilolarda karşılaşmalar yapıldı. 66 kiloda ilk turu bay geçen Selçuk Çebi, ikinci turda Kazak rakibi Askhat Dilmukhamedov'u 2-0 3-2, 2-0 yendi. Çeyrek finalde Polonyalı güreşçi Lukasz Tarnecki ile karşılaşan Selçuk Çebi, karşılaşmayı 2-0 5-0, 4-3 kazandı. 
     Yarı finalde ABD'li güreşçi Justin Lester'i 2-1 7-0, 1-2, 3-1 yenen Çebi, Koreli Ji Hyun Jung ile altın madalya mücadelesi verecek. 
     120 kiloda Yekta Yılmaz Gül, ilk turda Macar güreşçi Gyula Branda'yı 2-0 6-0, 3-0 yenerek çeyrek finale çıktı. İranlı Sharabiani Ghesmattiazar ile karşılaşan Gül, rakibini 2-0 1-1, 1-1 yenerek, yarı finale yükseldi. Yarı finalde Alexander Ekimov'u 2-0 3-2, 3-0 yenen Gül, finale adını Kübalı Lopez Mijain ile yazdırdı. 
     55 kiloda ilk turu bay geçen Onur Şensoy, ikinci turda Ermeni güreşçi Khosorov Melikyan'ı 2-1 0-6, 1-1, 6-1 yendi. Çeyrek finalde Çek rakibini 2-0 5-0, 2-0 yenen Şensoy, yarı finalde İranlı Hassan Rangraz'a 2-0 1-7, 0-3 mağlup oldu. 
     84 kiloda ilk turu bay geçen Adem Taşçı, ikinci turda Alman güreşçi Bjorn Holk'a 2-0 0-3, 1-1 yenildi. Holk'un finale yükselmesiyle, Taşçı represaj maçına çıkmaya hak kazandı. 84 kiloda Kanada adına güreşen Türk sporcu Yasin Kaya, Yunan rakibi Shalva Gadabadze'ye 2-0 7-0, 8-0 yenildi. Kaya'nın minderden inerken Türk ve Kanada bayraklarıyla seyircileri selamlaması büyük alkış topladı. 
     
</TEXT>
</DOC>
