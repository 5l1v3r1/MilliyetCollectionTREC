<DOC>
<DOCNO> 399801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/guncel/axgun01.html </URL>
<DATE> 2005/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aile içi şiddete genelge 
</HEADLINE>
<TEXT>


İçişleri Bakanı Aksu'nun gönderdiği genelgede, aile içi şiddet mağdurlarının şik yetinin dikkate alınmadığı belirtilerek, şiddet uygulayan erkeğe polis takibi yapılması istendi 

ANKARA Milliyet 

İçişleri Bakanı Abdülkadir Aksu, aile içi şiddetin önlenmesi konusunda devrim niteliğinde bir genelgeye imza attı. Türk aile yapısı ve kadınların ekonomik özgürlük sorunu nedeniyle aile içi şiddet mağdurlarının şik yetçi olamadığı, olanların da şik yetinin dikkate alınmadığı belirtilen genelgeye göre, şiddet gösterenin silahına el konulacak ve karakollar şiddet gösteren kişinin evden uzaklaştırılması gibi tedbir kararlarını etkin biçimde izleyecek. 
Aksu, 1998'de yasalaşan Ailenin Korunmasına Dair Kanun'un uygulanması konusunda birlik sağlanması amacıyla valiliklere gönderdiği genelgede, Anayasa'ya göre devletin ailenin huzuru, anne ve çocukların korunmasından sorumlu olduğunu anımsattı. 
Genelgede koruyucu tedbirlerin alınmasının zorunlu olduğunu belirten Aksu, son yıllarda bu tip olayların toplumu sarsan boyutlara ulaştığını, her geçen gün ailede yaşanan dayak, işkence ve cinayet gibi şiddet olaylarının görsel ve yazılı basında izlendiğini belirtti. 

İşte tedbirler 
Aksu, genelgede, mahkemelerin şiddet gösteren eşin, aile bireylerine şiddet göstermemesi, evden uzaklaştırılması, konuta yaklaştırılmaması, eşyalara zarar vermemesi, iletişim vasıtalarıyla aileyi rahatsız etmemesi, alkol ve uyuşturucu kullanarak konuta gelmemesi ve bunları konutta kullanmaması için tedbir kararı verebildiğini anımsattı. 

Mağduriyeti önleyin 
Aksu, aile içi şiddetin engellenmesi için valiliklere şu talimatları verdi 
Kolluk kuvvetlerine başvuranların mağduriyetlerinin engellenebilmesi için tüm işlemler yapılacak. Çocuğun şiddet görmesi halinde şik yet beklenmeksizin yasal işlemler başlatılacak. Suç işleyen çocuklara yönelik tedbirler için evrak hazırlanacak.Şiddet gösteren kişinin, eşini ve aile bireylerini iletişim vasıtalarıyla rahatsız etmemesine yönelik tedbirin ihlali halinde savcılıklara başvurulacak. Koruma eşlerden birinin evden uzaklaştırılması gibi kararlarının savcılıklarca polise gönderilmesi durumunda buna uyulup uyulmadığı, mağdurun ikamet yeri karakollarca izlenecek ve savcılığa bilgi verilecek.Koruma kararı uyarınca alınan tedbir ve tedbirlere uyulmaması durumunda şik yete bakılmadan resen soruşturma başlatılacak.Olay bir başka kurumun görev sahasında olsa bile "bizim işimiz değil" diyerek hukuk dışı uygulamalar görmezden gelinmeyecek.Sığınma evlerinin adresleri ve kalanların isimleri kesinlikle gizli tutulacak. Kusurlu eşin üzerinde bulunan silah ve benzeri araçlar tutanakla teslim alınacak. 


</TEXT>
</DOC>
