<DOC>
<DOCNO> 388849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sontur01.html </URL>
<DATE> 2005/10/22/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Beyoğlu'nda ATM'den hırsızlık girişimi... 
</HEADLINE>
<TEXT>

     Beyoğlu'nda bir bankanın ATM'sinden hırsızlık girişimine ilişkin 1 kişi gözaltına alındı. 
     AA muhabirinin aldığı bilgiye göre, 2 kişi, gece saatlerinde Fındıklı Salı Pazarı Meclisi Mebusan Caddesi'nde bulunan bir banka ATM'sinin arka tarafındaki kapısını açmaya çalıştı. Bu kişiler, çevredekilerin durumu fark ederek polis ekiplerine bildirmesi üzerine yaya olarak kaçmaya başladı. 
     Kısa sürede olay yerine gelen polis ekipleri, çeşitli suçlardan sabıkalı olduğu belirtilen M.B'yi 40 gözaltına alarak, Karaköy Polis Merkezi'ne götürdü. Diğer zanlının yakalanması için de polis ekiplerince çalışma başlatıldı. 
     Olay sonrası ATM'ye gelen polis ekipleri, zanlılara ait olduğu belirtilen bir çantada hırsızlıkta kullanılan çeşitli malzemeler, piknik tüpü, oksijen kaynağı, kar maskesi, meşrubat ve su buldu. 
     Polisin incelemesi sonucu, ATM'den hırsızlık gerçekleşmediği belirlendi. 
     
</TEXT>
</DOC>
