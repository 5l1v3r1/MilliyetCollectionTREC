<DOC>
<DOCNO> 356657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonsiy20.html </URL>
<DATE> 2005/06/29/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
TMSF Başkanı Operasyondan önce değil sonra Başbakan'a bilgi verildi 
</HEADLINE>
<TEXT>

     TMSF Başkanı Ahmet Ertürk, Şevket Demirel’in şirketlerine el konulması operasyonundan önce Başbakan Recep Tayyip Erdoğan’a bilgi vermediklerini belirterek, operasyondan sonra bilgi verildiğini söyledi. 
     TBMM Plan ve Bütçe Komisyonu’nda, Bankacılık Yasa Tasarısı’nın görüşülürken CHP İstanbul Milletvekili Kemal Kılıçdaroğlu, Şevket Demirel’in şirketlerine el konulmasını gündeme getirdi. 9. 
     Cumhurbaşkanı Süleyman Demirel’in olayı gasp olarak nitelendirerek "Başbakan’ın olaydan haberi olduğu"nu söylediğini belirten Kılıçdaroğlu, TMSF Başkanı Ertürk’e, " Demirel’in şirketlerine el konulacağından Başbakan’ın haberi var mıydı, kendisine bilgi verdiniz mi " diye sordu. 
     Ertürk, TMSF’nin özerk bir kurul olduğunu hatırlatarak, kararlarını kendi içinde aldığını, herhangi bir onaya gerek olmadığını kaydetti. Ertürk, "TMSF olarak biz de bunu uygulamak zorundayız. Bu operasyon yapılmadan önce bilgi verilmiş değildir. Ancak yapıldıktan sonra operasyonunun dayanakları konusunda, kendisine gelebilecek sorular nedeniyle bilgi verilmiştir. Ama operasyon yapıldıktan sonra bilgi verildi" dedi. 
     
</TEXT>
</DOC>
