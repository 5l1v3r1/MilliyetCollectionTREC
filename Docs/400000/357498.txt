<DOC>
<DOCNO> 357498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sonyas20.html </URL>
<DATE> 2005/07/01/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Sunucuyla kavga eden Tom Cruise'a Brooke Shields'den sert tepki 
</HEADLINE>
<TEXT>

     Amerikalı aktris Brooke Shields, sinema oyuncusu Tom Cruise'un NBC televizyonunun ''Bugün'' programında sunucu Matt Lauer ile anti-depresan ilaçlar üzerine kavga etmesine sert tepki gösterdi. 
     Shields, New York Times gazetesinde yayınlanan açıklamasında, anti-depresanların, ilk çocuğu Rowan Francis'i doğurduktan sonra yaşadığı bunalımı atlatmasını sağladığını belirterek, ''Bay Cruise, hiç doğum sonrası depresyona girmedi'' dedi. 
     Brooke Shields, doğumdan sonra girdiği depresyonda, ilaç almazsa pencereden atlama noktasına geldiğini ifade ederek, doktorun bu hislerinin nedenini, östrojen ve projesteron hormonlarının sevilerindeki artışa bağladığını ve kendisine anti-depresan ilaç tedavisi uyguladığını kaydetti. 
     Shields'i bu tür ilaçlar alması nedeniyle eleştiren Amerikalı sinema oyuncusu Tom Cruise, psikiyatrik tedavi için kullanılan anti-depresan ilaçları öven, konuğu olduğu sunucu Matt Lauer'i ''bilgisizlik, dikkatsizlik ve sorumsuzlukla'' suçlamıştı. 
     
</TEXT>
</DOC>
