<DOC>
<DOCNO> 352056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/siyaset/siy06.html </URL>
<DATE> 2005/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Topuz Köşk'te molla olmaz 
</HEADLINE>
<TEXT>


ANKARA Milliyet 


CHP Grup Başkanvekili Ali Topuz, AKP'nin "bir mollayı" Köşk'e oturtmayı hedeflediğini savunarak bunun büyük bunalımlara yol açacağını söyledi. 
Topuz, TBMM'deki basın toplantısında, özetle şunları kaydetti "Erken seçim AKP'yi telaşlandırıyor. Hani yüzde 40'larda dolaşıyordu .. Anayasa değiştirme gücü sayısal olarak olsa bile, bir iktidarın, Anayasa değişikliği, Cumhurbaşkanı seçmek gibi konularda konsensüsü sağlamaya mecbur olduğunu bilmesi gerekir... Şimdi bunların bir hedefi kaldı Cumhurbaşkanlığı koltuğuna da kendileri gibi bir mollayı getirip oturtmak. AKP modern Türkiye Cumhuriyeti üzerinde kara buluttur. Seçim mutlaka öne alınmalı. Hele Cumhurbaşkanı seçimi bu karanlık düşünceli insanların takdirine bırakılmamalı." 

'Bir mum yaktı mı ' 
Erdoğan da, NTV'ye yaptığı açıklamada, Topuz'a "CHP kendi çalıp kendi oynuyor. O ifadeyi kullanan,'AKP'yi karabulut olarak gören' zat, edep adap sınırlarını aşmış bir zat. Şecaat arzederken sirkatin söylüyor. Bu ülkenin tarihinde mollalar da var. Çağ kapatıp çağ açtılar. O zat bir mum yaktı mı "diye yanıt verdi. 


</TEXT>
</DOC>
