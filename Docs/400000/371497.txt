<DOC>
<DOCNO> 371497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sonspo28.html </URL>
<DATE> 2005/08/20/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Trabzonspor 3 - Ankaragücü 1 
</HEADLINE>
<TEXT>

     Turkcell Süper Ligi’nde Trabzonspor ile Ankaragücü arasındaki maç, bordo-mavili takımın 3-1 üstünlüğüyle sona erdi. 
     Geçen hafta Konyaspor deplasmanında 2 puan yitiren bordo- mavililer, Ankaragücü karşısında baskılı bir futbol ortaya koydu. 
     Yaklaşık 20 bin kişilik taraftar desteğini arkasında bulan evsahibi ekip, belirgin bir üstünlük kurduğu rakibi karşısında kaptan Fatih Tekke’nin golleriyle ilk yarıyı 2-0 önde kapamayı başardı. 
     8. dakikada Gökdeniz’in soldan ortasına ceza alanı içinde Fatih’in 
     kafa vuruşunda, üst direğin altına çarpan top, daha sonra filelerle buluştu 1-0. 
     11. dakikada Szymkowiak’ın pasıyla sağdan ceza alanı son çizgisine 
     dek inen Yattara, kaleci Orkun’dan sıyrılarak topu Fatih’e aktardı. Bu futbolcu da altıpas içinden meşin yuvarlağı filelere gönderdi 2-0. 
     20. dakikada Fatih’in pasında sağdan ceza alanına giren 
     Yattara’nın çapraz pozisyondaki şutunda, top yandan auta gitti. 
     33. dakikada Gökdeniz’in arapasında sağ çaprazdan ceza alanına 
     giren Yattara’nın kaleci Orkun ile karşı karşıya kaldığı posizyonda sert şutunda, Orkun topu kornare çelmeye başardı. 
     37. dakikada Szymkowiak’ın pasında ceza alanında topla buluşan 
     Gökdeniz’in şutunda, meşin yuvarlak kaleci Orkun’da kaldı. 
     43. dakikada Deniz’in soldan kullandığı köşe vuruşunda, 
     Jefferson’un uzaklaştırmak istediği topu önünde bulan Umut’un şutunda, meşin yuvarlak üstten auta çıktı. 
     44. dakikada Gökdeniz’in pasında yakın mesafede topla buluşan 
     Szymkowiak, kötü bir vuruşla meşin yuvarlağı yandan auta gönderdi. 
     Bu yarıda başka gol olmayınca, ilk yarı 2-0 Trabzonspor’un üstünlüğüyle sonuçlandı. 
     
     İlk yarı sonucu Trabzonspor 2 - Ankaragücü 0 

     48. dakikada Hüseyin’in ceza alanı dışından sert şutunda, top 
     kaleci Orkun’da kaldı. 
     55. dakikada Yattara’nın uzun pasında yakın mesafede topla buluşan 
     Szymkowiak’ın şutunda, kaleci Orkun iki hamlede topun sahibi oldu. 
     58. dakikada Fatih’in pasıyla ceza alanına girerek rakiplerinden 
     sıyrılan Yattara, kaleci Orkun ile karşı karşıya kaldığı anda, yerden bir vuruşla topu Orkun’un solundan filelere gönderdi 3-0. 
     77. dakikada Birol’un yerden pasında, savunmanın uzaklaştıramadığı 
     topu ceza alanı içinde önünde bulan Umut, yerden bir vuruşla topu kalecinin sağından filelerle buluşturdu 3-1. 
     78. dakikada Celaleddin’in pasında ceza alanı içindeki Jun’un 
     vuruşunda, top yandan auta çıktı. 
     81. dakikada Fatih’in pasında uygun durumdaki Jun, kötü bir 
     vuruşla topu üstten auta gönderdi. 
     Karşılaşmada bu dakikadan sonra başka gol olmayınca, maç evsahibi Trabzonspor’un 3-1 galibiyetiyle tamamlandı. 
     
</TEXT>
</DOC>
