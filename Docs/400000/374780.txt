<DOC>
<DOCNO> 374780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sonspo06.html </URL>
<DATE> 2005/09/01/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Anelka'nın duygulandığı an .. 
</HEADLINE>
<TEXT>

     Sakatlığını atlatarak, Samsunspor karşılaşmasında yeniden formasına kavuşan ve takımının 2. golüne imza koyan Anelka’dan taraftar için övgü dolu sözler. Kendisine ait internet sitesine bir açıklama yapan yıldız oyuncu, cumartesi gününün kendileri için iyi geçtiğini kaydederek, şunları ifade etti Samsunspor’u ağırladık ve 5-2’lik skorla 3 puanın sahibi olduk. Bir kez daha yenik duruma düştük ama Alex’in ilk yarı bitmeden attığı o müthiş rövaşata ile beraberliği sağladık.'' Ritmimi buluyorum’ İlk yarıda biraz zorlandım ama ikinci yarıda herşey daha iyiydi. Kaptan Ümit güzel bir orta yaptı ve kafa golümle 2-1 öne geçtik ki, bu bize büyük moral sağladı. Seyircimiz gerçekten mükemmeldi. Bir an olsun susmadılar. Karşılaşma öncesi beni çağırmalarıyla çok duygulandım. Rimtim yavaş yavaş yerine geliyor. Çok daha iyi olmam için 2-3 maç oynamam lazım.'' Anelka, Şampiyonlar Ligi’yle ilgili olarak da, Zor bir gruba düştük ama başarabiliriz. Bize çalışmak düşer'' ifadesini kullandı. 
     
</TEXT>
</DOC>
