<DOC>
<DOCNO> 371438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sondun20.html </URL>
<DATE> 2005/08/20/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Merkel Türkiye'yi seçim malzemesi yapacak... 
</HEADLINE>
<TEXT>

     Alman Birlik partilerinin CDU CSU , 18 Eylül'de yapılacak genel seçimler için kendi bünyelerinde oluşturdukları yüksek seçim Kurulunun Türkiye'nin AB üyeliğini daha yoğun şekilde seçim konusu yapma kararı aldığı bildirildi. 
     Welt am Sonntag gazetesi, Birlik partileri yüksek seçim kurulunun, partili bazı politikacıların karşı çıkmasına rağmen, Türkiye'nin AB üyeliği konusunu seçimlerden önce daha yoğun şekilde ön plana çıkarılması konusunda karar aldığını yazdı. 
     Der Spiegel dergisi de, Hessen Eyaleti Başbakanı Roland Koch'un, Türkiye'nin AB üyeliği konusunun ''merkezi bir seçim konusu'' haline getirilmesini istediğini, ancak CDU Genel Başkanı Angela Merkel'in buna karşı çıktığını yazmıştı. 
     Birlik 90 Yeşiller Partisi Berlin eyalet meclisi milletvekili Özcan Mutlu, Birlik partileri yüksek seçim kurulunun aldığı kararla ilgili olarak AA muhabirine yaptığı açıklamada, ''Bu karar açık bir şekilde Türkiye düşmanlığıdır. Birlik partileri içinden Türkiye'nin AB üyeliği konusunun seçim malzemesi yapılmaması yönünde bazı sesler yükselse de, Merkel ve Stoiber CSU Genel Başkanı bu konuyu istismar ederek kullanacaklardır'' dedi. 
     Yeşiller Partisi olarak Birlik partilerini Türkiye konusunu seçim malzemesi yapmamaları konusunda uyaran Mutlu, ''Bu tehlikeli bir oyundur. Almanya'da uyumu baltalayacaktır. Dikkatli olsunlar, karşılarında bizleri bulacaklardır'' diye konuştu. 

     
</TEXT>
</DOC>
