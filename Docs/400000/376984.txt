<DOC>
<DOCNO> 376984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sondun04.html </URL>
<DATE> 2005/09/09/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Rumlardan Straw'a tepki Türkiye'nin çıkarlarını savundu 
</HEADLINE>
<TEXT>

     Güney Kıbrıs Rum yönetimi, Londra’da bugün düzenlenen "Türkiye’nin AB Üyeliği Meselesi" konulu toplantıda konuşan Jack Straw’un, sarf ettiği ifadelerle "ülkesinin, belki de Türkiye’nin çıkarlarını savunmuş olduğu" değerlendirmesini yaptı. 
     Rum hükümetinin sözcüsü Kipros Hrisostomidis, "Anlaşıldığı kadarıyla İngiltere, diğer ülkelerin çekincelerini dikkate almadan ülkesinin, ayrıca belki de Türkiye’nin çıkarlarını savundu" dedi. 
     Ankara’nın, Kıbrıs Rum yönetimi ile ilgili tutumunu "AB’nin bütününe karşı ortaya koyuyor olduğunu" iddia eden sözcü, "Türkiye ile ilgili sorun Kıbrıs’ın Rum yönetiminin tutumundan değil, Türkiye’nin AB’nin bütününe karşı ortaya koyduğu tutumdan kaynaklanmaktadır" görüşünü savundu. 
     
</TEXT>
</DOC>
