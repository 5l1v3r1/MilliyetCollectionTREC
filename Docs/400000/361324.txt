<DOC>
<DOCNO> 361324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sondun36.html </URL>
<DATE> 2005/07/15/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Hollanda Schiphol Havaalanında kısa süreli panik... 
</HEADLINE>
<TEXT>

     Hollanda'nın başkenti Amsterdam'daki Schiphol Havaalanında, kuşkulu bir çanta üzerine kısa süreli panik meydana geldi. 
     Verilen bilgiye göre, ''giden yolcular'' kısmındaki 2 numaralı bölümde, KLM yolcularının bilet kontrol ve uçağa biniş işlemlerinin yapıldığı yerde, öğle saatlerinde sahipsiz bir çanta ve çantanın içinde bomba bulunduğu ihbarı yapıldı. 
     Güvenlik birimleri, giden ve gelen yolcular bölümünü derhal boşaltarak önlem aldı. Yapılan inceleme sonunda, kuşkulu çantada bomba bulunmadığı belirlendi. 
     Bu sırada çantayla ilgili ihbarda bulunan kişi, kaçmak isterken polis tarafından biber gazı sıkılarak yakalandı. Yakalanan kişinin sorgulanmasının sürdüğü bildirildi. 
     Çantada bomba bulunmadığının anlaşılmasından sonra, yaklaşık yarım saat süreyle boşaltılan havaalanındaki işlemlere tekrar başlandı. 
     
</TEXT>
</DOC>
