<DOC>
<DOCNO> 365876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/sonsiy11.html </URL>
<DATE> 2005/07/31/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Devlet Bakanı Atalay, Tokyo'da 
</HEADLINE>
<TEXT>

     Devlet Bakanı Beşir Atalay ve beraberindeki heyet, Tokyo'ya geldi. 
     Devlet Bakanı Beşir Atalay, beraberinde eşi Yıldız Atalay, Kültür ve Turizm Bakanlığı Müsteşarı Mustafa İsen, eşi Reyhan İsen ve bir grup gazeteciyle birlikte, çeşitli inceleme ve fuar organizasyonlarına katılmak üzere yerel saatle 20.55'te Tokyo'ya geldi. 
     Bakan Atalay ile beraberindekileri, Napita Havaalanı'nda, Türkiye'nin Tokyo Büyükelçisi Solmaz Ünaydın karşıladı. 
     Heyetin, yarın Nagoya kentine giderek, çeşitli etkinliklere katılacağı belirtildi. 
     İstanbul-Tokyo seferini yapmak üzere dün saat 18.00'de Atatürk Hava Limanı'ndan 264 yolcu ve 13 mürettebatıyla havalanan THY'ye ait Airbus 340 tipi yolcu uçağı, Kazakistan hava sahasında radar sisteminde meydana gelen arıza nedeniyle Atatürk Hava Limanı'na dönmüştü. 
     Yaklaşık bir saatlik çalışmanın ardından arızası giderilen uçak, Japonya'nın başkenti Tokyo'ya gitmek üzere yeniden havalanmıştı. 
     
</TEXT>
</DOC>
