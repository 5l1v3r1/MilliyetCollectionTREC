<DOC>
<DOCNO> 360801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sontur11.html </URL>
<DATE> 2005/07/13/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Boyacı ustası "MHP'li Başkan eşimi kaçırdı" 
</HEADLINE>
<TEXT>

     Gülhan DEMİRCİ MERSİN, DHA 
     

      MERSİN’in merkeze bağlı Mezitli Beldesi’nde oturan 63 yaşındaki İsmail Özcan, MHP Mezitli Belde Başkanı Oktay Türk’ün, 20 adamıyla evini basarak eşi 43 yaşındaki Fatma ile kızları 14 yaşındaki Gülnar ve 10 yaşındaki Kader’i kaçırdığını iddia etti. Başkan Türk ise İsmail Özcan’ın, öz kızına cinsel tacizde bulunduğu yönünde kendisine yaptıkları başvuru üzerine, kadın ile 2 kızını himayesine alarak bir bağ evine yerleştirdiğini söyledi. 
     İnşaatlarda boyacılık yapan İsmail Özcan, ikinci eşi olan Azerbaycan asıllı Fatma Özcan’ın, 3 ay önce Belde Başkanı Oktay Türk’ün yanına giderek kendisinin, öz kızı Gülnar’a sarkıntılık yaptığı yönünde şikayette bulunduğunu söyledi. Bu şikayetten sonra Başkan Oktay Türk ile 20 adamının evini basıp eşi ve 2 kızını alıp götürdüğünü öne süren Özcan, Bugüne kadar karım ve kızlarımın başına bir iş gelmesinden korktuğum için adli makamlara müracaat etmedim. Ama çözüm bulamadım'' dedi. İnşaatlarda boyacılık yaparak ailesinin geçimini sağladığını ve kimseye muhtaç olmadıklarını belirten Özcan olayı şöyle anlattı 
     Her ailede olduğu gibi bizde de arada bir ufak tefek sorunlar oluyordu. Ben bir babayım, öz kızıma nasıl sarkıntılık yapabilirim Bu benim için ölüm demektir. Eşim böyle asılsız bir iddia ile başkana gidip beni şikayet etmiş. Başkan ile en az 20 adamı evimi bastı, beni tartaklayıp eşimi ve çocuklarımı kaçırdılar. Gözne Yaylası yakınlarındaki Doruk Köyü’nde bir bağ evine yerleştirilmiş ve tarlalarda işçi olarak çalışıyorlarmış. Kızlarımı almak için gittim ama, çocuklarımı bana göstermediler. Kızlarıma ne anlatılmış bilmiyorum, artık 2 kızım da beni istemiyor. Hayatımı onlar için adamaya çalıştım, tek isteğim geri dönmeleridir. Karım neden böyle bir iddiada bulundu anlamadım.'' 
     
     HİMAYEME ALDIM’ 
     Evli ve 3 çocuk babası 39 yaşındaki MHP Mezitli Belde Başkanı Oktay Türk ise, kaçırma olayının asılsız olduğunu, kadın ve kızlarını korumak için himayesine aldığını söyledi. Fatma Özcan ile kızı Gülnar’ın makamına gelerek İsmail Özcan’ın sapıklıklarını anlattıklarını belirten Türk şunları söyledi 
     Anne ile kızı, İsmail Özcan’ın sapıkça hareketleri olduğunu, öz kızına sarkıntılık yaptığını belirterek, kendilerine yardımcı olmamı istediler. Ben de onların sokakta kalmamaları ve böyle sapık bir babanın elinden kurtarmak için himayem altına aldım. Şu an durumları iyidir. Zaten, Fatma hanım kendisine boşanma davası açtı. Ayrıca bu kişiler Azeri kökenli olduğu için bir hayli etkilendim. Ben adamlarımla ev basmadım. Sadece eve gidip, anne ile 2 kızını rızasıyla evden alıp, Doruk Köyü’ndeki bir bağ evine yerleştirdim. Bu durumu da polise bildirdim. Şu anda anne ile kızı hayatlarından çok memnunlar, gidip kendileriyle görüşebilirsiniz.'' 
     
</TEXT>
</DOC>
