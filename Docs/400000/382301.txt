<DOC>
<DOCNO> 382301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonspo04.html </URL>
<DATE> 2005/09/28/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Çalımbay, Malmö maçına yine farklı bir kadroyla çıkacak... 
</HEADLINE>
<TEXT>

     Hemen her maça değişik 11’lerle çıkan Beşiktaş’ta, yarınki kritik maç öncesi sadece 4 futbolcunun yeri garanti... 
     
     3 yabancı ve Koray 
     Yeni sezonda her maça farklı kadrolarla çıkan Rıza Çalımbay, Malmö’de de yeni isimlere şans verecek. İstanbul’da 1-0 yitirilen karşılaşmanın rövanşında sahaya süreceği 11 isimden sadece 4’e kesinlik kazandı Cordoba, Koray, Ailton ve Kleberson... Genç hoca, son sınavlarda çok hata yapılması üzerine savunmada İbrahim Toraman ve sakatlıktan yeni çıkan Gökhan Zan’a alternatif arıyor. Ancak Mustafa Doğan sakat, Çağdaş Atan’ın da formu beğenilmiyor. 
     
     Youla’yla yeniden 
     Siyah-Beyazlılar'ın iki kanadında yine sorun var. Ali Güneş ve Ali Tandoğan’dan beklediği verimi alamayan teknik ekipte, Ahmed Hassan ya da Okan’ı değerlendirme düşüncesi hakim. Sol kanatta Adem Dursun’un, İbrahim Üzülmez’e oranla formaya bir adım daha yakın olduğu görülüyor. Çalımbay, idmanlarda form düşüklüğü olan Tümer’in yerinde Sergen ve İbrahim Akın’ı denedi. Ayrıca forvette Ailton’un yanına yeniden Youla’yı koyması da gözlerden kaçmadı 
     
</TEXT>
</DOC>
