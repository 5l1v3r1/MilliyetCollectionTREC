<DOC>
<DOCNO> 380694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sonyas11.html </URL>
<DATE> 2005/09/22/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Fransa'da anne adaylarına 1000 euro bebek parası 
</HEADLINE>
<TEXT>

     BBC TÜRKÇE 

      Birçok Avrupa ülkesinin karşı karşıya olduğu nüfus düşüşü sorunu Yunanistan'dan sonra Fransa'yı da harekete geçirdi. Yunanistan'da üçüncü çocuğunu doğuracak annelere 3 bin euro verilmesinin ardından, Fransa da, annelere daha çok bebek için para önerecek. 
     İngiliz The Guardian'a göre Fransa'da nüfusun büyüme oranı şu an birçok Avrupa ülkesinden çok daha iyi konumda. Ama buna rağmen, çocuk yapma yaşını giden erteleyen Fransız kadınlar, gelecek için nüfus garantisi vermiyor. 
     Paris hükümeti, çalışan orta sınıf kadınları daha çok çocuk yapmaya teşvik etmek niyetinde. 
     Çalışan kadınların nüfusa oranı açısından Fransa, Avrupa'nın önde gelen ülkelerinden biri. Fakat Guardian'a göre hükümet, bir yandan gurur duyduğu bu istatistiğin, nüfus eğrisini aşağı çektiğinden endişeli. 
     İşte bu nedenle, üçüncü çocuğunu yapan annelere, bir yıl boyunca ayda 1000 euro'ya varan maaş bağlanması planlanıyor. Guardian, bu paranın Fransa'daki asgari ücretin biraz daha altında altında olduğunu bildiriyor. 
     
</TEXT>
</DOC>
