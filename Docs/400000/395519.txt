<DOC>
<DOCNO> 395519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sonspo14.html </URL>
<DATE> 2005/11/16/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Ç. Rizespor'da G.Saray ve Trabzon maçlarına özel prim.. 
</HEADLINE>
<TEXT>

     Çaykur Rizespor Kulübü Genel Kaptanı Yılmaz Zehiroğlu, Galatasaray ve Trabzonspor maçlarına özel prim vereceklerini söyledi. 
     Yılmaz Zehiroğlu, AA muhabirine yaptığı açıklamada, ligin ilk yarısında sahalarında artık puan yitirmek istemediklerini belirterek, ''Son haftalarda yükselen bir grafiğimiz var. Bunu bu hafta sahamızda Galatasaray ile yapacağımız karşılaşmayla sürdürmek istiyoruz'' dedi. 
     Ligde Galatasaray maçının ardından deplasmanda Trabzonspor ile karşılaşacaklarını ifade eden Zehiroğlu, ''Üstüste 2 zorlu karşılaşma yapacağız. Bu maçlara özel prim vereceğiz. Bu 2 maç için 6 puan hedefine 200 bin dolar prim belirledik. Amacımız bu maçları kazanarak ligde adımızdan daha çok sözettirmek'' diye konuştu. 
     Zehiroğlu, Galatasaray'ın gücünü bildiklerini de kaydederek, ''Ama yenilmeyecek bir takım değil. Taraftarlarımızın da desteğiyle inşallah 3 puanı alan taraf biz oluruz. Amacımız ligin ilk yarısında hedeflediğimiz puanları toplamak. Devre arasına istediğimiz puanları toplayarak moralli girmek istiyoruz'' dedi. 
     Öte yandan Galatasaray maçı bilet fiyatlarının 10 YTL olarak belirlendiği ve hafta sonunda satışa çıkarılacağı bildirildi. 
     
</TEXT>
</DOC>
