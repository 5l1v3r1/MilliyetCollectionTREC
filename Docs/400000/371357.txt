<DOC>
<DOCNO> 371357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/guncel/gun03.html </URL>
<DATE> 2005/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet arıyorlar 
</HEADLINE>
<TEXT>


Mardin'in Pınarcık köyünde, 20 Haziran 1987'deki PKK saldırısında 30 kişi öldürüldü. Köy, 19 Temmuz 1987'den itibaren geçerli olan terör tazminatından 29 gün farkla yararlanamıyor 


Bölücü terör örgütü PKK'nın 18 yıl önce gerçekleştirdiği katliamda 30 şehit veren, Mardin'in Ömerli ilçesine bağlı Pınarcık köyü sakinleri, 29 gün farkla yasa kapsamı dışında kalınca, terör tazminatı alamadılar. 
20 Haziran 1987'de gerçekleştirilen saldırıda 16'sı çocuk 30 kişiyi kaybettiklerini belirten Muhtar Bedirhan Öztep, terörden doğan zararların karşılanmadığını vurguladı. Terör ve Terörle Mücadeleden Doğan Zararların Karşılanması Kanunu'nun, 19 Temmuz 1987'den itibaren geçerli olduğunu, yasadan yararlanamadıklarını anlatan Öztep, şöyle konuştu 

Dava açacaklar 
"Adalet bu mu İçişleri Bakanlığı'na giden dilekçemizden bir sonuç çıkmazsa, dosya sahipleri İdare Mahkemesi'ne dava açacaklar. Kanun 1984'teki Şemdinli ile Eruh baskınları ve sonrasını kapsamalı." Öztep, Nusaybin'in Açıkyol ve İdil'in Peçenek köyü sakinlerinin de yasadan yararlanamadığını bildirdi. 
Yasadan yararlanmak için Türkiye genelinde 104 bin 734 başvuru yapıldı. Şimdiye kadar 5 milyon 746 bin YTL ödeme yapıldı. 


</TEXT>
</DOC>
