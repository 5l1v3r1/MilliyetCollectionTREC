<DOC>
<DOCNO> 381375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/son/sonspo02.html </URL>
<DATE> 2005/09/25/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Avrupa'dan futbol... 
</HEADLINE>
<TEXT>

     İngiltere Premier Ligi’nde Chelsea ile liderlik mücadelesi veren Manchester United evinde zayıf rakibi Blackburn Rovers’a 2-1 yenilmekten kurtulamadı. 
     Tugay’ın 45 dakika forma giydiği mücadelede Blackburn’ün gollerini Pedersen kaydederken, Kırmızı Şeytanlar’ın tek sayısı Ruud van Nistelrooy’dan geldi. Zirvedeki Chelsea de zorlanmasına karşın Aston Villa’yı 2-1 mağlup etti. 
     
     Liverpool bir puana abone 

     Geçtiğimiz sezonun Şampiyonlar Ligi şampiyonu Liverpool'un Premier Lig'deki kötü gidişi sürüyor. Birmingham deplasmanından 2-2'lik sonuçla dönen 'Kızıllar', ligde oynadığı beşinci maçından dördüncü kez bir puanla ayrıldı. Oyuna sonradan giren Luis Garcia'nın gölüyle öne geçen konuk ekip, 72'de Stephen Warnock kk ve 75'te Walter Pandiani'ye engel olamayınca 2-1 yenik duruma düştü. Ancak Neil Kilkenny'nin neden olduğu penaltıyı Djibril Cisse, 83'te ağlara yollayınca maçın skoru belli oldu. Penaltı pozisyonunda Kilkenny oyundan atıldı. 
     
     İngiltere Premier Ligi’ndeki diğer sonuçlar 

     Everton-Wigan 0-1. 
     Newcastle-M.City 1-0. 
     West Ham-Arsenal 0-0. 
     
     Hamburg darbesi 

     Bundesliga’nın zirvesini yakından ilgilendiren karşılaşmada lider Bayern Münih’i 2-0 mağlup eden Hamburg şampiyonluk iddiasını ortaya koydu. 10. dakikada Van der Vaart’ın golüyle öne geçen ev sahibi ekip, 62’de Trochowski’nin güzel vuruşuyla 3 puanın sahibi oldu. Bayern Münih bu yenilgiye karşın liderliğini sürdürdü. Werder Bremen de, güçlü Bayer Leverkusen’i 2-1 yendi. 
     
     Almanya’da diğer sonuçlar 

     Bielefeld-M’Gladbach 0-2. 
     Duisburg-Nurnberg 1-0. 
     Mainz-B.Dortmund 1-1. 
     Wolfsburg-Frankfurt 1-0. 
     
     Çizme’de tarih yazılacak 

     italyan futbolunda bugün bir ilk yaşanacak. Çizme’de ilk kez bir bayan hakem, Profesyonel Futbol Ligi’nde bir maç yönetecek. Anna De Toni bugün 4. Lig takımlarından Alto Adige ile Lecco arasındaki karşılaşmayı idare edecek. 28 yaşındaki Toni, La Gazzetta dello Sport’a İnsanlar bana güvenip beni bu noktaya getirdi. Şimdi benim yapmam gereken sahaya çıkıp, buraya hakederek geldiğimi göstermek'' diye konuştu. 15 yaşından bu yana hakemlik yapan Toni, Amatör Lig’de 16 maçta görev yapmıştı. 
     
     Hearts fırtına gibi 

     İskoçya Ligi’nde bu sezon olağanüstü bir performans sergileyen Hearts, şampiyonluğun en güçlü adaylarından Glasgow Rangers’ı 1-0 yenerek, galibiyet serisini sürdürdü. Bordo - Beyazlılar, rakibini Bednar’ın 15. dakikadaki golüyle devirip, sekizde sekiz yaptı. Ligin zirvesinde oturan Hearts en yakın takipçisi Celtic’in 5 puan önünde yer alıyor. İskoçya’da diğer sonuçlar Aberdeen-Livingston 0-0, Celtic-Inverness 2-1, Dunfermline-Dundee United 2-1, Kilmarnock-Falkirk 1-1, Motherwell-Hibernian 1-3. 
     
     Henry de gidebilir’ 

     Avrupa’nın dev ekiplerinin kadrosuna katmak istediği Thierry Henry, gelecek sezon Arsenal’den ayrılabilir... Ada basınına bir açıklama yapan Arsenal Teknik Direktörü Arsene Wenger, Finansal olarak kulüp çok zor durumda. Gelecek sezon Thierry Henry’nin kadromuzda olacağının garantisini veremem. Taraftarlar kendilerini bu duruma hazırlamalı'' diye konuştu. Henry’yi sezon başında Barcelona transfer etmek istemişti. 

     
</TEXT>
</DOC>
