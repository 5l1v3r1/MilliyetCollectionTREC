<DOC>
<DOCNO> 397724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sontur19.html </URL>
<DATE> 2005/11/24/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Atatürk Üniversitesi'nde 8 öğretim üyesi istifa etti 
</HEADLINE>
<TEXT>

     Atatürk Üniversitesi A.Ü Tıp Fakültesi’nde görevli 8 öğretim üyesi istifa etti. 
     Tıp Fakültesi Dekanı Prof. Dr. Cahit Karakelleoğlu, AA muhabirine yaptığı açıklamada, fakültelerinde görevli 2 profesörle, 6 doçentin istifa ettiğini söyledi. 
     İstifa eden öğretim üyelerinden 3’ünün görevlendirmeyle başka şehirlerde bulunduklarını belirten Karakelleoğlu, şunları kaydetti 
     "İstifaların Sağlık Bakanlığı’nca kurulacak eğitim hastanelerindeki kadrolar için yapıldığını düşünüyoruz. Öğretim üyelerimiz için doğuda çalışırken batıya gitmek doğal olarak daha cazip gelmiştir." Karakelleoğlu ayrıca, söz konusu öğretim üyelerinin istifalarının kendilerini üzdüğünü ancak fakültelerinde yetişmiş personel açısından sıkıntılarının bulunmadığını bildirdi. 
     
</TEXT>
</DOC>
