<DOC>
<DOCNO> 371514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sontur12.html </URL>
<DATE> 2005/08/20/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Kaçırılıp, tecavüze uğrayan kız, hasta rolü yaparak kurtuldu 
</HEADLINE>
<TEXT>

     
     Yavuz KUŞDEMİR UŞAK, DHA 
     
UŞAK'ta su doldurmak için çıktıkları dağda tuzağa düşürülerek kaçırılan ailenin kızı Ş.K., hasta rolü yapıp ilaç isteyerek zorbaların elinden kurtuldu. Tecavüze uğradığı belirlenen Ş.K., jandarma tarafından bulunduğu yerden alınıp ailesine teslim edildi. 
     Olay 16 Ağustos Salı günü Uşak'a bağlı Gökçedal Köyü Karatepe Mevkii'ndeki Elekoğlu Çeşmesi'nde meydana geldi. K. Ailesi, çeşmeden su doldurma bahanesiyle kendilerini dağa götüren öz yeğenleri 30 yaşındaki Murat Tuna ve yakınlarının satırlı ve silahlı saldırısına uğradı. 42 yaşındaki Kamil K. ve 2.5 aylık hamile eşi 39 yaşındaki Songül K.'yı dövüp satır ve silah kabzalarıyla yaralayan saldırganlar, çiftin kızı 19 yaşındaki Ş.K.'yı kaçırdı. 
     Edinilen bilgilere göre Ş.K., zorla tutulduğu evde rahatsızlandığını söyleyerek kendisini kaçıran kuzeni Murat Tuna'dan ilaç istedi. Tuna'nın ilaç almaya gitmesi üzerine pencereden sokağa çıkan genç kız komşulara sığındı, ailesini telefonla arayarak yerini bildirdi. Jandarma Ş.K.'yı bulunduğu yerden aldı, daha sonra eve gelen Murat Tuna'yı da yakaladı. Genç kızı tecavüz amacıyla kaçırdığı ve emeline ulaştığı belirlenen Murat Tuna ile birlikte olaya karıştığı iddia edilen arkadaşı 50 yaşındaki Mustafa Aktaş, kardeşi 22 yaşındaki Ramazan Tuna, babası 45 yaşındaki Veli Tuna da gözaltına alındı. Murat Tuna'nın, şimdiki eşine de henüz 7 yaşındayken tecavüz ettiği, bir süre hapiste yattığı, cezaevinden çıktıktan sonra da kızla evlendiği öne sürüldü. 
     
     EN AĞIR CEZAYI VERSİNLER'' 
     Kızının kaçırılmasının ardından jandarma ile birlikte dağ taş gezen acılı baba Kamil K. şunları anlattı 
     Dayımın oğlu, aynı zamanda eşimin kızkardeşinin oğlu, evli ve bir çocuk babası Murat, 4 gündür kızımı dağlarda aç ve susuz bırakmış. Kızımı kaçıranlar Muratdağı eteklerinde, Yörükler'in bulunduğu çadırlarda saklanmışlar. Kızımı sürekli dövüp acı çektirmişler. Dün gece geç saatlerde bulundukları dağdan ayrılarak Uşak'a, benim evime çok yakın bir eve gelerek yerleşmişler. Evde sadece ikisinin olduğu bir anda kızım bayılma numarası yaparak kendisinden ona ilaç getirmesini istemiş. İlaç almak için Murat Tuna'nın evden ayrılmasını fırsat bilen kızım evin bodrum katına inerek, orada açık bulduğu bir pencereden dışarıya çıkıp komşulara sığınmış. Bizi arayarak yerini söyledi. Jandarma ile birlikte giderek kızımı kurtardık. Hepsinden şikayetçiyim, dilerim ki adalet en ağır cezayı verir.'' Ş.K. de, dört gün işkence çektiğini söyledi. Genç kız, Beni aç ve susuz bıraktılar. Sürekli döverek işkence yapıyorlardı. Dün Uşak'a geldiğimizde bayılma rolü yaparak ilaç istedim. Beni kaçıran Murat evden ayrılınca fırsatını bularak komşulara sığındım. Hepsinden şikayetçiyim'' diye konuştu. 
     Jandarma tarafından gözaltına alınan Murat Tuna'nın, Bir delilik yaptım çok pişmanım, utanıyorum'' diye ifade verdiği belirtildi. 
     
</TEXT>
</DOC>
