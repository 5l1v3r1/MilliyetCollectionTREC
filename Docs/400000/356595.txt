<DOC>
<DOCNO> 356595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/soneko14.html </URL>
<DATE> 2005/06/29/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Sabancı Holding'de atama... 
</HEADLINE>
<TEXT>

     Sabancı Holding İnsan Kaynakları Grup Başkanlığı görevine 1 Ağustos 2005 tarihinden geçerli olmak üzere Rıdvan Yirmibeşoğlu atandı. 
     1960 İstanbul doğumlu olan Rıdvan Yirmibeşoğlu, İstanbul Üniversitesi Siyasal Bilgiler Fakültesi Kamu Yönetimi Bölümünden mezun olduktan sonra, 1986 yılında İstanbul Üniversitesi İşletme Fakültesi'nde Organizasyon, Yönetim ve İşletme Politikaları üzerine master yaptı. 
     1986 yılında Kordsa'da işe başlayan Yirmibeşoğlu, 1990 yılında yine Kordsa'da İnsan Kaynakları Müdürü, 1996 yılında Sabancı Holding İnsan Kaynakları Daire Başkan Yardımcısı ve 1998 yılında ise İnsan Kaynakları Daire Başkanı oldu. 
     Sabancı Topluluğu'na bağlı birçok şirketin insan kaynakları yönetim politikalarının oluşturulmasında ve uygulanmasında görev alan Yirmibeşoğlu, 2002 tarihinden bu yana Türkiye Personel Yönetimi Derneği PERYÖN Yönetim Kurulu Başkanlığı görevini sürdürüyor. 
     
</TEXT>
</DOC>
