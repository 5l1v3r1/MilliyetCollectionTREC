<DOC>
<DOCNO> 369789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sontur18.html </URL>
<DATE> 2005/08/14/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Yüksek sıcaklık etkili olacak... Güney ve iç kesimlerde sıcaklık artacak 
</HEADLINE>
<TEXT>

     Yüksek sıcaklık yurdun güney ve iç kesimlerinde önümüzdeki hafta ortasına kadar etkili olacak. 
     Devlet Meteoroloji İşleri Genel Müdürlüğü'nden yapılan ''Meteorolojik Uyarıya'' göre, hava sıcaklıkları halen yurt genelinde ağustos ayı normallerinin 4-6 derece üzerinde seyrediyor. 
     Önümüzdeki hafta ortasına kadar hava sıcaklıkları yurdun güney ve iç kesimlerinde 2-3 derece daha artacak. 
     Yüksek sıcaklık nedeniyle oluşabilecek olumsuzluklara karşı vatandaşların tedbirli olmaları gerekiyor. 
     Ayrıca, güney kesimlerde yüksek sıcaklık ve düşük nem nedeniyle muhtemel orman yangınlarına karşı ilgililerin ve vatandaşların tedbirli olmaları uyarısında da bulunuldu. 

     
</TEXT>
</DOC>
