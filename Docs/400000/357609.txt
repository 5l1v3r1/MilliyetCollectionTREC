<DOC>
<DOCNO> 357609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/son/sondun07.html </URL>
<DATE> 2005/07/02/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Irak'ta bir televizyon yapımcısı öldürüldü 
</HEADLINE>
<TEXT>

     Irak'ta, El Irakiye televizyonunda çalışan bir yapımcının öldürüldüğü bildirildi. 
     Devlet televizyonunun haberinde, Halit Attar adlı televizyon yapımcısının, kimliği belirsiz silahlı kişilerce Musul'da kaçırıldığı ve dün ölü bulunduğu belirtildi. 
     Paris'teki Sınır Tanımayan Gazeteciler örgütünün açıklamasında da, Attar'la birlikte Musul'da öldürülen gazetecilerin sayısının 9'a çıktığı kaydedildi. 
     Örgüt, Musul'un Bağdat'tan sonra gazeteciler açısından en tehlikeli şehir olduğunu hatırlatarak, Iraklı ve Amerikalı yetkililere soruşturma açmaları çağrısında bulundu. 
     Attar, hükümetin uygulamalarının ve temel meselelerdeki yetersizliğinin hicvedildiği programlar yapıyordu. 
     2003 mart ayında savaşın başlamasından beri Irak'ta 61 gazeteci öldü. 
     
</TEXT>
</DOC>
