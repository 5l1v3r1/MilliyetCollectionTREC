<DOC>
<DOCNO> 370373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sontur31.html </URL>
<DATE> 2005/08/16/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
2 yaşındaki Yağmur'un küçük kalbi durdu, hastanede hayata döndü 
</HEADLINE>
<TEXT>

     Antalya’da, DSİ’ye ait kanala düşerek yaklaşık 600 metre sürüklenen 2 yaşındaki kız çocuğu, kalp masajıyla hayata döndürülüp, hastanede yoğun bakıma alındı. 
     AA muhabirinin aldığı bilgiye göre, Güzeloba Mahallesi Sevgi Sokak’ta yaşayan Duman ailesinin 2 yaşındaki kızları Yağmur Duman 2 , evlerinin yakınındaki DSİ kanalına düştü. 
     Bir vatandaş tarafından kanala düştüğü yerin yaklaşık 600 metre ilerisinden çıkarılan Yağmur Duman’ın duran kalbi kaldırıldığı Akdeniz Üniversitesi Hastanesi’nde yeniden çalıştırıldı. 
     Suyun içinde yaklaşık yarım saat kaldığı sanılan Yağmur, hastanenin yoğun bakım servisinde gözetim altına alındı. 
     Öte yandan, mahalle sakinleri, kanalın çevresinde güvenlik önlemi alınmadığı için bölgede çocuk ölümleriyle çok sık karşılaşıldığını bildirdiler. 
     Mahalleliler, kanalın üzerinin kapatılmasını ve çevresinde güvenlik kuşağı oluşturulmasını istediler. 
     
</TEXT>
</DOC>
