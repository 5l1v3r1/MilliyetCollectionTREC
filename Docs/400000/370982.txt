<DOC>
<DOCNO> 370982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sontur16.html </URL>
<DATE> 2005/08/18/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Çiviyi tahta yerine parmağına çaktı 
</HEADLINE>
<TEXT>

     ESKİŞEHİR, DHA 

      ESKİŞEHİR’de bir fabrikada işçi olarak çalışan 19 yaşındaki Namık Koç, çiviyi tahta yerine parmağına çakınca hastaneye kaldırıldı. 
     Organize Sanayi Bölgesi’nde yük paletleri imal eden bir fabrikada işçi olarak çalışan Namık Koç, tahtaya çakmak istediği çiviyi kazayla sol elinin işaret parmağına çaktı. Namık Koç, çalışma arkadaşları tarafından Eskişehir Devlet Hastanesi’ne götürüldü. Parmağının üst kısımından girip altından çıkan 5 santimlik çiviyle birlikte hastaneye gelen Namık Koç’a acil servis doktorları müdahale etti. Parmağa saplanan çivi kısa süren operasyon sonucunda çıkarıldı. Hastane yetkilileri, Namık Koç’un parmağındaki çivinin yapılan müdahale sonucunda çıkartıldığını ve sağlık durumunun iyi olduğunu belirtti. 
     
</TEXT>
</DOC>
