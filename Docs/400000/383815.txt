<DOC>
<DOCNO> 383815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sondun29.html </URL>
<DATE> 2005/10/04/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Zerkavi Ramazan'da saldırı artıracak, 4 ABD askeri daha öldü 
</HEADLINE>
<TEXT>

     Irak'ta El Kaide ile bağlantısı bulunan Ürdünlü terörist Ebu Musab Zerkavi'nin örgütü, Sünnilere Ramazan ayında saldırıları artırma çağrısı yaptı. 
     Örgütün bir internet sitesinde yayımlanan bildirisinde, Ramazan ayında ''cennetin kapılarının açık'' olduğu belirtildi ve ''Müminleri, ülkede yozlaşma tohumları eken, Kur'an-ı Kerim'i yakan, evleri ve camileri yıkan haçın kölelerini öldürmeye çağırıyoruz'' denildi. 
     Bu arada, Irak'ta bugün 4 Amerikan askerinin daha öldüğü bildirildi. 
     ABD ordusu, Suriye sınırındaki Karabila'da bir, ülkenin batısındaki Anbar bölgesindeki Haklaniye'de de 3 Amerikan askerinin öldüğünü açıkladı. 
     Irak'ın başkenti Bağdat'ın yaklaşık 65 kilometre batısında, Felluce'ye yakın Takaddum kabasası yakınında dün sabah vurulan bir Amerikan askeri de bu sabah hayatını kaybetmişti. 
     
</TEXT>
</DOC>
