<DOC>
<DOCNO> 357443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sontur20.html </URL>
<DATE> 2005/07/01/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Sağlık Bakanlığı personeli zehirlendi 
</HEADLINE>
<TEXT>

     Sağlık Bakanlığı’nın yemekhanesinde dün öğle yemeğinde yedikleri balıktan zehirlendikleri tahmin edilen yaklaşık 70 personel çeşitli hastanelerde tedavi altına alındı. 
     Alınan bilgiye göre, sabah saatlerinde mesaiye başlayan bakanlık personelinden bazıları rahatsızlandı. 
     Zehirlenme belirtisi gösteren personel Ankara’daki çeşitli hastanelere gittiler. Yapılan tetkikler sonucunda, personelin yedikleri bir yemekten zehirlendikleri ortaya çıktı. 
     Personelin dün öğle yemeğinde yedikleri balıktan zehirlendiği tahmin ediliyor. 
     Yemekhanede çıkan balık örnekleri incelenmek üzere Refik Saydam Hıfzıssıhha Merkezi’ne gönderildi. 
     Rahatsızlanan yaklaşık 70 personel Numune, Ankara ve Atatürk Eğitim ve Araştırma hastanelerinde tedavi görüyor. 
     
</TEXT>
</DOC>
