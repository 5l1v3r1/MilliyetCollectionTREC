<DOC>
<DOCNO> 367860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sontur05.html </URL>
<DATE> 2005/08/07/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Kene ısırmasından 1 günde 8 çocuk hastanelik oldu 
</HEADLINE>
<TEXT>

     Halife YALÇINKAYA DHA 

      SİVAS'ta, Kırım-Kongo Kanamalı Ateşi’ hastalığı teşhisiyle 5'i çocuk 7 kişi tedavi altına alındı. Yüksek ateş ve halsizlik şikayetleriyle getirilen çocukların Sivas Cumhuriyet Üniversitesi Acil Servisi'nde tedavileri sürüyor. 
     Kene ısırmasından kaynaklanan Kırım-Kongo Kanamalı Ateşi hastalığı, tehlike saçmaya devam ediyor. Sivas merkezden 5'i çocuk 7 kişi Kırım-Kongo Kanamalı Ateşi teşhisiyle Sivas Cumhuriyet Üniversitesi Acil Servisi'nde tedavi altına alındı. 4 yaşındaki Hamza Çelik, 2,5 yaşındaki Ahmet Yanık, 13 yaşındaki Merve Avcı, 4 yaşındaki Berat Özbilginli ve 3 aylık Beyza Darıcık'ın Sivas Cumhuriyet Üniversitesi Acil Servisi'nde tedavileri sürüyor. Yapılan tahliler sonucu çocukların durumu netlik kazanacak. 76 yaşındaki Ömer Genç ve İsmail Keleci'ye, Kırım-Kongo Kanamalı Ateşi tanısı kondu. Sivas Cumhuriyet Üniversitesi Tıp Fakültesi Hastanesi Klinik Mikrobiyoloji ve Enfeksiyon Servisi'nde tedavi altına alındılar. 
     Son 2 ay içerisinde kene ısırması sonucu 101 hastanın tedavi gördüğü ve bunlardan 6'sının hayatını kaybettiği açıklandı. 
     
</TEXT>
</DOC>
