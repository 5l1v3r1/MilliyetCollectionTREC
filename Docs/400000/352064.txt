<DOC>
<DOCNO> 352064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/spor/bnba.html </URL>
<DATE> 2005/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA çıkarması 
</HEADLINE>
<TEXT>



NBA'DE yeni sezon öncesi oynanacak özel maçlar için dört ekibin Avrupa'ya gelerek Euroleague'de yer alan takımlarla karşılaşacağı açıklandı. 
NBA'in patronu David Stern ile Euroleague CEO'su Jordi Bertomeu'nun Detroit'te ortaklaşa düzenlediği basın toplantısında, NBA'den dört kulübün Avrupa'nın farklı kentlerinde özel karşılaşmalar yapacağı belirtildi. 
Ancak NBA yönetiminin Euroleague ile birlikte aldığı bu karara karşın, Avrupa'daki maçlara ev sahipliği yapacak kulüp bulmakta sıkıntı yaşanacağı ifade edildi. Avrupa'daki otoriteler, kulüplerin büyük çoğunluğunun, NBA'den gelecek takımların talep ettiği 650 bin dolarlık tutarı karşılayamayacağı ve bu projenin hayata geçirilmesinin güç olduğunu vurguladılar. 


</TEXT>
</DOC>
