<DOC>
<DOCNO> 385438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sondun30.html </URL>
<DATE> 2005/10/10/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Rumlar, Türkiye'yi sınamak için gemi gönderecek 
</HEADLINE>
<TEXT>

     Papadopulos Yönetimi’nin, Türkiye’nin Ankara Antlaşması’na Ek Protokol’ün uygulanması konusundaki niyetini sınamak üzere Rum bayraklı bir gemiyi Türk limanına göndermeye hazırlandığı bildirildi. Türkiye’nin Rum bayraklı geminin Türk limanına yanaşmasını engellemesi halinde Rum hükümetinin AB içinde "gürültü" koparacağı da belirtildi. 
     Rum Yönetimi’nin, Ek Protokol’ün uygulanması konusunda Ankara’yı sınamak istediği kaydediliyor. Rum Simerini gazetesi, Türkiye için bir "test" hazırlandığını belirtti. Rum Yönetiminin, Kıbrıs bayraklı bir gemiyi Türk limanına göndermeyi planladığını kaydeden gazete "Hedefi açıkça şudur Gümrük Birliği Protokolü’nü hayata geçirme konusundaki Türk niyetlerini sınamak. Türkiye geminin demirlemesini reddederse, bu hareketi AB içinde gürültü koparacak" ifadesini kullandı. 
     Gazeteye göre, diplomatik kaynaklar, "İlk fırsatta tam üyelik müzakerelerini kesmek için Ankara’nın köşeye sıkışmasını bekleyen ülkelerin sayısı az değildir" dedi. 
     
</TEXT>
</DOC>
