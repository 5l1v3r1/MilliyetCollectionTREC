<DOC>
<DOCNO> 351097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sontur15.html </URL>
<DATE> 2005/06/11/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
'Hopdediks'in oğlu madende işe başladı 
</HEADLINE>
<TEXT>

     İZMİR, DHA 

      İZMİR'in Bergama İlçesi'nde, altın madeni karşıtı köylülerden çizgili pijamalarıyla ve Hopdediks’ lakabıyla tanınan Bayram Kuzu'nun oğlu 44 yaşındaki Necati Kuzu altın madeninde çalışmaya başladı. 
     Bergamalı köylülerin sembolü haline gelen ve 5 yıl önce ölen Bayram Kuzu'nun, oğlu Necati Kuzu, dört çocuğu olduğunu söyleyerek, Pınarköy'de yaşıyorum. Hiçbir gelirim olmadığı için Yalnızev Köyü'nde 100 milyon lira karşılığında çobanlık yapıyordum. Madende çalışmak benim için kurtuluş olacak.'' diye konuştu. 
     Geçim sıkıntısı çektiğini anlatan Kuzu, Geçinemediğim için rahmetli babama birçok kez madende çalışmak istediğimi söyledim. O da kendisinin çevreci olması nedeniyle böyle bir girişimde bulunmam halinde, bunun tepki toplayacağını ve istenmeyen olaylarla karşılaşabileceğimi söyledi.'' dedi. 
     
     KUZU BABAM ÖLDÜKTEN SONRA KİMSE BANA SAHİP ÇIKMADI 
     Kuzu, Babam öldükten sonra kimse bana sahip çıkmadı. Halimizi ve perişanlığımızı gören yeğenim Güray Kuzu, bana dedi ki, gel maden de çalış, bu sefil hayattan seni kurtaralım.’ Bende, tamam’ diyerek işi kabul ettim. Beni ağaç dikimi ve çevre temizliği ile görevlendirdiler.'' diye konuştu. 
     Yeğen Güray Kuzu ise dayısının iş durumunu ve ailesinin başından geçen olayları Koza Madencilik Şirketi'nin Yönetim Kurulu Başkanı Akın İpek'e ve İnsan İlişkileri Sorumlusu olan Hayri Öğüt'e anlattığını, isteğinin kabul edildiğini söyledi. 
     
     ÇEVRECİLER HAKKINDA SUÇ DUYURUSU 
     Öte yandan Ovacık Altın Madeni'nini işleten Koza Altın Madeni Şirketi, çevreciler hakkında suç duyurusunda bulundu. Koza Altın Madeni Halkla İlişkiler Müdürü Hayri Ögüt, hem ilk altın dökümünü hem de 5 Haziran Dünya Çevre Günü'nü kutlamak için hafta sonunda etkinlik düzenlediklerini, bu sırada kendisini çevreci olarak tanıtan bir grubun şenliklere gölge düşürmek istediğini öne sürdü. Ögüt, bu kişilerin maden çalışanları ve ailelerine küfür ettiğini iddia ederek, kendilerinin de 300 işçiyi temsilen çevreciler hakkında Bergama Cumhuriyet Başsavcılığı'na suç duyurusunda bulunduklarını ifade etti. 
     
</TEXT>
</DOC>
