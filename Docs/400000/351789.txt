<DOC>
<DOCNO> 351789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sondun51.html </URL>
<DATE> 2005/06/14/ </DATE>
<TIME> 19.55 </TIME>
<AUTHOR>  </AUTHOR>
<HEADLINE>
İngiltere, Polonya ve İsveç'e ırkçılık ve ayrımcılık eleştirisi... 
</HEADLINE>
<TEXT>

     Avrupa Komisyonu Irkçılık ve Hoşgörüsüzlükle Mücadele Örgütü, İngiltere, Polonya ve İsveç’i ırkçılık ve ayrımcılıkla suçladı. 
     Örgüt tarafından yayımlanan raporda, İngiltere’de ırkçılık ve ayrımcılığa karşı alınan yeni önlemlere rağmen, etnik ve dini azınlıklara yönelik ırkçı hareketler ve ayrımcılığın sürdüğü belirtildi. 
     Örgütün başka bir raporunda, Polonyalı yetkililer ırkçılıkla ilgili davaları nadiren soruşturmak ve kovuşturmakla eleştiriliyor. 
     Diğer bir rapordaysa, İsveç’te faal olan ırkçı örgütlerin çokluğuna ve ırkçı propagandanın yaygınlığına dikkat çekiliyor. 
     Örgüt, medyanın da haberleriyle sığınma isteyenlere, mültecilere, başta Romanlar ve Müslümanlar olmak üzere etnik azınlıklara yönelik düşmanca ortama katkıda bulunduğunu savundu. 
     
</TEXT>
</DOC>
