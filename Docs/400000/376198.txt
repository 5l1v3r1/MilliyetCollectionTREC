<DOC>
<DOCNO> 376198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sontur51.html </URL>
<DATE> 2005/09/06/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Samsun'da toplu nikah töreni... 
</HEADLINE>
<TEXT>

     Samsun’da düzenlenen toplu nikah töreninde, uzun yıllar birlikte yaşayan ve çoğu birden fazla çocuk sahibi 59 çiftin resmi nikahı kıyıldı. 
     Samsun Büyükşehir Belediyesi’nce düzenlenen organizasyonla, toplu nikah töreni öncesi Anakent Sosyal Tesisleri’nde bir araya gelen 59 çift, araçlarla kent turu attı. 
     Daha sonra Doğu Park Amfitiyatro’da düzenlenen törende, Büyükşehir Belediye Başkanı Yusuf Ziya Yılmaz, çiftlerin nikahını kıydı. 
     Yılmaz, evlenen kişilerin uzun süredir birlikte yaşayan çiftlerden oluştuğunu belirterek, amaçlarının bu çiftlerin birlikteliklerinin resmiyet kazanması olduğunu söyledi. 
     Resmi nikahları kıyılan çiftlerden Tuncay Halıcıoğlu 35 ve Sefade Gökçen 32 , bir çocukları bulunduğunu ve 16 yıldır birlikte yaşadıklarını ifade ederek, "Çocuğumuz olmasa belki de bu nikaha katılmazdık" dedi. 
     Şükrü Bakan 28 ve Zübeyde Şeker çifti ise 3 yaşında kızları olduğunu belirterek, birlikteliklerinin resmiyet kazanmasından mutlu olduklarını söylediler. 
     Yaklaşık 14 yıldır birlikte yaşadıklarını bildiren Hakan Otan 30 
     ile Dilek Akbulut 29 ise resmi nikaha en çok 5 yaşlarındaki kızları Gizem’in sevindiğini ifade ettiler. Nikahın ardından çeşitli kişi ve kuruluşlarca evli çiftlere hediyeler verildi. Toplu fotoğraf çekiminin ardından çiftler, pasta keserek dans etti. 
     
</TEXT>
</DOC>
