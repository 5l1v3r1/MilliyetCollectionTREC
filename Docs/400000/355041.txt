<DOC>
<DOCNO> 355041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sondun19.html </URL>
<DATE> 2005/06/24/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
New York'un son mafya babasına ömür boyu hapis... 
</HEADLINE>
<TEXT>

     New York mafyasının son efsanevi lideri, Bonnano klanının önderi Joseph ''Big Joey'' Massino, 8 cinayete karışmaktan suçlu bulunarak ömür boyu hapse mahkum edildi. 
     ''Eski mafya usüllerini tatbik etmesiyle'' tanınan Massino, polisle işbirliği yapan ilk ''New Yorklu baba'' olarak da tarihe geçmişti. Geçen yıl federal ajanlarla işbirliği yapan ''Big Joey'', mafya dünyasını şaşkına çevirmişti. 
     İdam cezası istemiyle yargılanan ''New Yorklu baba''nın diğer bir mafya klanına yönelik bu işbirliği sayesinde, iddia makamı idam isteminden vazgeçmişti. 
     Polis tarafından ''Son Don'' diye adlandırılan Massino daha önce de hapis cezasına çarptırılmış ve cezasını çekerek tahliye edilmişti. ''Big Joey'', 2003'ün ocak ayında cinayet suçlamasıyla tekrar tutuklanmıştı. 
     
</TEXT>
</DOC>
