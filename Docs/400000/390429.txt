<DOC>
<DOCNO> 390429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/soneko22.html </URL>
<DATE> 2005/10/28/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Memur maaş katsayıları ve yurtiçi gündelikler yeni yılda ne olacak 
</HEADLINE>
<TEXT>

     Memur maaş katsayısı Ocak ayında 0.04265, taban aylık katsayısı 0.53377, yan ödeme katsayısı da 0.01353 olacak. 
     2006 yılı Merkezi Yönetim Bütçe Kanun Tasarısı'na göre, memur maaş katsayısı Temmuz ayında ise 0.04373'e, taban aylık katsayısı 0.54711'e, yan ödeme katsayısı da 0.01387'ye yükselecek. 
     Maaş katsayısı, bu yılın Temmuz-Aralık dönemi için 0.0416, taban aylık katsayısı 0.52075, yan ödeme katsayısı da 0.0132 olarak belirlenmişti. 
     2006 Bütçe Tasarısı'na göre, halen 1910 YTL olarak uygulanan sözleşmelilerin ücret tavanı da, Ocak ayında 2180 YTL'ye yükselecek. Söz konusu rakam, Temmuz ayında ise 2275 YTL olacak. 
     
     YURTİÇİ GÜNDELİKLER 

     Bu arada Tasarı ile Başbakan, Genelkurmay Başkanı, milletvekilleri ve diğer kamu görevlilerinin yurtiçi gündeliklerine de yüzde 8.3 ile yüzde 8.9 arasında artış yapıldı. 
     Artış oranı, TBMM Başkanı ve Başbakan için yüzde 8.3 olarak tespit edilirken, Bakanlar, Genelkurmay Başkanı, milletvekilleri ve Kuvvet Komutanları için yüzde 8.6, en düşük dereceli devlet memuru için de yüzde 8.9 olarak hesaplandı. 
     Arazi üzerinde çalışanlara verilecek tazminatlar da yüzde 8.3 oranında yükseltildi. 
     
</TEXT>
</DOC>
