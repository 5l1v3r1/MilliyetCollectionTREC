<DOC>
<DOCNO> 398041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/sontur38.html </URL>
<DATE> 2005/11/25/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Malatya Çocuk Yuvası skandalı... Tutuklu sayısı 4'e düştü 
</HEADLINE>
<TEXT>

     Malatya Çocuk Yuvası’nda kalan 0-6 yaş grubu çocuklara kötü muamelede bulundukları gerekçesiyle tutuklanan 7 bakıcıdan 3’ü serbest bırakılırken, tutuklu sayısı 4’e düştü. 
     AA muhabirinin aldığı bilgiye göre, olayların ortaya çıktığı tarihten 6 ay önce yuvadaki işlerine son verilen ve savcının talimatıyla tutuklanan Y.G, M.A avukatlarının itirazı üzerine Malatya Asliye Ceza Mahkemesi tarafından serbest bırakıldı. 
     Tutuklu M.K’nın da avukatının Sulh Ceza Mahkemesi’ne yaptığı itiraz üzerine serbest kaldığı öğrenildi. 
     3 bakıcının serbest bırakılması üzerine tutuklu sayısı 4’e düştü. 
     Malatya Cezaevi’nde şu anda bakıcılardan Ş.S, E.B, N.D ve F.İ tutuklu bulunuyor. 
     Öte yandan Malatya Çocuk Yuvası’ndaki şiddet olayları ile ilgili soruşturma sürecinin devam ettiği, olayları ortaya çıkaran görüntülerin yer aldığı kasetin Malatya’ya geldiği, soruşturma kapsamında kasetin inceleneceği öğrenildi. 
     
</TEXT>
</DOC>
