<DOC>
<DOCNO> 384088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/yasam/axyas02.html </URL>
<DATE> 2005/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Acar, koltuğunu kaybedebilir 
</HEADLINE>
<TEXT>


Danıştay, "Mine Acar sanatçı kadrosuna geçemez" dedi. Karar kesinleşirse Acar, genel müdürlükten ayrılacak 

YILDIZ YAZICIOĞLU Ankara 

Kültür ve Turizm Bakanı Atilla Koç'un Devlet Tiyatroları Genel Müdürlüğü'ne DT vek leten atadığı Mine Acar'ın, DT'yi, 'sanatçı' kadrosuna geçişinin iptali istemiyle açılan davadan 'feragat' ettirme formülü tutmadı. 
'Feragat' başvurusunu reddeden Danıştay, Acar'ın dramaturgluktan sanatçı kadrosuna geçişini sağlayan Ankara 10. İdare Mahkemesi kararını bozdu. Karar kesinleşirse Acar'ın, vek leten oturduğu koltuktan kalkması gerekecek. 

DT'den temyiz 
Acar, 2000'de sınavla 'sanatçı' kadrosuna geçti. Ancak sınav, Kültür Sanat-Sen'in açtığı davayla iptal edildi. Acar, yeni bir davayla yeniden 'sanatçı' kadrosuna geçme hakkını kazandı. Ancak DT Genel Müdürlüğü, bu kararını temyiz etti. Dosya Danıştay 5. Dairesi'ne geldi. 

Tepki gördü 
Dava karara bağlanmadan Koç, Acar'ı vek leten 22 Ağustos'ta DT Genel Müdürlüğü'ne atadı. Dramaturg kadrosundakiler asil veya vek leten genel müdür olamadığından, DT sanatçıları ve personeli 'sanatçı' kadrosu hukuken tartışmalı olan Acar'ın atanmasına tepki gösterdi. Acar'ın ilk icraatı, temyiz başvurusundan feragat etmek oldu. 
Böylece Acar'ın sanatçı kadrosunu kaybetmesi önlenmek istendi. Ancak, feragat başvurusunu reddeden ve davayı esastan görüşen Danıştay 5. Dairesi, 10. İdare Mahkemesi'nin kararını bozdu. Danıştay, Acar'ın sanatçı kadrosu kazanamayacağını belirtti. 


</TEXT>
</DOC>
