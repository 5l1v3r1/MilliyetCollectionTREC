<DOC>
<DOCNO> 365495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sontur45.html </URL>
<DATE> 2005/07/29/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Gurbetçi genç kayboldu... 
</HEADLINE>
<TEXT>

     Antalya’nın Alanya İlçesi’ne tatil için gelen 20 yaşındaki Ali Karakuş’un, kayıp olduğu bildirildi. 
     Ali Karakuş’un dayısı Cemal Kuncur, AA muhabirine yaptığı açıklamada, Almanya’da yaşayan yeğeni Ali Karakuş’un bir hafta önce İstanbul’a gelerek iki gün yanında kaldığını, üç gün önce de otobüse binerek tatil amacıyla Alanya’ya gittiğini söyledi. 
     Yeğeni Ali Karakuş’tan haber alamadığını, bu nedenle Alanya’ya geldiğini anlatan Cemal Kuncur, İlçe Jandarma Komutanlığı ve Emniyet Müdürlüğü’ne müracaatta bulunduğunu, ancak yeğeninin bulunamadığını dile getirdi. 
     Ali Karakuş’u görenlerin kendilerine haber vermesini isteyen Kuncur, "Tatil için Alanya’ya gelen Ali’den haber alamıyoruz. 
     Hayatından endişe ediyoruz. Yeğenimi bulanların veya görenlerin 0 7 581 12 44 veya 0212 861 39 61 nolu telefonlara bilgi vermelerini rica ediyorum. Başına bir şey gelmeseydi bizi mutlaka arardı. Hayatından endişe ediyoruz" dedi. 
     
</TEXT>
</DOC>
