<DOC>
<DOCNO> 381916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/soneko40.html </URL>
<DATE> 2005/09/27/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Mustafa Koç'tan yabancı sermayeye övgü 
</HEADLINE>
<TEXT>

     Erdem SÜREK- Burak GEZEN ÇANAKKALE, DHA 

KOÇ Holding Yönetim Kurulu Başkanı Mustafa Koç, Koç Grubu Anadolu Buluşmaları’ adı altında düzenlenen bayiler toplantısı için Çanakkale'ye geldi. Vali Süleyman Kamçı'yı makamında ziyaret eden Mustafa Koç, Yabancı sermaye Türk ekonomisinin en önemli temel taşlarından birisini oluşturmaktadır'' dedi. 
     Mustafa Koç'u Çanakkale Valilik girişinde çiçekle karşılayan CHP İl Başkanı Serdar Soydan, Ailenizin Galata Port ihalesiyle ilgili yaptığı açıklama, Türkiye'de bazı ihalelerin nasıl yapıldığını göstermiş oldu'' dedi. Çiçeği alan Koç, teşekkür edip yoluna devam etti ve Valiliğe çıktı. 
     Vali Süleyman Kamçı, ziyaretine gelen Mustafa Koç'a, Çanakkale'ye verdiğiniz önemi biliyoruz. İlginiz yıllar öncesinden başlıyor. Dalış sahalarını biliyorsunuz. Son zamanlarda Çanakkale’ye olan ilginizin arttığını biliyoruz. Sayın Başbakan ile yaptığınız protokol çerçevesinde Seddülbahir Kalesi'nin restorasyon çalışmaları sürüyor. Çanakkale ulaşımda çok güç bir il olmasına rağmen, bayiler toplantısını burada yapıyorsunuz. Bu bizi çok mutlu etti'' diye konuştu. 
     Belediye Başkanı CHP'li Ülgür Gökhan ve Çanakkale'deki bayileri de ziyaret eden Koç Holding Yönetim Kurulu Başkanı Mustafa Koç, Anadolu Buluşmaları'nın sekizincisini bugün Çanakkale'de yapıyoruz. Trakya ağırlıklı bu buluşmaya Çanakkale, Tekirdağ, Edirne, Kırklareli ve Balıkesir illerinden 300'den fazla bayiimiz katılacak. Toplantı soru cevap şeklinde geçecek. Akşam ise bayilerimiz ile birlikte yemek yiyeceğiz'' diyerek Çanakkale'ye gelişinin gerekçelerini anlattı. 
     
     SORULARI YANITLADI 
     Vali Kamçı'yı ziyareti sırasında basın mensuplarının sorularını yanıtlayan Mustafa Koç, yabancı sermayenin Türkiye'ye gelmesiyle ilgili açıklamalarda bulundu. Mustafa Koç, Bu bizim en büyük hedefimiz. Son iki yıldır bu ciddi bir şekilde ivme kazandı. İnşallah bu şekilde devam eder. Tabi bunlar olurken, bir takım yanlış anlamalar veya tereddütler kamuoyunda olabiliyor. Algılamalar yanlış bir şekilde yönlendiriliyor. Bunlar da işin bir parçası. Tabi bu sürecin sancılı olması gayet doğaldır. Fakat Türkiye kararlılıkla ilerlemek durumundadır. Zira bugün yabancı sermaye, ekonomimizin en önemli temel taşlarından birini oluşturmaktadır'' dedi. 
     Sami Ofer-Mehmet Kutman ortaklığının aldığı Galata Port ihalesi ile ilgili bir soruyu ise Koç, Bu konuda söylenecek pek fazla bir şey yok. İhale gayet açık ve şeffaf bir şekilde yapıldı. Herkes şartnameyi alabilirdi. Ödeme şartları da başından belliydi. Bu nedenle ortada pek fazla söylenecek bir şey yok'' yanıtını verdi. 
     Mustafa Koç'un, Koç Holding Onursal Başkanı ve babası Rahmi Koç'un Galata Port ihalesi ile ilgili sözlerinin aksi yönde görüş belirtmesi dikkat çekti. 
     
</TEXT>
</DOC>
