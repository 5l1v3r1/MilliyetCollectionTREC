<DOC>
<DOCNO> 374910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/guncel/gun06.html </URL>
<DATE> 2005/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarıyıl tatili 3 hafta 
</HEADLINE>
<TEXT>


İlk ve ortaöğretim okullarında 12 Eylül'de başlayacak yeni eğitim-öğretim yılında öğrenci ve öğretmenler pek çok yenilikle karşılaşacaklar 

ANKARA Milliyet 

İlk ve ortaöğretim okullarında ilk ders zili 12 Eylül'de çalacak. 
İlköğretimde 10 milyon 565 bin, ortaöğretimde 3 milyon 40 bin öğrenci ve 575 bin öğretmenin yarıyıl tatili 9 Ocak 2006'da başlayacak. Kurban Bayramı ile birleştirildiği için tatil 3 hafta sürecek. 30 Ocak'ta başlayacak ikinci yarıyıl 12 Haziran'da sona erecek. 
İlköğretim öğrencilerine ders kitapları ücretsiz dağıtılacak. Öğretmenlere de kılavuz kitaplar dağıtılacak. Bu yılki yeniliklerden bazıları ise şöyle 

Çocuklara 'beslenme' verilecek 
Okulöncesi eğitim kapsamında, yoksul çocuklara süt, meyve suyu, kek, poğaça gibi gıdalardan oluşan "beslenme" verilecek. Pilot müfredat, tüm ilköğretim okullarına yaygınlaştırılacak. 6-8. sınıf ilköğretim müfredatı pilot illerde uygulanmaya başlanacak. Kaldırılan Vatandaşlık ve İnsan Hakları Eğitimi dersi Hayat Bilgisi, T.C İnkılap Tarihi ve Atatürkçülük gibi derslerin içinde işlenecek. "Sanat Etkinlikleri", "Spor Etkinlikleri", "Satranç", "Düşünme Eğitimi" ve "Halk Kültürü" ilk kez seçmeli dersler arasında yer alıyor.Süresi 3 yıl olan tüm genel ve mesleki teknik ortaöğretim kurumlarına yeni kayıt yaptıranlar, öğrenimlerini 4 yılda tamamlayacak. Öğrenciler, 10. sınıftan itibaren başka liselere geçiş yapabilecek.2006 ÖSS, 195 dakika sürecek. 8 testte, 30'dan toplam 240 soru yer alacak. Lise 1. sınıfın ortak müfredatından toplam 120 soru yöneltilecek. Öğretmenlere eğitim-öğretim yılına hazırlık amacıyla verilen ve "kırtasiye yardımı" olarak bilinen ödenek miktarı 400 YTL olarak belirlendi. 





</TEXT>
</DOC>
