<DOC>
<DOCNO> 359299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/soneko02.html </URL>
<DATE> 2005/07/08/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Şartnameye göre Etisalat'ın yolu tamamen kapalı değil 
</HEADLINE>
<TEXT>

     Telekom ihale şartnamesine göre, peşin ya da vadeli ödemenin tekliflerin değerlendirilmesinde dikkate alınmayacağı hükmünün sadece İhale Komisyonu'nu bağladığı belirlendi Şartname, Bakanlar Kurulu'nun ihaleyi kazanan Oger Grubu'nu onaylamaması durumunda Etisalat'la sözleşme imzalanmasına da olanak tanıyor Telekom ihalesinde peşin ve vadeli ödemeye ilişkin tartışma, Etisalat Grubu'nun peşin ödemede indirim de istemediği ve Telekom İtalia ile ortaklık yapabileceğine ilişkin açıklamalarıyla devam ediyor Özelleştirme İdaresi Başkanlığı, önce yazılı bir açıklama ardından basın toplantısıyla, ihale şartnamesindeki şu hükmü açıklamıştı 
     "Tüm fiyat teklifleri toplam teklif tutarı üzerinden değerlendirilecektir Satış bedelinin tamamının devir tarihinde peşin ödenmesi halinde yapılacak indirim ile vadeli ödeme halinde uygulanacak faiz tekliflerin değerlendirilmesinde dikkate alınmayacaktır" Ancak ANKA'nın edindiği bilgiye göre ihale şartnamesinin 8'inci maddesi, İhale Komisyonu'nun "tekliflerin değerlendirilmesi" aşamasını kapsıyor Bu hüküm Bakanlar Kurulu'nun ihaleyle ilgili değerlendirme yetkisini ise kapsamıyor İhale şartnamesinde ihalenin onaylanmasıyla ilgili 10'uncu maddede Bakanlar Kurulu'nun yetkisi açıklanıyor 
     Şartnameye göre, İhale Komisyonu isterse yalnızca birinci gelen teklifi, gerekli görmesi durumunda en yüksek teklifi veren birden fazla teklif sahibini Bakanlar Kurulu'na sunma yetkisine sahip bulunuyor İhale Komisyonu'nun ihale günü açıklaması ve Özelleştirme İdaresi Başkanlığı'nın açıklamaları 2 grubun da Rekabet Kurulu'na görüş alınmak üzere bildirildiğini ve 2 grubun da Bakanlar Kurulu'na sunulacağını ortaya koyuyor İhale şartnamesi, Bakanlar Kurulu'nun, İhale Komisyonu tarafından önerilen ihaleyi kazanan teklif sahibini onaylamaması durumunda ikinci sıradaki teklif sahibine ihaleyi verme yetkisi tanıyor Yani Bakanlar Kurulu'nun Oger Grubu'nu onaylayıp onaylamama yetkisi aslında ihalenin ikinci gruba bırakılıp bırakılamayacağı konusunda belirleyici olacak İhale şartnamesinde, "İhale Komisyonu, Bakanlar Kurulu'nun önerilen ihaleyi kazanan teklif sahibini onaylamaması halinde Bakanlar Kurulu'na sunulan teklif sahiplerini sırasıyla işlem dökümanlarını imzalamak üzere davet edebilecektir" hükmü yer alıyor İhalenin Özelleştirme Yasası'ndaki usullere göre yapıldığı, Bakanlar Kurulu'nun da İhale Komisyonu'nun kararını onaylaması gerektiği savunuluyor Bakanlar Kurulu'nun yükümlülüklerine ilişkin sorun olmaksızın birinci grubu onaylamamasının dava konusu olabileceği, onaylaması durumunda da kamu yararı tartışması nedeniyle hukuki anlamda sürecin devam edebileceği belirtiliyor Şartnameye göre Bakanlar Kurulu'nun onaylamaması dışında, Oger Grubu'nun yükümlülüklerini yerine getirmemesi durumunda da ikinci grup olan Etisalat'a Telekom ihalesi bırakılabilecek Bu yükümlülüklerin tanımladığı şartnamenin 10'uncu maddesine göre, Etisalat'a ihalenin verilebilmesi 
     için Oger Grubu'nun şu koşullardan herhangi birini yerine getirmemiş olması gerekiyor " Oger Grubu'nun İşlem dökümanlarını imzalamaktan imtina etmesi Satış bedelini veya vadeli ödemeyi seçmiş olması halinde peşinatı ödememesi Kesin teminatı ibraz etmemesi Hisselerin devri için işlem dökümanları altında yerine getirmesi gereken bütün yükümlülüklerini yerine getirmemesi" İhale şartnamesine göre, Bakanlar Kurulu onaylasa bile, satış şirketin işlem dökümanlarını imzalaması durumunda kesinlik kazanacak İşlem dökümanları da hisse satış sözleşmesi, imtiyaz sözleşmesi, hissedarlar sözleşmesi, şirket ana sözleşmesi ve İhale Komisyonu tarafından belirlenebilecek diğer dökümanları da kapsıyor İhale şartnamesinin fiyat teklifine ilişkin ekine göre de şirketler, peşin ya da vadeli ödeme yapıp yapmayacaklarını ihalenin başında kapalı zarf teklifleriyle idareye bildirmiş durumda bulunuyorlar 
     
</TEXT>
</DOC>
