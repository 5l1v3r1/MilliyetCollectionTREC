<DOC>
<DOCNO> 376228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonyas22.html </URL>
<DATE> 2005/09/06/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
'Dünyanın en eski gemisi bulduk' iddiası 
</HEADLINE>
<TEXT>

     Güney Koreli arkeologlar, dünyanın en eski gemi kalıntısını bulduklarını iddia ettiler. 
     Güney Kore haber ajansı Yonhap'ın haberine göre, Güney Kore arkeolog heyetinin başkanı Lee Jung-Gun, başkent Seul'un 360 km güneydoğusundaki Bibong-ri'de yürütülen kazılarda ortaya çıkarılan tarih öncesi çağa ait bu geminin ''şüphesiz dünyanın en eski gemi kalıntısı'' olduğunu söyledi. 
     Büyük olasılıkla balıkçı teknesi olduğu sanılan 8 bin yıl öncesine ait gemi kalıntısı, kabuklu deniz hayvanlarıyla kuşatılmış durumda ortaya çıkarıldı. 
     Bazı bölümleri eksik olan ve Neolitik çağın başlangıcına tarihlenen teknenin 7 metreden uzun olduğu belirtiliyor. 
     Arkeolojik buluntunun gün ışığına çıkarıldığı kazı, 2003 yılında bu bölgeyi vuran bir tayfunun ağaçları kökünden sökmesiyle kalıntının ortaya çıkması üzerine başlatılmıştı. 
     Dünyanın en eski gemi batığı ise Uluburun açıklarında bulunan MÖ 1300 yılına ait Uluburun batığı. 
     
</TEXT>
</DOC>
