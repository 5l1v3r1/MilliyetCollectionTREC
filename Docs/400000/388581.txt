<DOC>
<DOCNO> 388581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sonsiy24.html </URL>
<DATE> 2005/10/21/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Meclis'te soru YÖK ve YYÜ'nün 2006 yılı bütçelerinin neden artırılmadı 
</HEADLINE>
<TEXT>

     CHP Bursa Milletvekili Mustafa Özyurt, YÖK ve Yüzüncü Yıl Üniversitesi’nin 2006 yılı bütçelerinin neden artırılmadığını sordu. 
     Özyurt, Maliye Bakanı Kemal Unakıtan’ın yanıtlaması istemiyle TBMM Başkanlığı’na sunduğu önergede, "2006 bütçesinde YÖK ve Yüzüncü Yıl Üniversitesi bütçelerinin 2005 yılı rakamları seviyesinde bırakılmasında", Başbakan Recep Tayyip Erdoğan ve Milli Eğitim Bakanı Hüseyin Çelik’in baskısı olup olmadığını öğrenmek istedi. 
     Mustafa Özyurt, Milli Eğitim Bakanı Çelik’in yanıtlaması istemiyle verdiği bir başka soru önergesinde de 17 Ağustos Depremi’nde zarar gören İstanbul Bahçelievler Ali Haydar Günver İlköğretim Okulu’nun onarılması için herhangi bir girişimde bulunup bulunulmadığını sordu. 
     Önergesinde Özyurt, depremden zarar gören okulların tespiti konusunda bakanlıkça ne gibi işlemler yapıldığının da yanıtlanmasını istedi. 
     
</TEXT>
</DOC>
