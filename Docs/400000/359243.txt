<DOC>
<DOCNO> 359243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/yazar/tamer.html </URL>
<DATE> 2005/07/08/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
İş dünyası, tulumbaya su bekliyor 
</HEADLINE>
<TEXT>

Hisarcıklıoğlu "Çin 10 büyüdükçe, dünya ekonomisine her yıl yeni bir sanayi ülkesi katılmış oluyor" 

TOBB Başkanı Rifat Hisarcıklıoğlu'nun MÜSİAD üyeleriyle sohbet toplantısında, ekonomimizin gelecek performansıyla ilgili karamsar bir tablo ortaya çıktı. MÜSİAD Başkanı Ömer Bolat'ın tespitleri de bu tabloyu destekler nitelikteydi. Bıçak kemiğe dayanıyordu, AKP hükümetinin eksik kalan yapısal reformları tamamlaması, özellikle kamuda giderleri azaltıcı önlemleri ivedilikle alması gerekiyordu. 
Hisarcıklıoğlu, önce reel sektördeki tıkanıklığı rakamlarla ortaya koydu 
İmalat sanayiinde 2004'ün ilk 3 ayında 12 olan büyüme, 5'e geriledi. Ticaret sektöründeki büyüme de 17'den 5.8'e düştü. İlk 5 aylık ithalat artışı 22. Yatırım mallarındaki artış 14. Tüketim mallarındaki artış 2. Ara malı ithalatında 29'a fırlamış. Petrol fiyatlarındakı artışın yansımasını dışarıda bıraktığımızda bile 17. 
Bu tabloya ben de bir ekleme yapayım 
Cari açığın 18.2 milyar dolarla yıllık rekor kırdığı dün açıklandı. 

Ara malları başaşağı 
Ekonomi yavaşlarken bile ara malı ithalatının artması, yüksek yerli girdi maliyetlerine alternatifin yaratıldığını gösteriyor. Demek ki imalatçımız, artık sadece ihraç mallarında değil, yoğun rekabet nedeniyle iç piyasaya verdiği mallarda da ithal girdiye yöneliyor. Bu durum, herhalde gücü yeten ara mali imalatçılarını verimlilik artışına yöneltecek, gücü yetmeyenleri de piyasadan silecek. Ve mevcut işsizlerimize ilaveten her yıl işgücüne yeni katılan 700 bin gencimize iş bulunması maalesef daha da zorlaşacak. 
Mevcut işsiz stokunu sabit tutup, sadece bu 700 bin gencimize iş yaratabilmek için bile yılda 35 - 40 milyar dolarlık yeni yatırıma ihtiyacımız var. Ama öte yandan da Çin'den yükselen, bugünlerde tekstil sektörümüzü vuran, çok yakında diğer sektörleri de sıkıştıracak, ara malı üreticilerini şimdiden vurmaya başlamış öldürücü bir rekabet de söz konusu. 

Her yıl yeni bir ülke 
Çin'in sadece bizi değil, aslında tüm dünyayı titreten rekabet gücü, Hisarcıklıoğlu'nun şu çarpıcı formülasyonuyla, birden ete - kemiğe bürünüyor "Çin, 20 yıldır her yıl 10 büyüdüğüne göre, son 20 yıldır neredeyse her yıl dünya ekonomisine yeni bir sanayi ülkesi daha katılıyor demektir." 
Maalesef durum tam budur. Dolayısıyla DİE'nin son verilerine göre sayıları 19 milyon 700 bine yükselmiş bulunan "açlık ve yoksulluk sınırında yaşayan" insanımıza, ufukta iş ve aş imkanı görünmemektedir. daha da beteri, gelecek yılki istatistiklerde bu rakamın daha da yukarılara çıkması olasılığı maalesef çok güçlüdür. 

Giderler azalmadıkça 
Hisarcıklıoğlu hükümetten acil eylem bekliyor 
"Ekonomide iyi gitmeyen bir şeyler var. Mali disiplin 2 yıldır başarıyla sağlanıyor, ama tedbirlerin büyük kısmı gelir arttırıcı, çok azı gider azaltıcı. Özel sektör, üreticiler, çalışanlar ve tüketiciler üzerine konan ek yüklerle bütçe disiplini sağlanıyor. Kamu kesiminin büyüklüğü ve hantallığı ile kayıt dışı ekonominin varlığı aynen sürüyor. Bu resim hızla değişmelidir, zira sadece ihracatta değil, iç piyasada yaşamakta olduğumuz sıkıntıların temeli de budur. 
Kamu harcama reformu olmadan devletin giderleri azalmaz. Yapılmayan her reform, başta bu ülkenin tüccar ve sanayicileri olmak üzere tüm vatandaşlarına 
Daha fazla vergi Daha yüksek enerji maliyetiDaha pahalı kamu hizmetleriDaha yüksek finansman gideri olarak geri dönmektedir. 
Hükümetimiz, artık bu gerçeğin bilinciyle hareket etmelidir." 



</TEXT>
</DOC>
