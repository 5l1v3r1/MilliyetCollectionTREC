<DOC>
<DOCNO> 393336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sondun37.html </URL>
<DATE> 2005/11/09/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Suriye, BM müfettişini Şam'a davet etti 
</HEADLINE>
<TEXT>

     Suriye, Lübnan'ın eski Başbakanı Refik Hariri suikastıyla ilgili soruşturmada işbirliği konusunu müzakere etmek için BM müfettişini Şam'a davet etti. 
     Suriye'nin resmi haber ajansı SANA'ya göre, suikastı soruşturmak için Suriye'de oluşturulan heyetin başkanı Yargıç Gada Murad, BM müfettişi Alman savcı Detlev Mehlis'e gönderdiği mektupta, ''ziyaret davetini kabul etmesi halinde, Hariri suikastıyla ilgili olarak soruşturma yürüten BM komisyonuyla işbirliği yapmak için mutabakat zaptı imzalayabileceklerini'' belirtti. 
     Ajansın haberinde, mektubun Mehlis'e dün yollandığı kaydedildi. 
     BM Soruşturma Komisyonu'nun Başkanı Mehlis, Suriye'ye kendi soruşturmasını yürütmesi ve uluslararası müfettişlerle tam işbirliği yapması çağrısında bulunmuştu. 
     
</TEXT>
</DOC>
