<DOC>
<DOCNO> 374455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sonspo34.html </URL>
<DATE> 2005/08/31/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Anelka Zor bir gruba düştük, bize çalışmak düşer... 
</HEADLINE>
<TEXT>

     Fenerbahçe’nin Fransız futbolcusu Nicolas Anelka, "Ritmim yavaş yavaş yerine geliyor. Çok daha iyi olmam için 2-3 maç daha oynamam lazım" dedi. 
     Anelka, kendisine ait internet sitesinde yaptığı açıklamada, son yaptıkları Samsunspor karşılaşmasını değerlendirirken, Avrupa Şampiyonlar Ligi ile ilgili görüşlerini de anlattı. 
     Fransız futbolcu, şunları kaydetti 
     "Geçen cumartesi bizim için iyi geçti. Samsunspor’u ağırladık ve 5-2’lik bir skorla bu hafta 3 puana sahip olduk. Bir kez daha oyunun 
     30’uncu dakikasında 1-0 yenik duruma düştük, ama ilk yarı 
     sonuçlanmadan Alex’in yaptığı o müthiş rövaşata ile beraberliği sağladık. İlk yarıda biraz zorlandım, ama ikinci yarıda her şey daha iyiydi. Kaptan Ümit Özat güzel bir orta yaptı ve kafa golümle 2-1 öne geçtik ki bu bize büyük moral sağladı. Daha sonra Alex, Nobre ve Semih’in güzel golleriyle sahadan 5-2 galip ayrılan taraf olmanın mutluluğunu yaşadık. Seyircimiz gerçekten mükemmeldi. Bir an olsun susmadılar. Karşılaşma öncesi beni çağırmalarıyla çok duygulandım. Ritmim yavaş yavaş yerine geliyor. Çok daha iyi olmam için 2-3 maç daha oynamam lazım. Şampiyonlar Ligi’nin kura çekimini izledim. Zor bir gruba düştük, ama başarabiliriz, bize çalışmak düşer." 
     
</TEXT>
</DOC>
