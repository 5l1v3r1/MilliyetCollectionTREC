<DOC>
<DOCNO> 357015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/soneko44.html </URL>
<DATE> 2005/06/30/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Türk Telekom özelleştirmesinde zarflar yarın açılacak... 
</HEADLINE>
<TEXT>

     Türk Telekom'un yüzde 55 hissesinin özelleştirilmesi ihalesinde, ''fiyat teklif zarfları'' yarın açılacak. 
     Özelleştirme İdaresi Başkanı Metin Kilci'nin Komisyon Başkanlığı'nda gerçekleştirilmesi beklenen ihalede, 4 ortak girişim grubunun teklifleri yarışacak. 
     
     İHALE PROSEDÜRÜ NASIL OLACAK 
     Edinilen bilgiye göre, Telekom'un özelleştirilmesine ilişkin ihalede, öncelikle ihale komisyonu yarın toplanarak teklif zarflarını açacak. Bu işlemin basına kapalı olması bekleniyor. 
     Daha sonra kamu yararı görülmesi durumunda, en yüksek teklif veren ilk iki konsorsiyum ile birebir görüşmeler gerçekleştirilecek. Bunun ardından basına açık olacak bölümde, iki konsorsiyum arasında açık artırma yapılması öngörülüyor. 
     İhalede en yüksek fiyat esas alınacak, bir başka deyişle fiyat bazlı bir değerlendirme yapılacak. 
     İhale saatinin ise yarın, gün içinde Özelleştirme İdaresi'nden yapılacak bir duyuruyla açıklanması bekleniyor. 
     
     4 KONSİYUM TEKLİF VERMİŞTİ 
     Bu arada Telekom ihalesine, Koç Holding Ortak Girişim Grubu, Oger Telecoms Ortak Girişim grubu, Etisalat Ortak Girişim Grubu ile Turktell Ortak Girişim Grubu'nun teklif vermişti. 
     Söz konusu Ortak Girişim grupları ile bunlara dahil firmalar şöyle 
     1- Etisalat Ortak Girişim Grubu 
     -Cetel-Çalık Enerji Telekomünikasyon A.Ş -Dubai Islamic Bank -Abu Dhabi National Insurance Company -Etisalat-Emirates Telecommunications Corporation 2-Koç Holding Ortak Girişim Grubu 
     -Koç Holding A.Ş -The Carlyle Group L.L.C 3- Oger Telecoms Ortak Girişim Gurubu 
     -Oger Telecom L.L.C -Saudi Oger Ltd. 
     4- Turktell Ortak Girişim Grubu 
     -Turktell Bilişim Servisleri A.Ş. 
     -Gen-Pa Telekomünikasyon ve İletişim Hizmetleri Sanayi ve Ticaret A.Ş. 
     -Tekofaks Ofis ve Haberleşme Ürünleri Pazarlama A.Ş. 
     -Kurtson Maden ve Sanayi İşletmeleri A.Ş. 
     
</TEXT>
</DOC>
