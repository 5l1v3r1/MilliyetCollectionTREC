<DOC>
<DOCNO> 376555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sonyas14.html </URL>
<DATE> 2005/09/07/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
'Miss Summer' finali yarın... 
</HEADLINE>
<TEXT>

     Uluslararası olarak ilk kez bu yıl düzenlenen ve geleneksel hale getirilmek istenen ''Miss Summer'' güzellik yarışmasının finali, yarın Bulgaristan'ın başkenti Sofya'da yapılacak. 
     Toplam 13 ülkeden 15 genç kızın katıldığı yarışmada, Türkiye'yi Marmara Üniversitesi Bankacılık Yüksekokulu 4'üncü sınıf öğrencisi Meral Sadula temsil ediyor. 
     ''Miss Model 2005'' Türkiye finalinde ikinci olarak ''Miss Summer''a katılmaya hak kazanan Meral Sadula, AA muhabirine yaptığı açıklamada, ilk üç dereceye girme konusunda iddialı olduğunu söyledi. 
     Yarışmanın çekişmeli geçeceğini belirten Sadula şunları söyledi 
     ''Gerçekten de birbirinden güzel kızlar var. Ben yurtdışında ilk kez bir yarışmaya katılıyorum. Bu yüzden biraz heyecanlıyım. Ancak finalde iyi bir derece elde edebileceğimi düşünüyorum. Eğer dereceye girip taç takarsam, bu ülkem adına benim için büyük bir gurur kaynağı olacak.'' 
     
</TEXT>
</DOC>
