<DOC>
<DOCNO> 396582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/ekonomi/eko01.html </URL>
<DATE> 2005/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Albaraka Türk, yeni yılda borsaya açılıyor 
</HEADLINE>
<TEXT>


Yüzde 80'inden fazlası yabancı sermayeli olan Albaraka Türk, ana ortağının Bahreyn'de borsaya açılmasının hemen ardından Türkiye'de borsaya açılacak 

Finans Sohbetleri KADİFE ŞAHİN 

Yeni Bankalar Kanunu'nda katılım bankası statüsü kazanan faizsiz bankacılık kurumlarından Albaraka Türk, 2006'nın ilk yarısında borsaya kote olarak halka açılacak. 
Yüzde 80'inden fazlası yabancı sermayeli olan Albaraka Türk'ün ana sermayedarının Bahreyn'de borsaya açılacağını belirten Albaraka Türk Genel Müdürü Adnan Büyükdeniz, "Ana ortağın Körfez'de borsaya açılmasından sonra Albaraka Türk de 2006'nın ilk yarısında borsaya açılacak" dedi. 
Şirketin yüzde 25'ini borsaya açacağını bildiren Büyükdeniz, arzın büyük talep görmesini beklediklerini belirterek şöyle konuştu 
"Bu yıl ki hedeflerimizden biri borsaya açılmaktı. Ancak ana ortağımız Albaraka Banking Grup şu anda Bahreyn'de borsaya açılıyor. Bize söylenen "Önce Bahreyn ve Körfez piyasasında ana grubu borsaya açalım. Ondan sonra Albaraka burada borsaya açılsın." 

'Vakıfbank sürpriz değil' 
Önümüzdeki yönetim kurulunda Türkiye'deki takvimi onaylayan bir karar çıkacak. Ana ortağımızın hissesi yüzde 67. Önce onlar borsaya açılacak sonra biz açılacağız. Albaraka Banking Grup'un k ğıtları 2006'nın ilk çeyreğinde piyasada olacak." 

'Ciddi talep alacağız' 
Türkiye'de hisse senedi ve genel olarak mali piyasanın büyüklüğünün büyümeye elverişli olduğunu belirten Büyükdeniz, piyasada kağıda ihtiyaç olması nedeniyle Vakıfbank hisselerinin büyük talep gördüğünü söyledi. 
Arzın altı katı talep olmasını bir 'sürpriz' olarak değerlendirmeyen Adnan Büyükdeniz, Albaraka Türk hisselerinin de ciddi bir talep alacağını kaydetti. 
Büyükdeniz, şunları söyledi 
"Albaraka'nın kağıdına ciddi bir talep geleceğini düşünüyoruz. 
Çünkü Albaraka rakamlarına bakıldığı zaman özkaynak ve aktif k rlılığı, büyüme trendi, piyasa payı, şubeleşme gibi rakamları ilerde prim yapabilecek bir hisse olarak algılanmasını sağlıyor. Bize 'ne zaman borsaya açılacaksınız' diye talepler geliyor. Borsaya hemen açılmak için sabırsızlanıyoruz ama ana ortağımızın arkasından halka arz olacağız. 
İlk aşamada yüzde 20 - 25 oranında bir hisseyi borsaya açacağız. Daha sonra talebe göreartış olabilir" dedi. 

Güvence Fonu, TMSF'de 
Büyükdeniz, son Bankalar Yasası'nda özel finans kurumlarının katılım bankası ünvanı aldıklarını, faizsiz bankacılık hizmeti alan mudi hesaplarının güvencesini oluşturan Gücence Fonu'nun da Tasarruf Mevduatı Sigorta Fonu'na geçtiğini söyledi. 2001 krizinden sonra faizsiz bankacılık tasarrufları için oluşturulan Güvence Fonu'nun yönetimi Özel Finans Kurumları Birliği'ne verilmişti. 
Büyükdeniz, "Şu anda fonun TMSF'ye geçişi için çalışmalar yapılıyor" dedi. 

'Faizsiz banka için gelirler' Körfez Bölgesi'nden Türkiye'ye ilgi gösterdiği belirtilen sermayenin büyük oranda 11 Eylül olaylarından sonra Amerikan piyasalarından çekilen fonlar olduğunu belirten Albakara Türk Genel Müdürü Büyükdeniz, "Yabancı sermaye hayır kurumu değildir. K rlı gördüğü için ilgi gösteriyorlar" dedi. 
Körfez ekonomilerinin küçük olması nedeniyle bölgedeki sermayenin gayrimenkul ve hisse senedi piyasası dışında alternatif yatırımlara baktığını anlatan Büyükdeniz, "Türkiye'ye normal banka almak için değil, faiz bankacılık yapmak için gelirler" dedi. 

'Somut gelişme yok' 
Büyükdeniz, "Arap sermayesi içinde ticari bankacılık sistemine de faizsiz bankacılığa da yatırım yapan sermaye var. Ancak ben bugüne kadar bankacılık sistemine ilgi duydukları konusunda birşey duymadım. Türkiye'deki faizsiz bankacılığa ilgi duyduklarını duyuyoruz. Bu iki şekilde olabilir, BDDK'ya başvurup yeni bir banka kurmak isteyebilirler veya mevcut katılım bankalarından hisse satın almak isteyebilirler. Bize gelmiş somut bir talep yok. Faizsiz bankacılığa ilgi duyduklarına dair söylentiler var" şeklinde kaydetti. 


</TEXT>
</DOC>
