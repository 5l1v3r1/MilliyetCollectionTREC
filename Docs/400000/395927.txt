<DOC>
<DOCNO> 395927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/guncel/gun01.html </URL>
<DATE> 2005/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçek Hiçbir şey kapatılmayacak 
</HEADLINE>
<TEXT>


Adalet Bakanı, 'Hakk ri olayları mutlaka aydınlatılacak. Ama olayları kullananlar da unutulmamalı' dedi 

EKONOMİ SERVİSİ 

ADALET Bakanı Cemil Çiçek, Hakkari'deki olayları üzerine yapılan eylemler için "Eğer bir kısım insanların bir kısım eylemleri ortaya koymasındaki gerekçe 'bu işler kapatılıyor, kapatılacak' tarzında bir hareketle oluyorsa, bu dönem hiçbir şeyin kapatılmayacağı bir dönemdir. Ama maksat bu değil de eylem koymaksa, o zaman buna karşı da hepimizin tavır koyması lazım. Olayları kullananlar da unutulmamalı" dedi. 
TÜSİAD'ın "Kamu Yönetiminde Etik" raporunun tanıtıldığı toplantında soruları yanıtlayan Çiçek, olayların Türkiye geneline yayılması ihtimalinin, en çok üzerinde durdukları konu olduğunu belirtti. Çiçek, soruşturmanın hangi aşamada olduğu sorusu üzerine de şöyle konuştu 

'Delilden gidilecek' 
"Biz soruşturmaların büyük bir duyarlılık, sorumluluk içerisinde hiç kimseyi korumadan, objektif hukuk kurallarına göre ve hukuk içinde kalınarak yapılmasına gayret ederiz. 2-3 günde de hemen bütün sonuçlarını ortaya çıkarmakta zorluk var. Delilden sanığa gidilerek yargılama yapılacaktır. 'Filancalar bu işi yapmıştır'dan yola çıkarak yargılama, araştırma sürdürülemez. Bu olaylara kim karışmışsa, sıfatı, konumu ne olursa olsun, hepsinin üzerine gitmek ve bunu adalete teslim etmektir." 



</TEXT>
</DOC>
