<DOC>
<DOCNO> 372845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sonspo27.html </URL>
<DATE> 2005/08/25/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Schalke menajeri Asauer "Türklerin bizi destekliyeceğine inanıyorum" 
</HEADLINE>
<TEXT>

     Fenerbahçe’nin Avrupa Şampiyonlar Ligi’ndeki rakibi FC Schalke 04’ün menajeri Rudi Assauer, Gelsenkirchen kenti ve çevresinde yaşayan Türklerin Fenerbahçe karşılaşmasında FC Schalke 04’ü destekleyeceklerine inandığını söyledi. 
     Assauer, Alman N24 özel televizyonuna yaptığı açıklamada, Fenerbahçe karşılaşmasında Türklerin bu takıma desteğinin FC Schalke 04 için bir dezavantaj olup olmayacağı şeklindeki soruya karşılık, 
     "Fenerbahçe’nin taraftarları çok da olsa bizim bölgede yaşayan Türklerin takımımızı destekleyeceğine inanıyorum" dedi. 
     Fenerbahçe’nin özellikle kendi sahasında çok güçlü olduğunu belirten Assauer, buna rağmen ilk tur maçlarından başarıyla çıkacaklarına inandığını kaydetti. 
     Bu arada Bild ve Kölner Express gazeteleri internet sayfalarında, Avrupa Şampiyonlar Ligi’nde FC Schalke 04’ün Fenerbahçe ile aynı gruba düşmesi ile ilgili haberi, "Schalke, Daum’a karşı" şeklinde aynı başlıkla verdiler. 
     
</TEXT>
</DOC>
