<DOC>
<DOCNO> 365950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/guncel/gun02.html </URL>
<DATE> 2005/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Orduda terfi heyecanı 
</HEADLINE>
<TEXT>


Yüksek Askeri Ş ra bugün toplanıyor. Oramirallik için Deniz Kuvvetleri'nde 3 koramiral, orgenerallik için Kara Kuvvetleri'nde 7, Hava Kuvvetleri'nde 3 korgeneral yarışacak 

BARKIN ŞIK Ankara 

Türk Silahlı Kuvvetleri TSK komuta kademesinin şekilleneceği Yüksek Askeri Ş ra YAŞ toplantısı bugün başlayacak. 4 gün sürecek ş rada 116 general ve amiralin durumu görüşülecek. Görev süreleri sona eren Deniz ve Hava Kuvvetleri komutanlarıyla Birinci Ordu Komutanı emekliye sevk edilecek. 
Orgeneral İbrahim Fırtına'nın emekliye ayrılmasıyla boşalan Hava Kuvvetleri Komutanlığı'na Harp Akademileri Komutanı Orgeneral Faruk Cömert'in, Oramiral Özden Örnek'in boşalttığı Deniz Kuvvetleri Komutanlığı'na da Donanma Komutanı Oramiral Yener Karahanoğlu'nun getirilmesi bekleniyor. 
Bu yılki ş rada en büyük heyecan, korgeneral ve koramiral rütbesindeki terfilerde yaşanacak. Bu yıl oramiralliğe terfi eden koramiral iki yıl sonrasının Deniz Kuvvetleri Komutanı olmayı büyük ölçüde garantileyecek. Bu terfi için üç koramiral yarışıyor. Benzer şekilde bu yıl Hava Kuvvetleri'nde boşalan orgenerallik kadrosuna terfi eden korgeneralin de 2007 yılının hava Kuvvetleri Komutanı olması büyük ölçüde kesinleşecek. 

Tolon emekli oluyor 
Kara Kuvvetleri Komutanlığı'nda ise korgenerallik rütbesinde kıyasıya bir rekabet yaşanacak. Bunun nedeni, Birinci Ordu Komutanı Orgeneral Hurşit Tolon'un emekliye ayrılması sonucu Kara Kuvvetleri'nde orgeneral rütbesinde yalnızca bir kadronun boşalacak olması. Bu kadro için toplam 7 korgeneral adayı yarışacak. 
Başbakan Recep Tayyip Erdoğan'ın başkanlık edeceği ş rada, Genelkurmay Başkanı Orgeneral Hilmi Özkök ile Kara Kuvvetleri Komutanı Orgeneral Yaşar Büyükanıt koltuklarını koruyacak. 
Görev süresi Ağustos 2006'da dolacak Özkök'ten boşalacak Genelkurmay Başkanlığı koltuğuna, teammüller gereği Büyükanıt'ın oturması bekleniyor. Büyükanıt yaş haddi nedeniyle bu görevde 2 yıl kalabilecek. 

1 koltuğa 7 aday 
Ş radan sonra Genelkurmay 2. Başkanı Orgeneral İlker Başbuğ'un Orgeneral Tolon'dan boşalacak olan Birinci Ordu Komutanlığı'na atanması bekleniyor. Başbuğ'un gelecek yıl Kara Kuvvetleri Komutanlığı'na getirileceği, 2008'de de Büyükanıt'tan Genelkurmay Başkanlığı'nı devralması muhtemel görülüyor. 
Ş rada, ayrıca rütbe bekleme süresini tamamlayan Kara Kuvvetleri Komutanlığı'nda 60, Hava Kuvvetleri Komutanlığı'nda 23, Deniz Kuvvetleri'nde 18, Jandarma Genel Komutanlığı'ndan 9 general ve amiralin durumları ele alınacak. Toplam 45 general ve amiralin kadrosuzluktan emekliye ayrılması, 40 generalin de rütbe bekleme sürelerinin birer yıl uzatılması gündemde. Ayrıca 45 albay da generalliğe terfi edecek. 
Ş rada, personelin disiplin dosyaları da görüşülecek, irticai ve bölücü faaliyetlere karışanlar olduğu saptanırsa TSK ile ilişiği kesilecek. 

İşte adaylar 

YAŞ'ta bir üst rütbeye terfi için bekleyen korgeneral ve koramiraller şöyle 
KARA KUVVETLERİ Ömer Keçecigil 4. Kolordu Komutanı- temditli , Engin Alan KKK. Lojistik Komutanı-temditli , Atilla Işık MSB Müsteşarı , Ergin Saygın NATO Askeri Temsilcisi , Hasan Iğsız 5. Kolordu Komutanı , Hayrettin Uzun EDOK Komutan Yardımcısı , Zafer Özkan 15. Kolordu Komutanı Adaydan birinin orgeneralliğe yükselmesi, üçünün bekleme sürelerinin uzaması ve kalan 3 adayın da emekliye sevki bekleniyor. 
DENİZ KUVVETLERİ Metin Ataç Kuzey Deniz Saha Komutanı - temditli , Taner Ezgü Genelkurmay MEBS Başkanı-temditli , Lütfü Sancar Güney Deniz Saha Komutanı Bir koramiral oramiral olacak, biri temdit alacak, biri emekliye sevkedilecek. 
HAVA KUVVETLERİ Aydoğan Babaoğlu Genelkurmay Plan Prensip Başkanı-temditli , İsmail Özalp H. K.K. Lojistik Komutanı , Erdoğan Karakuş Genelkurmay ATASE Başkanı . 


</TEXT>
</DOC>
