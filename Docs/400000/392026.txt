<DOC>
<DOCNO> 392026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/sontur11.html </URL>
<DATE> 2005/11/03/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Hava sıcaklığı azalacak 
</HEADLINE>
<TEXT>

     Yurdun iç kesimlerinde yarın etkili yağış beklenirken, hava sıcaklığı yağışla birlikte 3 ila 5 derece azalacak. 
     Devlet Meteoroloji İşleri Genel Müdürlüğü’nden yapılan "Meteorolojik Uyarı"ya göre soğuk ve yağışlı hava yurdun büyük bir bölümünde etkili olmaya devam edecek. 
     Yarın Marmara’nın doğusu, Batı ve Orta Karadeniz, İç Anadolu, Doğu Akdeniz, Doğu Anadolu’nun batısı, Güneydoğu Anadolu, Doğu Karadeniz’in batısı ile sabah saatlerinde Kuzey Ege’nin iç kesimleri ve Göller Yöresi’nde yağmur ve sağanak, iç kesimlerin yüksek yerlerinde karla karışık yağmur ve kar yağışı görülecek. 
     Yağışlar yarın Orta Karadeniz, İç Anadolu’nun doğusu, Doğu Karadeniz, Doğu ve Güneydoğu Anadolu’nun batısı ile Batı Karadeniz’in doğusunda etkili olacak. 
     Hava sıcaklığı ise yarın yurdun iç kesimlerinde etkili yağışla birlikte 3 ila 5 derece azalacak. 
     Uyarıda, yağışlar sonrasında meydana gelebilecek sel ve su baskınlarına karşı ilgililerin ve vatandaşların tedbirli olmaları istendi. 
     
</TEXT>
</DOC>
