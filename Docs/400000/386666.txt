<DOC>
<DOCNO> 386666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/soneko42.html </URL>
<DATE> 2005/10/14/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Çimento Fabrikalarına büyük ilgi... 
</HEADLINE>
<TEXT>

     Tasarruf Mevduatı Sigorta Fonu'nun TMSF satışa sunduğu ve yatırımcılardan büyük ilgi gören 9 çimento fabrikasından 5'i için toplam 658 milyon 250 bin dolarlık teklif alındı. 
     Toplam 433 milyon dolar muhammen bedele sahip 9 çimento fabrikasının satış sürecinde, bugüne kadar Lalapaşa, Standart, Bartın, Ladik ve Gaziantep çimento fabrikaları için ihaleye çıkıldı. 
     5 fabrika için alınan 658 milyon 250 bin dolarlık teklif ile birlikte, bundan sonra satışa sunulacak 4 fabrikanın muhammen bedelleri kadar teklif alması durumunda bile teklif toplamı 839 milyon 250 bin doları bulacak. 
     61 milyon dolar muhammen bedelli Lalapaşa Çimento Fabrikası 166.5 milyon dolar ile Çimentaş İzmir Çim. Fab. T.A.Ş'ye, 62 milyon dolar muhammen bedelli Standart Çimento Fabrikası 175.5 milyon dolar ile Çimsa Çim. San. ve Tic. A.Ş'ye, 22 milyon dolar muhammen bedelli Bartın Çimento Fabrikası 48 milyon dolar ile Çimko Çim. ve Beton San. Tic. A.Ş'ye, 60 milyon dolar muhammen bedelli Ladik Çimento Fabrikası 140 milyon 250 bin dolar ile Akçansa Çim. San. ve Tic. A.Ş'ye ve 47 milyon dolar muhammen bedelli Gaziantep Çimento Fabrikası 128 milyon dolar ile Sanko Paz. İth. İhr. A.Ş'ye ihale edildi. 
     Çimento fabrikalarının satış sürecinde, Şanlıurfa Çimento Fabrikası 17 Ekim'de, Ergani Çimento Fabrikası 18 Ekim'de, Van Çimento Fabrikası 19 Ekim'de ve Trabzon Çimento Fabrikası da 20 Ekim'de ihaleye çıkarılacak. 
     Şanlıurfa Çimento 56 milyon dolar, Ergani Çimento milyon dolar, Van Çimento 22 milyon dolar, Trabzon Çimento da 50 milyon dolar muhammen bedelle satışa sunulacak. 
     
     ŞANLIURFA İÇİN 18 TALİP VAR 
     17 Ekim Pazartesi günü satışa çıkaracak Şanlıurfa Çimento Fabrikası'nın ihalesine 18 şirketin katılması bekleniyor. 
     Sepetçiler Kasrı'nda yapılacak ihale için idari belgelerini teslim eden şirketler şunlar 
     ''Kur İnş. Tic. ve San. A.Ş, Çimentaş İzmir Çim. Fab. T.A.Ş, Çimka Çim. San. Tic. A.Ş, Sanko Paz. İth. İhr. A.Ş, Asko Tekstil San. ve Tic. Paz A.Ş, BÇG Çimento İnş. San. ve Tic. A.Ş, K-L Çimento Yat. Mad. San. ve Tic. A.Ş, Limak Mad. Yapı Çim. San. ve Tic. A.Ş, Oci Çimento A.Ş, Kiler Alışveriş Hizm. Gıda San. ve Tic. A.Ş, Birçim Çim. ve Mad. San. ve Tic. A.Ş, Kadoğlu Petrolculük Taş. Tic. San. İth. İhr. A.Ş, Tümad Mad. San. ve Tic. A.Ş, Çimsa Çim. San. ve Tic. A.Ş, Çetinkaya Çimento A.Ş, Modern Çimento San. ve Tic. A.Ş, Heidelberg Çim. San. ve Tic. A.Ş, Türkerler İnş. Tur. Mad. A.Ş.'' 
     
</TEXT>
</DOC>
