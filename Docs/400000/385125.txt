<DOC>
<DOCNO> 385125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sontur17.html </URL>
<DATE> 2005/10/08/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Kalp krizi değil, kurşun yarasıymış... 
</HEADLINE>
<TEXT>

     Eskişehir'de, minibüste kalp krizi geçirdiği sanılan ve bir polis tarafından kalp masajı yapılarak hayata döndürülen, ancak hastanede yaşamını yitiren şoförün tabancayla vurulduğu belirlendi. 
     Alınan bilgiye göre, emniyet güçleri, bir minibüsün Çankaya Mahallesi'ndeki Spor Lisesi'nin bahçe duvarını yıkarak durduğu yönünde ihbar aldı. 
     Olay yerine giden emniyet güçleri, 26 M 0119 plakalı yolcu minibüsünün şoförü Süleyman İnlikaya'yı 42 hareketsiz olarak aracın içinde buldu. 
     Solunumu durmuş haldeki şoförün kalp krizi geçirdiğini sanan polislerden biri kalp masajı yaparak Süleyman İnlikaya'yı hayata döndürdü. İnlikaya, 112 acil yardım ekibi tarafından Eskişehir Osmangazi Üniversitesi Tıp Fakültesi Hastanesi'ne götürdü. Hastanedeki müdahale sırasında kalp krizi geçirmediği, sırtından vurulduğu belirlenen, İnlikaya, yapılan tüm müdahalelere rağmen kurtarılamadı. 
     Minibüste arama yapan polis, 6.35 milimetre çapında bir mermi kovanı buldu. 
     Olayla ilgili soruşturma başlatıldı. 
     
</TEXT>
</DOC>
