<DOC>
<DOCNO> 385846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sonspo18.html </URL>
<DATE> 2005/10/11/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Serhat Akın tedirgin... 
</HEADLINE>
<TEXT>

     Mehmet Özdemir bildiriyor 

Belçika Ligi takımlarından Anderlecht'in Arjantinli golcü Alejandro Frutos ile ön sözleşme yapması aralarında Serhat Akın'ın da bulunduğu 4 forvet oyuncusundan birinin ligin devre arasında takımdan gönderilmesini gündeme getirdi. 
     Anderlecht Menajeri Herman Van Holsbeeck, Arjantin'e yaptığı ziyaretten sonra İndepediente Kulübü'nde forma giyen ve Arjantin Ligi'nde şu an gol krallığı sıralamasında ilk sırada yer alan 1 metre 93 santimlik Alejandro Frutos ile görüşmelerin olumlu geçtiği ve golcü futbolcunun ara transfer döneminde büyük bir ihtimalle transfer edileceğini açıkladı. 
     Menajer Van Holsbeeck, Frutos'a 2 ile 3 milyon Avro arasında bir transfer ücreti ödeneceğini ve bu oyuncunun ileride 20 milyon Avro'ya kadar gelir getirebileceğini sözlerine ekledi. 
     Bu arada, Frutos'un transferinin gerçekleşmesi halinde şu an forma giyen forvet oyuncularından Serhat Akın, M'bo Mpanze, Lachtchouk ve Jestrovic'den birinin gönderileceği ifade edildi. 
     Öte yandan Anderlecht'in, Çin Halk Cumhuriyeti'nin en iyi orta saha oyuncusu olduğu öne sürülen 20 yaşındaki Tao Chen ile de büyük bir ihtimalle anlaştığı öne sürüldü. Tho Chen, 2002 Dünya Kupası'nda Türkiye'ye karşı forma giymişti. 

     
</TEXT>
</DOC>
