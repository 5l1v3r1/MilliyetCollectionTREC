<DOC>
<DOCNO> 370150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/siyaset/siy11.html </URL>
<DATE> 2005/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır dramatik bitti 
</HEADLINE>
<TEXT>


Yeni Şafak yazarı Taşgetiren, "Olayın ciddiyeti konusunda hassasiyet eksikliği var" dedi 

ANKARA Milliyet 


AKP çevrelerinde görüşleri etkili olan yazarlar arasında ön sıralarda yer alan Yeni Şafak Başyazarı Ahmet Taşgetiren, dün "Pişmemiş Yemek" başlıklı yazısında, Erdoğan'ı eleştirdi. "Kürt sorunu tanımlamasını tam benimsemediğini" vurgulayan Taşgetiren'in bazı ifadeleri şöyle "Başbakan'ın Kürt sorunu çıkışı bana iyi hazırlanmış bir paket olarak görünmüyor. Yaptığı konuşmaları yakından tahlil ettiğimde, bir iyi niyetin yanında, hem olayın ciddiyeti konusunda hassasiyet eksikliği, hem 'efradını cami' bir söz geliştirememiş olmanın savruluşu gözleniyor. 
Belki dramatik bir şekilde biten Diyarbakır gezisi, her şeyi yeniden konuşmanın fırsatı olarak değerlendirilirse faydalı olmuş sayılabilir. Kim nasıl okursa okusun, sadece dostça yazıyorum." 


</TEXT>
</DOC>
