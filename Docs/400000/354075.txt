<DOC>
<DOCNO> 354075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonspo24.html </URL>
<DATE> 2005/06/21/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Fenerbahçe Şaziye ve Nilay ile 2'şer yıllık sözleşme yeniledi 
</HEADLINE>
<TEXT>

     Bayanlar Basketbol Ligi'nin TBBL güçlü takımlarından Fenerbahçe, oyuncuları Şaziye İvegin ve Nilay Yiğit ile 2'şer yıllık sözleşme yeniledi. 
     Fenerbahçe Bayan Basketbol Şubesi Sorumlusu Işık Eyigüngör, önümüzdeki sezon daha başarılı olabilmek için yaptıkları planlamalarla ilgili olarak öncelikle Nevriye Yılmaz'ın transferini tamamladıklarını belirterek, ''Bu arada önümüzdeki sezon birlikte çalışacağımız oyuncularımızla görüşmelerimiz sürüyordu. Bugün Şaziye ve Nilay ile 2'şer yıllık sözleşme yaparak oyuncularımızın takımda kalmalarını sağladık. Bundan sonraki günlerde de transfer çalışmalarımızı sürdüreceğiz'' dedi. 
     Şaziye ve Nilay da özellikle Fenerbahçe Kulübü'nün 100.yılında sarı-lacivertli formayı giyecek olmalarından büyük mutluluk duyduklarını ve önümüzdeki sezon daha büyük başarılara imza atmak için gayret sarf edeceklerini belirttiler. 
     
</TEXT>
</DOC>
