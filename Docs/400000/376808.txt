<DOC>
<DOCNO> 376808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonspo37.html </URL>
<DATE> 2005/09/08/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Siyah-beyazlılar yarın Rize'ye gidecek... 
</HEADLINE>
<TEXT>

     Beşiktaş, Turkcell Süper Ligi’nin 5. haftasında Çaykur Rizespor ile yapacağı maçın hazırlıklarını, bugün tek antrenmanla sürdürdü. 
     Teknik direktör Rıza Çalımbay yönetiminde, BJK Nevzat Demir Tesisleri’nde yapılan antrenmanın ilk yarım saatlik bölümü basın mensuplarına açık tutuldu. Milli takımlardan dönen futbolculardan Tümer ve İbrahim Toraman takımdan ayrı koşu yaparken, cezası nedeniyle Çaykur Rizespor maçında forma giyemeyecek olan Okan Buruk, çalışmaya katılmadı. Yine sakatlığı nedeniyle oynayamayacak Gökhan ve henüz hazır olmayan Sergen de takımdan ayrı, koşu yaparak çalışmalarını sürdürdü. 
     Siyah-beyazlılar, 10 Eylül Cumartesi günü deplasmanda yapacakları Çaykur Rizespor maçı için yarın Sabiha Gökçen Havalimanı’ndan Trabzon’a, oradan da karayoluyla Rize’ye gidecek. 
     
</TEXT>
</DOC>
