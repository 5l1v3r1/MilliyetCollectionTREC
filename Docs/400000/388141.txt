<DOC>
<DOCNO> 388141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/spor/spo06.html </URL>
<DATE> 2005/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
F1'e demir leydi 
</HEADLINE>
<TEXT>



Dünyanın en çok izlenen otomobil sporlarından Formula 1'de, bir bayan pilot piste çıkmaya hazırlanıyor. Minardi takımı, gelecek ay sonunda, ABD Toyota Atlantik Serisi'ni kazanan İngiliz bayan pilot Katherine Legge'nin deneneceği açıkladı. 2002 yılında Indianapolis Pisti'nde McLaren takımıyla deneme sürüşüne katılan ABD'li Sarah Fisher'den sonra pistlerde deneme sürüşüne katılacak bayan pilot Legge, Minardi kullanma şansını yakaladığı için çok heyecanlı olduğunu söyledi. 25 yaşındaki bayan pilot duygularını, "Bir çocukluk hayalim gerçeğe dönüşmek üzere. Formula 1'de otomobil kullanmak benim en büyük düşümdü" sözleriyle dile getirdi. Minardi takımının patronu Paul Stoddart ise, Legge'yi uzun zamandır izlediklerini ve son dönemde gösterdiği performans nedeniyle Formula 1'de denemeyi kararlaştırdıklarını söyledi. 


</TEXT>
</DOC>
