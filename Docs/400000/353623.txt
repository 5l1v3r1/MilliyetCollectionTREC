<DOC>
<DOCNO> 353623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sondun27.html </URL>
<DATE> 2005/06/20/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Rice'tan İran devletinin acımasızlığına eleştiri... 
</HEADLINE>
<TEXT>

     ABD Dışişleri Bakanı Condoleezza Rice, İran rejimini ''acımasız'' olarak nitelendirdi. 
     Kahire'deki Amerikan üniversitesinde davetlilere hitaben konuşan Rice, ''İran'da özgürlükleri ve hakları reddeden baskıcı rejim karşısında halkın sabrı taşmak üzere'' dedi. 
     ''Seçim görüntüsü, İran'daki din devletinin acımasızlığını gizleyemiyor'' diyen Amerikalı bakan, ''İran halkı özgürlüğüne düşkündür. İranlılar özgürlüğe can atıyorlar, bunu da hak ediyorlar. Seçimle gelmemiş azınlığın, gururlu İran halkının arzu ve emellerini boğan ellerini çekme vakti gelmiştir'' diye konuştu. 
     İran'da geçen cuma başkanlık seçiminin ilk turu yapılmıştı. 
     
</TEXT>
</DOC>
