<DOC>
<DOCNO> 391219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sonyas11.html </URL>
<DATE> 2005/10/31/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İspanya Prensesi Letizia bir kız çocuğu dünyaya getirdi 
</HEADLINE>
<TEXT>

     İspanya veliahdı Prens Felipe'nin eşi Prenses Letizia Ortiz, bu sabaha karşı bir kız çocuğu dünyaya getirdi. 
     Madrid'deki Uluslararası Ruber Kliniği'nde görevli hekim Luis İgnacio Renasens, bebeğin 3 kilo 540 gram ağırlığında doğduğunu, anne ve kızının durumunun iyi olduğunu duyurdu. 
     Prens Felipe de basına yaptığı açıklamada, doğan kızlarına ''tarihi anlamı olan ve kendilerinin çok hoşuna giden Leonor'' ismini verdiklerini açıkladı. Leonor, İspanya'daki kraliyet ailesinde 1914 yılında doğan ilk kız çocuğuna verilen isimdi. 
     Ülkede uzun zamandır, anayasada değişiklik yapılıp, krallığın sadece babadan oğla değil, babadan kıza da geçebilmesi tartışılıyor. Leonor'un doğumuyla tekrar gündeme gelecek bu tartışmalardan sonra anayasada değişiklik yapılabileceği ve krallığın babadan kıza geçebileceği belirtiliyor. 
     Doğumun arından İspanyol Başbakanı Jose Luis Rodriguez Zapatero ve parlamentodaki diğer tüm siyasi partilerin temsilcileri kutlama mesajları yayımladı. Başbakan Zapatero'nun Kral Juan Carlos'a telefon edip tebrik ettiği kaydedildi. 
     
</TEXT>
</DOC>
