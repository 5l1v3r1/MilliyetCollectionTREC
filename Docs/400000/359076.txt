<DOC>
<DOCNO> 359076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sontur11.html </URL>
<DATE> 2005/07/07/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Konya'da hatalı sollama faciası 6 ölü 7 yaralı 
</HEADLINE>
<TEXT>

     Hasan LEVENTOĞLU SEYDİŞEHİR Konya , DHA 

      KONYA'nın Seydişehir İlçesi'nde iki özel otomobilin çarpışması sonucu meydana gelen trafik kazasında 6 kişi hayatını kaybetti, 7 kişi de yaralandı. Yaralılar Seydişehir ve Konya'daki hastanelerde tedavi altına alındı. 
     Kaza, saat 22.30 sıralarında Seydişehir- Bozkır Karayolunun 17'inci kilometresi Gökhüyük Köyü yakınlarında meydana geldi. Konya'ya bağlı bozkır İlçesi'nden Seydişehir İlçesi istikametine giden ve sürücüsünün kimliği henüz belirlenemeyen 42 RE 571 plakalı renault marka otomobil, hatalı sollama sonucu karşı yönden gelen ve yine sürücüsünün kimliği henüz belirlenemeyen 42 K 9885 plakalı kartal marka otomobille kafa kafaya çarpıştı. 
     Her iki aracın da demir yığını haline dönüştüğü kazada 2 yaşındaki Ahmet Doğan, 16 yaşındaki Cebir Altınay, Ramazan ve Zeynep Yıldız, Bekir Güneytepe ve ismi belirnemeyen bir kişi hayatını kaybetti. Yaralanan Kemal Uğuryol 16 , Hasan 42 ve Ayşe Yön, Ahmet 44 ve Fatma Çatal 41 Nazife Altınay ve kimliği belirlenemeyen bir kişi, olay yerine gelen 112 Acil Servis ambülansı ile Seydişehir ve Konya'daki hastanelere kaldırıldı. 
     Kaza nedeniyle Seydişehir-Bozkır Karayolu yaklaşık 30 dakika ulaşıma kapandı. Kaza ile ilgili soruşturma sürdürülüyor. 
     
</TEXT>
</DOC>
