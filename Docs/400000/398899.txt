<DOC>
<DOCNO> 398899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sondun19.html </URL>
<DATE> 2005/11/29/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Irak'ta Belçikalı kadın intihar komandosu 
</HEADLINE>
<TEXT>

     Belçika'nın RTL radyosu, Irak'ta geçen günlerde Belçikalı bir kadının intihar komandosu olarak eylem yaptığını ve kendini havaya uçurduğunu bildirdi. 
     Haberde, Irak'ta ilk defa Avrupalı bir kadının intihar komandosu olduğu belirtildi. 
     Bu kadının aşırı dinci bir yabancıyla evlendikten sonra İslam dinini seçtiği, Batılı istihbarat servislerinin olaydan haberdar olduğu, intihar komandoları arasında kadın sayısının giderek arttığının bilindiği, ancak Batı Avrupalı bir kadının ilk kez bu eylemi yaptığı duyuruldu. 
     Terör uzmanları, son 25 yılda eylem yapan intihar komandolarının yüzde 10'unun kadınlardan oluştuğunu, bunların tamamına yakınının Ortadoğu ve Asya kökenli olduğunu belirttiler. 
     Batılı istihbarat servisleri, Avrupa ülkelerinde faaliyet gösteren aşırı dinci terör örgütleri bünyesinde Avrupalı kadınların sayısının giderek arttığını, bunların bir kısmının sonradan Müslüman olduğunu belirtiyor. 
     
</TEXT>
</DOC>
