<DOC>
<DOCNO> 396591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/guncel/gun02.html </URL>
<DATE> 2005/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin'de olaylı protesto 1 ölü 
</HEADLINE>
<TEXT>


MUSTAFA İNSAN Mersin DHA 

Mersin'de Hakk ri'nin Şemdinli ve Yüksekova ilçelerinde yaşanan olayları protesto eden grupların polisle çatışması sonucu 1 kişi öldü, 1 kişi yaralandı. Polis, 5 mahallede başlatılan gösterileri güçlükle engellerken, 3 kişi gözaltına alındı. Çilek, Şevket Sümer, Siteler, Gündoğdu ve Çay mahallelerinde havanın kararmasıyla birlikte toplanan küçük gruplar, lastikler yakarak terör örgütü PKK lehine sloganlar attı. 

Polise taş yağmuru 
Çilek Mahallesi'nde barikat kuran 100 kişilik grup ise polisleri, taş yağmuruna tuttu. Uyarı ateşi açan polisler, barikatı da panzerlerle açtı. Çıkan arbedede göstericilerden Murat Demir 19 ile ilköğretim okulu öğrencisi Recep Çağla 15 , kimin silahından çıktığı henüz belirlenemeyen kurşunlarla ağır yaralandı. Demir, kaldırıldığı hastanede kurtarılamadı. İstanbul, Kocaeli'nin Gebze ilçesi ve Adana'da da toplanan gruplar Şemdinli ve Yüksekova'daki olayları protesto etti. Adana'da gözaltına alınan 4 kişi tutuklandı. 

İstanbul'da panzer yaktılar 

OSMAN KARA İstanbul 
Şemdinli'de yaşanan olayları protesto etmek amacıyla Küçükçekmece ve Okmeydanı'nda toplanan PKK yandaşı göstericiler, polisle çatışıp, molotofkokteylleriyle bir panzeri yaktı. Abdullah Öcalan posterleri taşıyan ve bazıları maske takan gruptakilerden 12'si gözaltına alındı. 



</TEXT>
</DOC>
