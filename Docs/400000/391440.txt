<DOC>
<DOCNO> 391440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sonsiy05.html </URL>
<DATE> 2005/11/01/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Devletin zirvesinde maaşlar ne kadar 
</HEADLINE>
<TEXT>

     Türkan Al AA 

Cumhurbaşkanı Ahmet Necdet Sezer'in 2006 yılındaki ortalama maaşı 14 bin 150 YTL, Başbakan Recep Tayyip Erdoğan'ın ise 7 bin 690 YTL olacak. 
     Yeni yılda, devletteki maaş uçurumu ise az da olsa gerileyecek. 
     Maliye Bakanlığı'ndan edinilen bilgiye göre, Cumhurbaşkanı Sezer'in ortalama maaşı, yeni yılda yüzde 7.6 oranında artış görecek. 
     Cumhurbaşkanı'nın bu yılın ilk yarısında 13 bin 690 YTL, ikinci yarısında ise üst vergi dilimlerine geçilmesi nedeniyle 12 bin 610 YTL olan aylık ortalama maaşı, 2006 yılının Ocak-Haziran döneminde 14 bin 720 YTL'ye yükselecek. Cumhurbaşkanı, önümüzdeki yılın ikinci yarısında ise yine üst vergi dilimlerine girerek, maaşından daha yüksek oranda gelir vergisi kesilmesi nedeniyle ortalama 13 bin 580 YTL maaş alacak. 
     
     TBMM BAŞKANI VE BAŞBAKANIN MAAŞI 

     Başbakan Recep Tayyip Erdoğan'ın aylık ortalama maaşı ise yeni yılda yüzde 5.77 oranında zamlanacak. 
     Aylık ortalama maaşı, bu yılın ilk yarısında 7 bin 240, ikinci yarısında 7 bin 300 YTL olan Başbakan Erdoğan'a, 2006'nın ilk 6 aylık döneminde ortalama 7 bin 720 YTL maaş ödenecek. Başbakanın aylık ortalama maaşı, 2006'nın ikinci 6 aylık döneminde ise yine vergi dilimleri nedeniyle 7 bin 660 YTL'ye düşecek. 
     Böylece bu yıl ortalama 7 bin 270 YTL maaş alan Başbakan Erdoğan'ın 2006 yılındaki ortalama maaşı 7 bin 690 YTL olacak. 
     Yeni yılda Bakan maaşları da yüzde 5.8 oranında artacak. 2005'de ortalama 7 bin 230 YTL maaş alan Bakanlara, 2006'nın ilk yarısında ortalama 7 bin 675 YTL, ikinci yarısında ise 7 bin 625 YTL maaş ödenecek. Bu şekilde Bakanlar, 2006 yılında ayda ortalama 7 bin 650 YTL maaş alarak görev yapacak. 
     
     MİLLETVEKİLLERİNE YÜZDE 5.83 ZAM 

     2006'da milletvekili maaşları ise yüzde 5.83 oranında zam görecek. 
     2005'in ilk yarısında 7 bin YTL, ikinci yarısında 7 bin 50 YTL maaş alan milletvekillerinin eline, 2006'nın ilk yarısında 7 bin 465, ikinci yarısında ise 7 bin 405 YTL geçecek. 
     Böylece 2005'de aylık ortalama 7 bin 25 YTL maaş alan milletvekillerinin 2006'daki ortalama maaşı, 7 bin 435 YTL'ye çıkacak. 
     
     UÇURUM AZALIYOR 

     Bu arada Maliye Bakanlığı verilerine göre, kamuda alt ve üst kademeler arasındaki maaş farkı, yeni yılda az da olsa kapanacak. 
     2006'da katsayı artışının yanı sıra ek ödeme almayan 1.3 milyon memura Ocak ve Temmuz aylarında 40'ar YTL denge tazminatı ödenecek olması nedeniyle, en düşük ve en yüksek dereceli devlet memuru arasındaki maaş uçurumu azalacak. 
     Buna göre Müsteşar ile en düşük dereceli devlet memuru arasındaki maaş farkı yeni yılda 5.61 kattan 5.24 kata, Genel Müdür ile en düşük dereceli memur arasındaki fark ise 5.08 kattan 4.74 kata gerileyecek. 
     
     KİM, NE MAAŞ ALACAK 

     Çeşitli kamu görevlilerinin 2005 ve 2006 maaşları şöyle belirlendi 
     

KAMU GÖREVLİLERİ 2005 YTL 2006 YTL ARTIŞ Cumhurbaşkanı -İlk 6 ay ortalama 13.690 14.720 -İkinci 6 ay ort. 12.610 13.580 -Yıllık ortalama 13.150 14.150 7.60 Başbakan -İlk 6 ay ortalama 7.240 7.720 -İkinci 6 ay ort. 7.300 7.660 -Yıllık ortalama 7.270 7.690 5.77 Bakanlar -İlk 6 ay ortalama 7.205 7.675 -İkinci 6 ay ort. 7.255 7.625 -Yıllık ortalama 7.230 7.650 5.80 Milletvekilleri -İlk 6 ay ortalama 7.000 7.465 -İkinci 6 ay ort. 7.050 7.405 -Yıllık ortalama 7.025 7.435 5.83      

KAMU GÖREVLİLERİ 2005 
TEMMUZ 2006 
OCAK -TEMMUZ ARTIŞ Müsteşar 3.123 3.202 - 3.282 5.1 Genel Müdür 2.829 2.901 - 2.974 5.1 Memur 9 1 559 613 - 668 13.2 Memur 14 2 556 610 - 665 19.5 Öğretmen 1 4 879 941 - 1.004 14.2 Vali 1 4 2.850 2.921 - 2.995 5.1 Hakim 1 4 2.980 3.055 - 3.132 5.1 Hakim 8 1 1.451 1.528 - 1.605 10.6 Profesör 1 4 2.382 2.442 - 2.504 5.1 Araştırma gör. 7 1 837 896 - 960 14.7 Avukat 1 4 1.025 1.092 - 1.158 12.9 Polis memuru 9 2 927 991 - 1.055 13.8      

     
</TEXT>
</DOC>
