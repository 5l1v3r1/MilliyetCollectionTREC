<DOC>
<DOCNO> 395509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sonspo04.html </URL>
<DATE> 2005/11/16/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
Tigana'yı çıldırtan dağınıklık 
</HEADLINE>
<TEXT>

     Duşlarda bırakılan şort ve terlikleri görünce deliye dönen Tigana, dün de idman sonrasında sahadaki boş pet şişeleri toplayıp çöpe attı 
     
     İdman öncesi toplantı 
     Beşiktaş’a çok teknik direktör geldi ancak hiçbir hoca Tigana gibi değişik uygulamalar yapmamıştı. İdmanlardaki tutumuyla dikkat çeken Fransız teknik adam, önceki akşam Ümraniye’de futbolcuların soyunma odalarını ve duş kabinlerini gezdi. Etrafa atılmış şort ve terlikleri görünce çılgına dönen Tigana, kramponların gelişi güzel ortada durmasına da çok sinirlendi. Dün sabahki idmandan önce futbolcularıyla bir toplantı yapan Siyah-Beyazlı teknik adam, Bir daha böyle düzensizlik istemiyorum. Güzel bir çalışma ortamı için disiplin şart'' dedi. 
     
     Kamp Fransa ya da İspanya 
     İdman bitiminde de yine Tigana şov vardı... Fransız hoca sahayı adım adım dolaşıp ne kadar boş pet şişe varsa hepsini topladı ve çöpe attı. Futbolcular da hocalarının bu tutumunu hayretle izledi. Bu arada takımı yeni bir yapılanma içine sokan Tigana, geleceğe yönelik çalışmalarına devam ediyor. Tigana 18 Aralık’ta bitecek ilk yarının ardından oyuncularına 10 gün izin verecek. Devre arası kampın çok önemli olduğunu belirten genç çalıştırıcı, Belki Fransa, ya da İspanya’da kamp yapabiliriz. En uygun yeri değerlendiriyoruz'' ifadesini kullandı. 
     
</TEXT>
</DOC>
