<DOC>
<DOCNO> 372741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sondun20.html </URL>
<DATE> 2005/08/25/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Barzani'nin bağımsız Kürdistan hayali 
</HEADLINE>
<TEXT>

     Irak Kürdistan Demokratik Partisi lideri Mesut Barzani, ''umarım ölmeden bağımsız Kürdistan'ı görürüm'' dedi. 
     İtalyan Gazetesi La Republica'ya konuşan Barzani, bağımsızlığın gerçekleşip gerçekleşmeyeceğini bilemediğini ama federal ve demokratik bir Irak için mücadele verdiklerini söyledi. 
     Anayasa tartışmalarına değinen Mesut Barzani, Kerkük'ün statüsünün referandumla belirlenmesinde ısrar etti. Barzani, yeni anayasada tüm görüşlerin temsil edilmesine saygı gösterdiklerini söyledi. 
     Kabul etmeyecekleri şeylerin başında 'İslam devleti' geldiğini belirten Barzani, peşmergelerden vazgeçmeyeceklerini, bu gücün merkezi orduya entegre edilmesini istediklerini de söyledi. 
     Kerkük'ü bir 'Irak ve Kürt' şehri olarak tanımlayan Barzani, şehrin statüsünün belirlenmesi için referandum talebinden de vazgeçmeyeceklerini belirtti. 
     
</TEXT>
</DOC>
