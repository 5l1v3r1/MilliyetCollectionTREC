<DOC>
<DOCNO> 397602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sondun43.html </URL>
<DATE> 2005/11/24/ </DATE>
<TIME> 22.50 </TIME>
<AUTHOR>  </AUTHOR>
<HEADLINE>
Suriye sınırında yaşanan çatışmada, 2 ABD askeri ve 1 kaçakçı öldü 
</HEADLINE>
<TEXT>

     Suriye'nin Kamışlı kasabası civarındaki sınır bölgesinde, Amerikan askerleriyle Iraklı kaçakçılar arasında çıkan çatışmada, iki Amerikan askerinin ve bir Iraklı kaçakçının hayatını kaybettiği belirtildi. 
     Suriyeli yetkililerden alınan bilgiye göre, olay yerel saatle 15.00 civarında meydana geldi. 
     Kuzey Irak'la sınırı bulunan Kamışlı kasabası civarındaki Kaim sınır bölgesinde, Amerikan askerleri Suriye tarafına geçmeye çalışan Iraklı kaçakçıları durdurmaya çalıştı. 
     Amerikan askerleri bir Iraklı kaçakçıyı sınırı geçmeye çalışırken öldürdü. Bunun üzerine Iraklı kaçakçılar, Amerikan askerlerine ateş etmeye başladı. Bu sırada da iki Amerikan askeri hayatını kaybetti. 
     Irak ile Suriye arasındaki sınır, toprak bariyerlerden oluştuğu için iki ülke arasında çok sık sınır ihlallerine rastlanıyor. 
     
</TEXT>
</DOC>
