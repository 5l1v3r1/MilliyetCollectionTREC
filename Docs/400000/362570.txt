<DOC>
<DOCNO> 362570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/ekonomi/eko05.html </URL>
<DATE> 2005/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizbank, dünyanın en hızlı büyüyen 8. bankası 
</HEADLINE>
<TEXT>



The Banker Dergisi, Denizbank'ı dünyanın en hızlı büyüyen 8. bankası olarak belirledi. DenizBank'tan yapılan açıklamada, The Banker Dergisi'nin Temmuz 2005 sayısında dünyanın en iyi bankaları listesini açıkladığı ve bu listeye göre bankanın, 1. kuşak sermaye büyüklüğündeki değişim baz alındığında, 222 basamak yukarı çıkarak dünyanın en hızlı büyüyen 8. bankası olduğu kaydedildi. DenizBank Genel Müdürü Hakan Ateş, sene sonu hedeflerinin çoğunu yılın ilk yarısında yakaladıklarını belirtti. Orta ölçekli bankalar arasında en fazla şube sayısına ulaştıklarını ifade eden Ateş, The Banker'ın listesinde yer almalarının Türk finans sektörünü uluslararası bir platformda temsil etme açısından da kendileri için gurur kaynağı olduğunu bildirdi. 


</TEXT>
</DOC>
