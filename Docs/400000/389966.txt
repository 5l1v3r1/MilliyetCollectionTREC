<DOC>
<DOCNO> 389966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sonyas08.html </URL>
<DATE> 2005/10/26/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Dar giysiler reflü hastalığına neden oluyor 
</HEADLINE>
<TEXT>

     Saadet KEFAL DHA 

      ESKİŞEHİR Devlet Hastanesi'nde gastroenteroloji uzmanı Dr. Ali Türeyen midedeki ekşime, yanma, ses kısılması ve tedavi edilmeyen boğaz enfeksiyonlarının reflü hastalığının habercisi olduğunu söyledi. Dr. Türeyen, dar giysilerin reflü hastalığına neden olabileceğini belirtti. 
     Reflü hastalığını, midedeki asidin yemek borusuna kaçması olarak tanımlayan Dr. Ali Türeyen, gece gelen astım krizleri ile aşırı horlamalar da reflü hastalığının belirtileri olduğunu söyledi. Dr. Ali Türeyen, Midenizde ekşime ve yanma varsa, ağzınıza acı, ekşi su, yada yedikleriniz ağzınıza geliyorsa, sesiniz kısılıyorsa, uzun süren antibiyotiklerle tedavi edilemeyen boğaz enfeksiyonlarından şikayetçi iseniz hemen geçikmeden bir gastroenteroloji uzmanına gitmenizde fayda var. Çünkü bunlar reflü hastalığının habercisidir'' dedi. 
     Reflü hastalığının ilaç ve cerrahi mahaleyle tedavi edildiğini kaydeden Dr. Ali Türeyen, hastalığın tedavi edilmemesi halinde kansere neden olabileceğini söyledi. Sigara ve alkolden uzak durulmasını isteyen Dr. Türeyen şöyle konuştu 
     Sigara ve alkol mutlaka bırakılmalı. Sigara ve alkol birlikte, tek başlarına olduklarından çok daha fazla zarar verir. Bir defada aşırı yemek yerine sık ve az öğünlar tercih edilmeli. Kahve asit içeren meşrubatlar içilmemeli. Özellikle geceleri aşırı yağlı, baharatlı, acılı yiyeceklerden, kuruyemiş ve çikolatadan kaçınılmalı. Uyurken baş yüksekte olmalı. Sıcak yiyecekler yerine ılık yiyecek ve içecekleri tercih edilmeli Beli sıkan kemer, korse, dar pantolonlardan uzak durun. Dar giysiler reflü hastalığına neden olabilir. Çünkü bunlar karın içi basıncını arttırıp, asidin yemek borusuna kaçışını kolaylaştırır.'' 
     
</TEXT>
</DOC>
