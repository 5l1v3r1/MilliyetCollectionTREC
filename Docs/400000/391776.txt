<DOC>
<DOCNO> 391776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/sontur05.html </URL>
<DATE> 2005/11/02/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Şemdinli'de patlama 23 yaralı 
</HEADLINE>
<TEXT>

     Hakkari’nin Şemdinli ilçesinde bir araçta meydana gelen patlamada, 23 kişi yaralandı. 
     Alınan bilgiye göre, ilçe merkezindeki Jandarma Komutanlığı yakınında, park halindeki bir araçta, saat 23.30 sıralarında patlama meydana geldi. 
     Hakkari Valiliği’nden yapılan açıklamada, Şemdinli’de meydana gelen patlamada 3 polis, 4 asker ve 16 sivil vatandaşın yaralandığı, 67 ev ve işyerinin kullanılamaz hale geldiği bildirildi. 
     Açıklamada, dün gece saat 23.00 sıralarında Şemdinli İlçe merkezinde terör örgütü PKK üyeleri tarafından bir araca yüklenen çok sayıda patlayıcı maddenin patlatılması sonucunda, 3 polis, 4 asker ve 16 sivil vatandaşın yaralandığı bildirildi. 
     Patlamada, 67 ev ve işyerinin kullanılamaz hale geldiği, çok sayıda ev ve işyerinin de camlarının kırıldığı ifade edilen açıklamada, "Terör faaliyetleri konusunda halkımızı ve yetkili organları duyarlı olmaya davet ediyoruz" denildi. 
     
     FAİLLER YAKALANDI 

     Hakkarı Valisi Erdoğan Gürbüz, Şemdinli'de dün gece 18 kişinin yaralanmasına neden olan saldırının faillerinin yakalandığını söyledi. 
     
</TEXT>
</DOC>
