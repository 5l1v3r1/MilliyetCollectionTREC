<DOC>
<DOCNO> 370324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonspo37.html </URL>
<DATE> 2005/08/16/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Fatih Terim 9 yıllık aradan sonra heyecanlıyım... 
</HEADLINE>
<TEXT>

     A ve Ümit Milli Futbol Takımları, Bulgaristan ile yarın yapacakları özel maçlar için özel uçakla Sofya'ya geldi. 
     Türkiye'nin Sofya Büyükelçisi Haydar Berk ve Bulgaristan Futbol Federasyonu Başkan Yardımcısı Mihail Kasabov tarafından karşılanan A Milli Takım akşam saatlerinde basın açık bir antrenman yapacak. 
     Milli Takımlar Teknik Direktörü Fatih Terim, havaalanında Bulgar ve Türk basınına yaptığı açıklamada, ''9 yıllık bir aradan sonra heyecanlıyım'' dedi. 
     Fatih Terim, Şöyle konuştu 
     ''Bülent ile beraber 19 kişiyle geldik, hepsini sırasıyla sahaya çıkaracağız. Maçta milli duygularımızın ve takım uyumu içerisinde hareket edeceğiz. Amacımız iyi başlamak. Yanlışlarımız varsa, onları birlikte çalışarak düzeltmeye çalışacağız.'' Terim, sakat futbolcuların kendisini huzursuz ettiğini ifade ederek, ''Fatih'in bir rahatsızlığı var. Kendisi grip olup şimdi antibiyotik alıyor. Durumu bizi huzursuz ediyor'' şeklinde konuştu. 
     Fatih Terim, Bulgar milli takımının iyi bir takım olduğunu, bir çok oyuncusunun Avrupa'da oynadığını da sözlerine ekledi. 

     
</TEXT>
</DOC>
