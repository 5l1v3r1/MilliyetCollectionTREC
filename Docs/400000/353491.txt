<DOC>
<DOCNO> 353491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/son/sontur05.html </URL>
<DATE> 2005/06/19/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Araştırma sonucu ''AİHM kararı terörü teşvik ediyor'' 
</HEADLINE>
<TEXT>

     Yurttaşlar arasında gerçekleştirilen bir anket, Avrupa İnsan Hakları Mahkemesi’nin AİHM Abdullah Öcalan hakkındaki verdiği kararla son günlerde tırmanışa geçen terör olayları arasında ilişki olduğu ve kararın terörü teşvik ettiği görüşünde olduğunu belirledi. 
     SONAR tarafından İstanbul, Ankara ve İzmir’de yüz yüze anket yöntemi kullanılarak l305 kişi arasında ve farklı sosyo ekonomik gruplardan kişilerle gerçekleştirilen anket çalışması ilgi çekici sonuçları ortaya koydu. Ankete katılanların önemli bir bölümü AİHM’in Öcalan’ın "adil yargılanmadığına" ilişkin kararının terörü teşvik ettiği görüşünde birleşti. 
     
     "AİHM’İN KARARI SİYASİ" 

     Ankete katılanların yüzde 64.5’i AİHM’in kararını "Tamamıyla siyasi ve Türkiye karşıtı taraflı bir karar" olarak nitelendirdi. AİHM’in kararına saygı göstermediğini ve bu mahkemenin adaletine inanmadığını belirten yurttaşların, "kararın siyasi olmasına rağmen, AB kurallarına uygun bir karar" olarak değerlendirenlerin oranı yüzde 16.40 olarak gerçekleşti. Mahkemeden çıkan kararın, "AB kuralları doğrultusunda alınan bir karar olduğunu ve tarafsız olduğunu" düşünenlerin oranı ise yüzde 6.82’de kaldı. 
     
     "ÖCALAN KESİNLİKLE YENİDEN YARGILANMAMALI" 

     AB’nin ilgili organlarının Öcalan’ın yeniden yargılanmasını net bir şekilde talep etmesi halinde, Türkiye’nin yapması gereken de ankette soruldu. Ankete katılanların önemli bir bölümü Öcalan’ın yeniden yargılanmasına karşı çıktı. Ankete katılanların yüzde .63’ü Abdullah Öcalan’ın yeniden yargılanmasına "kesinlikle karşı" olduğunu belirtirken, Türkiye’nin "dikkatlice düşünerek, hareket etmesini" isteyenlerin oranı yüzde 13.03 oldu. 
     Öcalan’ın yeniden yargılanması gerektiğini düşünenlerin oranı ise yüzde 22.84 olarak gerçekleşirken, konuyla ilgili fikri olmadığını belirtenlerin oranı ise yüzde 8.81’de kaldı. 

ANKA 

     
</TEXT>
</DOC>
