<DOC>
<DOCNO> 392126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/yasam/yas07.html </URL>
<DATE> 2005/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarımsağın faydaları kitapla anlatılacak 
</HEADLINE>
<TEXT>


Ege Üniversitesi, sarımsağın faydalarını kitaplaştırıyor. Kitapta sarımsakla ilgili yemek tarifleri de olacak 

İZMİR DHA 

Gençlik iksiri 
EGE Üniversitesi öğretim üyeleri, gençlik iksiri olarak bilinen sarımsağın sağlığa faydalarını anlatmak için 'Sarımsak Kitabı' çıkarıyor. 22 öğretim üyesi ve öğretim görevlisinin hazırladığı kitabın ilk imza günü sarımsak cenneti Kastamonu Taşköprü'de gerçekleştirilecek. 

Tarifler de var 
EGE Üniversitesi Mühendislik Fakültesi Dekan Yardımcısı Prof. Semih Ötleş, "Kitap, Sarımsağın Tarihi, Sarımsağın Özellikleri, Türk Mutfağındaki Yeri, Sarımsağın Tıbbi Özellikleri başlıklarından oluşuyor" dedi. Ötleş, kitapta sarımsaklı yemek tarifleri olacağını da belirtti. 


</TEXT>
</DOC>
