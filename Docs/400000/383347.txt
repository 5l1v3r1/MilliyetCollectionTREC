<DOC>
<DOCNO> 383347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sonspo01.html </URL>
<DATE> 2005/10/02/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Fenerbahçe, Avrupa’da yedinci 
</HEADLINE>
<TEXT>

     Devler Ligi’nde mücadele eden ekiplerin, liglerindeki puanlarının ortalamasının hesaplandığı Top 24 programında F.Bahçe, 7. sırayı aldı. 
     
     Lyon zirvede 
     Şampiyonlar Ligi’nde başarılı bir performans sergileyen Fenerbahçe, Eurosport’un da dikkatini çekti... Devler Ligi’nde mücadele eden ekiplerin, kendi liglerinde topladığı puanların ortalamasının hesaplandığı Top 24 programında Sarı-Lacivertliler yedinci sırayı aldı. Fransa Ligi’nin başarılı ekiplerinden Olympique Lyon 39 puanla zirvede yer alırken, ikinci Bayern Münih 36 puan topladı. 
     
     Milan onuncu 
     İngiltere Premier Ligi’nde yenilgisiz zirvede bulunan ve sadece kalesinde 1 gol gören Chelsea 33 puanla üçüncü, Juventus da aynı puanla dördüncü sırada yer alıyor. Yıldızlar topluluğu Inter 5, Arsenal de 6. durumda bulunuyor. 26 puan toplayıp 7. sıraya yerleşen Sarı-Lacivertliler’in Şampiyonlar Ligi’ndeki rakibi İtalyan Milan ise 22 puanla 10. sırada yer alıyor. 
     
</TEXT>
</DOC>
