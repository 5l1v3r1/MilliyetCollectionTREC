<DOC>
<DOCNO> 354094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonspo43.html </URL>
<DATE> 2005/06/21/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Avrupa Yıldız Erkekler Boks Şampiyonası’nda Türkiye, 2 bronz garantiledi 
</HEADLINE>
<TEXT>

     Macaristan’ın Siofok kentinde devam eden 10. Avrupa Yıldız Erkekler Boks Şampiyonası’nda Türk Milli Takımı’ndan 2 boksör, yarı finale kalarak bronz madalyayı garantiledi. 
     30 ülkeden 250 sporcunun katıldığı müsabakalarda 63 kiloda 
     mücadele eden Kayhan Serin, İsrailli rakibini 34-21 yenerek yarı finale yükseldi ve bronz madalyayı garantiledi. 80 kiloda Denizcan Gökkaya, Estonyalı rakibini yenerek yarı finale çıkan ve bronz madalyayı garantileyen bir diğer Türk sporcu oldu. 57 kiloda Onur Şıpal, İsrailli rakibini ilk rauntta sayı tuşu yaparak çeyrek finale yükselirken, 70 kiloda ringe çıkan Murat Beyazıt, Belaruslu rakibini 27-17 yenerek, çeyrek finale çıkmayı başardı. 86 kiloda mücadele eden Ahmet Timnuçin Özgür ise Azeri rakibine yenilerek şampiyonadan elendi. Bugün ringe çıkan 5 Türk boksörden 4’ü yoluna devam ederken, Türk Milli Takımı, 13 sporcuyla katıldığı şampiyonada 7 boksörle madalya aramayı sürdürüyor. 
     
</TEXT>
</DOC>
