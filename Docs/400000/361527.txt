<DOC>
<DOCNO> 361527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/ekonomi/eko05.html </URL>
<DATE> 2005/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Başak, 'Birlikler'e özel plan hazırladı 
</HEADLINE>
<TEXT>


EKONOMİ SERVİSİ 

Başak Emeklilik, Türk Telekom ve PTT çalışanlarından sonra, Tariş, Karadenizbirlik, Marmarabirlik, Trakyabirlik ve Çukobirlik çalışanları ve ortakları için de emeklilik planları hazırladı. 
Başak Emeklilik Genel Müdürü Tevfik Cansız, bu projeyle hiçbir sosyal güvencesi olmayan ve sayısı 500 bini bulan çiftçilerin geleceğe daha güvenli bakmalarına katkıda bulunmayı amaçladıklarını söyledi. 
Başak Emeklilik tarafından yapılan açıklamada, Tariş, Karadenizbirlik, Trakyabirlik ve Çukobirlik çalışanları ve ortakları için hazırlanan planın özellikleri şöyle belirtildi 
"Çalışanlar ve ortaklar sisteme girerken giriş aidatı ödemeyecekler. Yasada azami yüzde 8 olarak belirlenen yönetim gideri kesintisi, Birlik çalışanlarından ve ortaklarından yüzde 1 olarak alınacak. Yine yasada, her yıl asgari ücretin yüzde 25'ini aşmayacak şekilde özel hizmet kesintisi yapılabileceği belirtildiği halde, Birlik çalışanları için herhangi bir kesinti yapılmayacak." 




</TEXT>
</DOC>
