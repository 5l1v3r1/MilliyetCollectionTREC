<DOC>
<DOCNO> 379461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sontur02.html </URL>
<DATE> 2005/09/18/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Kürşat Yılmaz tutuklandı... 
</HEADLINE>
<TEXT>

     Adana’da yargılandığı dava kapsamında tahliye edildikten sonra gözaltına alınan Kürşat Yılmaz, çıkarıldığı İstanbul Ağır Ceza Mahkemesi’nce tutuklandı. 
     "Çıkar amaçlı suç örgütü operasyonu" kapsamında gözaltına alınan Yılmaz, sevk edildiği Beşiktaş’taki İstanbul Adliyesi’nde savcılık sorgusunun ardından tutuklanma istemiyle nöbetçi mahkemeye gönderildi. 
     Nöbetçi 9. Ağır Ceza Mahkemesi’nde tekrar ifadesi alınan Kürşat Yılmaz, tutuklanarak cezaevine konuldu. 
     Bu arada, aynı operasyon kapsamında gözaltına alınarak mahkemeye sevk edilen 12 kişiden Mustafa Öner, Önder Cengiz Kart, Yüksel Gülbahçe, Asef Savcı, İbrahim Özarslan, Ehad Akyol, Zekeriya Arslan ve Orhan Mungan da tutuklandı. 
     Kadir Çaltı, Ali Savcı, İhsan Zorlu ile Ali Rıza Kartaş ise tutuksuz yargılanmak üzere mahkemece serbest bırakıldı. 
     Bu kişilerle birlikte adliyeye sevk edilen 4 kişi ise savcılık sorgularından sonra serbest bırakılmıştı. 
     
</TEXT>
</DOC>
