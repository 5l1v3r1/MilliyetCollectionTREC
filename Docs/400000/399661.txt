<DOC>
<DOCNO> 399661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/soneko59.html </URL>
<DATE> 2005/12/01/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Almanya'da işsizlerin sayısı azaldı... 
</HEADLINE>
<TEXT>

     Almanya'da işsizlerin sayısının kasım ayında bir önceki aya göre 25 bin azalarak 4 milyon 1 bine gerilediği bildirildi. 
     Nürnberg kentinde bulunan Federal Çalışma Ajansı BA tarafından yapılan açıklamada, kasım ayında işsizlerin sayısının gerilemesine rağmen bu rakamın geçen yılın kasım ayına göre 274 bin daha fazla olduğu belirtildi. 
     BA Yönetim Kurulu üyesi Heinrich Alt, kasım ayında istihdam piyasasındaki gelişmelerin beklenenden daha iyi olduğunu, bunda genelde yaşanan yumuşak havanın da önemli rol oynadığını ifade etti. 
     Buna rağmen kış aylarında işsizlerin sayısının yeniden 5 milyonun üzerine çıkabileceğini kaydeden Alt, kasım ayında havaların genelde iyi olmasından dolayı işsizlerin sayısının 5 milyonu çok fazla aşmasını da beklemediklerini söyledi. 
     
</TEXT>
</DOC>
