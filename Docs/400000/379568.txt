<DOC>
<DOCNO> 379568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/yasam/yas01.html </URL>
<DATE> 2005/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İmparatoriçenin LANETİ 
</HEADLINE>
<TEXT>


Türkiye'den kaçırdıkları Bizans İmparatoriçesi Pulcheria'nın madalyonunu bir Amerikalı'ya satan 6 Türk hakkında karapara soruşturması başlatıldı ve malvarlıklarına tedbir kondu 

LUBE AYAR 

İSTANBUL'da bir inşaat kazısında Doğu Roma İmparatoru Arcadius'un kızı İmparatoriçe Aelia Pulcheria'ya ait 2 bin yıllık altın madalyon bulunmuştu. Geçen yıl ABD Hazine Bakanlığı'na, Cleveland Müzesi'nde sergilenen Pulcheria'ya ait altın madalyonun Türkiye'den kaçırıldığı ihbar edildi. 
MADALYONUN Haziran 2000'de Yücesan Gençay tarafından 260 bin dolara James Ferral isimli Amerikalı'ya satıldığı belirlendi. Paranın da, Gürkan Gençay, Fadıl Mahmut Soğukoğlu, Latife Gezer, Necmiye Kaçal ve Fırat Ayaz'ın Türkiye'deki hesaplarına gönderildiği tespit edildi. 
BUNUN üzerine Şişli Cumhuriyet Başsavcılığı 'karapara' soruşturması başlattı. Şişli 2. Sulh Ceza Mahkemesi de, sanıkların tüm malvarlıklarına 'tedbir' konulmasına karar verdi. Mahkeme, şahısların malvarlığı devretmeleri olasılığına karşı tüm noterleri de uyardı. 


</TEXT>
</DOC>
