<DOC>
<DOCNO> 359077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sontur12.html </URL>
<DATE> 2005/07/07/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Giresun Belediye Başkanı Yüksel'e satırlı saldırı 
</HEADLINE>
<TEXT>

     Hakan KABAHASANOĞLU GİRESUN, DHA 

      GİRESUN'un AKP'li Belediye Başkanı Hurşit Yüksel, iş çıkışı makam otomobiline binerken Özgür Demir adlı bir gencin satırlı saldırısına uğradı. Yüksel, olaydan şans eseri yara almadan kurtulurken, alkollü olduğu bildirilen Demir gözaltına alındı. 
     Olay, bugün saat 18.00 sıralarında Giresun Belediye binası önünde meydana geldi. Belediye Başkanı Hurşit Yüksel, iş çıkışı makam otomobiline binerken, 25 yaşındaki dolmuş şoförü Özgür Demir'in satırlı saldırısına uğradı. Başkan Yüksel'e, Sen delikanlımısın'' diye bağırıp satırla vurmak isteyen Özgür Demir, başkanın koruması ve çevredeki vatandaşlarca engellendi. Saldırıdan şans eseri yara almadan kurtulan Başkan Yüksel otomobiline binip uzaklaştı. 
     
     KIRMIZI IŞIKTA YİNE SALDIRDI 
     Başkan Yüksel'in aracını bu kez koşarak takip eden Demir, 100 metre sonra otomobilin kırmızı ışıkta durması ile yine saldırdı. Bu kez aracın camlarını yumruklayıp tekme atan Demir, kavşaktaki trafik polisleri tarafından etkisiz hale getirilerek gözaltına alındı. Olayla ilgili soruşturma sürüyor. 
     Alkollü olduğu anlaşılan Özgür Demir'in, kısa süre önce belediye otobüslerinin özelleştirilmesi nedeniyle dolmuş şoförlerinin işlerinin azaldığını ileri sürerek Yüksel'e tepki gösterdiği öğrenildi. 
     
</TEXT>
</DOC>
