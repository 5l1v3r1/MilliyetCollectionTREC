<DOC>
<DOCNO> 350248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/yazar/toruner.html </URL>
<DATE> 2005/06/09/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Otomotiv sektörünün bugünü, yarını 
</HEADLINE>
<TEXT>


Otomotiv sektörü ekonomimizin lokomotiflerinden biri oldu. Türkiye artık taşıt aracı üreten ve ihraç eden ülkeler arasında ön sıralarda yer alıyor. Sektörün bugünü, yarını ve sorunları İktisadi Araştırmalar Vakfı İAV ile Otomotiv Distribütörleri Derneği'nin ortak düzenledikleri bir toplantıda masaya yatırıldı. Toplantıda, Taşıt Araçları Yan Sanayii Derneği ve Otomotiv Sanayii Derneği başkanları da geniş açıklamalarda bulundular. 
Toplantı, İAV Başkanı Orhan Dikmen ve Otomotiv Distribütörleri Derneği Başkanı Yüksel Mermer'in konuşmaları ile açıldı. Açıklamaların tümü İAV'nin geleneği gereğince bir kitapta toplandı. Toplantıda çok önemli kilometre taşları üzerinde duruldu. 
Otomotiv sanayii ile ilgili çarpıcı bazı sonuçlar şöyle 
60 ülkede üretim yapılıyor. Sıralamada, 2003 itibariyle Türkiye on altıncı.Dünyada toplam olarak 63 milyon araç üretilip, bunun 24 milyon adedi ihraç ediliyor. Üretimin yıllık iş hacmi 1.65 trilyon euro civarında.Üretimde General Motors 8 milyon 185 bin araçla birinci sırayı alıyor. Onu 6 milyon 566 bin adetle Ford ve 6 milyon 240 bin adetle Toyota izliyor. En çok aracın üretildiği ülke Amerika Birleşik Devletleri 12.1 milyon adet . Onu Japonya 10.3 milyon adet ve Almanya 5.5 milyon adet izliyor.Avrupa Birliği'nin 25 üye ülkesi arasındaki üretim sıralamasında Türkiye otomobilde 9., hafif ticari araçlarda 3., otobüste 3. ve ağır kamyonlarda 4. sırada.Otomotiv sanayii ve ticareti belli firmalarda yoğunlaşıyor. Aşırı kapasite ve yoğun rekabet sonucu hızla küreselleşme var. Sanayi ve teknolojide milliyet kavramı kalkmış vaziyette. Bu değişim, bizim için büyük bir fırsat.1995'ten beri ülkemiz uluslararası pazarda rekabet edebilecek güce erişti. Daha önce, otomotiv sanayii kapalı pazar görünümündeydi. Artık, ülkemizde tam entegrasyon, tasarım ve teknoloji yönetimi devri başladı. 2010 yılında Türkiye bu konuda "mükemmeliyet merkezi" olma yolunda.Ülkemizde 1963 yılında sadece 3 bin adet olan üretim, 2003 yılında 534 bin adede ve 2004 yılında da 823 bin adede yükseldi. Başka hiçbir iş kolunda bu gelişim trendi yok. Dernekler bu gelişimi ekonomik ve siyasi istikrara bağlıyorlar.Türkiye'nin üretim kapasitesi ise, otomobilde 776 bin, ticari araçlarda 34 bin 750 adet. Otomotiv sanayii Marmara bölgesinde yoğunlaşmış durumda.Ülkemizden yapılan otomotiv ürünleri ihracatı son 4 yılda 3 kat artarak, ihracat geliri olarak tekstilden sonra ikinci sıraya yükseldi. Önceki yıllarda, otomotiv ürünleri ihracatı ancak yedinci sıradaydı. İhracatta Toyota, Ford ve Renault başı çekiyor. 
Konu çok önemli. Vergi oranlarının Avrupa Birliği düzeyine indirilmesi, sektörün beklentisi. 



</TEXT>
</DOC>
