<DOC>
<DOCNO> 390907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/son/sontur13.html </URL>
<DATE> 2005/10/30/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Hayat kadınına tokat attı, 5 kurşun yedi 
</HEADLINE>
<TEXT>

     Ali ALTUNDAŞ DHA 

      KAYSERİ’de 24 yaşındaki Durdu Uğurlu, ilişkiye girmek üzere anlaştığı hayat kadınına tokat atınca, aracılık yaptığı öne sürülen Bülent Pugar'ın silahlı saldırısına uğrayıp, yaralandı. 
     Kocasinan İlçesi Alsancak Mahallesi Toptancılar Sitesi önünde kimliği belirlenemeyen hayat kadını ile ilişkiye girmek için anlaşan Durdu Uğurlu, götürdüğü kimliği belirlenemeyen hayat kadınını dövünce, bindiği, arkadaşına ait otomobil Bülent Pugar'ın silahlı saldırısına uğradı. Bugün saat 12.30 sıralarında meydana gelen olayda yaralanan üzerine Kayseri Devlet Hastanesi’ne kaldırılan Durdu Uğurlu, Pugar tarafından vurulduğunu iddia etti. Açılan ateşle ağır yaralanan Durdu Uğurlu’nun muayenesinde sağ kalçasına 4 , sağ dizine ise 1 kurşun isabet ettiği belirlendi. Durdu Uğurlu ameliyata alınırken, eli tabancalı Bülent Pugar kaçmasına rağmen yakalandı. Polis olayla ilgili soruşturmaya başladı. 
     
</TEXT>
</DOC>
