<DOC>
<DOCNO> 360710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/soneko15.html </URL>
<DATE> 2005/07/13/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Gima hisseleri Carrefoursa'ya devredildi... 
</HEADLINE>
<TEXT>

     Carrefoursa Carrefour Sabancı Ticaret Merkezi A.Ş. ile Fina Holding A.Ş., Finans Gayrimenkul Geliştirme İnşaat ve Yatırım A.Ş. ve Finans Finansal Kiralama A.Ş. arasında Gima Gıda ve İhtiyaç Maddeleri T.A.Ş. hisselerinin satışı hususunda imzalanan 'hisse alım ve satım sözleşmesi' uyarınca hisse devir ve bedelinin tahsil işleminin yapıldığı bildirildi. 
     Gima Gıda ve İhtiyaç Maddeleri T.A.Ş'den İMKB'ye gönderilen açıklamada, şirketin hissedarı Fiba Holding A.Ş. tarafından GİMA'ya bir açıklama yapıldığı belirtildi. 
     Açıklamada, 3 Mayıs 2005 tarihli özel durum açıklamasıyla Gima hisselerinin satışı hususunda bir ''Hisse Alım ve Satım Sözleşmesi'' imzalandığının bildirildiği hatırlatıldı. 
     Açıklamada, şöyle denildi 
     ''Şirket sermayesinin yüzde 50.178'ine tekabül eden ve aşağıda dökümü yapılan 50 milyar 178 milyon 632 bin adet hisse, sözleşmede belirtilen ön koşullar gerçekleşmiş ve Rekabet Kurulu izni ile gerekli sair izinler alınmış olduğundan grup şirketleri tarafından Carrefoursa Carrefour Sabancı Ticaret Merkezi A.Ş'ye 12 Temmuz 2005 tarihi itibariyle devredilmiştir. Yapılan ön inceleme sonucunda satış bedeli de taraflarca 98 milyon 857 bin 264 dolar olarak revize edilerek nakden tahsil edilmiştir. Ancak sözleşme uyarınca söz konusu satış bedeli hisse devir tarihinden itibaren 2 ay sonra denetlenmiş şirket mali tabloları dikkate alınarak tekrar revize edilecektir.'' 
     
     DEVREDİLEN HİSSELER 
     Devri yapılan hisselerin miktar ve değerleriyle ait oldukları şirketler de şöyle sıralandı 
     ''1 Finans Finansal Kiralama A.Ş'nin sahibi bulunduğu 1 trilyon 999 milyar 998 milyon TL nominal değerde 1 milyar 999 milyon 998 bin adet hisse, 2 Girişim Faktoring A.Ş'nin sahibi bulunduğu 11 trilyon 358 milyar 266 milyon TL nominal değerde 11 milyar 358 milyon 266 bin adet hisse, 3 Finansbank Suisse S.A'nın sahibi bulunduğu 2 trilyon 559 milyar 999 milyon TL nominal değerde 2 milyar 559 milyon 999 bin adet hisse, 4 Fiba Holding A.Ş'nin sahibi bulunduğu 4 trilyon 443 milyar 516 milyon TL nominal değerde 4 milyar 443 milyon 516 bin adet hisse, 5 Fina Holding A.Ş'nin sahibi bulunduğu 9 trilyon 65 milyar 819 milyon TL nominal değerde 9 milyar 65 milyon 819 bin adet hisse, 6 Finans Gayrimenkul Geliştirme İnşaat ve Yatırım A.Ş'nin sahibi bulunduğu 6 trilyon 999 milyar 998 milyon TL nominal değerde 6 milyar 999 milyon 998 bin adet hisse, 7 Fiba Faktoring Hizmetleri A.Ş'nin sahibi bulunduğu 13 trilyon 751 milyar 36 milyon TL nominal degerde 13 milyar 751 milyon 36 bin adet hisse.'' Devir işlemine ilişkin olarak Sabancı Holding, Carrefoursa ve Finans Finansal Kiralama A.Ş'den de benzer açıklamalar İMKB'ye gönderildi. 
     
</TEXT>
</DOC>
