<DOC>
<DOCNO> 357526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/guncel/axgun02.html </URL>
<DATE> 2005/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Demiröz'e spiker tepkisi 
</HEADLINE>
<TEXT>


TRT spikerleri, kendileri için "Tipleri korku filmi gibi" diyen Genel Müdür'e yanıt verdi Demiröz'ün şablonuna uymadığımız için aynaya daha güvenle bakacağız 

ANKARA ANKA 

TRT spikerleri, Genel Müdür Şenol Demiröz'ün kendileri için "Hepsinin videolarını çektirdim. Hani radyo spikerleri filan arasında sunucu bulalım istedim. Tipleri nasıl görmek istedim. Seyrettirsem korku filmi sanırsınız. Öyle çirkin tipler var" sözlerine açıklamayla karşılık verdi. 
Bir genel müdürün, Cumhuriyet tarihinde ilk defa, sadece fiziksel görünümlerinden dolayı kurumunun önemli bir kesimine, yolsuzluk, suiistimal gibi yüz kızartıcı bir suç olmaksızın topyek n hakaret ettiği kaydedildi. TRT spikerlerinin görsel takdir toplamanın gereksiz olduğunun bilincinde bir grup olduğunun vurgulandığı açıklamada, şöyle denildi 

'Kendi kişisel zevki' 
"İlginçtir ki Demiröz, estetiğin ve sanatın sağlam, herkes tarafından kabul edilen ölçütler belirleyemediği, göreli bir alanda, kendi kişisel zevk düzeyi ile görsel beğeni ölçütleri koymak istemekte ve üstelik bu ölçütleri, bütün seyircilerimizin de takdir edebileceği gibi, kendi ekrana çıkardığı kişilerde aramamaktadır." 
Spikerlerin şimdiye kadar ses, diksiyon gibi yetenekleriyle göreve alındıkları, ancak şimdi bu özelliklerin bir yana bırakılıp başka değerlerin öne çıkarıldığı bir zihniyetin h kim kılınmak istenmesinden ciddi kaygı duyulduğunun ifade edildiği açıklamada şunlar kaydedildi 
"Bizler her biri farklı dönemlerde, farklı yönetimlerce göreve alınmış, yurdun farklı köşelerinde aynı mikrofona konuşan TRT spikerleri olarak, hepimiz Demiröz'ün şablonlarına uymadığımız için aynaya her zamankinden daha bir güvenle bakıyor olacağız. Genel Müdür, bundan 15 yıl sonra en çok bizlere layık gördüğü bu cümleleriyle anılıyor olacaktır." 


</TEXT>
</DOC>
