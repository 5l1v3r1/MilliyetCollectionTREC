<DOC>
<DOCNO> 357590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/yazar/civaoglu.html </URL>
<DATE> 2005/07/02/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Ata ve toprak 
</HEADLINE>
<TEXT>


"Duvarda asılı Atatürk resminin bir şekilde camının kırılmış olduğunu gören çocuklar, nedenini soruyorlar. Konu dallanıp budaklanıp Anıtkabir'e geliyor, devletin kurs hocası hanım, işgal ettiği yere hiç de uymayan şöyle bir cümle sarf ediyor 
Mustafa Kemal'i toprak kabul etmedi de betona gömdüler.' O sırada 8. sınıfa geçmiş olan bir öğrenci bu sözleri sorguladı, benimle paylaştı ve ailesinin ısrarlarına rağmen artık kurslara gitmek istemediğini söyledi..." 
......................... 
Yukarıdaki satırları, Ruhat Mengi'nin Vatan'daki köşesinden aldım. 
Çocukların beynini yıkamak için, bu kadar iğrenç bir yalan düşünülemezdi. 
Bu topraklardaki varlığını borçlu olduğu Atatürk için "O'nu toprak kabul etmedi de, onun için betona gömdüler. Anıtkabir'de yatıyor" söylemi, Türkiye'de kurulmuş olan karanlık tezg hın yarasa beyinlerinin suçüstü belgesi gibi... 
Türkiye insanının yüce Ata'ya büyük sevgi ve saygısının simgesi olan Anıtkabir'i, böylesine zehirli yalanlarla aşağılamaya kalkışmak, elbette sadece körpecik beyinlerde sonuç alabilir. 
Kuran kurslarının neden illa küçük yaşlardaki çocukları kapsaması yolundaki ısrarın nedenlerini "siyah-beyaz fotoğraf" netliğinde ortaya koyuyor. 
......................... 
Düşünün ki bu olay, devletin Kuran kurslarında gerçekleşmiş. 
Devletin maaşlı memuru tarafından, bu zehirli söylem kusulmuş. 
Bir de mahalle aralarındaki kaçak Kuran kurslarını düşününüz... Küçücük beyinlere hangi zehirlerin salgılanacağını tahmin ediniz. 
......................... 
Gene Ruhat Mengi'nin satırlarından, ona gelen bir okuyucu mektubunu yansıtayım 
Küçücük çocuklara, "Örtünmezseniz başınıza yılanlar sarılır... Kollarınızı, bacaklarınızı açarsanız, akrepler sokar" deniyor. 
Nerede 
Kuran kurslarında... 
Bunun adı "dini öğrenme hakkı" mı 
Bu mu özgürlük 
Daha küçücük yaşlarda şartlanan beyinlerle, Türkiye'yi karanlık çağlara çekecek nesiller yetiştiriliyor. 
"Dini öğrenmenin ne zararı var" diyenlere soruyoruz 
"Din öğretisi bu mu " 
......................... 
Bir başka yazıda... Bir canlı bomba, "doğrudan cennete gideceğini, ölmeye ve cihat için öldürmeye odaklandığını, beraberinde 30 kişiyi de cennete götürebilecek büyük bir sevap işleyeceğine inandığını" söylüyor. 
İşte "İslam adına terör" söylemlerinin arkasındaki "azmettirici tezg h..." 
.......................... 
Dün Adalet Bakanlığı'nda saptanan ve öldürülen canlı bomba, sol görüşün bir intihar eylemcisiydi. 
Sadece intihar değil, katliam eylemcisi... Onun da kafası, çarpık öğretilerle doldurulmuş. 
Beyni yıkanmış. 
"Yaşam sevinci" yerine, "kan kültürü" ve "ölmeye-öldürmeye odaklanmak," insanın doğasına aykırı. 
Bu yapaylığın, çarpıklığın arkasında, gençlerin ruhlarını esir alan ideoloji şeytanı aranmalı. 
......................... 
Atatürk, "Tevhid-i Tedrisat" eğitimde birlik ilkesini getirirken ve bunu anayasal güvenceye alırken, böyle çok tehlikeli sapmaları önlemek istemiştir. 
Kuran kursları eksenindeki tartışmalar, yukarıdaki simgesel örneklerle daha anlamlı ve daha anlaşılır hale geliyor. 
.......................... 
Atatürk, Anıtkabir'de simgesel taş lahtin altındaki mezarda toprağa verilmiştir. 
Etrafı, yurdun her yanından getirilmiş topraklarla çevrilidir. 



</TEXT>
</DOC>
