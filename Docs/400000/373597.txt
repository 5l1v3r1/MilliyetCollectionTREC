<DOC>
<DOCNO> 373597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/son/sonspo14.html </URL>
<DATE> 2005/08/28/ </DATE>
<TIME> 23.20 </TIME>
<AUTHOR>  </AUTHOR>
<HEADLINE>
BEŞİKTAŞ 1 - DİYARBAKIRSPOR 1 Maç sonucu 
</HEADLINE>
<TEXT>

     Turkcell Süper Ligi'nde yapılan maçta, Beşiktaş Diyarbakırspor ile berabere kaldı. Kartal'ın gölü 90. dakikada İbrahim Toroman'dan geldi. 
     
     İlk yarı 

     3. dakikada Atilla'nın pasında topla ceza alanında buluşan Maznov, meşin yuvarlağa istediği gibi vuramayınca, top kaleci Cordoba'da kaldı. 
     8. dakikada İbrahim Üzülmez'in soldan ortasında, ceza alanı içinde topa çok iyi yükselen Kleberson'un kafa vuruşunda, meşin yuvarlak yan direkten döndü. 
     20. dakikada Kleberson'un soldan ortasında, altıpas içinde savunma Ailton'dan önce davranarak topu kornere gönderdi ve büyük bir tehlikeyi önledi. 
     21. dakikada Kleberson'un ceza alanı dışından sert şutunda, kaleci Murat son anda uzanarak meşin yuvarlağı kornere çeldi. 
     26. dakikada Ahmed Hassan'ın mükemmel arapasında soldan ceza alanına giren Ailton'un çaprazdan şutunda, kaleci Murat yatarak 2 hamlede meşin yuvarlağa sahip oldu. 
     34. dakikada Ahmed Hassan'ın kafayla önüne indirdiği topla ceza alanının sol çaprazında buluşan Ailton'un sert şutunda, meşin yuvarlak kaleci Murat'dan döndü. Daha sonra Ali Güneş'in sağ çaprazdan sert şutunda, top az farkla yandan auta çıktı. 
     45. dakikada Okan'ın sağdan kullandığı köşe atışında, altıpas içinde Ahmed Hassan'dan önce Cumhur topa dokunarak kornere gönderdi. 
     Karşılaşmanın ilk 45 dakikası 0-0'lık skorla bitti. 
     
     İkinci yarı 

     46. dakikada Kleberson'un pasıyla soldan boş pozisyonda ceza alanına giren Ailton, meşin yuvarlağı altıpas içinde boş durumdaki Ahmut Dursun'a aktaramayınca takımını bir golden etti. 
     61. dakikada Göksel'in pasında topla ceza alanının sol çaprazında buluşan İlyas'ın sert şutunda meşin yuvarlak, az farkla yandan auta çıktı. 
     62. dakikada İbrahim Toraman'ın hatası sonucu orta sahada topu kapan Maznov, ceza alanına kadar indi. Maznov, topa vurmakta geç kalınca savunma araya girerek, meşin yuvarlağı kornere gönderdi. 
     69. dakikada Ahmed Hassan'ın pasında topla ceza yayı içinde buluşan Ailton'un şutunda meşin yuvarlak direğin dibinden auta çıktı. 
     70. dakikada Kleberson'un arapasında soldan ceza alanına giren Ailton'un yerden şutunda kaleci Murat son anda uzanarak meşin yuvarlağı kornere çeldi. 
     71. dakikada Kleberson'un ceza alanı dışından sert şutunda top kaleci Murat'ta kaldı. 
     77. dakikada Ahmet Dursun'un sağdan ortasında Ailton, boş durumda altıpas içinde topu kafayla kaleci Murat'ın üstüne vurunca, Beşiktaş bir golden oldu. 
     80. dakikada Cumhur'un sağdan ortasında ceza alanı içinde topa iyi yükselen İlyas, kafayla meşin yuvarlağı kaleci Cordoba'nın uzanamayacağı köşeden filelere göndererek, Diyarbakırspor'u deplasmanda 1-0 öne geçirdi. 
     85. dakikada Ailton'un ceza alanının sağ çaprazından sert şutunda, top kaleci Murat'dan döndü. 
     87. dakikada kaleci Cordoba'nın öne çıktığını gören İlyas'ın orta sahadan yaptığı aşırtma vuruşta, meşin yuvarlak yandan auta gitti. 
     90. dakikada Beşiktaş'ın ceza alanı dışından kazandığı serbest atışta, Tümer topu ceza alanı içindeki İbrahim Toraman'a gönderdi. Bu futbolcu topu göğsüyle düzelttikten sonra yarım vole bir vuruşla ağlara gönderdi 1-1 
     Karşılaşma 1-1 sona erdi. 
     
</TEXT>
</DOC>
