<DOC>
<DOCNO> 373505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/spor/spo06.html </URL>
<DATE> 2005/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Takım toplanıyor 
</HEADLINE>
<TEXT>



Dünya Kupası Grup Elemeleri'nde önce Danimarka, ardından da Ukrayna ile iki zorlu maç yapacak olan A Milli Takım kadrosu bugün kampa girecek. Milli Takımlar Teknik Direktörü Fatih Terim tarafından açıklanan 26 kişilik kadro, saat 17.00'de Çengelköy Sumahan Otel'de toplanacak. Tecrübeli hoca, yarın saat 10.00'da basın toplantısı yapacak, Danimarka ve Ukrayna maçıyla ilgili soruları yanıtlayacak. 
Ay - Yıldızlı ekibimiz, Danimarka maçı için tam gün mesai uygulayacak, çarşamba gününe kadar Fenerbahçe'nin Dereağzı Tesisleri'nde günde çift antrenman yapacak. Perşembe günü çalışmaların temposunu düşürecek olan Ay - Yıldızlı ekibimiz, Danimarka sınavının son hazırlığını ise cuma günü İnönü Stadı'nda gerçekleştirecek. İnönü Stadı'nda 3 Eylül'de Danimarka'yı ağırlayacak olan Ay - Yıldızlı ekibimiz, Çengelköy'den Polat Otel'e taşınacak ve ardından da 5 Ekim'de özel uçakla Ukrayna'ya gidecek. 


</TEXT>
</DOC>
