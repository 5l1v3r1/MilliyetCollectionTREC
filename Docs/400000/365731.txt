<DOC>
<DOCNO> 365731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sontur18.html </URL>
<DATE> 2005/07/30/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Çocuklar güreşti, büyükler yumruklaştı 
</HEADLINE>
<TEXT>

     İkram TEKMANLI ERZURUM, DHA 

      ERZURUM'un Pazaryolu İlçesi'nde düzenlenen 6'ncı Geleneksel Bal, Karakucak Güreş ve Sünnet Şenliği'nde kavga çıktı. Karakucak güreşlerinde Fatih Kurt ile Talip Al arasındaki karşılaşmada hakem kararına itiraz edenler, er meydanıne dalıp birbirleriyle yumruklaştı. 
     Pazaryolu'nda bugün saygı duruşu ve İstiklal Marşı ile başlayan Karakucak güreşlerine Erzurum, Ankara, Rize, Artvin, Samsun ve İzmit'ten toplam 220 güreşçi katıldı. 60 kiloda yapılan ilk karşılaşmada her ikisi de 17 yaşında olan Fatih Kurt ile Talip Al karşı karşıya geldi. Gençlerin karşılaşması sırasında hakem Abdusselam Eroğlu'nun kararsızlığı ortalığı karıştırdı. Al'ı önce galip ilan eden ancak itiraz üzerine güreşi tekrarlatan sporseverler, sahanın içine girdi. Pazaryolu Madenköprübaşı Beldesi'nden gelenler, hakemin taraf tuttuğunu öne sürerek itiraz etti. Her iki sporcunun taraftarları arasında başlayan sözlü sataşmalar, kavgaya dönüştü. Birbirlerine yumruk atanları jandarma güçlükle ayırdı. Olayların sona ermesinden sonra tekrarlanan karşılaşmayı Fatih Kurt kazandı. 
     Öte yandan Pazaryolu'ndaki güreş müsabakalarına Artivin'in Yusufeli İlçesi'nden katılan 5 yaşındaki Erdal Çınar ile 4 yaşındaki amcasının oğlu Bayram Çınar'ın çayırda güreş tutmaları vatandaşların büyük ilgisini çekti. Vali Celalettin Güvenç, AKP Erzurum Milletvekili Mustafa Ilıcalı, belediye başkanlarının da ilgi ile izlediği amca çocuklarının güreşleri beraberlikle sonuçlandı. 
     
</TEXT>
</DOC>
