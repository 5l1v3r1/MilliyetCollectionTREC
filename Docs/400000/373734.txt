<DOC>
<DOCNO> 373734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sondun17.html </URL>
<DATE> 2005/08/29/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
The Guardian Türkiye ve Ukrayna'ya namus borcumuz var 
</HEADLINE>
<TEXT>

     BBC TÜRKÇE 

      İngiltere'nin en saygın gazetelerinden The Guardian, yorum sayfalarında Türkiye ve Ukrayna'nın AB başvurularını ele alan bir makaleye yer verdi. "Onlara namus borcumuz var" başlığını taşıyan bu yorum, gazetenin sürekli köşe yazarlarından Peter Preston'ın imzasını taşıyor. 
     Yazının özeti şöyle 
     "Fransa referandumunun sonuçları açıklandıktan sonra Tony Blair, AB içindeki muhalif kanadın ideolojik efendiliğine soyunmuştu. Ama bir de baktık ki, hiçbirşey değişmemiş. 
     Avrupa tatile gitmiş. Bay Avrupa, Barbados'a gitmiş. Birliği kurtarmak için altı değil, dört ayımız kalmış". 
     Yazının devamında, Avrupa anayasasının Hollanda ve Fransa'da reddedilmesi ardından kendisini kurtarıcı olarak ortaya atan Tony Blair'in önerdiği vizyon hatırlatılıyor Daha geniş, büyük ve doğal olarak dinamik bir Avrupa ideali. 
     Buradaki 'geniş ve büyük'ten kastın, birliğe yeni üyeler kabul edilmesi olduğunu hatırlatan Guardian yazarı, şöyle devam ediyor 
     "Bir-iki yıla kadar Romanya ve Bulgaristan. Ardından Hırvatistan, Makedonya, hatta Bosna sıraya giriyor. 
     "Sonra da büyükler var sırada Uzun pazarlık maçlarına ekimde başlaması gereken Türkiye... Ve Ukrayna - yani kapımızda ricacı olan, kapımızı ısrarla çalan 130 milyon can daha. 
     "İngiltere, o uzak görüşlü İngiltere, dikkatini bu tür şeylere yöneltmeye başladı mı acaba Mecliste, ya da kamuoyunun dev salonlarında hayır belki de. 
     "Ama Avrupa'nın diğer salonlarında çok daha hızlı, çok daha sert tartışmalar başladı bile. Fransa geçenlerde Türkiye'yle görüşmeleri krize sokacak açıklamalar yaptı. 
     "Diplomatlığı hızla unutan eski diplomat Başbakan Dominique de Villepin, 'görüşmelerin gerçek anlamda başlaması için Ankara'nın Kıbrıslı Rumları adanın yasal hükümeti olarak tanımasını' istedi. Üstelik Türkler, Lefkoşa'yla gümrük birliğini büyük zorluklarla, daha yeni kabul etmişken.. 
     "Bu hamleyle, Türkiye'nin üyeliğinden faydalanarak Kıbrıs sorununu çözme umutları suya düştü. Büyük reformlar yapan, Avrupa'ya hazırlanmak için çalışan Türklerin payına, her zamanki gibi kandırılmak düştü. 
     "Türkiye'nin yeni hükümetine, kaderini bize emanet etmesi için biz yardım ettik. Kiev'deyse portakal devrimini yapanların yanında olduğumuzu söyledik. 
     "İkisine de namus borcumuz var. Sonbaharla birlikte yağmurlar başlar başlamaz onları terk edemeyiz. Lider miyiz, değil miyiz " 
     
</TEXT>
</DOC>
