<DOC>
<DOCNO> 381115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sondun09.html </URL>
<DATE> 2005/09/24/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
İsrail'den Filistin topraklarına abluka... 
</HEADLINE>
<TEXT>

     İsrail Ordusu, dün Gazze Şeridi'nden düzenlenen roket saldırısından sonra Filistin topraklarının tamamını abluka altına aldı. 
     İsrail ordusundan yapılan açıklamada, yeni bir emre kadar Filistin topraklarının tamamının ablukada tutulacağı belirtildi. 
     İsrail ordusunun abluka kararı, İsrail'e geçiş noktaları kapatılan Batı Şeria, Gazze Şeridi ile Ürdün Vadisi'ndeki Filistin yerleşimlerini kapsıyor. 
     Bu arada, İsrail ordusu, olası bir askeri operasyon için Gazze Şeridi'nin kuzeyine yakın bölgeye de askeri birlikler gönderdi. 
     
     İSRAİL, GAZZE ŞERİDİ YAKINLARINA ASKERİ BİRLİKLER KAYDIRDI 

     İsrail ordusu, dün Gazze Şeridi'nden düzenlenen roket saldırısından sonra Filistin topraklarının tamamını ablukaya aldı. 
     İsrail ordusundan yapılan açıklamada, bugünden itibaren yeni bir emre kadar Filistin topraklarının tamamının abluka altına alındığı belirtildi. 
     İsrail ordusunun abluka kararı, İsrail'e geçiş noktaları kapatılan Batı Şeria, Gazze Şeridi ile Ürdün Vadisi'ndeki Filistin yerleşimlerini ilgilendiriyor. 
     Gazze Şeridi'nden dün gece İsrail'in Sderot kentine yönelik roket yağmuru sonucu 5 kişi yaralanmış, ardından İsrail helikopterleri Gazze Şeridi'ni bombalayarak, misillemede bulunmuştu. 
     
     ASKERİ HAREKETLİLİK 

     Bu arada, İsrail ordusu, olası bir askeri operasyon için Gazze Şeridi'nin kuzeyine yakın bölgeye askeri birlikler gönderdi. 
     Askeri yetkililer, İsrail ordusunun bu bölgede çeşitli operasyonlar yürütmekte olduğunu söylemekle yetinirken, İsrail radyosu, Gazze Şeridi'nde olası bir kara operasyonunun Savunma Bakanlığı yetkililerince değerlendirilmekte olduğunu bildirdi. 

     
</TEXT>
</DOC>
