<DOC>
<DOCNO> 389604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sontur13.html </URL>
<DATE> 2005/10/25/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Ablasından boşanmak isteyen eniştesini öldürdü 
</HEADLINE>
<TEXT>

     
     İsmail AKDUMAN SAMSUN, DHA 
     
SAMSUN’da 21 yaşındaki Zafer Göz, ablasından boşanmak istediği için tartıştığı eniştesi 23 yaşındaki Yusuf Akpınar'ı bıçaklayarak öldürdü. 
     Olay, dün gece saat 23.30 sıralarında Rasathane Mahallesi Ağabali Caddesi'nde meydana geldi. 8 yıl önce teyzesinin kızı 26 yaşındaki Filiz ile evlenen ve Hollanda'ya yerleşen Yusuf Akpınar, dayısının cenaze töreni için Samsun'a geldi. Polonyalı bir kadından çocuğu olduğu, bu nedenle de 2 çocuğunun annesi Filiz Akpınar'dan boşanmak istediği ileri sürülen Yusuf Akpınar, bu konuyu görüşmek üzere eşinin kardeşleri Zafer ve 29 yaşındaki Savaş Göz ile buluştu. Buluşma yerine arkadaşı 31 yaşındaki Cengiz Bulut ile birlikte gelen Yusuf Akpınar ile Göz kardeşler bir süre sonra tartışmaya başladı. Tartışmanın kavgaya dönüşmesi üzerine kardeşlerden Zafer Göz, enişteleri Yusuf Akpınar’ı sırtından ve kalbinden 3 kez bıçakladı. 
     Cengiz Bulut'un kurusıkı tabancasıyla havaya ateş etmesi sonucu korkan Zafer ve Savaş Göz, kaçarken, yaralı Akpınar, arkadaşı tarafından Gazi Devlet Hastanesi’ne kaldırıldı. Yusuf Akpınar, yapılan tüm müdahalelere rağmen kurtarılamayarak yaşamını yitirdi. 
     Olaydan kısa bir süre yakalanan Zafer ve Savaş Göz gözaltına alındı. Olayla ilgili soruşturmanın sürdüğü bildirildi. 
     
</TEXT>
</DOC>
