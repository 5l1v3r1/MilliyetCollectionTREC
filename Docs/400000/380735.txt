<DOC>
<DOCNO> 380735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/guncel/gun08.html </URL>
<DATE> 2005/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Köylülerden altın madenine tepki 
</HEADLINE>
<TEXT>


YAVUZ KUŞDEMİR Uşak DHA 

Uşak'ın Eşme ve Ulubey İlçeleri sınırındaki Kışladağ Altın Madeni için İnay - Gümüşkol ve Kışladağ yol güzerg hından kullanma suyu borularını geçirmek isteyen Tüprag Metal Madencilik Şirketi bir kez daha köylülerin tepkisiyle karşılaştı. Kışladağı'nda altın çıkarma çalışmalarına engel olmak için daha önce defalarca eylem yapan İnay köyü halkı dün de iş makinelerine taş atarak, dozerlerin önüne geçerek çalışmalara engel olmak istedi. Jandarma, uyarıya karşın dağılmayan ve çalışmaların yapıldığı yolu kapatmak isteyen köylülere müdahale etti. Jandarma, olayları kışkırttıkları gerekçesiyle 7 köylüyü yaka paça gözaltına alırken, 5 jandarma da hafif yaralandı. Tüprag Madencilik Firması'nın Halkla İlişkiler Müdürü Mehmet Yılmaz, "Köylülere, izinsiz ve yasadışı bir çalışma yaptığımız yolunda yanlış bilgi verilmektedir" dedi. 


</TEXT>
</DOC>
