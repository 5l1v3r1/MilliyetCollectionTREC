<DOC>
<DOCNO> 375365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/soneko11.html </URL>
<DATE> 2005/09/03/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
IMF uyardı Yüksek petrol fiyatları dünya ekonomisi için risk oluşturuyor 
</HEADLINE>
<TEXT>

     Uluslararası Para Fonu IMF yüksek petrol fiyatlarının dünya ekonomisi için risk oluşturduğu uyarısında bulundu. 
     IMF Başkanı Rodrigo Rato, düya ekonomisinin bu yıl yüzde 4'ün üzerinde büyüyeceğini, büyüme eğiliminin gelecek yıl da süreceğini ancak petrol fiyatlarının yüksekliğinin açık bir risk oluşturduğunu söyledi. 
     Petrol fiyatlarından kaynaklanan riski ''azalan değil artmakta olan bir risk'' olarak niteleyen Rato, yüksek fiyatların ''artçı etkilerine dikkat edilmesini'' istedi. ''Artçı etkiler'' petrol fiyatlarının yükselmesini telafi etmek için işçilerin ücret zammı istemelerinin ve işletmelerin mallarının fiyatlarını yükseltmelerinin ekonomiye getirdiği enflasyonist yükü tanımlamak için kullanılıyor. 
     
</TEXT>
</DOC>
