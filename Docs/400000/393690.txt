<DOC>
<DOCNO> 393690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sondun16.html </URL>
<DATE> 2005/11/10/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Financial Times Erdoğan diplomatik soruna neden oldu 
</HEADLINE>
<TEXT>

     Başbakan Recep Tayyip Erdoğan’ın Fransa’daki olayları kısmen türban yasağına bağlamasının yankıları sürüyor. Financial Times gazetesi, Erdoğan’ın bir "diplomatik kavga" tetiklediğini öne sürdü. 
     Ekonomi gazetesi Financial Times, Fransa’daki olayları değerlendirdiği haberinde, Fransa’daki şidetin Akdeniz’in diğer tarafından hemen etkisini gösterdiğini, Müslüman dünyasındaki gazete manşetlerine damga vurduğunu belirtti. Türkiye’deki yankılara değinen gazete, "Başbakan Recep Tayyip Erdoğan, ayaklanmadan kısmen Fransa’nın okullarda türbanı yasaklayan 2003 kararını sorumlu tuttuğunda Paris ile diplomatik bir kavga tetikledi" diye yazdı. 
     Financial Times, Türklerin, şimdi öfkeli genç Müslümanların görüntülerinin, Türkiye’nin AB’ye katılma çabası açısından olumsuz bir etkisi olmasından korktuklarını da belirtti. Gazete, "Fransa’daki gelişmeler ve Türkiye’nin AB üyeliği beklentisi arasında derin bir bağlantı" bulunduğu yolundaki görüşlere de yer verdi. 
     
</TEXT>
</DOC>
