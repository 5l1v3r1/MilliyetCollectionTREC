<DOC>
<DOCNO> 385083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sonspo06.html </URL>
<DATE> 2005/10/08/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Kendi kalesine gol atan Escobar'ın katili serbest 
</HEADLINE>
<TEXT>

     1994 Dünya Kupası dendiğinde Roberto Baggio'nun kaçırdığı penaltıyla gelen Brezilya'nın şampiyonluğunun yanı sıra bir olayı daha hatırlar futbol meraklıları Kolombiyalı Andres Escobar'ın ölümü... 
     Grup maçlarında Kolombiya, ABD'ye 2-1 mağlup olarak elenirken bu karşılaşmada kendi kalesine gol atan savunma oyuncusu, ülkesine dönüşte bir bar çıkışı öldürülmüştü. Her ne kadar olayın içyüzü tam olarak çözülemese de bu ölüm, dış basına kendi kalesine gol atan Güney Amerikalı bir oyuncunun dramı olarak yansımıştı. Binlerce kişinin katıldığı cenaze töreninde dünyanın birçok ülkesinden futbolcular da yer almıştı. O zaman Kolombiya başbakanı olan Cesar Gaviria, Escobar'ı 'absürd şiddet'in kurbanı olarak göstermişti. 
     
     Son üç yılda iki futbolcu öldürüldü 
     Olayın üzerinden 11 yıl geçerken dün Escobar'ı 27 yaşındayken öldüren Humberto Munoz'un serbest bırakılması ülkeyi karıştırdı. Escobar'ın babası Dario Escobar, "Dürüst olalım bu ülkede adalet yok. Kolombiya adaleti pisliğe bulaşmış ve bunu temizlemek imk nsız. Başka barda birini öldürürse ne olacak H kimler ne yaptığının farkında değil herhalde" diye konuştu. Kolombiya'da son üç yılda iki profesyonel futbolcu öldürülmüştü. 
     
</TEXT>
</DOC>
