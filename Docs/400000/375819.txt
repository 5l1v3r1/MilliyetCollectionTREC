<DOC>
<DOCNO> 375819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sontur08.html </URL>
<DATE> 2005/09/05/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Sünnet düğününde silahlı kavga 8 yaralı 
</HEADLINE>
<TEXT>

     Taylan YILDIRIM İZMİR DHA 

İZMİR'in Eşrefpaşa Semti'ndeki bir sünnet düğününde kızlara laf atma yüzünden çıkan silahlı kavgada, 8 kişi yaralandı. 
     Bir fabrikada işçilik yapan Erhan Halka, oğlu 9 yaşındaki Sercan'ın sünneti nedeniyle dün akşam Eşrefpaşa Semti, 541 ile 607 sokakların birleştiği kavşakta eğlence düzenledi. Davatliler gönüllerince eğlenirken saat 22.00 sıralarında, görgü tanıklarının ifadesine göre, 28 yaşındaki A.Ç. ile 29 yaşındaki İ.D. arasında kızlara laf atma yüzünden tartışma çıktı. 
     İki gencin yakınlarının da katıldığı tartışma kavgaya dönüştü. Silahların kullanıldığı kavgada iki taraftan 8 kişi yaralandı. Sol kolundan yaralanan A.Ç. ve sol bacağından yaralanan 35 yaşındaki Hakan Caka, Atatürk Eğitim ve Araştırma Hastanesi'ne, sağ ayağından yaralanan 23 yaşındaki Ayhan Demirtaş, sol ayağından yaralanan İ.D. ve iki ayağından yaralanan 31 yaşındaki Murat Karacabal, İzmir Eğitim Hastanesi'ne, sağ ayağından vurulan 10 yaşındaki Mustafa Akyol ve sağ dizinden yaralanan 11 yaşındaki Turgay Mermer, Tepecik Eğitim ve Araştırma Hastanesi'ne, sağ ayağından yaralanan 5 yaşındaki Ecenur Gündüz de Özel Şifa Hastanesi'ne kaldırıldı. 
     Kavgayı başlatan iki gençten A.Ç. ayaka tedaviden sonra polis tarafından gözaltına alındı. İ.D. ve diğer yaralıların tedavisi düvem ediyor. 
     Olayda yaralanan Ecenur'u, doktor raporu için İzmir Adli Tıp Kurumu'na götüren babası Ahmet Gündüz olaya isyan etti. Ayakkabı mağazasında çalışan Ahmet Gündüz, Yeter artık. Hergün yeni anne ve babaların canları yanıyor. Gözyaşları yöneticilerin hiç mi dikkatini çekmiyor Az daha kızımı milletin şiddet düşkünlüğüne kurban verecektim. Önlemler vaktinde alınmazsa durum daha da kötüye gidecek'' dedi. 
     
     OĞLUMUN MUTLU GÜNÜ KANA BULANDI 
     Sünnet düğününde silahlı kavga çıkmasına tepki gösteren Erkan Halka, Oğlumun sünnet düğünü için günlerce önceden hazırlandık. Oğlum mutlu gününde eğlensin diye hiçbir fedakarlıktan kaçınmadık. Bizim çabalarımız karşısında kendisini bilmezlerin yaptığına bak. Oğlum yaşadıklarının olumsuz etkilerini nasıl atlatacak Bunların hesabının sorulmasını istiyorum'' diye konuştu. 
     Olayla ilgili soruşturmanın devam ettiği belirtildi. 
     
</TEXT>
</DOC>
