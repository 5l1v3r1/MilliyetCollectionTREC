<DOC>
<DOCNO> 376621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/yasam/yas05.html </URL>
<DATE> 2005/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine maganda dehşeti 
</HEADLINE>
<TEXT>


İzmir'de sokakta pompalı tüfekle rastgele ateş açan Doğan Gök, oyun oynayan 7 yaşındaki Şehmuz'u vurdu. Şehmuz'un bacağı diz altından kesildi 

İzmİr DHA 

İzmir'in Buca ilçesinde sokakta pompalı tüfekle rastgele ateş eden Doğan Gök, arkadaşları ile oynayan 7 yaşındaki Şehmuz Çoşaşar'ın yaralanmasına neden oldu. Coşaşar'ın sağ bacağı diz altından kesildi. 
Adatepe Mahallesi'nde dün öğlen meydana gelen olayda, tekstil işçisi Ferhat Diler 19 , yolda karşılaştığı Gök'le 20 bir süre konuştuktan sonra yanından ayrılmak istedi. Polis kayıtlarına göre, birlikte dolaşma teklifinin kabul edilmemesi üzerine sinirlenen sabıkalı Gök, yanındaki gaz tabancasıyla Diler'i tehdit etti. Direnen Diler'i tartaklayan Gök, daha sonra da sahibi oldukları hurda deposundan pompalı tüfeğini aldı. Gök, ikinci gelişinde de etrafa tehditler savurarak çevreye rastgele ateş etti. 

Vurdu ve kaçtı 
Pompalı tüfekten çıkan domuz kurşunları yaklaşık 25 metre ilerideki ilkokul 2. sınıf öğrencisi Çoşaşar'ın sağ bacağına isabet etti. Şehmuz'un diz altından parçalanan bacağı, kaldırıldığı hastanede kesildi. Gök, olaydan sonra kayıplara karışırken, toplanarak yolu kapatan sokak sakinleri maganda terörünü lanetledi. 


</TEXT>
</DOC>
