<DOC>
<DOCNO> 394253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/guncel/gun00.html </URL>
<DATE> 2005/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tablo arkasında evlenme teklifi 
</HEADLINE>
<TEXT>


Mustafa Kemal'in odasını toplayan Latife, yatağın üzerinde duran tabloya bir anlam veremedi. Mustafa Kemal gülerek, Latife'den tabloyu getirmesini istedi. Paşa, "Lütfen arkasını çevirir misiniz " dedi. Latife öylece kalakaldı. Topu topu birkaç sözcüktü ama yaşamını değiştirecek evlenme teklifini içeriyordu... 

Sırlarıyla Latife Hanım - 3 
İpek Çalışlar 

Latife, başlangıçta Mustafa Kemal'i rahatsız etmemek için gölgede kalmış, kendisine ihtiyaç duyulduğu an isteneni yapmıştı. Mustafa Kemal, hizmet edenlere sözünü bu denli geçiren genç kızdan etkilenmişti. Onu yakından tanımak istedi. Tanıdıktan sonra da hiç vakit harcamadan bu yeni keşfettiği zek dan yararlanmaya başladı. Latife onun sekreteri oldu. Birçok Avrupa dilini çok iyi bilmesi nedeniyle emsalsiz bir tercümana dönüşmüştü. Birlikte çalışırken fikir alışverişinde bulunuyor, pek çok konuyu tartışıyorlardı. 
Mustafa Kemal'in ihtiyacı olan bütün hizmetleri üstlenmiş, kısa süre içinde yaverler arasına katılmıştı. 
Ali Fuat Paşa Cebesoy , anılarında izlenimini şöyle aktarıyor 
"Köşkün hakiki bir başkumandanlık kararg hı gibi bir hayli işlek olmasına rağmen intizamı pek mükemmeldi. Latife herkese şefkat ve nezaketle muamele ediyor, mukabilinde hepimizden hürmet görüyordu. Her dediği adeta kararg h kumandanının bir emri gibi telakki olunuyordu. Gazi Paşa bile bu hareket tarzını memnuniyetle kabul etmişti. Gülerek, 'Kararg h komutanı hanımın emri budur' diyordu." 
Mustafa Kemal'in Uşakizadeler'in evindeki misafirliği 29 Eylül'de son buldu. Savaş ve politikayla yoğrulmuş bu 16 günün içine, unutulmayacak bir aşk hik yesi ile romantik bir evlenme teklifi de sığdı. Kararg hın bir parçası haline gelen Latife kişiliği ve kültürüyle Mustafa Kemal'i öylesine etkiledi ki, savaşı bitirmek ve işgali sona erdirmekten başka bir şey düşünmezken, ansızın karşısına çıkan bu genç kadınla evlenmeye karar verdi. 

Hayat doluydu 
Latife çok güzel konuşuyor, derin düşünüyordu. Zekiydi, hayat doluydu. Mustafa Kemal'in en ciddi anlarında bile dikkatini çekmeyi beceriyordu. 
Latife'nin Mustafa Kemal ile ilişkisi bir sekreter ya da yaver konumunu çok aşmıştı. Artık ona güzel ve hoş anlamına gelen "Latif" diye hitap ediyordu. 
İzmir'de geçen günlerin tanığı yaver Salih Bozok, Beyaz Köşk'te o günlerde yaşananları yıllar sonra İsmet Bozdağ'a şöyle anlatmıştı. 
"Latife görevimin bir bölümünü-hemen fark ettirmeden-elimden almış ve kendisi yapmaya başlamıştı. Köşkte en geç yatan o, en erken kalkan yine o idi. Avrupa gazetelerine abone olmuştu. İstanbul gazeteleri ile birlikte gelen Avrupa gazetelerini Latife Hanım alıyor, hepsini büyük bir dikkatle gözden geçiriyor ve gerekli bazı haberleri işaretliyordu. Mustafa Kemal Paşa uyandıktan sonra sabah kahvesi ile birlikte odasına giriyordu. 
Bir yandan Paşa ağır ağır kahvesini yudumlarken Latife günün önemli haberlerini özetliyor, yorumları aktarıyor, kendisine ait yazıların kupürlerini Paşa'ya veriyordu. 
Paşa, bu duruma kısa bir süre içinde alıştı ve bu işin tiryakisi oldu." 

Gelecek için ortak idealler 
Latife, evlenmeye giden süreci Amerikalı gazeteci İsaac F. Marcosson'a anlatmıştı. 
"Yüzyıllardır kadınları köleleştiren gelenekleri yıkmak, erkeklerin kölesi olmaktan kurtarmak için çalışmak istiyordu. Mustafa Kemal de ona Türkiye için hedeflerini anlatıyor, ortadan kaldırmaya kararlı olduğu batıl inançlardan ve cehaletten söz ediyordu. Ülkenin geleceği için ortak idealleri vardı." 
Latife'yi tanıyan herkes genç kadını Mustafa Kemal'e yakıştırıyordu. İsmet İnönü , Kazım Karabekir , Salih Bozok , Ahmet Emin Yalman , Ruşen Eşref Ünaydın Latife'ye bayılmışlardı. Yeni Türkiye'yi temsil ve değiştirme yolculuğuna Latife gibi bir kadınla çıkması pek çok şeyi kolaylaştırabilirdi. 
Engel elbette vardı. Fikriye vardı, Ankara'nın ağır koşulları vardı. Bunu da Latife halledebilirdi. Kararı uygulamak üzere harekete geçti. Kolay kolay kimsenin aklına gelmeyecek, son derece romantik bir yöntemde karar kıldı. 

'Odamı siz toplayın' 
Latife Hanım'ın iki yakını Muammer Erboy ve Dilek Bebe, Mustafa Kemal'in Latife'ye İzmir'deki köşkte evlenme teklif ettiğini anlatıyorlar. İkisinin anlatımı şöyle 
Bir sabah Mustafa Kemal evden ayrılmadan bir ricada bulundu beyaz evin genç kızından, "Latifçiğim bugün odamı siz toplayabilir misiniz " dedi. 
"Memnuniyetle Paşam" diye cevap verdi Latife. 
Mustafa Kemal'in yatağı yapılmış, her şey yerli yerindeydi. Toplayacak bir şey yoktu. 
"Acaba niye gönderdi beni buraya " diye düşündü, içinden çıkamadı. Yerinde olmayan tek bir şey vardı o da Mustafa Kemal'in bir yağlı boya portresi. Nedense yatağın üzerine bırakılmıştı. Kaldırıp duvara astı. 
O gece akşam yemeğini, Latife ile Mustafa Kemal baş başa yediler. Sofraya oturduklarında, Mustafa Kemal, odamı topladınız değil mi diye yeniden sordu emin olmak istercesine... Sonra da genç kadına anlaşılmaz gelen bir istekte bulundu. 
"Lütfen odaya gidip o duvara astığınız resmi geri getirin" dedi. 
Muzip ve oyun oynar gibi bir hali vardı. Latife de bir anlam veremedi ama hemen gitti ve tabloyu çivisinden çıkarıp getirdi. 
Ancak Mustafa Kemal oyunu sürdürüyordu, "Lütfen arkasını çevirir misiniz " diye devam etti. 

El yazısını hemen tanıdı 
Latife'nin kafasından bin bir şey geçiyordu ama işi bir türlü çözemiyordu. Tablonun arkasını çevirdi. Öylece kalakaldı. Mustafa Kemal'in el yazısını hemen tanıdı. Topu topu birkaç sözcüktü ama yaşamını değiştirecek her şey o sözlerde gizliydi. Mustafa Kemal Latife'ye çok özel şeyler yazmıştı resmin arkasına. Lirik bir evlenme teklifi ve iltifatlar içeriyordu bu sözler. 
Latife, evlenme teklifi almış bir genç kızdan çok, ilişkilerinin evlilik biçiminde sürmesinin gerçekçi olacağını düşünen bir ruh hali içindeydi Mustafa Kemal'e "evet" derken. 
"Bizim birlikteliğimiz en çok kafalarımızın birlikteliğinden" doğdu diyecekti daha sonra bir yabancı gazeteciye. 
Latife, Time dergisine bu süreci şöyle anlatacaktı "Dört gün konuştuk. Beşinci günün akşamı büyük Paşamız, çok gerçekçi bir tavırla, özellikle de aldığım Batı eğitimi nedeniyle benim kendisine uygun bir eş olduğumu düşündüğünü söyledi. Ne yaptığımı kavramadan teklifini duygusal olmaktan uzak ve gerçekçi bir ruh hali içinde kabul ettiğimi söyledim." 

'İnsanın aklından geçeni biliyor bu kız' 

Ankara'daki Azerbaycan Elçiliği'nde bir gece Mustafa Kemal, 1923'ün ocak ayı içinde bir gece yakın çevresine "Evleniyorum" demişti. Olayın tanığı olan gazeteci İsmail Habib Sevük'ün anlatımı aynen şöyle 
Gazi mühim bir sürprizle söze başladı. Gözler ona dikildi, kulaklar ona açıldı. Verdiği haber hakikaten bir sürprizdi 
"Evleniyorum " 
Herkes hayret içinde... 
"Ciddi mi Paşam " 
"Ciddi efendim, ciddi, kati ve mukarrer Evleniyorum." 
Galiba Ağaoğlu soruyor. 
"İzmir Fatihi'nin kalbini fetheden bu bahtiyar kim " 
"İzmirli bir kız... Ailece ahdetmişler, eğer ben İzmir'i alırsam mutlaka kendi köşklerinde misafir edeceklermiş..." 

İnönü'yü özlediğini bildi 
"Kızın en büyük meziyeti insanın kafasından geçen şeyi bile keşfedecek kadar ferasetli oluşudur. Mesela biz onların köşküne yerleştikten sonra bir gün İsmet Paşa'yı özlüyordum. Bulunduğu yer bize epeyce uzak. Haber de göndersem gene epey vakit geçecek. Halbuki o anda onunla konuşmayı ne kadar istiyordum. Birdenbire kapı vuruluyor. Giriniz Dedim... 
Oo... İsmet Paşa " 
"Aman ne iyi ettin de geldin, ben de seni özleyip duruyordum." 
İsmet Paşa şaşırdı. 
"Fakat gelsin diye telefonla emrinizi bildirdiler de geldim." 
"Kim telefon etmiş " 
Kız içeriye giriyor ve şöyle diyor "İsmet Paşa'nın gelmesinden memnun kalacağınızı düşündüğüm için ben telefon ettim." 
Görüyor musunuz, insanın kafasından geçeni biliyor 

Salih sen nerden çıktın Latif nerde 

Salih Bozok'tan İzmir günlerine dair bir anı 
Bir sabah Mustafa Kemal Paşa erken uyanmış ve kahvesini istemişti. Vakit çok erkendi, Latife uyuyordu. Kahvesini ben götürdüm içeriye girişimi hayretle seyrettikten sonra 
"Sen nerden çıktın Latif nerde " dedi. 
Doğrusu bu sözlere biraz alınmadım diyemem. Bunca yıl kendisine hizmet ettikten sonra bir sabah sanki hayatında ilk defa kahvesini benim elimden alıyormuş gibi, "Sen nerden çıktın " demesi oldukça gücüme gitmişti. 
Salih Bey, Latife Hanım daha kalkmadı, bu yüzden kahveyi ben getirdim dediğinde, Mustafa Kemal yaverinin alındığını fark etmemişti. 
"Hemen kaldırın, gazeteleri alsın, gelsin..." dedi. 

'Çekici bir kadında uyanık erkek kafası' 

Mustafa Kemal'in biyografisini kaleme alan Lord Patrick Kinross, Latife'yi kitabında şöyle anlatacaktı 
"O, düşünceleri, öğütleri ve akılcı konuşmasıyla Mustafa Kemal'in zihnini kamçılıyordu. İşte, çevresindeki erkeklerin çoğundan daha iyi konuşabileceği bir kadın. Uyanık bir erkek kafasıyla çekici bir kadın vücudunu kendisinde birleştirmişti." 

YARIN 
Dünyayı şaşırtan gelin...Çankaya'da da hem kendisi için hem de hemcinsleri için siyasi hak talep eden bir kadın...Siyasi hayalleri vardı...Türk basını Latife'yi nasıl tanıttı 

KAYNAK Dilek Bebe'nin anlatımı, Can Dündar ile 10 Kasım 2004- Milliyet görüşmesinden İsmet Bozdağ'ın Atatürk'ün Başyaveri Salih Bozok anlatıyor İki Aşk Arasında Atatürk, ve Atatürk ve Eşi Latife Hanım" adlı kitabından alındı. 
Kronoloji için Utkan Kocatürk'ün Kaynakçalı Atatürk Günlüğü esas alındı. 



</TEXT>
</DOC>
