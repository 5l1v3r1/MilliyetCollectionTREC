<DOC>
<DOCNO> 359842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/son/sondun19.html </URL>
<DATE> 2005/07/10/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Bağdat'ta bir aileden 8 kişi öldürüldü... 
</HEADLINE>
<TEXT>

     Irak'ın başkenti Bağdat'ta Şii bir aileden 8 kişi, uyudukları sırada vurularak öldürüldü. 
     El Raşid polis karakolu komutanı Albay Ahmed El Alavi, Bağdat'ın doğusundaki Baladiyat mahallesi sakinlerinin, öldürülenlerin cesetlerini bu sabah bulduklarını söyledi. 
     Verilen bilgiye göre, 7 kardeş ve anneleri gece uykularında öldürülürken, geceyi başka yerde geçiren baba katliamdan kurtuldu. 
     Öldürülen kardeşlerden altısının 2 ila 14 yaşlarında oldukları belirtildi. 
     Baba Hüseyin el Taraş, ''Şii olduğumuz için bunu yaptılar, hiçbir düşmanım yok. Bir siyasi görüşümüz yok'' dedi. 
     El Tariş, bununla birlikte, 3 ay kadar önce Şiilere hakaret eden bir berberle tartıştığını, daha sonra Sünni olan bu berberin kaçırılıp öldürüldüğünü, berberin aşiretinin de bu olaydan kendisini sorumlu tutarak eşini ve çocuklarını öldürmüş olabileceğini söyledi. 
     Baba El Tariş, daha önce de mezhep ayrılıkları nedeniyle bölgede cinayetler işlendiğini belirtti. 
     
</TEXT>
</DOC>
