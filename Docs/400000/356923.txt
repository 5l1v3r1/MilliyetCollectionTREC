<DOC>
<DOCNO> 356923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sondun16.html </URL>
<DATE> 2005/06/30/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Financial Times Futbolcu Erdoğan AB kalesine gol atabilecek mi 
</HEADLINE>
<TEXT>

     AB Komisyonu’nca onaylanan müzakere çerçeve metninin içeriğine değinen gazete, alınan kararın ’imtiyazlı ortaklıktan’ çok, ’ucu açık’ bir süreç olduğuna dikkat çekti. Gazete, AB’nin genişlemeden sorumlu üyesi Olli Rehn’in, "Müzakere süreci süphesiz oldukça uzun ve yorucu bir yolculuk olacak, ancak bu yolculuk süreci, ulaşılacak nokta kadar önemli" sözlerine yer verdi. 
     Türkiye’nin, 3 Ekim’de başlayacak müzakere sürecinde, reformlara devam etmesinin zorunlu olduğu belirtilen Daniel Dombey ve Vincent Boland imzalı yazıda, "25 üye ülkenin onaylaması gereken Komisyon taslağına göre, Türkiye’nin söz vermekten ziyade, planladığı reformları hayata geçirmesi gerekecek" denildi. 
     Çerçeve metninin hükümetlere sunulmasıyla, belge üzerinde Türkiye aleyhine değişiklikler yapılabileceğini de belirten FT, Avusturya ve Kıbrıs Rum Kesimi’nin bu değişiklikleri yapmaya hazır olduğunu, ancak AB Dönem Başkanlığı’nı devralacak İngiltere’nin bu girişimleri şüpheli bulduğunu ifade etti. FT, bir diplomatın Üye ülkeler çerçeve metnini ellerine aldıklarında, metnin içeriği daha da olumsuzlaşacak'' sözlerine yer verdi. 
     

     
</TEXT>
</DOC>
