<DOC>
<DOCNO> 372124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sondun37.html </URL>
<DATE> 2005/08/23/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
ABD Başkanı Bush, savaş karşıtı protestocularla görüşmeyecek... 
</HEADLINE>
<TEXT>

     ABD Başkanı George Bush, Irak savaşında oğlunu kaybeden ve Teksas’taki çiftliğinin yakınlarında savaş karşıtı protesto başlatan Cindy Sheehan ve diğer protestocularla görüşmeyi düşünmüyor. 
     Bush, tatilini geçirdiği Tamarack Resort’ta gazetecilere yaptığı açıklamada, askerlerin bir an önce ülkeye dönmesini isteyen Cindy Sheehan gibi protestocuların ABD’yi zayıflatacak bir politikayı savunduğunu söyledi. 
     Fikrini değiştirerek Sheehan ile görüşeceğine ilişkin herhangi bir ifadede bulunmayan Bush, Washington yönetiminden üst düzey iki yetkilinin Sheehan ile zaten görüştüğünü belirtti. 
     Cindy Sheehan, George Bush’un Teksas’taki çiftliğinin yakınlarında başlattığı savaş karşıtı protestoya destek verenlerle kamp kurmuştu. 
     Sheenan, Bush ile görüşünceye kadar ya da Bush’un bir aylık tatili bitinceye kadar protestosunu sonlandırmayacağını açıklamıştı. 
     
</TEXT>
</DOC>
