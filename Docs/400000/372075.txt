<DOC>
<DOCNO> 372075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/yazar/akyol.html </URL>
<DATE> 2005/08/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yine Türkler ve Kürtler 
</HEADLINE>
<TEXT>


ANADOLU medeniyetleri çok daha eskiye gider ama kültürel ve siyasi devamlılık bakımından bugünkü "biz"i yoğuran, bin yıllık tarihimizdir. 
Sadece Türklerin değil, Kürtlerin de Anadolu'ya kabaca bin yıl önce geldiğini ve Selçuklu fetihlerinin dindaş Kürtlerin Doğu Anadolu'ya yayılmalarının önünü açtığını, Türklerle Kürtlerin bin yıldır bir kaynaşma, iç içe geçme tarihine sahip olduğunu yazmam, bazı Kürt milliyetçilerinin tepkisine yol açtı. 
Mesajlar aldım 
"Doğu Anadolu'nun otantik Kürt yurdu olduğunu ink r ediyorsun Xenophon, Anabasis kitabında, Milattan Önce 401 yılında burada Kardukh veya Kardu kavminin yaşadığını yazar..." 
Evet, Xenophon "Onbinlerin Dönüşü" kitabında bunları yazıyor. Ama yerlerini de belirtiyor 
"Van Gölü'nün güneyinde..." 
Hunlar, Müslüman Anadolu Türkü için ne yazar Kardukh'lar, Müslüman Anadolu Kürtü için ne yazar 
Ne yazarsa yazsın, Kardukh'lar "Van Gölü'nün güneyinde" yaşıyorlardı. 
Benim de yazdığım bu Kürtler İslam Arap ve Türk fetihleri ile Doğu Anadolu'ya yayıldılar. 

TARİHÇİ Mehrdad Izadi, şöhretli bir Kürt milliyetçisidir. O kadar ki, hiçbir kaynak zikretmeksizin, Diyarbakır'ı tarih öncesinden beri Kürt yurdu göstermek için bu ismin Kürt "Bakr n" aşiretinden geldiğini iddia eder. The Kurds, sf. 76 
Halbuki başta Claude Cahen, en saygın uzman tarihçiler, Diyarbekir isminin Arap "Bekir bin V il" aşiretinden geldiğini tespit etmiştir. 
İddialarına hiçbir akademik kaynak göstermeyen Izadi, Pontos'un da Bizans'tan önce kadim Kürt yurtlarından biri olduğunu iddia edecek kadar ölçüyü kaçıran şoven bir milliyetçidir. Bu Izadi bile hem bahsettiğim kitabında hem "Exploring the Kurdish Origins" adlı makalesinde, 9. asırdan önce Van Gölü'nün kuzeyinde Ermenilerin yaşadığını yazar. 
Mesela Gerger, bin yıldan önce Ermeni şehri "Gargar"dı... 
Kürtlerin orijinal yurdu, Van'ın güneyinde, Batı İran ve Zagros Dağları çevresidir. 
Önce Arap fetihleri, ardından bugünkü coğrafyamızın temelini kuran Selçuklu fetihleri, Kürtlerin Doğu Anadolu'ya yayılmasının yolunu açtı. 

NİTEKİM, etnik bakımdan Arap, Kürt, Türk, Ermeni ve Süryani nüfusa dayanan Kürt Mervaniler hanedanının Diyarbekir yöresinde kuruluş tarihi 990'dır. Ama aynı yerde ondan önce Arap Şeyhoğulları hanedanı vardı. Mervanilerden sonra ise Selçuklular, Saltuklular, Sökmenliler, Artuklular, Osmanlılar ve Türkiye Cumhuriyeti... 
Bu konuda Abdurrahim Turantoz'un Marmara Üniversitesi'nde yaptığı "Mervanoğulları" konulu doktora tezinde geniş bilgi vardır. 
13. yüzyılda Moğol istilası bölgeye Türkmen göçünü hızlandırdı. 16. yüzyılda ise Osmanlı-İran savaşları sırasında, birçok Türkmen aşireti Anadolu'dan İran'a gitti "açılın kapular Şah'a gidelüm..." 
Bazı Sünni Kürt aşiretleri de İran'dan Osmanlı'ya, Doğu Anadolu'ya geldi. 
Türkleşen Kürt, Kürtleşen Türk aşiretleri pek çoktur. İç içe geçmekten, kaynaşmaktan... 
Hele bugün, üç Kürt vatandaşımızdan biri Batı illerimizde yaşıyor. 
Bin yıllık tarihin anlamı, Türklerle Kürtlerin kaynaşmasıdır. 
Federasyon teşebbüsü bile korkunç facialara yol açar. 
Bin yıllık tarihimiz, kültürel çoğulculuğa sahip "tek millet" yaratmıştır. 
En ileri demokrasi elbette... Ve mutlaka üniter devlet halinde... 



</TEXT>
</DOC>
