<DOC>
<DOCNO> 364014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sondun08.html </URL>
<DATE> 2005/07/25/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Büyükelçi'den Washington Post'a uyarı PKK'lılar ayrılıkçı değil terörist 
</HEADLINE>
<TEXT>

     Başbakan Recep Tayyip Erdoğan’ın PKK’lılara "militan" dedikleri için BBC ve Reuters’ı sert dille eleştirmesinin ardından Washington Büyükelçisi Faruk Loğoğlu, PKK unsurları için "ayrılıkçı veya gerilla" sözcüklerini kullanan Washingon Post’u uyardı. 
     Faruk Loğoğlu’nun, Washington Post gazetesine gönderdiği mektup yayınlandı. Loğoğlu mektubunda Washington Post’un Kuşadası saldırısına ilişkin haberinde zanlıları "ayrılıkçı veya gerilla" adlandırıldığını, Türkiye’deki bir "iç savaş"ın parçası olarak gösterildiğini belirterek "Kürdistan İşçi Partisi PKK unsurları, ABD dahil olmak üzere, hemen hemen bütün dünya tarafından terörist olarak tanınıyor" diye yazdı. 
     PKK’ye karşı verilen mücadelede yeterince uluslararası destek sağlanmadığından yakınan Loğoğlu şöyle devam etti 
     "Türkiye, on yıllarca, ABD hariç, müttefiklerden az destek alarak demokrasimizin, hukuk üstünlüğünün ve insan haklarına saygının gerektirdiği kısıtlamaların içerisinde terörizmle mücadele ediyor. Teröristler de, insanlık dışı eylemleri için haklı bir dava ima edilerek saldırılarından ’bir sivil savaş’ın bir parçası veya ’ayrılıkçılık" olarak sözedildiğinde cesaret alıyor." Büyükelçi Loğoğlu, her türlü terörizmin tutarlılık içerisinde kınanmasına dayalı "ahlaki berraklık" ve kararlılık olmadan terör ile mücadelenin sonuçsuz kalacağını da vurguladı. 
     
</TEXT>
</DOC>
