<DOC>
<DOCNO> 383696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonyas13.html </URL>
<DATE> 2005/10/03/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Ramazan'da sorulan ilginç sorular... 
</HEADLINE>
<TEXT>

     Gaziantep İl Müftüsü İsmail Canbolat, ramazan ayında türbelere giderek bez bağlamanın, diğer aylara nispeten daha da arttığını, ancak bu tür davranışların İslam dininde yerinin olmadığını söyledi. 
     Hem ramazan ayında hem de diğer aylarda İslam dininde olmayan hurafelere ve batıl inanışlara rağbet etmemek gerektiğine dikkat çeken Canbolat, "Ramazan ayında türbelere gidip bez bağlamak, türbelerde dilekler tutmak gibi davranışlar nispeten daha çok artıyor, ancak bunların dinimizde yeri yok" diye konuştu. 
     Hiç bir hurafenin sevap kazandırmayacağını, aksine günah olduğunu anlatan Canbolat, vatandaşların ramazan ayında ibadetlerini yapmalarını ve Kuran okuyarak dua etmelerini istedi. 
     
     İLGİNÇ SORULAR 
     Vatandaşların, İslam diniyle ilgili müftülük telefonlarını sürekli arayarak bilgi edindiklerini söyleyen Canbolat, ramazan ayına çok kısa süre kala, bu ayda neler yapılabileceğiyle ilgili bir çok telefon geldiğini belirtti. 
     Vatandaşların özellikle zekat ile ilgili sorular yönelttiğini kaydeden Canbolat, şöyle konuştu 
     "Vatandaşlarımızın bize yönelttiği her soruyu cevaplandırmaya çalışıyoruz. Bu sorular bazen çok ilginç olabiliyor. Örneğin özellikle yaşlı bayanlar bizi arayarak, ’Size sahip olduğum mal varlığımı söyleyeyim, ne kadar zekat ödemem gerektiğini hesaplar mısınız " diyorlar. Bizlerde gerekli hesaplamayı yaparak, ne kadar zekat vermesi gerektiğini söylüyoruz. 
     Bunun yanı sıra arayan vatandaşların bir çoğu, zekatı yakınlarına verip veremeyeceğini öğrenmek istiyor. "Anneme-babama zekat verebiliyorum. Kardeşime zekat versem geçerli olabilir mi Çünkü durumu iyi değil" diyenler oluyor. 
     Canbolat, gelen diğer soruları şöyle sıraladı. 
     "-Oruçluyken yemeğin tadına baksam olur mu 
     -Hatim okurken Türkçe takip etsem olur mu 
     -Kuran’ı banttan dinlemem de bir sakınca var mı 
     -Ne kadar altınım olduğunu söylersem, zekatımı hesaplayabilir misiniz 
     -Sigara tiryakisiyim, oruçlu iken kafam çalışmıyor, oruç tutmasam ne olur " 
     
</TEXT>
</DOC>
