<DOC>
<DOCNO> 363658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/soneko06.html </URL>
<DATE> 2005/07/23/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Geçen hafta hisse senetleri ortalama yüzde 2.68 değer kazandı... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 2.68 oranında değer kazandı. 
     İMKB'de geçen hafta, seans içi ve kapanışlarda tarihi rekorların kırıldığı seanslar gerçekleşti. 
     Borsa uzmanları, piyasanın orta vadeli çıkış trendini devam ettirdiğine işaret ederek, çıkış trendinin para girişiyle desteklendiğini ancak endeksin daha yukarı gidebilmesi için mevcut para girişinin artması gerektiğini kaydediyor. 
     Endeksin şimdilik çok büyük boyutlarda satış baskısına maruz kalması için bir sebep bulunmadığını ifade eden uzmanlar, kısa vadede mevcut trend nedeniyle 30,000 puan seviyesinin test edilmesinin olası göründüğünü belirtiyor. 
     Uzmanlar, 29,000 puan seviyesinin yavaş yavaş taban olmaya başladığına da dikkat çekerek, olası kar satışlarında destek seviyelerinin 28,700 ve 28,200 puanda bulunduğunu, düzeltme hareketlerine karşı temkinli olunması gerektiğini, yükseliş çabalarının sınırlı kalacağı ve kar realizasyonlarının devam edebileceği ihtimalinin de bulunduğunu vurguluyor. 
     
     ÖZETLE PİYASALAR 
     Borsa hafta boyunca, Pazartesi günü dışında yükselen bir trend izledi. İMKB Tahvil ve Bono Piyasası'ndaki ortalama oranlarda yarım puanın altında kalan iniş-çıkışlar yaşandı. YTL karşısında dolar ve avro değer kazandı. Mevduat faizlerinin ortalamalarında herhangi bir değişim olmadı. 
     Hisse senetleri haftalık bazda ortalama yüzde 2.68 oranında değer kazandı. 24 ayar külçe altının gram satış fiyatı yüzde 1.94, Cumhuriyet altınının satış fiyatı da yüzde 2.46 oranında yükseldi. Türk Lirası karşısında dolar yüzde 0.22, avro da yüzde 1.18 artış gösterdi. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.40 oranında yükseldi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.25, haftalık reponun net getirisi yüzde 0.21 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB haftaya ortalama yüzde 0.09'luk düşüşle başladı. İMKB, haftanın diğer işlem günlerini yeni rekorlara imza atarak artışlarla tamamladı. Hisse senetleri Salı günü ortalama yüzde 0.96, Çarşamba günü ortalama yüzde 0.13, Perşembe günü ortalama yüzde 0.97 ve Cuma günü de ortalama yüzde 0.68 oranında değer kazandı. 
     Cuma günü kapanışta ulaşılan 29,188.09 puan tarihi kapanış seviyesini oluştururken, aynı gün 1. Seansta görülen 29,418.55 puan, endeksin yeni zirve noktası olarak kaydedildi. 
     Endeks, geçen hafta boyunca 760.82 puanlık artışla 28,427.27 puandan 29,188.09 puana çıktı. Hisse senetlerindeki haftalık ortalama artış yüzde 2.68 oldu. 
     İMKB Ulusal-Mali Endeksi 1,378.12 puan artışla 42,840.98 puandan 44,219.10 puana, İMKB Ulusal-Sanayi Endeksi 246.86 puan artışla 22,699.94 puandan 22,946.80 puana ve İMKB Ulusal-Hizmetler Endeksi 524.12 puan artışla 14,382.88 puandan 14,907.00 puana yükseldi. 
     Böylece, mali grup hisseleri ortalama yüzde 3.22 oranında, sanayi grubu hisseleri ortalama yüzde 1.09 oranında ve hizmetler grubu hisseleri ortalama yüzde 3.64 oranında değer kazandı. 
     
     KAZANANLAR VE KAYBEDENLER 
     Borsada geçen haftada işlem gören 306 hisse senedinden 151'i değer kazanırken, 114 hisse senedi değer yitirdi, 41 hisse senedinin değeri de değişmedi. 
     Geçen hafta en yüksek oranlı artış, yüzde 23.42 ile Tek-Art Turizm hisselerinde gerçekleşti. Yüzde 22.41'lik artışla Yataş hisseleri ikinci ve yüzde 20.13'lük artışla Aviva Sigorta hisseleri üçüncü oldu. 
     En yüksek oranlı düşüş ise yüzde 22.98 ile İş Bankası A hisselerinde oldu. Yüzde 16.00'lık düşüşle Info Trend Yatırım Ortaklığı hisseleri ikinci ve yüzde 14.80'lik düşüşle de Meges Boya hisseleri üçüncü sırada yer aldı. 
     
     DÖVİZ 
     Geçen hafta, YTL karşısında İngiliz Sterlini dışındaki tüm döviz türleri değer kazandı. İstanbul serbest döviz piyasasında alınıp satılan ABD Doları Türk Lirası karşısında yüzde 0.22 oranında, avro da yüzde 1.18 oranında artış gösterdi. 
     Önceki hafta sonuna göre ABD Doları'nın Türk Lirası satış fiyatı 0.0030 YTL artarak 1.3380 YTL'ye, avronun satış fiyatı da 0.0190 YTL artarak 1.6250 YTL'ye çıktı. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı haftalık bazda yüzde 1.07 düşüşle 2.3200 YTL'ye gerilerken, İsviçre Frangı'nın satış fiyatı yüzde 0.10 artışla 1.0360 YTL'ye yükseldi. 
     Bugün öğle saatlerinde ise İstanbul serbest piyasada ABD Doları 1.3400 YTL'den, Avro 1.6140 YTL'den, İngiliz Sterlini 2.3450 YTL'den ve İsviçre Frangı da 1.0420 YTL'den satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı haftalık bazda yüzde 1.94, Cumhuriyet altınının satış fiyatı da yüzde 2.46 oranında arttı. 
     Dünkü kapanış itibariyle külçe altının gram satış fiyatı 18.40 YTL'ye, Cumhuriyet altınının satış fiyatı da 125.00 YTL'ye çıktı. 
     İstanbul Altın Borsası'nda İAB geçen hafta 24 ayar altının gram fiyatı ise yüzde 0.42'lik düşüşle 18.14 YTL'ye indi. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.40 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 2,375 puan artarak 595,984 puandan 598,359 puana yükseldi. 
     Geçen haftanın en çok değer kazanan katılma belgeleri, yüzde 2.24'lük artışlarla İş A Tipi Mali Endeks Fon, HSBC Yatırım A Tipi Değişken Fon ve yüzde 2.22'lik artışla da İş Yatırım A Tipi Değişken Fon olarak sıralandılar. 
     Haftanın en çok değer yitiren katılma belgeleri ise yüzde 1.18'lik düşüşle Sanko Menkul Değerler A Tipi Değişken Fon, yüzde 1.00'lik düşüşle Gedik A Tipi Karma Fon ve yüzde 0.78'lik düşüşle Ata B Tipi Yabancı Menkul Kıymet Yatırım Fon oldu. 
     
     HAZİNE İHALESİ 
     Hazine geçen hafta bir bono ihalesi düzenledi. 
     Salı günü düzenlenen 91 gün vadeli iskontolu referans bono ihalesinde bileşik faiz yüzde 15.16 oldu. 
     İhaleye nominal 3 milyar 174.9 milyon YTL teklif gelirken, nominal satış 2 milyar 386.7 milyon YTL, net satış da 2 milyar 304 milyon YTL olarak belirlendi. İhalede basit faiz yüzde 14.37 oldu. İhraç tarihi 20 Temmuz 2005 olarak belirlenen 91 gün vadeli bonoların geri ödemesi, 19 Ekim 2005'de gerçekleştirilecek. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.25 ile yüzde 0.32 arasında gerçekleşti. 
     Mevduat faizlerinin ortalamalarında geçen hafta herhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.25 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 14.7 dolayında bulunan haftalık reponun net getirisi de yüzde 0.21 oldu. 
     
</TEXT>
</DOC>
