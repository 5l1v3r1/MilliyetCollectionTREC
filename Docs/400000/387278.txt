<DOC>
<DOCNO> 387278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sondun30.html </URL>
<DATE> 2005/10/17/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Hükümet karşıtı gazeteye silahlı baskın 
</HEADLINE>
<TEXT>

     Sri Lanka'da silahlı bir grup, hükümet karşıtı görüşleriyle bilinen bir gazeteye baskın düzenleyerek, gazetenin genel yayın yönetmenine saldırdı. 
     Gazetenin Yazı İşleri Müdürü Lasantha Wickremetunga, kılıçlı ve tabancalı kişilerin, başkent Kolombo'nun 20 kilometre kadar güneyindeki Ratmalana'da, The Sunday Leader gazetesinin binasını basarak, Genel Yayın Yönetmeni S. A. Dias'a vurduklarını, desteler halindeki gazeteleri de yaktıklarını belirtti. 
     Gazetenin yayınını durdurmasını isteyen saldırganların, Dias'ın cep telefonuyla bir miktar parayı alarak kaçtığı kaydedildi. 
     Daha önce kendisi de saldırıya uğrayan Wickremetunga, silahlı kişilerin gözlerini korkutamayacağını söyledi. 
     Polis, saldırıyla ilgili soruşturma başlatıldığını bildirdi. 
     
</TEXT>
</DOC>
