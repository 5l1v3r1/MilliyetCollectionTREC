<DOC>
<DOCNO> 389871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sonspo16.html </URL>
<DATE> 2005/10/26/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Beşiktaş Ailton'un ihmal yüzünden sakatlanmadı... 
</HEADLINE>
<TEXT>

     Beşiktaş Kulübü'nden yapılan açıklamada, Brezilyalı futbolcu Ailton'un, sağlık ekibinin ihmali sonucu sakatlandığı haberinin gerçek dışı olduğu bildirildi. 
     Ailton'un, belindeki ağrılardan şikayeti üzerine, kulüp doktorları tarafından detaylı bir kontrolden geçirildiği belirtilen açıklamada, ''Yapılan bu kontroller sonrasında futbolcumuza bel spazmı teşhisi konularak tedavisine derhal başlanmıştır. Tecrübeli doktorlarımız idaresindeki sağlık ekibimiz, her futbolcumuza aynı özeni gösterdiği gibi, Ailton'un sakatlığında da bir ihmal kesinlikle sözkonusu olmamıştır'' denildi. 
     Bu arada açıklamada, Brezilyalı oyuncunun sakatlığının, bir takım arkadaşıyla yaşadığı iddia edilen anlaşmazlığa bağlanmasının da tamamen hayal ürünü olduğu ifade edildi. 
     
</TEXT>
</DOC>
