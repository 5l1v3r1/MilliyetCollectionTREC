<DOC>
<DOCNO> 383902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sonsiy07.html </URL>
<DATE> 2005/10/04/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Türkiye, Avrupa televizyonlarında 'flaş haber' 
</HEADLINE>
<TEXT>

     DOĞAN HABER AJANSI 

Türkiye ile AB arasındaki krizin aşılarak, Çerçeve Belge üzerinde mutabakata varılması Avrupa ülkelerinde yayın yapan televizyonlar tarafından "flaş haber" olarak duyuruldu. 
     Tarihi bir gün yaşandığını ilan eden İsviçre televizyonları, yayınlarını keserek haberi izleyicilerine duyurdu. İsveç televizyonları, İngiltere Dışişleri Bakanı Jack Straw'un "AB'nin tarihi bir gün yaşadığı" açıklamasını da canlı olarak yayımladı. Kosova'dan yayın yapan biri devlet televizyonu olmak üzere 4 ulusal kanal da, yayınlarını keserek, bu gelişmeyi izleyicilerine aktardı. Kosova televizyonları, Dışişleri Bakanı Abdullah Gül'ün basın toplantısını ve Lüksemburg'a gidişini de izleyicilerine canlı izlettirdi. Gelişme özelikle bu ülkede yaşayan Türkler arasında sevinçle karşılandı. 
     
</TEXT>
</DOC>
