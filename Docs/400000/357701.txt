<DOC>
<DOCNO> 357701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/son/sontur19.html </URL>
<DATE> 2005/07/02/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Anne ile kızı sokak ortasında pompalı tüfekli vuruldu 
</HEADLINE>
<TEXT>

     Mersin'in Tarsus İlçesi'nde, akraba ziyaretinden dönerken, pompalı tüfekle saldırıya uğrayan anne öldü, kızı yaralandı. 
     Emniyet Müdürlüğü yetkililerinden alınan bilgiye göre, Mersin'deki akrabalarını ziyaretten dönen Hülya İçka 46 ve kızı Eylem Gençal 24 , Mersin Caddesi'nde, bir kamyondan pompalı tüfekle inen kişi tarafından kovalandı. 
     Bir sokakta yakaladığı anneyi karnından, kızını ise ayağından yaralayan kişi, daha sonra plakası henüz belirlenemeyen kamyona binerek olay yerinden uzaklaştı. 
     Anne Hülya İçka, olay yerinde hayatını kaybederken, ayağından yaralanan Eylem Gençal, Tarsus Devlet Hastanesi'nde tedavi altına alındı. 
     Yetkililer, olayla ilgili Eylem Gençal'ın eski eşi olduğu bildirilen kamyon şoförü S.D'nin 32 cinayet zanlısı olarak arandığını, soruşturmanın sürdürüldüğünü bildirdiler. 
     
</TEXT>
</DOC>
