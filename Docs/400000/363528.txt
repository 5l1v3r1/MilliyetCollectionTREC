<DOC>
<DOCNO> 363528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sonyas13.html </URL>
<DATE> 2005/07/22/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
İşte dünyanın en değerli markaları... Coca Cola zirvede 
</HEADLINE>
<TEXT>

     BBC Türkçe 

Coca-Cola, üst üste dördüncü kez, dünyanın en değerli markası seçildi. Danışmanlık şirketi Interbrand, Coca Cola markasının değerini 67 buçuk milyar dolar olarak hesapladı. 
     Sıralamada Coca Cola'yı, 59,9 milyar dolarla Microsoft ve 53,4 milyar dolarla IBM izledi. 
     Listenin ilk 10 sırasındaki şirketlerden sekizi Amerika Birleşik Devletleri merkezli. 
     Amerikan şirketleri dışında en üst sırada yer alan şirketse, beşinci sıradaki Fin cep telefonu devi Nokia. 
     Listeye İngiltere'den ise sadece beş şirket girebildi. 
     Bu şirketler arasında 10,1 milyarlık marka değeriyle HSBC 29'uncu sırada yer aldı. 
     İlk 100'deki İngiltere merkezli diğer şirketlerse Reuters, BP, Smirnoff ve Shell. 
     

EN DEĞERLİ MARKALAR SIRA MARKA DEĞERİ milyar ÜLKE 1 Coca-Cola 67.5 ABD 2 Microsoft 59.9 ABD 3 IBM 53.4 ABD 4 General Electric 50 ABD 5 Intel 35.6 ABD 6 Nokia 26.5 Finlandiya 7 Disney 26.4 ABD 8 McDonald's 26 ABD 9 Toyota 24.8 Japonya 10 Marlboro 21.1 ABD      
     Kriterler sıkı 

     Interbrand'ın araştırması, marka değeri alanında, 2001 yılından bu yana fazla değişiklik görülmediğini gösteriyor. 
     Listede yer alabilmek için gerekli kriterler ise bir hayli sıkı. 
     Amerikan süpermarket devi Wal-Mart, kredi kartı grubu Visa ve şekerleme şirketi Mars listede yok. 
     Bu şirketlerin Interbrand'ın listesinde olmamalarının nedeni, aşağıdaki üç kriterden birini yerine getirmemiş olmaları. 
     -Marka değeri en az 2 milyar 100 milyon dolar olmak -Gelirinin en az üçte birini iç pazarın dışında elde etmek -Pazarlama ve mali bilgilerini kamuoyuyla paylaşmak Listenin ilk üç sırası değişmemesine karşın, küresel düzeydeki gelişmelerin işaretlerini daha aşağı sıralarda görmek mümkün. 
     Örneğin, Japon şirketi Toyota'nın marka değerinin yüzde 10 artışla 24,8 milyar dolara ulaşması, Asya'nın artan gücünün bir kanıtı. 
     Toyota'nın Amerikan rakiplerinden Ford ise listede iki sıra düşerek 22'inciliğe düştü. 
     Ford dört yıl önce listede sekizinci sıradaydı. 
     UPS, Google, Novartis, Zara, Hyundai, Bulgari ve LG gibi şirketler de ilk kez listeye girmeyi başardı. 
     
</TEXT>
</DOC>
