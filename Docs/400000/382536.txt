<DOC>
<DOCNO> 382536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sondun40.html </URL>
<DATE> 2005/09/29/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
"Demokrasinin tesisi Irak savaşı için yeterli sebep değil" 
</HEADLINE>
<TEXT>

     Amerikalıların yüzde 74'ü, Irak'ta Saddam rejiminin devrilmesi ve demokrasinin tesis edilmesini, savaşa girmek için yeterli sebep olarak görmüyor. 
     Chicago Uluslararası İlişkiler Konseyi CCFR ile Uluslararası Politika Programı PİPA tarafından yapılan kamuoyu araştırması, Başkan George Bush'un Cumhuriyetçi partisine yakın duranların yüzde 60'ının, yukarıdaki gerekçelerle savaşa girilmesini meşru bulmadığını gösterdi. Irak savaşından sonra kaba kuvvete başvurma fikrini ''kötü bulanların'' oranı yüzde 72 çıktı. 
     Araştırma, diktatörlere karşı kuvvet kullanmaktan yana olan Amerikalıların oranının yüzde 35 olduğunu gösterdi. Aynı yoklama, Amerikalıların sadece beşte birinin, demokratik reform yapmayan ülkelere karşı ABD tarafından kuvvet kullanılmasını onayladığını da ortaya çıkardı. 
     Yoklamaya göre, Amerikalıların yüzde 57'si de Ekim'deki referandumda anayasanın kabul edilmesi halinde Amerikan askerlerinin Irak'tan çekilmeye başlaması gerektiğini düşünüyor. 
     
</TEXT>
</DOC>
