<DOC>
<DOCNO> 390295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/ekonomi/eko07.html </URL>
<DATE> 2005/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Pazarlamanın büyük ödülü Hyundai'ye 
</HEADLINE>
<TEXT>


BERRİN HABERVEREN 

Hyundai, Türkiye'de ilk kez verilen 'Think Marketing' büyük ödülünün sahibi oldu. 
Milliyet gazetesinin resmi sponsorlarından biri olduğu Marketingist 2005 Fuarı'nda yapılan ödül töreninde konuşan Hyundai Assan Yurtiçi Satış ve Pazarlama Genel Müdürü Kurthan Tarakçıoğlu, şöyle konuştu 
"Pazarlamanın sadece reklam ve satıştan ibaret olmadığını, Hyundai'nin ise Türkiye'de sadece dört tekerlek üzerinde karoser satmakta olmadığını başkalarının da görmesi bizim için büyük mutluluk. 
Rekabetçi zek mızı azami düzeyde kullanarak inat ve inançla yola koyulduğumuz işi de savaş olarak algılıyoruz." 
Hyundai'ye büyük ödülü kazandıran kampanya süresince kartopu etkisiyle bir satış artışı olduğunu belirtti. 

Satışlar üç kat arttı 
"Projeye başladığımızdan bu yana pazar payımız yüzde 75 oranında arttı. Yüzde 5.3'lük pazar payımız yüzde 10.3'lere çıktı" diye konuşan Tarakçıoğlu, satışların ise üç kat arttığını ifade etti. Think Marketing yarışmasında Hyundai'nin yanı sıra Tansaş, Colgate Misvak ve Danone Activia da ödüle layık görüldü. 


</TEXT>
</DOC>
