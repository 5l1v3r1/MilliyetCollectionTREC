<DOC>
<DOCNO> 364793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sontur10.html </URL>
<DATE> 2005/07/27/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Sahte Savcı Kaymakamı çarptı 
</HEADLINE>
<TEXT>

     Bahri KARATAŞ İZMİR, DHA 

      İZMİR'in Urla İlçesi'nde, kendisini İzmir'de görevli Cumhuriyet savcısı olarak tanıtan Ahmet Uçel ismindeki bir kişi, Kaymakam Ahmet Mailoğlu ile yemeğe gitti ve bir kuyumcudan 100 euro alarak kayıplara karıştı. Yapılan araştırmalarda, Ahmet Uçel'in daha önce de Menderes kaymakanımı dolandırmak istediği ortaya çıktı. 
     Olay, saat 13.00 sıralarında meydana geldi. Urla Hükümet Konağı'na gelen ve isminin Ahmet Uçel olduğunu söyleyen bir kişi, kendini Kaymakam Ahmet Mailoğlu'na İzmir'de görevli Cumhuriyet Savcısı olarak tanıttı. Kaymakam Ahmet Mailoğlu bir süre sohbet ettiği sahte savcı Ahmet Uçel ile birlikte makam aracı ile yemeğe gitti. Yemeğin ardından Mailoğlu ile Uçel tekrar hükümet konağı'na gelmek için yola çıktı. Yolda makam aracından inen Ahmet Uçel, bir kuyumcuya girdi. Uçel, kuyumcuya kendisine acilen 100 euro gerektiğini ve dışarda bekleyen Kaymakam Ahmet Mailoğlu'nun arkadaşı olduğunu söyledi. Bunun üzerine kuyumcu kasadan çıkardığı 100 euroyu Ahmet Uçel'e verdi. Kuyumcudan çıktıktan sonra Kaymakam Ahmet Mailoğlu ile bir süre sohbet eden Ahmet Uçel daha sonra ayrıldı. Kaymakam Mailoğlu, kuyumcunun yanındaki kişinin kendisinden 100 euro aldığını söylemesi üzerine durumu polise bildirdi. Hareket geçen polis, kaymakamı dolandıran Ahmet Uçel, ismindeki kişinin 1 hafta önce Menderes Kaymakamını da dolandırmak istediğini belirledi. 
     Ekipler, Ahmet Uçel isimdeki kişiyi bulmak için çalışma başlattı. 
     
</TEXT>
</DOC>
