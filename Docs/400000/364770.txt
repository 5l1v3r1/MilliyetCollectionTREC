<DOC>
<DOCNO> 364770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonspo25.html </URL>
<DATE> 2005/07/27/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Dikkat, sahada holigan var 
</HEADLINE>
<TEXT>

     BBC Türkçe 

Galler birinci futbol ligi takımlarından Carmarthen Town, kamu düzenini bozduğu gerekçesiyle 33 ay hapis cezasına çarptırılan Craig Hughes'la sözleşme imzaladı. 
     26 yaşındaki Craig Hughes halen Prescoed yakınlarındaki açık cezaevinde cezasını çekiyor. 
     Hughes, 2003 yılının Eylül ayında oynanan Cardiff City-West Ham United maçı Cardiff'de bir barda bir West Ham taraftarını yumrukladıktan sonra gözaltına alınmıştı. 
     Geçen yılın Nisan ayında Cardiff'de bir mahkeme, Hughes'u hem hapis cezasına çarptırmış, hem de Hughus'un sekiz yıl futbol karşılaşmalarını seyretmesini yasaklamıştı. 
     Carmarthen Town kulübüyse, Hughes'la sözleşme imzalama kararını savundu. 
     Kulübün Başkan yardımcısı Alun Williams, herkesin ikinci bir şansı hak ettiğini, Hughes'un sorunlarını geride bırakmış olmasını umduğunu söyledi. 
     Carmarthen Town, hafta sonunda İrlanda'nın Longford Town takımıyla oynayacağı UEFA Kupası eleme turu maçı öncesi, Hughes'a 12 saatlik özel izin verilmesini istedi. 
     Ancak cezaevi yetkilileri, Hughes'a lisans verilmesini reddetti. 
     Alun Williams ise eleme turu maçlarında kendileriyle birlikte olamasa da, Hughes'un önümüzdeki yıl Carmarthen Town'da forma giymesini umduklarını söylüyor ve ekliyor "Hughes, kadromuzu güçlendirecek". 
     Barry Town ve Cwmbran Town takımlarının da formasını giyen Craig Hughes daha önce de Milwall takımı taraftarlarıyla kavgası yüzünden 18 ay hapis cezasına çarptırılmıştı. 
     Ancak yine açık cezaevindeki Hughes, başvuruları sonrası kendisine konan futbol yasağını kaldırtmış, Port Talbot takımının formasını giymişti. 
     
</TEXT>
</DOC>
