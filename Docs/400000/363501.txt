<DOC>
<DOCNO> 363501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sontur35.html </URL>
<DATE> 2005/07/22/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Başkentte hırsızlık ve tecavüz 
</HEADLINE>
<TEXT>

     Batıkent’te bir eve giren hırsız, cep telefonu ve parasını çaldığı kadına tecavüz etti. 
     Emniyet yetkililerinden alınan bilgiye göre, Batıkent Kardelen Mahallesi’nde oturan 44 yaşındaki bir kadının evine saat 04.00 sıralarında giren bir kişi, evde bulunan cep telefonu ve 200 YTL parayı aldı. Yatak odasına giren hırsız, daha sonra evde yalnız olan kadını uyandırarak boğazına tornavidayı dayadı. Kadından sesini çıkarmamasını aksi takdirde öldüreceğini söyleyen hırsız, daha sonra kadına tecavüz etti. 
     Tecavüzcü hırsızın evden ayrılmasının ardından, kadın, polisten yardım istedi. Ankara Emniyet Müdürlüğü Olay Yeri İnceleme Şube Müdürlüğü ekipleri, evde parmakizi çalışması yaptı. Asayiş Şube Müdürlüğü ekipleri ise tecavüzcü hırsızın eşkalini belirleyerek söz konusu kişinin yakalanması için çalışma başlattı. 
     
</TEXT>
</DOC>
