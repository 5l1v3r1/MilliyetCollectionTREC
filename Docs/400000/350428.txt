<DOC>
<DOCNO> 350428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sontur07.html </URL>
<DATE> 2005/06/09/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Karnında bebeği, yanında kızı ile can verdi 
</HEADLINE>
<TEXT>

     DHA 

      KAHRAMANMARAŞ’ın Türkoğlu İlçesi’ne bağlı Şekeroba Beldesi’nde otomobil altında kalan 6 aylık hamile Mesude Polat ile 2 yaşındaki kızı Serenay, ezilerek hayatını kaybetti. 
     Mesude Polat, dün akşam saat 20.00 sıralarında kızı Serenay ile su getirmek üzere çeşmeye gitmek için evinden çıktı. Elinden tuttuğu kızı ile Akçakoyunlu Caddesi’nde karşıya geçmek isteyen anne ile kızına Mehmet İleri yönetimindeki 46 DT 036 plakalı otomobil çarptı. Aşırı hızlı olduğu ileri sürülen otomobilin çarpması sonucu hamile anne, karnındaki bebeği ve kızı Serenay olay yerinde öldü. 
     Kazadan bir gün önce Türkoğlu Kaymakamlığı’na Yeşil Kart çıkarmak için başvurduğu belirlenen Mesude Polat’ın, kızı ve karnındaki bebeğiyle ölmesi beldeyi yasa boğdu. Gözaltına alınan şoför Mehmet İleri ise, ifadesinin ardından sevkedildiği Türkoğlu Adliyesi’nde, nöbetçi mahkeme tarafından tutuklandı. 
     
</TEXT>
</DOC>
