<DOC>
<DOCNO> 366654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sondun25.html </URL>
<DATE> 2005/08/03/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Türkiye, ISAF'ın komutasını yarın devrediyor 
</HEADLINE>
<TEXT>

     NATO, Afganistan'daki Uluslararası Güvenlik Destek Gücü ISAF komutasının, yarın, Türk General Ethem Erdağı tarafından İtalyan General Mauro Del Vecchio'ya devredileceğini açıkladı. 
     İttifak askeri kaynakları, Kabil havaalanı komutasının da, Türk Albay Kazım Öndül tarafından Portekizli Albay Luis Ruivo'ya teslim edileceğini bildirdiler. 
     Görev devir teslim törenlerinin yarın sabah Kabil'de yapılacağı duyuruldu. 
     Afganistan'da, 2001'de Taliban rejiminin yıkılmasından sonra Kabil'de güvenliğin sağlanmasına destek vermekle görevli olan ISAF'ın bünyesinde değişik tabiyetlerden 10 bin 400 kadar asker bulunuyor. Bu rakamın, 18 Eylül'de gerçekleşmesi öngörülen seçimlerden önce 2 bin kadar artırılması bekleniyor. 
     NATO, oluşturduğu Bölgesel İmar Ekipleri çerçevesinde, Kabil dışındaki bölgelerde de görev alanını aşamalı olarak genişletiyor. 
     
</TEXT>
</DOC>
