<DOC>
<DOCNO> 358896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sondun11.html </URL>
<DATE> 2005/07/07/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Ermeniler AGİTPA'dan eli boş döndü 
</HEADLINE>
<TEXT>

     Salih ZEKİ WASHINGTON, DHA 

      AVRUPA Güvenlik ve İşbirliği Teşkilatı Parlamenterler Asamblesi'nin AGİTPA Washington'da yapılan toplantısında, Türkiye'nin kınanmasını isteyen Ermeniler, Türk heyetinin başarılı çalışmaları sonucu eli boş döndü. AGİTPA'nın Başkan yardımcılığını yürüten AKP Milletvekili Nevzat Yalçıntaş, Parlamenterlere mektup göndererek Ermenilerin yaptığı girişimin Türkiye ile Ermenistan dostluğuna bir faydası olamayacağını anlattık. Bunun sonucunda da böyle bir teklif gündeme getirilmedi.'' dedi. 
     ABD'de sözde Ermeni soykırımın tanınmasına yönelik girişimlerini sürdüren Ermeniler, AGİTPA'nın toplantısı sırasında da propagandalarını sürdürdü. AGİTPA toplantılarından önce başkanlık divanına konuyla ilgili önerge veren Ermenilerin istekleri, aralarında AKP Milletvekili Nevzat Yalçıntaş ve Türk asıllı Hollanda Milletvekili Nebahat Albayrak'ın da bulunduğu Başkanlık divanı tarafından reddedildi. Toplantı sırasında Ermenilerin söz hakkı alarak sözde soykırım propagandası yapması üzerine Başkanlık divanı Türk ve Azeri parlementerlere de söz hakkı tanıdı. Türk ve Azeri temsilcileri Ermenilerin sözde soykırım ile ilgili tezlerini çürüttü. Toplantıda İsveç parlamentosu milletvekili ve AGİTPA'nın Yukarı Karabağ özel temsilcisi Göran Lennmarker da, Yukarı Karabağ sorununun çözümüne ilişkin bir raporu AGİTPA'ya sundu. AGİTPA'nın bu yılki toplantısına Türkiye'den AKP İstanbul Milletvekili Prof. Nevzat Yalçıntaş başkanlığındaki sekiz kişilik TBMM heyeti katıldı. Heyette Yalçıntaş'ın yanı sıra AKP İstanbul Milletvekili Alaattin Büyükkaya, Tokat Milletvekili Şükrü Ayalan, Ankara Milletvekili Mustafa Tuna, Sakarya Milletvekili Süleyman Gündüz ve CHP İstanbul Milletvekili Algan Hacaloğlu, Tokat Milletvekili Orhan Ziya Diren ile Ankara Milletvekili Yakup Kepenek yer aldı. 
     AGİTPA'nın Başkan yardımcılığını yürüten AKP Milletvekili Nevzat Yalçıntaş bu yılki seçim komitesinin başkanlığını da yaptı. Seçimlerin ardından AGİT'in yeni yönetimini açıklayan Yalçıntaş, DHA muhabirine yaptığı açıklamada, Parlamenterlere mektup göndererek Ermenilerin yaptığı girişimin Türkiye ile Ermenistan dostluğuna bir faydası olamayacağını anlattık. Bunun sonucunda da böyle bir teklif gündeme getirilmedi.'' dedi. 
     
</TEXT>
</DOC>
