<DOC>
<DOCNO> 399610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/soneko08.html </URL>
<DATE> 2005/12/01/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Garanti'ye 525 milyon dolar kredi... 
</HEADLINE>
<TEXT>

     Garanti Bankası A.Ş, havale akımlarına dayalı seküritizasyon işlemi çerçevesinde 525 milyon dolarlık dış finansman sağladı. 
     T. Garanti Bankası A.Ş'den İMKB'ye gönderilen açıklamada, Bankanın, havale akımlarına dayalı seküritizasyon işlemi çerçevesinde 525 milyon ABD Doları tutarında 3 dilimden oluşan dış finansman sağlandığı belirtilerek, sağlanan finansmanın dün banka kaynaklarına girdiği kaydedildi. 
     Açıklamada, işlemi oluşturan dilimlerden 150 milyon ABD Doları tutarındaki 7 yıl vadeli dilimin CIFG tarafından, 250 milyon ABD Doları tutarındaki 8 yıl vadeli dilimin XL Capital Assurance tarafından sigortalandığı, 125 milyon ABD Doları tutarındaki üçüncü dilimin ise sigortasız ve 8 yıl vadeli olduğu bildirildi. 
     
</TEXT>
</DOC>
