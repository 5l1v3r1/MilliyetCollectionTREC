<DOC>
<DOCNO> 363039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sondun35.html </URL>
<DATE> 2005/07/21/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
ABD, Saddam'ın 6 yeğeninin mal varlıklarını dondurma kararı aldı... 
</HEADLINE>
<TEXT>

     ABD, Irak’ın devrik lideri Saddam Hüseyin’in yeğenlerinin mal varlıklarını, Irak’ta direnişçileri destekledikleri gerekçesiyle dondurma kararı aldı. 
     ABD Hazinesi’nin terörizm ve mali istihbarattan sorumlu müsteşarı Stuart Levey, yaptığı açıklamada, "Bu karar, koalisyon güçlerine ve Irak halkına karşı yapılan saldırıları aktif olarak destekleyen eski rejim unsurlarından akan parayı hedefliyor" dedi. 
     Saddam’ın 6 yeğeninin, eski Irak rejimi mensuplarının mal varlıklarının dondurulmasını öngören kararnameye dahil edildikleri belirtildi. 
     Hazine’nin bu isimleri, diğer ülkelerin de aynı uygulamayı benimsemelerini sağlaması için Birleşmiş Milletler’e verdiği kaydedildi. 
     Saddam’ın üvey kardeşi ve eski devlet başkanlığı danışmanı Sabavi İbrahim Hasan El Tikriti’nin mal varlıkları dondurulacak oğulları şunlar 
     Yasir Sabavi İbrahim Hasan El Tikriti, Ömer Sabavi İbrahim Hasan El Tikriti, Eymen Sabavi İbrahim Hasan El Tikriti, İbrahim Sabavi İbrahim Hasan El Tikriti, Beşar Sabavi İbrahim Hasan El Tikriti, Saad Sabavi İbrahim Hasan El Tikriti. 
     
</TEXT>
</DOC>
