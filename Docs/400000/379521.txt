<DOC>
<DOCNO> 379521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/guncel/gun01.html </URL>
<DATE> 2005/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Miras, kapanın elinde 
</HEADLINE>
<TEXT>


Cemal Reşit Rey'in sanatsal mirası dört bir yana dağılmış halde. Rey'in varisi Rıfkı Ergün, elindeki eserleri koruyamadığını, eski Kültür Bakanlığı ile görüşmesinden bir sonuç alamadığını söylüyor 

Sema Aslan 

Cemal Reşit Rey'in 30 yıldır kayıp olduğu sanılan "Çelebi" operasının, öğrencisi Aydın Karlıbel'in çabalarıyla şef partisyonu dahil olmak üzere Ankara Devlet Operası'nda bulunması, Rey'in sanatsal mirası hakkındaki çelişkili bilgileri yeniden gündeme getirdi. 

'Çelebi' operasına ne oldu 
Ulvi Cemal Erkin, Hasan Ferit Alnar, Ahmet Adnan Saygun ve Necil Kazım Akses ile birlikte Türk Beşleri arasında yer alan Cemal Reşit Rey, hiç evlenmedi ve yaşamının son günlerini bakıcısı Rıfkı Ergün'ün refakatinde geçirdi. Ölümünden bir süre önce tüm malvarlığını ve eserlerinin telif haklarını Rıfkı Ergün'e eserlerinin muhafazasını ise kurucusu da olduğu İstanbul Filarmoni Derneği'ne bıraktı. 
Peki kaybolduğu iddia edilen "Çelebi" operasına ne oldu Konuyla ilgili olarak görüştüğümüz İstanbul Filarmoni Derneği Başkanı Panayot Abacı, yakın zamanda bazı açıklamalar yapacaklarını söyleyerek şöyle devam etti 

'Kayıp eser yok' 
"Cemal Bey, eserlerin tamamını Filarmoni Derneği'ne bıraktı ve o eserler şimdi İstanbul Devlet Senfoni Orkestrası, Devlet Opera Orkestrası, Cumhurbaşkanlığı Senfoni Orkestrası ve daha pek çok orkestra ve kuruluşlara dağılmış bulunuyor. Bazıları orijinal, bazıları da fotokopi. İsteyenlere verdik biz. Cemal Bey'in kayıp eseri yok, hepsi bulundu. Çelebi operası nasıl oldu da kayıptı bilemiyorum. 
Çok sene evvel Suna Korat'ın da söyleyeceği bir konser için eserin son perdesini istedik. Ankara Devlet Opera Balesi bize üç perdeyi de gönderdi. Biz de konserden sonra onlara geri gönderdik. Hem İstanbul hem Ankara postanelerinden bizim eseri Ankara'ya gönderdiğimize, onların da Opera'ya teslim ettiklerine dair kanıtlar mevcut. Meğer kütüphaneye kaldırılmış. Şaşırdığım nokta, üç çuval dolusu bir eser bu, tek partisyon değil ki Nasıl bulunamamış " 
Abacı, Rey'in kayıp eseri olmadığını söylüyor ama besteci Yalçın Tura ayrı görüşte değil "Eserlerin sahipliği ihtilaflı bir konu ve büyük bir kısmı kayıp. Sanatsal mirasa nasıl saygı gösterilecek Vefatından sonra evde ne var ne yoksa, mirasçısı hükmündeki Rıfkı Bey hepsini sattı. Muazzam bir kütüphanesi vardı, yüzlerce-binlerce nota vardı o kütüphanede nereye gittikleri belli değil. Bizzat kanuni mirasçısı olan zat, bu eserlerin değerini bilmedi ve dağılmasına sebep oldu." Tura, başka bir noktaya daha işaret ediyor 
"Türkiye'de çoksesli müziğin bu hale gelmesinin baş sorumlusu vaktiyle Ankara'da her istediğini yaptırma gücüne sahip olan Adnan Saygun, Ulvi Cemal ve Necil Kazım'ın hem birbirlerini hem de başkalarını kıskanmalarıdır. Bu adamlar Türkiye'de ne bir müzik edisyonu ne de doğru dürüst bir müzisyenler birliği kurdu." 

'Eserler itina istiyor' 
Cemal Reşit Rey'in yasal v risi Rıfkı Ergün ise, elinde bulunan eserleri korumanın zor bir iş olduğunu, bu nedenle eski Kültür ve Turizm Bakanı Erkan Mumcu ile görüştüklerini, fakat sonuç alamadıklarını söylüyor "Erkan Mumcu'nun bakanlığı sırasında Cemal Reşit Rey'in elyazmalarını ve telif haklarını Kültür ve Turizm Bakanlığı'na satmak istedim ama almadılar. Bu eserler itina istiyor bakılacak, ilaçlanacak vs. Bunları yapma imk nım yok." 
Keman virtüözü Cihat Aşkın, Rıfkı Ergün ile görüşerek Cemal Reşit Rey'in eserlerinin yayın haklarının Kalan Müzik'e verilmesini sağlayan isim. Kalan Müzik, Rey'in bulabildikleri eserlerinin notalarını yayımlama hazırlığı içinde. Aşkın, sadece Rey'in değil, diğer bestecilerin eserlerinin de korunabilmesi için bir çalışma yaptıklarını belirtiyor. 

Piyanosu, Fatoş Ahunbay'ın evinde 

Cemal Reşit Rey'in son günlerini de geçirdiği Serencebey'deki evi, şu anda Rıfkı Ergün'ün kızı kullanıyor. Bu arada bestecinin piyanosu da Deri Show'a satılmış. Bir süre Deri Show'un Fulya'daki mağazasında yer alan sergi salonunda kalan piyano, artık Deri Show'un sahibi Fatoş Ahunbay'ın Serencebey'deki evinde. Piyanoyu 1986'da Kurtuluş'ta bir piyanocudan aldıklarını, ama o sırada söz konusu piyanonun Cemal Reşit Rey'in olduğunu bilmediklerini söyleyen Ahunbay, piyanonun orijinalitesini bozacak herhangi bir şey yapmadıklarını, piyanoyu aldıklarında renginin siyah olduğunu ve h l da öyle korunduğunu ekleyerek şu açıklamalarda bulundu "Piyanoyu aldığımız dönem, Semiha Berksoy, piyanonun Cemal Reşit Rey'e ait olduğunu söylediğimizde önce inanmadı bize. Sonra piyanonun içini açıp bir şeyleri karıştırdı ve 'Hakikaten de bu o ' dedi. Rengi falan değişmiş olsaydı söylerdi. Oturup çaldı hatta piyanoyu." 
Ahunbay'dan aldığımız bilgiye göre, piyanonun Cemal Reşit Rey Konser Salonu'na bağışlanması gibi bir ihtimal de var "Piyanoyu Cemal Reşit Rey Konser Salonu'na bağışlamak çok güzel olur ama biz eşyalarımızı pek severiz vedalaşma seremonisine vakit olursa böyle bir şey de düşünürüz. Abur cubur bir vedalaşma olmasını istemiyoruz." 


</TEXT>
</DOC>
