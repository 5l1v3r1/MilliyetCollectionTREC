<DOC>
<DOCNO> 387415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sontur13.html </URL>
<DATE> 2005/10/17/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Gaspçı, cebinden az para çıkan genci üst geçitten attı 
</HEADLINE>
<TEXT>

     
     Şenol AYDIN GEBZE Kocaeli , DHA 
     
KOCAELİ'nin Gebze İlçesi'nde, kimliği belirlenemeyen bıçaklı gaspçı, cebinden sadece 2 YTL çıkan 16 yaşındaki Serdar Kıran'ı Ne bu lan Bütün paran bu kadar mı '' dedikten sonra üst geçitten D-100 Karayolu'na attı. Kıran hastanede tedavi altına alınırken, gaspçı kaçtı. 
     Saat 03.00 sıralarında evinden çıkıp yürüyerek çalıştığı Halk Ekmek fabrikasına giden Serdar Kıran, D-100 Karayolu'nun karşısına geçmek için üst geçide çıktı. Geçitin ortasına geldiğinde Kıran'ın önünü kesen kimliği belirsiz 20-25 yaşlarındaki bir kişi, bıçak çekerek cebindeki paraları kendisine vermesini istedi. Kıran cebindeki tüm parası olan 2 YTL'yi çıkarıp kendisine bıçak çeken gaspçıya verdi. 2 YTL'ye az bulan gaspçı, Kıran'ın tüm ceplerini kontrol etti. Kıran'ın cebinde başka para bulamayan gaspçı, Ne bu lan Bütün paran bu kadar mı Başka paran yok mu '' dedikten sonra Kıran'ı 6 metre yükseklikteki üst geçitten D-100 Karayolu'na itti. Kenardaki korkuluklara takıldıktan sonra D-100 Karayolu'nun güvenlik şeridine düşen Kıran yaralanırken, gaspçı kaçtı. Çevredikeliren ihbarı üzerine olay yerine gelen polis ekibi, yaralı Kıran'ı Gebze Devlet Hastanesi'ne götürdü. Baygın durumda olan Kıran, hastanede kendine geldi. Sağlık durumu iyi olan Kıran polise verdiği ilk ifadesinde, Az param var diye bana kızdı. Sonra üstgeçinden attı. Tam düşerken korkuluğa tutunmaya çalıştım, daha sonra da güvenlik şeridine düşmüşüm, gerisini hatırlamıyorm'' dedi. Polis, kaçan gaspçıyı yakalamak için araştırma başlattı. 
     
</TEXT>
</DOC>
