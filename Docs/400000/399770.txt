<DOC>
<DOCNO> 399770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sonyas02.html </URL>
<DATE> 2005/12/01/ </DATE>
<TIME> 03.45 </TIME>
<AUTHOR>  </AUTHOR>
<HEADLINE>
Uyurgezer tecavüzcü ceza almadı 
</HEADLINE>
<TEXT>

     Kanada'da görülen bir davada, bir kadına tecavüz etmekle suçlanan sanığın, uyurgezer olduğu gerekçesiyle beraatına karar verildi. 
     Toronto Sun gazetesinin haberine göre, Torontolu 33 yaşındaki bir ressam aleyhinde, geçen temmuz ayında bir partide tanıştığı bir kadın tarafından dava açıldı. 
     Habere göre genç kadın, ressam ile partide çok içtiklerini ve bir kanapede uyuya kaldıklarını, uyandığında adamın kendisine tecavüz ettiğini fark ettiğini ve onu kanepeden ittiğini söyledi. Ressam ise verdiği ifadede, kanepeden düştüğünde uyandığını ve kadınla ilişkiye girdiğini, ancak prezervatif taktığını fark ettiğinde anladığını belirtti. 
     Uzmanların incelemesinin ardından, 4 kişiyle daha benzeri ilişkiler yaşadığını kabullenen ressamın uyurgezer olduğu belirlendi. 
     Mahkemenin beraat kararı vermesi, kadın hakları savunucusu örgütlerin tepkisini çekti. 
     Bir kadın hakları derneği yetkilisi, gazeteye yaptığı açıklamada, kararın, kadınların şikayetlerinin mahkemelerce ciddiye alınmadığını gösteren yeni bir örnek olduğunu söyledi. 
     
</TEXT>
</DOC>
