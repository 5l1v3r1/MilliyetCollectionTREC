<DOC>
<DOCNO> 352801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/spor/spo09.html </URL>
<DATE> 2005/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sao Paulo tehlikeli 
</HEADLINE>
<TEXT>


Campeonato Brasileiro'da henüz 7 hafta geride kalmasına rağmen Botafogo, en yakın rakibinin 4 puan önünde lider durumda. Ama Sao Paulo deplasmanı onlar için o kadar da kolay olmayacak 


Ligde henüz kendi evinde yenilmeyen Sao Paulo, son iki haftayı da beraberliklerle kapattı. Zirvede 4 puanlık bir fark yakalayan Botafogo'yu da beraberlik fazla üzmeyecektir. İlk ihtimal, puanların paylaşılması. 

Juventude - Cruzeiro 
Juventude, lider Botafogo'ya son dakikalarda yediği golle yenilerek önemli bir yara aldı. İyi oyuncularını satarak şampiyonluk mücadelesinden uzaklaşan Cruzeiro'nun ise üç deplasman maçında kazandığı puan 2. Galibiyete yakın taraf Juventude. 

Ponte Preta - Goias 
Ponte Preta, Vasco de Gama ve Cruzeiro'yu üst üste mağlup ederek sürpriz bir çıkış yakaladı. Goias'ınsa deplasman performansı çok iç açıcı değil. Favori ev sahibi. 

Fluminense - Internacional 
Üst sıraları zorlayan iki ekibi bir puan ayırıyor. Zirveden kopmamaları için bu maçta da geçen hafta olduğu gibi birer puanla yetinmeleri muhtemel. 

Fortaleza - Santos 
Sezona çok iyi başlayan Santos, 4 haftadır düşüşte. Fortaleza ise iç sahada zor yenilen bir ekip. Önce beraberliğin düşünüleceği, üç ihtimalli bir maç. Evlerinde Ponte Preta ve Brasiliense'yi mağlup ederken, sadece ligin ilk maçında Coritiba'ya mağlup olmuşlar. 



</TEXT>
</DOC>
