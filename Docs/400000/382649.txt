<DOC>
<DOCNO> 382649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sontur09.html </URL>
<DATE> 2005/09/29/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Maytap, minik Göktuğ’u gözünden etti 
</HEADLINE>
<TEXT>

     
     Halife YALÇINKAYA SİVAS, DHA 
     
SİVAS’ın Çiçekli mahallesinde yaşayan 7 yaşındaki Göktuğ Alparslan Uzdemir, mahallede arkadaşlarıyla oyun oynarken atılan maytapın gözüne isabet etmesi sonucu sağ gözünü kaybetti. 
     Bu yıl Halil Rıfat Paşa İlköğretim okulu birinci sınıfına başlayan Göktuğ Alparslan Uzdemir, mahallede oyun oynarken arkadaşları maytap patlattı. Yere düşüp fırlayan maytaplardan biri arkadaşlarını seyreden Göktuğ Alparslan Uzdemir’in gözüne isabet etti. Kanlar içinde yere düşen minik Göktuğ, mahalledekiler tarafından hastaneye götürüldü. İlk müdehalesi Sultan 1’inci İzzettin Keykavus Devlet Hastanesi Acil Servisinde yapılan Uzdemir, buradan da Sivas Cumhuriyet Üniversitesi Tıp Fakültesi Hastanesi’ne getirilerek ameliyata alındı. Yaklaşık dört saat süren ameliyatla Uzdemir’in yırtılan göz bebeği dikildi. Ancak Göktuğ’un sağ gözünün görme yeteneğini kaybettiği belirlendi. 
     
     SATIŞLARI YASAKLANSIN 
     Olayın şokunu yaşayan anne Zekiye Gül, Göktuğ’un arkadaşları gelerek oynamak için dışarı çağırdı. Ben de izin verdim. Kısa bir süre sonra kapı çalıdı. Kapıyı açtığımda şok oldum Göktuğ’un sağ gözü kanlar içindeydi. Neye uğradığımı şaşırdım. Hemen hastaneye götürdük. Burada ameliyat ettiler. Oğlum gözünü kaybetti. Ben yetkililere sesleniyorum. Bu maddelerin satışını yasaklasınlar. Bizim mahalle bulunan bakkallarda bu maytaplar çocuklara satılıyor. Buna neden izin veriyorlar. Benim çocuğum, okulunda sırasında oturması gerekirken, şimdi hastanede yatıyor.'' dedi. 
     
</TEXT>
</DOC>
