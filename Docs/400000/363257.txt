<DOC>
<DOCNO> 363257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/magazin/axmag02.html </URL>
<DATE> 2005/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Lynch Barış için meditasyon şart 
</HEADLINE>
<TEXT>



Karanlık ve karmaşık filmleriyle geniş ve sadık bir izleyici kitlesi edinen ABD'li yönetmen David Lynch, dünyaya barışın 'transandantal meditasyonla' getirilebileceğini öne sürdü. 
'David Lynch Dünya Barışı ve Bilinçlenme Temelli Eğitim Kuruluşu' kuracağını açıklayan Lynch, transandantal meditasyonun insanı sağlıklı kıldığını, stresi önlediğini, tansiyonu düşürdüğünü ve şiddet duygusunu azalttığını söyledi. 

'7 milyar dolar lazım' 
Lynch, yöntemin dünyada tüm okullarda ders olarak okutulması için 7 milyar dolara ihtiyaç duyulduğunu anlattı. 32 yıldır transandantal meditasyon yapan yönetmen, "Bu insanları güldürebilir ama asıl komik olan, ABD hükümetinin, 2 milyar dolarlık bir bomba üretmesidir" dedi. 
8 bin kişinin aynı anda meditasyon yapmasının barışı dünyaya yayacağını belirten Lynch, bunun kuantum fiziğiyle desteklenmesi gerektiğini söyledi. 


</TEXT>
</DOC>
