<DOC>
<DOCNO> 392814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sonsiy19.html </URL>
<DATE> 2005/11/07/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Türkiye, Azerbaycan'da seçimlerin olaysız geçmesinden memnun... 
</HEADLINE>
<TEXT>

     Türkiye, Azerbaycan’daki parlamento seçimlerinin olaysız geçmesinden memnuniyet duyduğunu bildirdi. 
     Dışişleri Bakanlığı’ndan yapılan açıklamada, Azerbaycan’da 6 kasımda yapılan ve uluslararası toplumun büyük ilgi gösterdiği seçimlerin Türkiye tarafından da yakından izlendiği belirtildi. 
     Seçimler için Türkiye tarafından AGİT Avrupa Güvenlik ve İşbirliği Teşkilatı bünyesinde 52 gözlemcinin görevlendirildiği belirtilen açıklamada, AKPM Avrupa Konseyi Parlamenterler Meclisi , AGİT-PA Avrupa Güvenlik ve İşbirliği Teşkilatı Parlamenterler Asamblesi ve NATO-PA NATO Parlamenter Asamblesi Türkiye Grubu üyesi milletvekilleriyle bazı Türk sivil toplum kuruluşlarının da seçimleri izlediği hatırlatıldı. 
     Açıklamada, şunlar kaydedildi 
     "Seçimlerin olaysız bir şekilde gerçekleştirilmiş olmasından memnuniyet duyuyoruz. Resmi seçim sonuçlarıyla başta AGİT gözlemcileri olmak üzere seçim gözlemcilerinin raporları seçimlerin cereyan tarzına ışık tutacaktır. 
     Bu değerlendirmelerden bağımsız olarak Azerbaycan’da sükunet ve istikrarın korunması başlıca temennimizdir." 
     
</TEXT>
</DOC>
