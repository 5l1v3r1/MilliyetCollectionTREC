<DOC>
<DOCNO> 363161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sontur24.html </URL>
<DATE> 2005/07/21/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
"Boxer" ve "X Large" dergileri muzır bulundu 
</HEADLINE>
<TEXT>

     "Boxer" ve "X Large" dergileri muzır bulundu. 
     Başbakanlık Küçükleri Muzır Neşriyattan Koruma Kurulu’nun konuya ilişkin ilanı Resmi Gazete’de yayımlandı. 
     İlanda, dergi ve ekinde yer alan fotoğrafların 18 yaşından küçüklerin maneviyatı üzerinde muzır tesir yapacak nitelikte olduğu, bu nedenle derginin 1117 sayılı Kanunun 3266 sayılı Kanunla değişik 4. 
     maddesindeki sınırlamalara tabi olmasına karar verildiği kaydedildi. 
     1117 sayılı Küçükleri Muzır Neşriyattan Koruma Kanunu’nun 3266 
     değişik 4. maddesi şu hükümleri içeriyor 
     "Bir aydan az süreli mevkuteler ile sinema ve her türlü film afişleri, ilanlar, fotoğraflar, kabartma ve her türlü posterler, kartpostallar, takvimler hariç olmak üzere kurulca tetkik edilerek küçükler için muzır olduğuna karar verilmiş basılmış eserlerin sahiplerine, sorumlu müdürlerine ve telif hakkı sahiplerine, basılmış eserlerin küçüklerin maneviyatına muzır olduğu kurulca tebliğ edilir. 
     Tebligat, Tebligat Kanunu hükümlerine göre yapılır. Kurul bu kararı ilgililere derhal duyurmak için gerekli tedbirleri alır. 
     Tebligat üzerine eser sahipleri, telif hakkı sahipleri ve sorumlu müdürler, ellerinde mevcut eserlerin ön kapaklarına ’Küçüklere zararlıdır’ damga veya işaretini basmak zorundadırlar. 
     ’Küçüklere zararlıdır’ ibaresinin herkesin kolayca görüp okuyabileceği şekil ve büyüklükte yazılması zorunludur. 
     Bu suretle damgalanan eserler a Açık sergilerde ve seyyar müvezziler tarafından satılamaz. 
     b Dükkanlarda, camekanlarda ve benzeri yerlerde teşhir edilemez. 
     c Bir yerden bir yere teşhir maksadıyla açık bir surette nakledilemez ve müvezziler tarafından bunlar için sipariş kabul olunamaz. d Gazeteler, mecmualar, duvar ve el ilanları, radyo ve tv ile veya diğer suretlerle ilan edilemez, satışı için reklam ve propaganda yapılamaz. e Para mukabili veya parasız küçüklere gösterilemez, verilemez ve hiçbir suretle okul ve benzeri yerlere sokulamaz." 
     
</TEXT>
</DOC>
