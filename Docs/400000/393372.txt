<DOC>
<DOCNO> 393372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/soneko10.html </URL>
<DATE> 2005/11/09/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Otomobillerde ters oturan çocuklar daha güvende... 
</HEADLINE>
<TEXT>

     Volvo Cars Kaza Araştırma Komisyonu'nun dört bin çocuk üzerinde yaptığı araştırmaya göre, yüzü arkaya dönük oturan çocukların kaza sırasında yaralanma riski ciddi oranda azalıyor. 
     Volvo Cars Kaza Araştırma Komisyonu Güvenlik Araştırmacısı Lotta Jakobsson Araştırmalarımızdan elde ettiğimiz bulgular küçük çocuklar için yüzü öne dönük bir sistem kullanıldığı takdirde yaralanma riskinin arttığını gösteriyor. Bu nedenle de tüm anne-babalara, çocuklarını en az 3-4 yaşına gelinceye kadar, arkaya dönük koltuklarda oturtmalarını tavsiye ediyoruz'' dedi. Arkaya dönük çocuk koltuğunu teşvik etmek amacı ile Britax firması ile işbirliği yaptıklarını söyleyen Jakobsson, bu koltukların Volvo bayilerinde sıfır yaş grubu bebekler ile 4 yaşından daha büyük çocuklar için olmak üzere iki çeşit olarak satılacağını söyledi. 
     
</TEXT>
</DOC>
