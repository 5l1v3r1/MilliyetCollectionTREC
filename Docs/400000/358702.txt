<DOC>
<DOCNO> 358702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sonspo11.html </URL>
<DATE> 2005/07/06/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Ünlü futbol yıldızı Adrian Mutu dünyaevine girdi 
</HEADLINE>
<TEXT>

     Dünyaca ünlü Romen futbol yıldızı Adrian Mutu'nun, gizli bir törenle dünyaevine girdiği bildirildi. 
     İtalya Birinci Futbol Ligi La Liga lideri Juventus'ta top koşturan Romen futbolcunun, romantik bir törenle Dominikli kız arkadaşı Consuelo Matos ile evlendiği belirtildi. 
     Pro Sport gazetesinin verdiği habere göre, Mutu, Dominikli kız arkadaşıyla, Dominik'te bulunan La Vega kentinde sade ve romantik bir törenle hayatını birleştirdi. 
     Mutu, Pro Sport muhabirine yaptığı açıklamada, Ekim ayında da Romanya'da dini bir tören yapacaklarını kaydetti. 
     Habere göre, Mutu ile Matos arasındaki aşk, geçen ay alevlendi ve Mutu, geçen hafta kız arkadaşını, ailesiyle tanıştırmak için Romanya'ya götürdü. 
     Ünlü futbolcu, 2004 yılında Chelsea'de oynadığı sırada, İngiltere Futbol Federasyonu tarafından, kokain kullandığı gerekçesiyle 7 ay sahalardan men cezası almıştı. 
     Kendisinden 3 yaşında bir oğlu olan Romen film aktrisi Alexandra Dinu'dan 2003 yılında boşandıktan sonra, adı, Romen bir bayan, yabancı bir manken ve bir sunucuyla anılan Mutu, bu kez de ani evlilik kararıyla spor basının ilgi odağı oldu. 
     
</TEXT>
</DOC>
