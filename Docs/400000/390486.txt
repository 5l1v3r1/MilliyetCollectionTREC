<DOC>
<DOCNO> 390486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sonspo07.html </URL>
<DATE> 2005/10/28/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Uğur Yıldırım Terim isterse, milli takımda oynarım... 
</HEADLINE>
<TEXT>

     Bir dönem Galatasaray ve Fenerbahçe’nin gündemine giren Türk asıllı yıldız Uğur Yıldırım, Heerenveen ile olan sözleşmesini 2010 yılına kadar uzattı. 
     
     İmzayı attı 

     Hollanda’da top koşturan Türk asıllı yıldız Uğur Yıldırım, takımı Heerenveen ile olan sözleşmesini 2010 yılına kadar uzattı. Geçen sezon Galatasaray ve Fenerbahçe’nin ısrarla kadrosuna katmak istediği 22 yaşındaki genç futbolcu, takımının yeni kontrat önerisini geri çevirmedi ve 4 yıllık imza attı. Uğur’un takımı Heerenveen’den alacağı ücret hakkında bilgi verilmezken, genç yıldızın Türk Milli Takımı’nın formasını giyebileceği öne sürüldü. 
     
     Ay-Yıldız’a yakın 

     Hollanda’nın İngiltere ile oynadığı karşılaşmada Hollanda’yı temsil eden genç futbolcunun, Marco van Basten’le bir görüşme yaptığı öğrenildi. Yeni kurallara göre hala Türk Milli Takımı için oynayabileceğini hatırlatan Uğur’un, Beni milli takımda oynatmayacağınızı anladım. Yanlış bir karar aldığımı anladım. Türkiye için oynamak istiyorum. Eğer Fatih Terim de isterse Ay-Yıldızlı formayı giyerim'' dediği bildirildi. 
     
</TEXT>
</DOC>
