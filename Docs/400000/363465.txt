<DOC>
<DOCNO> 363465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sonspo38.html </URL>
<DATE> 2005/07/22/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Galatasaray İzmir'de... 
</HEADLINE>
<TEXT>

     Galatasaray, Birinci Süper Lig’in yeni ekiplerinden Vestel Manisaspor ile hazırlık maçı yapmak üzere İzmir’e geldi. 
     Coşkulu bir taraftar grubu tarafından Adnan Menderes Havalimanı’nda karşılanan Galatasaray kafilesi, konaklamak üzere Crowne Plaza Otel’e geçti. 
     Sarı-kırmızılı taraftarlar, otel girişinde de takımlarına tezahüratta bulundular. 
     Galatasaray’da sakatlıkları bulunan Hasan Şaş, Ayhan ve Ergün İzmir’e getirilmedi. 
     Sarı-kırmızılılar yarın saat 10.30’da, Narlıdere Ali Artuner Stadı’nda antrenman yapacak. 
     Bu arada, sarı-kırmızılı ekibi otele taşıyan otobüsü otomobillerle takip eden taraftarların, trafikte can güvenliğini tehlikeye attığını belirten bazı basın mensupları, otel girişinde trafik polisini uyararak, sürücüler hakkında cezai işlem yapılmasını istedi. 
     
</TEXT>
</DOC>
