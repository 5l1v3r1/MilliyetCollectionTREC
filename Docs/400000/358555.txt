<DOC>
<DOCNO> 358555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/yazar/asik.html </URL>
<DATE> 2005/07/06/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Başbakan sözcüsü 
</HEADLINE>
<TEXT>


Yeni Başbakanlık Sözcüsü Akif Beki, kısa süre öncesine kadar televizyon programları yapıyordu. Ekranda olgun, nazik ve dengeli bir kişilik sergiliyordu. Başbakanlık sözcülüğünü bu tonda yaparsa başarılı olacağını düşünmüştük. O yüzden şaşırdık. 
Ankara Üniversitesi Rektörü Prof. Dr. Nusret Aras'ın üniversitelerde kaynak yetersizliğinden yakınan sözlerine yanıt veriyor Akif Beki... Bakınız nasıl konuşuyor 
"Görüyoruz ki Sayın Aras ve başka rektörler, bilim adamı davranışıyla pek de bağdaşmayacak bir şekilde, Başbakan'ın sözlerinden ders çıkarmak yerine tepkisel tavır geliştirmişlerdir. Ayrıca Sayın Aras'ın sözleri açıkça bir başarısızlık itirafıdır." 
Başbakanlık Sözcüsü, Başbakan'ın sözlerine açıklık getirebilir. Teknik bilgi verir. Teknik bilgilerle Başbakan'a yöneltilen suçlamayı çürütebilir. Ama kendini Başbakan yerine koyarak siyasi yorum yapamaz, sataşmaya girişemez. Bir üniversite rektörünü bilim adamı gibi davranmamakla suçlayamaz. Sayın Beki, siyasi sözcü değil, devlet görevlisi olduğunu aklından çıkarmamalıdır. 

Türkiye ile İran arasında kala kala pek az fark kaldı... 
Bizimki Ahmet Necdet onlarınki Ahmedinecad 
Mete Neptun 

Bilim ve film Profesör Kerem Doksat, National Geographic kanalındaki garipliğe dikkati çekiyor 
- NG kanalı, eskiden beri, evrim meselesiyle ilgili güzel belgeseller yayımlar. Ancak çeviriler son zamanlarda garipleşti. Örneğin Türkçe tercümede, "... bu buluş da bir kere daha evrim teorisini çürütmekte" deniliyor. Orijinalini dinliyorum orada ise, "evrimin bir bilmecesi daha çözüldü" diyor. Bu komikliği dinci bazı kanallar senelerdir yaparlar. Bu kafalar acaba NG'nin çevirmenliğini de mi ele geçirdiler Digitürk yetkilileri bu aleni tahrifatın farkındalar mı 

AKP hükümeti, Kıbrıs'ta 12 yeni cami yaptırıyormuş. 
İsabetli karar... Kıbrıs'ın satılmaması için ibadet ve dua edecek soydaşlarımıza her türlü yardımı yapmak görevimizdir... 
H. Ertem 

Dünyanın içine eden ABD, şimdi de kuyrukluyıldız bombaladı. 
Sayelerinde "demokrasi" uzaya da çıktı 
A. Kökçe 

Baykal iyi gidiyor Deniz Baykal son dönemde iyi mesajlar veriyor. Partisinin sözcüleri de günübirlik doğru şeyler söylüyor. Ne var ki, tüm konuşmalarda hep bir eksik var... O eksik şu cümle 
- Biz iktidara gelirsek şu işi, şu şekilde çözeceğiz... 
CHP muhalefet yapıyor ama iktidar alternatifi gibi durmuyor. Ana sorunlarda değişik çözümler ortaya koymuyor. Parti kendi içinde sorunları tartışıp çözüm üretmiyor. İktidarı korkutmuyor, bu şekilde bir biçimde iktidara destek oluyor. 

Türk olmak Kuşadası'ndan Yunan adalarına günübirlik geziler düzenliyorlar. Castle Travel Genel Müdürü Levent Savaşkan, fiyat sorulunca 
- 35 milyon liraya her gün Samos Adası'na götürüp getiriyoruz, diyor. 
Ancak bu fırsattan sadece yabancılar istifade edebiliyor. Eğer Türk vatandaşıysanız, Yunanistan vizesi için 75 milyon artı 25 milyon sigorta ödüyorsunuz. 
Peki devlet bir şeyler yapamaz mı Elbette yapar, zaten yapıyor da. 75 milyon yurtdışına çıkış parası da o alıyor. Yabancıların 35 milyona aldığı hizmeti Türkler 210 milyona alıyorlar. 
Gelin de söylenmeyin "Ne mutlu Türk'üm diyene " 

No EXIT TÜYAK Acil Aydınlatma Sistemleri Teknik Komite Başkanı Kevork Benlioğlu, dünkü EXIT başlıklı yazımıza ek bilgi göndermiş 
"Komitemiz ayrıntılı bir kılavuz hazırlamaktadır. Ülkemizde de, AB gibi, yasa ve yönetmeliklere göre çıkış işaretinin koşan adam, ok ve kapı şeklinde bir işaret olması gerekmektedir, EXIT yazısı Amerika için geçerlidir..." 

Tarihe not Dışişleri Bakanı Gül, Ek Protokol'ün bu ay imzalanacağını söylerken... Kıbrıs muhalefet lideri Derviş Eroğlu, bakınız tarihe nasıl bir not düşüyor 
"Kendinizi aldatmayınız, Ek Protokol'ün imzalanması halinde, Rum Yönetimi, 'Kıbrıs Cumhuriyeti' olarak tanınmış olacaktır. Ek Protokol'ün imzalanması, Kıbrıs'ın bir daha kazanılamayacak şekilde kaybedilmesi, Türkiye'nin geri dönmemek üzere Kıbrıs'tan çıkarılması sonucunu verecektir." 



</TEXT>
</DOC>
