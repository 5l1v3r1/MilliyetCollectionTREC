<DOC>
<DOCNO> 395990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/yazar/cemal.html </URL>
<DATE> 2005/11/18/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bizden söylemesi Sayın Başbakan 
</HEADLINE>
<TEXT>


Diyarbakır'dan bir siyasetçi. Hem PKK'ya karşı, hem Kürt siyasal hareketinin dışında. Ama bir parti üyesi olarak Diyarbakır'da aktif politika yapıyor. 
Kendisiyle dün telefonda sohbet ederken Şemdinli olayı ile ilgili olarak şöyle dedi 
"Gerçekten hukuk devleti olacak mıyız Bazı tabuları kıracak mıyız Yoksa yine eski hamam eski tas mı kalacağız AKP hükümetinin bu soruları kendisine sorması lazım. Siyasal iktidarın Şemdinli olayını aydınlatmak için sonuna kadar gidebilecek siyasi iradesi, kararlılığı var mı Mesele burada düğümleniyor." 
Hükümeti sorgulayan sözler... 
Şöyle devam ediyor 
"PKK, belki istese de böyle bir atmosfer yakalayamazdı. Çünkü, 'Şemdinli olayının üstü örtülüyor' havasından PKK yararlanıyor, ya da böyle bir havayı bilhassa yaratıyor, sokağı kışkırtmak için..." 
Bu sözlerde gerçek payı var. 
PKK bugünlerde Türkçesi ayaklanma, isyan anlamını taşıyan serhildan çağrıları yapmakla meşgul. Yüksekova'dan sonra Hakk ri'de de sokak kışkırtılmış durumda. Güvenlik güçleriyle gençleri, halkı karşı karşıya getirmek için her yolu denediği anlaşılıyor PKK'nın... 
Televizyon ekranlarından yansıyan görüntülere bakınca 1991'in, 1992'nin Şırnak, Cizre, Nusaybin görüntüleri gözümün önünden bir film şeridi gibi geçip gidiyor. 
Bunca acı boşuna mı yaşandı 
Yetmedi mi kan ve gözyaşı 
Hiç mi ders almadık 
Bu çoluk çocuğu, bu insanları sokağa dökenlerde hiç mi vicdan yok 
Yazık değil mi 
Silahın, şiddetin kanlı bir çıkmaz sokak olduğu gerçeği bunca yıl sonra h l kafalara dank etmedi mi 
Sorunun bir boyutu bu. 
Ama bir de öbür boyutu var, yazımın başında değindiğim 
Hukuk devleti olacak mıyız 
Bu sorunun karşılığı doğrudan hükümeti, öncelikle Başbakan Erdoğan'ı ilgilendiriyor. 
Başbakan Erdoğan demiş ki 
"Askeri, polisi karalamak çok yanlış..." 
Elbette yanlış. 
Karalamak hiç kuşkusuz yanlıştır. Ama varsa, hataları eleştirmek de bir o kadar doğru tutumdur. Hataların üzerine gitmek hukuk devletinin gereğidir. 
Geçmişte bunun tersi örneklere çok rastladık. Askerin, polisin morali bozulur gerekçesiyle yanlışlar örtbas edildi. 1980'li, 1990'lı yıllarda başbakanların, Özal'ın, Demirel'in, Yılmaz'ın, Çiller'in ağzından da bizzat duymuştum. 
"Şimdi sırası değil " derlerdi hep. 
Suskunluğun doğurduğu hukuk boşluğunda böyle oluştu Susurluk. Siyasal iktidarların görmezlikten geldiği boşlukta işlendi faili meçhul cinayetler. İnsan hakları ihlalleri, dışkı yedirmeler, yargısız infazlar böyle hız yaşandı. 
Sonra Susurluk'un üstü örtüldü. 
Şemdinli de öyle mi olacak 
Kelle koltukta görev yapan asker, polis, güvenlik görevlisi elbette karalanamaz. 
Ama hukuku hiçe sayanlar elbette kovalanır, adaletin önüne çıkarılır. 
Çünkü hukuk devletinin gereği yapılmazsa, hem PKK'daki hem de Kürt siyasal hareketindeki şiddet ve silah yanlılarının eli güçlenir. PKK, bölge halkını daha kolay kışkırtır devlete karşı... 
Bu gerçek bugün geçmişe göre çok daha çıplak hale gelmiştir. 
Bu nedenle sormak şart 
Hukuk devleti olacak mıyız 
Olamayacak mıyız 
Soyut bir soru değil bu. 
Son derece somut... 
Ve Şemdinli bağlamında bu sorunun anlamını yerli yerine oturtamayan bir siyasal iktidar, Türkiye'nin önüne açamaz. Gelir bir yerde tıkanır Sayın Başbakan, bizden söylemesi... 



</TEXT>
</DOC>
