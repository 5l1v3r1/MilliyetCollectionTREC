<DOC>
<DOCNO> 390717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sonspo15.html </URL>
<DATE> 2005/10/29/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Amatör futbol ligi maçında kavga 
</HEADLINE>
<TEXT>

     Kocaeli 1. Amatör Küme B Grubu'nda yapılan futbol maçının ardından iki takım futbolcu ve taraftarları arasında kavga çıktı. 
     Edinilen bilgiye göre, Gebze İlçesi'ne bağlı Darıca Beldesi'nde bugün yapılan Darıca Kalespor ile Gümüşspor arasındaki maçın 2-2 bitmesinin ardından Kalesporlu Mustafa yan hakem Hanifi Dumlu'nun elinden bayrağını almak istedi. 
     Bu arada karşılaşmanın 27. dakikasında kırmızı kart görerek oyun dışı kalan Darıca Kalesporlu Yusuf da, Gümüşsporlu Ufuk'a tekme attı. Bir anda gerginleşen ortamda futbolcular ve bazı taraftarlar da kavgaya karıştılar. 
     Bazı futbolcuların yüzünden yaralandığı ve yüzünün kanadığı kavga sırasında, Darıca Kalespor Teknik As Başkanı Murat Aydın kalp krizi tehlikesi yaşadı. 
     Yaklaşık 20 dakika süren kavgayı polis güçlükle önledi. 
     
</TEXT>
</DOC>
