<DOC>
<DOCNO> 389091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/ekonomi/aeko.html </URL>
<DATE> 2005/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Körfez rüzg rı 
</HEADLINE>
<TEXT>


Telekom ihalesini alan Oger'i, Telsim'e talip olan altı Arap şirketi izledi. Dubai Şeyhi El Maktum 5 milyar dolarlık projeler için İstanbul'a geldi. Körfez sermayesi özellikle finans, turizm, sağlık ve perakendede yatırım arayışında 

Eylem Türk 

11 Eylül'den sonra 1.5 trilyonluk Körfez kaynaklı fonlar yüzlerini yeni yatırım alanlarına çevirdi. Önce Hariri Ailesi'nin şirketi Oger ile Ortadoğu kökenli Etisalat Telekom ihalesine geldi. Oger, 6.5 milyar dolar vererek telekom ihalesini kazandı. Arkasından Telsim ihalesine yine altı Arap şirketi koştu Dubaili Etisalat, Emaar, Ekşioğlu'yla ortaklık yapan Alghurair, Kuveytli MTC ve National Mobile ile Mısırlı Orascom. 
Dubai Şeyhi Mohammed Bin Raşid El Maktum 5 milyar dolarlık projeler için İstanbul'a geldi. İstanbul Büyükşehir Belediyesi ile ortak gayrimenkul projelerini görüşen El Maktum'un hastane, eğitim ve bilgi teknolojileri alanlarında da yatırım yapmak istiyor. 

Bankacılıkla ilgililer 
Türkiye'de temsilcilik açan Dubai Islamic Bank'ın da bir özel finans kurumu satın almak için arayışta olduğu öğrenildi. Banka Türk Telekom özelleştirmesine ilgi göstermiş ihaleye Çalık Grubu ile girmişti. 
Birleşik Arap Emirlikleri'nden bir başka firma Dubai Bank'ın da Türkiye'de temsilcilik açmak için çalıştığı belirtiliyor. Aynı zamanda Bahreyn merkezli Arab Banking'in de Türkiye'de yatırım için araştırmalar yaptığı ifade ediliyor. Bir süre önce faaliyete geçen Kuveytli Khaleej Leasing firması ise Türkiye'de yatırım için ayırdığı fonları iki katına çıkardı. 
Müstakil Sanayici ve İşadamları Derneği MÜSİAD Başkanı Ömer Bolat, Körfez ülkelerindeki şirketlerin yatırım arayışıyla kendilerine görüşmeye geldiklerini belirterek, "Daha çok hizmet sektörüne odaklanmışlar. Finans, turizm, sağlık, telekom ve perakende sektörlerine ilgi yüksek. 2004'ün başından 2005'in ortasına kadar 1.5 yılda 200 tane Ortadoğu sermayeli şirket kuruldu" dedi. 

İş konseyleri kuruluyor 
Bu gelişmeler Türkiye'de hem siyasi çevreleri hem ekonomiyi hareketlendirdi. Başbakan Tayyip Erdoğan bu ülkelere gezi yaparak yatırımcıları davet etti. Geçen ay Umman ve Birleşik Arap Emirlikleri'ni ziyaret eden Başbakan, bugün de Kuveyt'e gidiyor. Başbakan Erdoğan, 13 - 15 Kasım'da da Bahreyn ve Katar'ı ziyaret edecek. 
Dış Ekonomik İlişkiler Konseyi DEİK de harekete geçti. DEİK bünyesinde şu anda Suudi Arabistan ile Birleşik Arap Emirlikleri BAE - Türk iş konseyleri bulunuyor. Önümüzdeki dönem Bahreyn, Katar, Umman ve Kuveyt iş konseyleri kurulacak. Bununla ilgili çalışmalar devam ediyor. 

İTO Katar'a gidiyor 
İstanbul ticaret Odası İTO da önümüzdeki günlerde Katar'ı ziyaretedecek. İTO Başkanı Murat Yalçıntaş, "Geçtiğimiz günlerde, Katar Kamu İşleri Kurumu odamızı ziyaret etti. Katar'da ihale aşamasına gelmiş ve bir-iki yıl içinde gerçekleştirilmesi planlanan 17 milyar dolar tutarında inşaat yatırımları hakkında bilgi aldık. Bu çerçevede, Katar'da çeşitli üst seviye resmi görüşmelerde bulunacağız" diyor. 

Sarayındaki görüşmeye kendi kullandığı ciple geldi ABDULLAH KARAKUŞ Ankara 
İstanbul Büyükşehir Belediyesi ile 5 milyar dolarlık gayrimenkul yatırım ortaklığı anlaşması imzalayan Dubai Veliaht Prensi Şeyh Muhammed Bin Raşid El Maktum lüks cipleri seviyor. 
Geçen ay sonu Başbakan Recep Tayyip Erdoğan'ı Dubai'de misafir eden Maktum'un Saray'daki görüşmeye kendi kullandığı ciple geldiği, sarayın önündeki ciplerin AKP'lileri şaşırttığı öğrenildi. 
Milliyet, 6 Ekim'de Boeing 747 tipi özel uçağıyla Türkiye'ye gelen Veliaht Prens Maktum'un Dubai'deki kullandığı lüks ciplerini görüntüledi. Dubai 1 plakalı Mercedes beyaz cipi, kendi kullanan Maktum'un saray önünde bekleyen birçok cipi daha bulunuyor. Prens, Dubai gezisinde Erdoğan'a da limuzin Mercedes tahsis etmişti. 

Kuveyt'e gidiyor 
Öte yandan Erdoğan, Arap sermayesini Türkiye'ye yatırım yapmaya çağırmak üzere bugün Körfez ülkelerine gidiyor. 
Erdoğan bu akşam petrol zengini Kuveyt'e hareket edecek. Erdoğan Kuveyt temaslarının ardından yarın akşam Yemen'e geçecek. Erdoğan, Körfez ülkelerindeki temaslarında, Türkiye'de yabancı yatırımcılara büyük kolaylık sağlandığını dile getirecek. Erdoğan ayrıca kasım ayı içinde Bahreyn ve Katar'a da giderek Körfez ülkelerinin işadamlarını Türkiye'ye yatırım yapma daveti turunu devam ettirecek. 

350 milyar dolar fazla var Türkiye'nin Körfez sermayesi ile ilk buluşmasının 1980'li yıllarda olduğunu söyleyen Müstakil Sanayici ve İşadamları Derneği MÜSİAD Başkanı Ömer Bolat, "Gerek uluslararası konjonktürde ortaya çıkan gelişmeler gerek petrol gelirlerinin düşmesi nedeniyle bu sermaye geri dönmüştü. Şimdi Türkiye Körfez sermayesiyle ikinci buluşma dalgasını yaşamaya başladı" dedi. 
Bolat, Körfez sermayesinin artan ilgisinde rol oynayan üç nedeni şöyle açıkladı "Birincisi, Türkiye'nin bu bölgeye yönelik sıcak açılım politikası, ikincisi 11 Eylül olaylarından sonra bölge yatırımcılarının batı ülkelerinde yatan 1.5 trilyon dolarının tehlike altına girmesi nedeniyle ürkmeleri, bu yatırımlarını yavaş yavaş azaltmaları, yeni yatırımlarını batıya yapmayıp alternatif pazarlar aramaları. 
Üçüncü faktör de bölge ülkelerinin petrol gelirlerinin 2002'den başlayarak hızla artması. Bundan dolayı bölge ülkeleri sadece 2003 2004'te 260 milyar dolar ekstra gelir elde ettiler. 2005 2006'da da 350 milyar dolar ekstra gelir bekleniyor. Bu sermaye ağırlıklı olarak başta Riyad ve Dubai olmak üzere borsaya ve emlak projelerine kaydı. Ama o piyasalarda büyük bir şişkinlik oluştu. Dolayısıyla yeni hedef pazarlar arıyorlar." 

Suudi Arabistan'da büyüme rekoru Dünyanın en büyük petrol ihracatçısı Suudi Arabistan'ın ekonomisi, 2005 yılında yüzde 6,8 büyüyecek. 

Petrol faktörü 
Suudi Arabistan'ın önde gelen bankacılık grubu Samba Financial'ın raporuna göre, petrol gelirleriyle devlet ve özel sektör harcamalarının artmasıyla, Suudi Arabistan ekonomisinin, 2005 yılında yüzde 6.8 büyümesi öngörülüyor. 
Suudi ekonomisinin, 208 milyar riyal 55.5 milyar dolar bütçe fazlası vereceği, toplam gelirinin 551 milyar riyal olacağı tahmin ediliyor. Suudi Arabistan ekonomisinin 2006'da yüzde 5.1 büyüyeceği öngörülüyor. 
Samba, Suudi ekonomisinin bugüne kadar ki en iyi performansını gösterdiğini belirterek, buna rağmen bu yılki enflasyon tahminini yüzde 1.0'e, önümüzdeki yılki enflasyon tahminini yüzde 1.6'ya yükselttiklerini kaydetti. 


</TEXT>
</DOC>
