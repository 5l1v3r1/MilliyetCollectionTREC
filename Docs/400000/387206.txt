<DOC>
<DOCNO> 387206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/siyaset/axsiy01.html </URL>
<DATE> 2005/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'den sürpriz davet 
</HEADLINE>
<TEXT>


Bülent Ecevit, Kemal Derviş ve Levent Kırca'ya AKP'nin Ankara İl Başkanlığı bünyesinde oluşturulan Siyaset Akademisi'nde ders vermeleri önerildi. Akademiye çağrılanlar arasında yabancılar da var 

Abdullah Karakuş - Ankara 


AKP Ankara İl Başkanlığı bünyesinde kurulan Siyaset Akademisi'nde bu dönem sürpriz isimler ders verecek. AKP bu amaçla eski Başbakan Bülent Ecevit, BM Kalkınma Programı Başkanı Kemal Derviş, Diyanet İşleri Başkanı Ali Bardakoğlu ve sanatçı Levent Kırca'ya "ders verme" davetinde bulundu. 
9 Kasım'da başlayacak derselerin konusu, Türkiye'nin AB süreci ile ilgili medeniyetler buluşması ve genel siyaset. 
Başbakan Recep Tayyip Erdoğan, Dışişleri Bakanı Abdullah Gül, Devlet Bakanı Ali Babacan'ın konuşma yapacağı akademiye ders için yabancı yazarlar da çağrıldı. Davet edilen isimler ve ders vermeleri öngörülen konular şöyle 

Kim, ne anlatacak 
Bülent Ecevit eski başbakan Cumhuriyet dönemi Türk dış politikası. Kemal Derviş BM Kalkınma Programı Başkanı Uluslararası örgütlerin medeniyetler buluşmasındaki rolleri. Levent Kırca sanatçı Sanatçı gözüyle siyaset. Prof. Ali Bardakoğlu Diyanet İşleri Başkanı Dinler ve medeniyetlerarası ilişki. Fred Halliday araştırmacı - yazar Yeni soğuk Savaş başta olmak üzere, Doğu ve Batı arasındaki çatışmalar, Ortadoğu üzerine kitapları var. BBC ve CNN'de program yapıyor. "Medeniyetler çatışması tezi İslama çorap örme projesi mi " kitabı üzerine değerlendirmeler yapacak. Luis Felipe Fernandez İspanya'nın Ankara Büyükelçisi Medeniyetler buluşması tezi ve İspanya'nın bu tezdeki rolü. Prof. İlber Ortaylı öğretim görevlisi Medeniyetler buluşmasında Osmanlı örneği. Ekmeleddin İhsanoğlu İKÖ Genel Sekreteri İslam Konferansı Örgütü İKÖ ve medeniyetler buluşması tezi. Rıfat Hisarcıklıoğlu TOBB Başkanı Sivil toplum kuruluşlarının medeniyetler buluşmasındaki duruşu ve rolü. Prof. Dr. Bekir Karlığa Kültürlerarası Diyalog Platformu Başkanı İslam medeniyetinin ahlaki ve manevi boyutları. Fehmi Koru gazeteci-yazar Medeniyetler çatışması ve buluşması tezlerinin medya gözüyle değerlendirilmesi. İbrahim Karagül gazeteci-yazar Medeniyetler buluşması tezine eleştirel yaklaşım. Ömer Çelik Erdoğan'ın siyasi başdanışmanı ve milletvekili Medeniyet kavramı. Sami Hocaoğlu gazeteci-yazar Medeniyet kavramı üzerine mülahazalar ve İslam medeniyeti. Nihat Genç gazeteci-yazar Medeniyetler arası ilişkilerde kuzey-güney sorunsalı. Korkut Özal eski İçişleri Bakanı Siyaset tecrübeleri. Prof. Yusuf Halaçoğlu Türk Tarih Kurumu Başkanı Türk tarihinde önemli dönüm noktaları. Ali Bulaç gazeteci-yazar Medeniyetler arası etkileşim. 

</TEXT>
</DOC>
