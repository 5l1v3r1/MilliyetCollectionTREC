<DOC>
<DOCNO> 357091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sontur02.html </URL>
<DATE> 2005/06/30/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Ulla’nın atıkları bu sefer İsyanyolların başına bela oldu 
</HEADLINE>
<TEXT>

     MEHMET ÇİFTÇİ İspanya DHA 

      TÜRKİYE’ye rahatça giriş yaptıktan sonra İskenderun Körfezi’nde batarak çevre felaketine yolaçan M V Ulla gemisininden denize yayılan 2 bin 384 ton toksik atık geldiğı ülke İspanya’ya geri gönderilemiyor. İspanyollar Türkiye’den çıkartılacak zehirli atıkların kendi bölgelerinde çevre felaketine yol açacağından geri almaya yanaşmıyor. 
     İspanyol Efe ajansı 2 bin 384 ton toksit atığı taşıyacak olan iki geminin İspanya’daki eleştiriler yüzünden İskenderun Körfezi’nde bekletildiğini, gidecekleri yer olan Barselona ile Valencia limanlarına yanaştırılmayacağına dikkat çekerek bu atıkların Türkiye’nin elinde kalabileceğini iddia etti. 
     
     ÇEVRECİLER PROTESTOYA HAZIRLANIYOR 
     Çevreciler ise gemideki atıkların İspanya kıyılarına yanaşması halinde büyük çapta gösteriler yapacaklarını açıklayarak, İspanyol hükümetinden başka çözümler bulması çağrısında bulundu. Zehirli atıkların gönderileceği Katalonya ve Valencia özerk bölge başkanları ise merkezi yönetime soruna acil çözüm bulmasını istedi. Toksit atıkların kendi bölgelerine dökülemeyeceği tehditleri savuran özerk yönetim başkanları, zehirli atıklarla gelecek gemilere başka liman ya da başka ülke bulunmasını istedi. 
     
     ATIKLARA TEST YAPILACAK 
     Bu sert açıklamalar karşısında zor anlar yaşayan İspanya Çevre Bakanlığı ise Barcelona ve Valencia kentlerindeki çimento fabrikalarına aktarılacak atıkların, katı ve sıvı olarak kimyasal testlerden geçirildikten sonra inşaat işlerinde kullanılacağını açıkladı. Çevre Bakanlığı Sözcüsü Arturo Gonzalo Aizpiri Türkiye’den getirilecek atıkların söylendiği gibi zehirli olmadığını, bu konunun abartıldığını savundu. Aizpiri, bu türde dedikodu çıkartanları da işi şova dönüştürmekle suçladı. 
     6 Eylül 2004’te toksik atık yüklü İspanya bandıralı ’MV Ulla’, gemisi İskenderun Körfezi’nde uzun süre bekletildikten sonra batmış ve geminin içindeki 2 bin 384 tonluk zehirli atığın suya karışması ile bölgede çevre felaketi yaşanmasına yol açmıştı. Daha sonra yapılan incelemelerde Ulla gemisinin, termik santral baca kurumlarının oluşturduğu ’toz kömür’ olarak belirtilen yükü Cezayir’e boşaltamayınca 2000 yılının mart ayında rahatça Türkiye’ye giriş yaptığı ve İskenderun Limanı’nda bekletilmeye alındığı ortaya çıkmıştı. 
     
</TEXT>
</DOC>
