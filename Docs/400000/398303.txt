<DOC>
<DOCNO> 398303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/guncel/gun05.html </URL>
<DATE> 2005/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayat, aşk dışında hiçbir şeye değmiyor 
</HEADLINE>
<TEXT>


Yeni kitabı "A.Ş.K. Neyin Kısaltması "nda denemelerine yer veren Tuna Kiremitçi, "Aşk yorulunca yerine bilinç yerleşiyor. Oysa aşkın güzel tarafı bilincimizden kopmamız" diyor 

Yasemin Bay 

Günümüz Türk edebiyatının genç kuşak yazarları arasından sıyrılan ve yükselişini sürdüren Tuna Kiremitçi'nin yeni kitabı "A.Ş.K. Neyin Kısaltması " geçtiğimiz günlerde Doğan Kitap tarafından yayımlandı. Çok satan romanlara imza atan Kiremitçi, bu kez okurun karşısına denemeleriyle çıkıyor. 

"A.Ş.K. Neyin Kısaltması ", bir anlamda okuru 'kurgusuz' Kiremitçi ile mi buluşturuyor 
Haklısınız, en şeffaf kitabım oldu. Herhalde Tuna Kiremitçi denen adamı, bu kitabı okuduktan sonra daha iyi tanıyacağız. Kitaptaki yazıları yazarken kendimi yeniden keşfettim. Ortaya son birkaç yılın duygusal dökümü çıktı. Tabii edebiyatın filtresinden geçmiş bir döküm bu. Yoksa özel hayatımın kapılarını açmış değilim. Ama okuyucular bu kitaptan sonra romanlarıma farklı gözle bakacaktır. 

Okurla arkadaşlık 
Bu kitap nasıl oluştu 
Tempo'da yazdığım ilk haftamda bile aklımda kitap fikri vardı. Yani tüm denemeleri sonradan kitap haline geleceklerini düşünerek yazdım. Genellikle gündemin dışında, okura tepeden bakmayan, onunla arkadaşlık eden yazılar yazmak istedim. 

Kitabın fiyatı makul. Yayınevinizle özel fiyat politikası mı belirlediniz 
Adı üstünde, deneme kitabı. Fiyat konusunda da yeni bir şey deniyoruz demek ki. 

Yazılarınız hangi ortak payda üzerinde bir araya geldi 
Sadece kendime "aferin, güzel yazmışsın" dediğim çalışmaları seçtim. Tabii ki kitabın omurgasını oluşturan bazı konular var. Bunlar daha çok son yıllarda entelektüel ya da hayati nedenlerle kafa yorduğum, yormak zorunda kaldığım bazı alanlar... 

Kitapta özellikle "baba" olmak ve "aşk" vurgusu öne çıkıyor. Neden 
Şu dünyada beni en çok mutlu eden şeyler bunlar çünkü. Çocuğunuz doğunca ancak şık olduğunuzda yaşayabildiğiniz bir sihri yaşıyorsunuz. Bence hayat, bize sunduğu aşk dışında hiçbir şeye değmiyor. Bazen sadece hik yeyi anlamak ve sırrı çözmek için bile şık olabiliyoruz. Oğluma baktığım zaman da hayatın sırlarından birine ulaştığımı hissediyorum. 

Okur kitlesinde genç kızların çoğunlukta olduğu bir yazarsınız. Bir edebiyatçıya duyulan hayranlığı nasıl değerlendiriyorsunuz 
Bence hayranlarım yok, okuyucularım var. Mektup yazıyorlar, fikirlerini söylüyorlar, tartışıyorlar. Mesafeli insanımdır, çabuk iletişim kuramam. 

Peki ya evlilik 
Yorum yapmasam daha iyi. Artık evli değilim çünkü. 

Şaşkınlar kulübü 
"A.Ş.K. Neyin Kısaltması ", yanıtı da "Allah'ın Şaşkınlar Kulübü". Şaşkınlık geçtiğinde yerini ne alıyor 
Aşk yorulunca onun yerine bilinç yerleşiyor. Hesaplar, kinayeler, pazarlıklar yeniden başlıyor. Oysa aşkı yaşamanın en güzel tarafı, o sırada bilincimizden kopmamız. 

"Aşk zek yı yenmektir" diyorsunuz. İçine biraz akıl kaçarsa ne olur 
Çok zeki olmaktan hoşlanmıyorum. Yaşarken de, yazarken de... Zek mız bizi doğadan uzaklaştırıyor çünkü. Akıllı fikirli yetişkinler haline getiriyor. Böyle hissettiğimde çok sıkılıyorum. Oysa şık olunca yeniden çocuklaştığımı hissediyorum, bu hoşuma gidiyor. 

"Deneme"ye eskiden "kalem tecrübesi" denirmiş. Bu anlamda kaleminizi nasıl değerlendiriyorsunuz 
Aslında türler arasında gidip gelmekten hoşlanıyorum. Mesela "Yolda Üç Kişi" romanımda denemeye yaklaşan pasajlar vardı. Aynı şekilde, denemelerimde de zaman zaman küçük öyküler bulabilirsiniz. Aklım ancak yazı yazmaya başladığım zaman doğru düzgün çalışıyor. 



</TEXT>
</DOC>
