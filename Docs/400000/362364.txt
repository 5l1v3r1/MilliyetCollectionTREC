<DOC>
<DOCNO> 362364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sondun36.html </URL>
<DATE> 2005/07/19/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
'Kore tahtının son varisi' otel odasında öldü 
</HEADLINE>
<TEXT>

     ''Kore Çoşun Hanedanı''nın son varisi Li Ku, Japonya'da otel odasında öldü. 
     Li'nin ailesinin mensubu olduğu ''Jeonju Li Saray Ailesi Üyeleri Derneği''nden verilen bilgiye göre, 73 yaşında kalp krizinden ölen Li, Kore Yarımadası'nı 1392'den 1910'a kadar 518 yıl yöneten Çoşun Hanedanı'nın son varisiydi. 
     Li'nin dedesi hükümdar Kojong, 1907'de tahttan uzaklaştırıldı, Japon imparatorluk ordusu tüm Kore'yi ele geçirdi. Li'nin babası Japonya'ya götürüldü ve Japon prensesiyle evlendirildi. 
     Çiftin ilk çocukları ölürken, ikinci çocuk olan Li Ku, teknolojinin en ileri üniversitelerinden, Ay'a gönderilen Apollo aracının denetiminde görev alan ABD'nin Massachusetts Teknolojisi Enstitüsü'nde MIT mimarlık okudu. 
     Japonya doğumlu son varis Li Ku, Alman asıllı Amerikalı bir kadınla evlendi. Ölüm haberini veren eski Kore saray derneği, çocuğu olmayan Li Ku'nun yakın zamanda Güney Kore'ye gelerek yerleştiğini ve birkaç yıl müteşebbis olarak çalıştığını hatırlattı. 
     Li'nin Japonya'nın hangi kentindeki bir otelde öldüğü belirtilmedi. 
     
</TEXT>
</DOC>
