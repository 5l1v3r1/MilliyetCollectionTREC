<DOC>
<DOCNO> 381889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/soneko13.html </URL>
<DATE> 2005/09/27/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Beyaz eşyada ihracat arttı, ithalat geriledi 
</HEADLINE>
<TEXT>

     Türkiye'de beyaz eşya sektörünün Ocak-Ağustos dönemindeki üretimi yüzde 1.8, ihracatı yüzde 9.1 artarken, ithalatı yüzde 9.3 geriledi. 
     Türkiye Beyaz Eşya Sanayicileri Derneği'nin verilerine göre, geçen yıl Ocak-Ağustos döneminde 7 milyon 708 bin 706 adet olan buzdolabı, otomatik çamaşır makinesi, bulaşık makinesi ve fırından oluşan beyaz eşya üretimi, bu yıl aynı dönemde 7 milyon 851 bin 87 adete yükseldi. 
     Geçen yıl Ocak-Ağustos döneminde 4 milyon 711 bin 903 adet olan ihracat, bu yıl aynı dönemde 5 milyon 140 bin 8 adete ulaştı. 
     Ocak-Ağustos 2004 döneminde 286 bin 519 adet olan toplam ithalat yüzde 9.3 oranında azalarak 259 bin 937 adete gerilerken, iç satışlar yüzde 4.1 artışla 3 milyon 313 bin 898 adetten, 3 milyon 450 bin 302 adete çıktı. 
     Bu yılın 8 aylık döneminde buzdolabı üretimi 3 milyon 664 bin 650, otomatik çamaşır makinesi üretimi 2 milyon 683 bin 433, bulaşık makinesi üretimi 470 bin 504, fırın üretimi de 1 milyon 32 bin 500 adet olarak gerçekleşti. 
     Buzdolabı ihracatı 2 milyon 684 bin 328, otomatik çamaşır makinesi ihracatı 1 milyon 567 bin 609, bulaşık makinesi ihracatı 217 bin 23, fırın ihracatı 671 bin 578 adet oldu. 
     Türkiye Beyaz Eşya Sanayicileri Derneği üyesi şirketler, Arçelik, BSH, Indesit Company BES, Türk Demirdöküm, Teba, Vestel Beyaz Eşya'dan oluşuyor. 
     
</TEXT>
</DOC>
