<DOC>
<DOCNO> 377660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/yasam/axyas01.html </URL>
<DATE> 2005/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Çukurca 1 yıldır doktora hasret 
</HEADLINE>
<TEXT>


Hakk ri'nin Çukurca ilçesinde bulunan sağlık ocağında hemşireler doktorluk yapıyor. Son olarak, geçici görevle şehre atanan 10 doktordan 9'u ortada yok 

BEHÇET DALMAZ Hakk ri DHA 

Adı terörün yanı sıra eğitim ve sağlıkta yaşanan sorunlarla gündeme gelen Hakk ri'nin Çukurca ilçesinde tek sağlık ocağı var. Ancak burada tek bir doktor bile olmadığı için hastalara hemşireler hizmet veriyor. 
Sağlık Bakanlığı, Hakk ri 112 Acil Servisi'nde 45 gün için 10 doktor görevlendirdi, ama doktorların 9'u kente gitmeye gerek görmedi. Bakanlığın talimatına uyup şehre giden Dr. Mustafa Osmanoğlu, bir günlüğüne olsa da Çukurca'daki sağlık ocağına gidip hastaları muayene etti. Hakk ri'de 20 gündür görev yaptığını kaydeden Osmanoğlu, "Hakk ri ve ilçelerinde ciddi sağlık sorunları yaşanıyor" dedi. 
Çukurca'ya doktor gönderilmesi için yaptığı girişimlerin sonuçsuz kaldığını belirten AKP'li Belediye Başkanı Yaşar Turan, "Hastalara askeri doktorlar müdahale ediyor. Halk perişan. Aylardır doktor bekliyoruz. Bir an önce 2 uzman, 3 pratisyen doktorun gönderilmesini istiyoruz" diye konuştu. 

Yanlışa savunma 
Türk Tabipler Birliği TTB Genel Sekreteri Orhan Odabaşı, Çukurca'ya gitmeyen 9 doktoru savundu. Odabaşı, küçük yerlerde can güvenliği olmadığını öne sürerek, "Hemşiresi, ambulansı, teknik imk nları olmayan bu yerlerde aksaklıkların sorumlusu olarak doktorlar görülüyor. Dayak, küfür ve saldırılara maruz kalıyorlar" diye konuştu. 


</TEXT>
</DOC>
