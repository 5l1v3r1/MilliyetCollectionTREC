<DOC>
<DOCNO> 381749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/guncel/axgun01.html </URL>
<DATE> 2005/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakk ri'ye 'kalıcı' doktor aranıyor 
</HEADLINE>
<TEXT>


Hakk ri'de 3 devlet hastanesinde uzman doktor sayısı sadece 19... Hakk ri Devlet Hastanesi'nde, kulak-burun-boğaz, kardiyoloji, anestezi uzmanı yok. Geçici olarak görevlendirilen 10 doktordan 5'i ise ya raporlu ya izinli... 

Pınar Aktaş - HAKK Rİ Fotoğraflar Yurttaş Tümer 

Yıllarca terör haberleriyle gazete sayfalarına taşınan Hakk ri, son zamanlarda yaşanan doktor sıkıntısıyla gündeme gelir oldu. Milliyet'in, doktor sıkıntısını defalarca gündeme getirdiği Hakk ri'de halk Allah'a emanet. İl genelindeki 3 devlet hastanesinde 125 olması gereken uzman doktor sayısı sadece 19. 
28 pratisyen hekimden de sadece 11'i Hakk ri'ye gelmiş. 38 sağlık ocağı ve sağlık evinin bazıları ise daha şanssız. Çünkü buralarda ebe bile yok. 
Hakk ri'de 10 doktorun geçici görevlendirilmesi bile burada büyük yankı uyandırdı. Vali Erdoğan Gürbüz, basın toplantısı düzenleyerek bu olayı kamuoyuyla paylaştı. Ancak 5 hekim yine de göreve başlamadı. Çünkü sağlık açısından "unutulan bir yer" olan Hakk ri'ye gelen doktorlar, çeşitli nedenler ve bin bir mazeretle görev yerine gitmiyor. 

Herhalde daha duyulmadı 
45 günlük geçici görevlendirmeyle atanan doktorları, görev sürelerinin onuncu gününde 23 Eylül ziyaret ettik. Malatya 112 Ambulans Servisi'nde çalışan ve geçici görevlendirmeyle Hakk ri Merkez 2 No'lu Sağlık Ocağı'nda çalışmaya başlayan Fuat Kanmaz, "Haberi ilk duyduğumda şaşırdım. Malatya ile burası arasında kıyas yapamam. Orada sadece ambulans servisinde 30 hekim var. Burada il genelinde ise 30'dan az doktor bulunuyor" diyor. 
Hakk ri'de yoğun bir tempoda olmadığını belirten Kanmaz, "Günde 5 - 10 hasta bakıyorum. Siz geldiğinizde hasta vardı. Ama genelde oturuyorum. Herhalde henüz halk geldiğimi duymadı" diye konuşuyor. 
Yeni doktorlardan en yoğunu kadın doğum uzmanı Ünal Ersoy. İl merkezinde bulunan tek kadın hastalıkları ve doğum uzmanı askere gidince, Hakk ri bir ay boyunca doktorsuz kalmış. Ersoy gelince de herkes bayram etmiş. 

Gaziantep Devlet Hastanesi'nden gelen Ersoy, günlük temposunu şöyle anlatıyor "Günlük 65 - 70 hastam oluyor. Bunun yanı sıra doğumlar gerçekleşiyor. Geldiğimden beri 11 ameliyat yaptım. Burada tek olduğum için hem servis hem de ameliyathaneye yetişiyorum. Hastalar kaldığım otele bile gelip beni buluyor." 

Yalanım çıktı 
Gaziantep'te muayenehanesi olduğunu belirten Ersoy, "Uzun süre kentte olmayınca döndüğünüzde hastaları toparlamak zor oluyor. Bazı hastalar da 'Doktor bir hata yaptı da sürdüler mi ' diye düşünebiliyor. Ben de sekreterime hastalar aradığında, 'Doktor İstanbul'a mesleki kursa gitti dersin' dedim. Ama Hakk ri'ye gelişim haber olunca tüm Türkiye burada olduğumu öğrendi ve yalan ortaya çıktı" diye konuşuyor. 



Tutanakla belgelendi 

ANKARA Etimesgut Eryaman 4 No'lu Sağlık Ocağı'ndan geçici görevlendirilen Özgür Bülent Tüzün'ün görev yeri Hakk ri Merkez 4 No'lu Sağlık Ocağı'nın kapısında ise hasta sırası var. Çünkü doktora, İl Sağlık Müdürlüğü'nün imk nı olduğu sürece, kaldığı polisevinden 2 kilometre ötedeki sağlık ocağına gitmesi için araç gönderiliyor. Ancak araçlar aşı kampanyasına gönderilince sağlık ocağındaki hastalar da boşu boşuna Tüzün'ü bekliyor. İl Sağlık Müdür Yardımcısı Nazmi Akdoğan da bu durumu bir tutanakla kayda geçiriyor. 

Daha kötü yerler var 

ANKARA Hastanesi'nden görevlendirilen hemodiyaliz uzmanı Engin Tutkun ise görev çıktığını duyunca şaşırdığını anlatıyor ve "Buradan daha kötü yerler var. Teknik aksaklıklar, doktor sıkıntısı olabilir. Ama bunlar Ankara'da da yaşanabiliyor" diyor. 

Harcırah 17 YTL 

HAKK Rİ'ye 45 günlüğüne gelen doktorlar, devletin kendilerine 17.6 YTL harcırah verdiğini belirtiyor. Ancak içlerinden Ersoy ve Tutkun, koşulları daha iyi olduğu için şehirdeki otelde kalıyorlar. Bu konaklama için gün başına 25 YTL ödüyorlar. Pratisyen doktor Kanmaz ise Bayındırlık İl Müdürlüğü'nün misafirhanesinde kalıyor. 
Doktorlar, doğuda çalıştıkları için çok büyük maaşlar almadıklarını, batıda çalışan bir doktordan 100 - 200 YTL daha fazla kazandıklarını söylüyor. 

Cihaz sıkıntısı yok, ama... 

HAKK Rİ Devlet Hastanesi'nde bir kulak burun boğaz, kardiyoloji, nöroloji ve psikiyatri uzmanı yok. Başhekim Mustafa Şahin anestezi uzmanlarının da bulunmadığını, doktor olarak ameliyatta sorumluluğu kendilerinin aldığını söylüyor. 
Şahin, "Gelen hasta tedavi oluyor. Ameliyat için ise hiç sıra yok" diyor. Şahin, tıbbi alet olarak herhangi bir sıkıntılarının olmadığını, tomografi, ultrason gibi gerekli olan tıbbi cihazın hastanelerinde bulunduğunu belirtiyor. 

SAĞLIK BAKANI Geçiciler raporlu ve izinli 

SAĞLIK Bakanı Recep Akdağ, Hakk ri'ye geçici görevli olarak 45 günlüğüne 10 hekim gönderilmesine rağmen henüz gitmeyen 5 hekimden bazılarının izin veya hastalık raporu aldığını söyledi. Akdağ, "Türkiye'de hekim sayısı yetersiz olduğu için açık o kadar büyük ki, mecburi hizmetle bunu kısmen kapatabileceğiz. Hakk ri'ye 11 uzmanla 8 pratisyen hekim göndermeyi hedefliyoruz. Ama aslında, Türkiye Sağlık Personeli Dağıtım Cetveli'ne göre 64 uzman hekim olmalı" dedi. 


</TEXT>
</DOC>
