<DOC>
<DOCNO> 353346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sonyas02.html </URL>
<DATE> 2005/06/18/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
14 yaşındaki 3 genç kız çocuğuna tecavüz etti, saldırıyı videoya kaydetti 
</HEADLINE>
<TEXT>

     İngiltere'de 14 yaşında üç gencin, 11 yaşındaki bir kız çocuğuna tecavüz edip, cep telefonlarının kamerasıyla olayı kaydetmeleri ülkeyi şoke etti. 
     Üç gencin cep telefonunun video kayıt cihazına aldıkları görüntüleri tecavüz ettikleri kızın sınıf arkadaşlarına ve kendi okullarındaki diğer çocuklara göndermeleri üzerine durum ortaya çıktı. 
     Öğretmenlerin ele geçirdiği ve Scotland Yard'a teslim ettikleri görüntüler üzerine üç gencin tutuklandığı açıklandı. 
     İngiltere'de gençler arasında hızla yayılan yeni akım, polisi sert önlemler almaya zorluyor. Çocuklar ve gençler, yalnız yakaladıkları bir yaşıtlarını ya her tarafını kırana dek dövüyor ya da bir grupla seks yapmaya zorluyor, çektikleri görüntüleri de okullarındaki bütün çocuk ve gençlere gönderip ''dehşet saçmaya'' çalışıyor. 
     
</TEXT>
</DOC>
