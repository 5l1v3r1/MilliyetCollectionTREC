<DOC>
<DOCNO> 373805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sonsiy01.html </URL>
<DATE> 2005/08/29/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Recai Kutan Türkiye'yi AB'ye almayacaklar 
</HEADLINE>
<TEXT>

     Saadet Partisi Genel Başkan Vekili Recai Kutan, Türkiye'yi Avrupa Birliği'ne AB almayacaklarını, bu konuda boşuna vakit kaybedildiğini öne sürdü. 
     Antalya'nın Korkuteli İlçesi'nde partisi tarafından düzenlenen ''Akdeniz Bölgesi Piknik Şöleni''nde konuşan Kutan, Türkiye'nin durumunun kötüye gittiğini ileri sürerek, vatandaşların milli birlik ve beraberlik içinde olması gerektiğini söyledi. 
     Memurun, işçinin, esnafın, emeklinin ve köylünün durumunun perişan olduğunu kaydeden Kutan, ''Türkiye sıkıntı içindedir. Bu sıkıntılar, dış politikada ve ekonomide de devam ediyor. En önemlisi, milli ve ahlaki değerimiz elden gidiyor'' dedi. 
     Dünyadaki terörünün arkasında Avrupa Birliği ülkelerinin olduğunu iddia eden Kutan, ''Türkiye'yi Avrupa Birliği'ne almayacaklar. Boşuna vakit kaybediyorlar. Hükümeti defalarca ikaz ettim. Avrupa Birliği ülkelerinin istekleri bitmez. Kıbrıs elden gitti. Şimdi 'Ege sorununu halledelim' diyecekler. AKP Hükümeti'ni sürekli ikaz etmek gerekir'' diye konuştu. 
     
</TEXT>
</DOC>
