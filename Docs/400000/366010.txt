<DOC>
<DOCNO> 366010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sondun01.html </URL>
<DATE> 2005/08/01/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Rumsfeld Irak'tan çekilmek, saldırıları sona erdirmeyecek... 
</HEADLINE>
<TEXT>

     ABD Savunma Bakanı Donald Rumsfeld, Irak ve Afganistan'daki askerleri geri çekmenin, terör eylemlerini sona erdirmeyeceğini söyledi. 
     Financial Times'da yayımlanan yazısında Rumsfeld, ''aşırı uçtakilerin'', dünya genelindeki saldırılarda kan dökmeye, Amerikan askerlerinin Afganistan ile Irak'a girmesinden en az 20 yıl önce başladığını belirtti. 
     Radikallerin, Batı ile uzlaşma niyetinde olmadığını ifade eden Rumsfeld, yazısında, ''ABD, İngiltere ve koalisyondaki diğer müttefiklerin ilkelerinden vazgeçmelerini istiyorlar'' şeklinde görüş bildirdi. 
     Bazı kesimlerde, Afganistan ile Irak'tan çekilmenin, gelecekteki saldırıların önüne geçilmesinde çare olarak görüldüğünü belirten Rumsfeld, 11 Eylül 2001'de düzenlenen saldırıyı örnek göstererek, bu tarihte, Afganistan'ın Taliban, Irak'ın da Saddam Hüseyin tarafından yönetildiğini söyledi. 
     Rumsfeld, benzeri saldırıların ardındakilerin, eylemlerini ''geçerli olmayan iddialar'' üzerine düzenlediklerini, bin yılda inşa edemeyecekleri zihniyeti yok etmek için saldırdıklarını, ikna edemeyecekleri için öldürdüklerini belirtti. 
     
</TEXT>
</DOC>
