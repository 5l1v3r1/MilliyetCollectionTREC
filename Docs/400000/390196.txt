<DOC>
<DOCNO> 390196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonspo02.html </URL>
<DATE> 2005/10/27/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Cimbom, Beşiktaş ve Trabzon Federasyon'u devirmek için düğmeye bastı 
</HEADLINE>
<TEXT>

     Galatasaray, Beşiktaş, Trabzonspor ve pek çok Anadolu kulübünün, Futbol Federasyonu Yönetim Kurulu’nu devirmek için harekete geçtiği ileri sürüldü 
     
     Kulüplerin hedefi Futbol Federasyonu’nu devirmek 

     Daha önce El değmemiş temiz bir lig istiyoruz’ pankartıyla gerilen, Tahkim Kurulu’nun Deniz Barış davasında verdiği karar sonrası sendeleyen Levent Bıçakcı ve ekibinin, bu muhalefet hareketi sonrası daha zor günlerle karşı karşıya kalması bekleniyor. Federayona cephe alan kulüplerin, yönetim kurulunu değiştirmek için Tahkim Seçimli Genel Kurul’u kullanacağı belirtildi. 
     
     Fenerbahçe’den başka herkes ittifakta yer alıyor 

     Tahkim Kurulu’ndaki sıkıntılar dışında, disiplin kurulu ve MHK yanlışlarından da bunalan Galatasaray, Beşiktaş, Trabzonspor ve bazı Anadolu kulüplerinin, yapılması planlanan Tahkim Seçimli Genel Kurul’u, Federasyon Başkanı Seçimli Genel Kurul’a çevirmeyi planladığı iddia edildi. Birlikte hareket eden bu kulüplerin, bugün Türkiye’ye dönecek olan Beşiktaş Başkanı Yıldırım Demirören’i beklediği ileri sürüldü. Yarınki Kulüpler Birliği toplantısından sonra konuyla ilgili bir açıklama yapılacağı vurgulandı. 
     
</TEXT>
</DOC>
