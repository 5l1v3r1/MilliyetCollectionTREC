<DOC>
<DOCNO> 378788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sonyas15.html </URL>
<DATE> 2005/09/15/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Tuğba Özay BBC belgeselinde 
</HEADLINE>
<TEXT>

     İngiliz Yayın Kurumu BBC tarafından yayınlanan ve aralarında Türkiye’nin de bulunduğu beş İslam ülkesini konu alan "İslam için Savaş" başlıklı bir belgeseli yayınladı. Belgeselin Türkiye ile ilgili kısmında eski Miss Türkiye, manken Tuğba Özay’a yer verildi. 
     BBC Two tarafından yayımlanan belgesel, İslam’ın nasıl ülkelere göre değişikliklerini arz ettiğini gösterirken İslam’ın Pakistan, Endonezya, Malezya, Türkiye ve Fas’taki değişik seslerini sergiliyor. 
     Ziauddin Sardar tarafından sunulan belgeselin Türkiye kısmında eski Miss Türkiye manken Tuğba Özay’a yer veriliyor. Özay, "Her zaman para çüzdanımda dualar taşıyorum ve mümkün olduğunda, boş zamanım olduğunda onları okuyorum. 
     Dualarımda huzur buluyorum" diyor. 
     Tuğba Özay ayrıca, "Önemli olan gerçek bir insan gibi yaşamak ve davranmak. Eğer biri dışarıya çıkıp birine zarar verirse ve sonra eve döndüğünde günde beş defa dua ederse, bu din midir " ifadesini kullandı. 
     
</TEXT>
</DOC>
