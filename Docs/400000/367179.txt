<DOC>
<DOCNO> 367179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/dunya/axdun01.html </URL>
<DATE> 2005/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bomba malzemesi çarşıdan 
</HEADLINE>
<TEXT>


Londra'daki saldırılarda kullanılan patlayıcıların hırdavatçı ve kozmetik dükk nlarında bulunan basit malzemelerden evde imal edildiği anlaşıldı 

DIŞ HABERLER SERVİSİ 


Geçtiğimiz 7 Temmuz'da Londra'da 52 kişinin ölümüne yol açan intihar saldırılarında kullanılan bombaların saç rengini açıcı kimyasallar gibi çok kolay temin edilebilecek basit maddelerden yapıldığı belirtildi. 
CNN'nin internet sitesinde yer alan habere göre, New York Emniyet Müdürü Raymond Kelly, önceki gün güvenlik yetkililerinin katıldığı bir brifingde, ev yapımı patlayıcıların Leeds kentindeki bir otelde buzdolabında saklandığını, yine soğutucular içinde Londra dışındaki bir istasyona götürüldüğünü ve buradan trenle kent merkezine taşındığını söyledi. 
Bombacılar ev yapımı patlayıcıları sıradan bir kozmetik dükk nından elde edilebilen ve saç rengini açmada kullanılan hidrojen peroksit bazlı HMDT maddesinden imal etti. Limondan çıkarılan sitrik asit, ısıtıcı tablet ve cep telefonuyla çalışan fünye ile patlayıcı düzeneklerini tamamlayan bombacıların sanıldığı gibi yüksek teknoloji ürünü askeri malzemeler kullanmadıkları anlaşıldı. Raymond Kelly, "Öyle anlaşılıyor ki, bu teröristler herhangi bir hırdavatçı ile kozmetik dükk nına gidip istedikleri malzemeleri alarak bombaları yapmışlar" dedi. New York polisinin söz konusu bulgulara, saldırıların ardından Londra'da yaptıkları araştırmalardan sonra ulaştıkları belirtildi. 
21 Temmuz'daki bombalı saldırı girişiminde de benzer malzemelerin kullanıldığı, ancak bu kez ateşleme mekanizmasının cep telefonu yerine elle çalıştırıldığı ve fünyelerin patlamadığı sanılıyor. 


</TEXT>
</DOC>
