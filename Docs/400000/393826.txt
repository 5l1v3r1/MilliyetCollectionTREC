<DOC>
<DOCNO> 393826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sonspo12.html </URL>
<DATE> 2005/11/10/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Ailton Beşiktaş'ta az gol attığım için babam bana çok kızacak 
</HEADLINE>
<TEXT>

     Beşiktaş'ın Brezilyalı futbolcusu Ailton, siyah-beyazlı takımda çok az gol attığını, bu nedenle de babasından çekindiğini söyledi. 
     Ailton, BJK TV'de yayınlanan röportajında, babasının çok sert bir insan olduğunu vurgulayarak, ''Benim Beşiktaş'ta bu kadar az gol atmamam lazımdı. Buna ben de inanamıyorum. Beşiktaş'ta az gol attığım için babam bana çok kızacak. Kendisi sert bir insandır. Yakın bir zamanda İstanbul'a gelecek. Benim, o gelinceye kadar en azından birkaç gol daha atmam lazım'' diye konuştu. 
     Bir geçiş dönemi yaşadıklarını kaydeden Brezilyalı futbolcu, ''Antrenörümüz değişti. Antrenman tekniklerimizde de farklılıklar var. Gol sıkıntısı yaşadığımız doğru, ancak Beşiktaş çok kısa bir süre içerisinde daha iyi olacak. Biraz daha çalışıp, rahat olup, goller bulacağımıza inanıyorum'' dedi. 
     
</TEXT>
</DOC>
