<DOC>
<DOCNO> 351606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sontur27.html </URL>
<DATE> 2005/06/13/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
İstiklal Marşı krizi müdürü koltuğundan etti 
</HEADLINE>
<TEXT>

     Halife YALÇINKAYA SİVAS, DHA 

SİVAS Belediyesi Eğitim ve Kültür Müdürü Ömer Gedikli, hafta sonu düzenlenen ve Devlet Bakanı Abdüllatif Şener'in de katıldığı törende İstiklal Marşı'nın art arda 3 kez düzgün çalınamaması nedeniyle Belediye Başkanı Sami Aydın tarafından görevinden alındı. 
     Belediyenin Cumartesi günü düzenlediği yeni araçların teslimi törenine Devlet Bakanı ve Başbakan Yardımcısı Abdullatif Şener de katılmıştı. Program sırasında ses yayın cihazında oluşan arıza nedeniyle İstiklal Marşı'nı Bakan Şener üç kez tekrar ettirmişti. Törendeki konuşmasında özür dileyerek, Konunun gereğini yapacağız'' diyen Sivas Belediye Başkanı Sami Aydın, ses yayın cihazlarıyla ilgili olarak görevlendirilen Belediye Eğitim ve Kültür Müdürü Ömer Gedikli'yi görevinden alarak, Kütüphane Sorumlusu yaptı. Program sırasında görevlilerin heyecandan teybe kaseti ters koydukları söylenmişti. Gedikli'nin görevden alınmasıyla boşalan Eğitim ve Kültür Müdürlüğü'ne ise henüz yeni bir atama yapılmadı. Görevinden alınan Ömer Gedikli, konuyla ilgili herhangi bir açıklama yapmadı. 
     
</TEXT>
</DOC>
