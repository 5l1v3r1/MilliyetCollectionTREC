<DOC>
<DOCNO> 360490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sontur16.html </URL>
<DATE> 2005/07/12/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Tunceli’de evlerin kapısına incil bırakıldı 
</HEADLINE>
<TEXT>

     Ferit DEMİR TUNCELİ, DHA 

TUNCELİ’de kimliği belirlenemeyen kişilerce dün gece çok sayıda evin kapısına, Hıristiyanların kutsal kitabı İncil bırakıldı. 
     Kent merkezinin özellikle Moğoltay ve Yenimahalle semtlerinde 100 kadar evin kapısına, kimliği belirlenemeyen kişilerce dün gece geç saatlerde küçük poşetler içerisinde bırakılan İncil, vatandaşlar arasında şaşkınlık yarattı. Hıristiyanların kutsal kitabı İncil’in bu şekilde dağıtılması merak konusu olurken, polis geniş çaplı araştırma başlattı. 
     Sabah kalktığında kapısının önünde İncil’i gören SHP’li İl Genel Meclisi üyesi Halil Ateş, Bizim hiç bir dinle sorunumuz yok. Bizim dünya görüşümüz, bütün dünya insanlarının kardeşliğidir. Açıkta satılabilinen ya da dağıtılabilinen bir dinin kutsal kitabının Tunceli’de gece yarısı evlerin kapılarına bırakılmasına anlam veremiyorum. Bu iş biraz tuhafıma gitti'' dedi. 
     
</TEXT>
</DOC>
