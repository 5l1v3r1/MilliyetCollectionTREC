<DOC>
<DOCNO> 359591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/yazar/theper.html </URL>
<DATE> 2005/07/09/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Muacceliyet şartı 
</HEADLINE>
<TEXT>


Son günlerde pek çok kiralayanın sorduğu bir soru var "Muacceliyet şartı". 
Nedir bu muacceliyet şartı 
Muacceliyet şartı şu Özellikle kira sözleşmelerinde şöyle bir hüküm konulur. "Kira bedellerinden herhangi biri zamanında ödenmezse dönem sonuna kadarki tüm kira bedelleri muaccel olur." 
Muaccel olur demek istenilebilir hale gelmek demektir. Yani kiracı bir ayın kirasını ödemezse, kiralayan dönem sonuna kadarki tüm kira bedellerini talep edebilir. Bu hüküm, kirasını aksatan kiracı için bir müeyyide teşkil eder, durumun önemini bilen kiracı kira bedelini aksatmaz. 
İyi güzel de, niye bugünlerde bu konu soruluyor 
Efendim, bakanlarımızdan biri kalktı dedi ki 
"Yıl sonuna kadar yeni Ticaret Kanunu kabul edilir. Kira konusu da Borçlar Kanunu içinde yer alır, biz de muacceliyet şartını kaldıracağız." 
Vatandaş, yasanın hangi tarihte çıktığını veya çıkacağını nasıl takip etsin, her gün yasa değişiyor, biz bile takipte aciz kaldık. Sadece yasa değişmekle kalmıyor, sistem değişiyor. Bunu haklı olarak takip edemeyen vatandaş muacceliyet şartının artık kalktığını zannediyor. İşte soru bu yüzden, çünkü kira sözleşmelerinin büyük bölümünde bu şart var. 
Şimdi yanıtını vereyim. 
Hayır, muacceliyet şartı kalkmadı. Halen geçerli. 
Yeni yapılacak Borçlar Kanunu içinde de kalkmasını beklemiyorum. Bu şart hukuki bir kavramdır. Başka hukuki ilişkilerde de kullanılır. Hukuki bir sistemi kalkıp da bir mukavele kira mukavelesi için değiştiremezsiniz. Bir hukuki ilişkide her iki taraf da kendini teminat altında tutmak ister. Bankalar bir kredi mukavelesinde ipotekten tutun birkaç kefile kadar teminat alırken, bir devlet ihalesinde büyük meblağlarda teminat ve cezai şartlar yer alırken, kira ilişkisinde bir kiralayanın kendini bu kadar teminat altına almasının nasıl bir mahzuru var Kefilin kefaletinin bir dönemle sınırlı olduğu, bir tahliye davasının yıllarca sürdüğü, kiracıyı tahliye için kanunda sayılı sadece üç beş tahliye sebebinin bulunduğu bir sistemde kiralayanlar niye düşman gözüyle görülür Bunu anlamanın imk nı yoktur. Muacceliyet şartı hukuki bir olaydır, kaldırılması fahiş hatadır, bu hata yapılmamalıdır, zira bugüne kadar çok hata yapılmıştır, artık yeter. 



</TEXT>
</DOC>
