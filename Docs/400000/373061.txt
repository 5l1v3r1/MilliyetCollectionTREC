<DOC>
<DOCNO> 373061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sondun48.html </URL>
<DATE> 2005/08/26/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Nasrallah "Irak'ta federalizme karşıyım" 
</HEADLINE>
<TEXT>

     Lübnan’daki Hizbullah örgütünün lideri Şeyh Hasan Nasrallah, Irak’ta federalizme karşı olduğunu söyledi. 
     Nasrallah, Kuveyt’te yayımlanan El Ray Elam gazetesine yaptığı açıklamada, "dini temel alarak Irak’ı bölmenin kaygı verici olduğunu" belirtti. 
     Nasrallah, Irak’ta yeni anayasa taslağındaki tartışmalı konulardan biri olan federalizme ilişkin bir soru üzerine yaptığı açıklamada, bu ülkenin içişlerine karışmak istemediklerini belirterek, Irak’ın birliğini, halkın, hükümetin, toprakların ve kurumlarının bütünlüğünü koruma çağrısında bulundu. 
     "Irak’ı bölmek için yapılan tüm girişimlerin bu ülkeyi ve bölgedeki ülkeleri etkileyeceği" uyarısında da bulunan Nasrallah, Iraklıları, Amerikalılar ve İsraillilere, ülkeyi bölme fırsatı vermemeye çağırdı. 
     
</TEXT>
</DOC>
