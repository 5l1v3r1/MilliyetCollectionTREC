<DOC>
<DOCNO> 358939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sondun56.html </URL>
<DATE> 2005/07/07/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Kemer'de kaybolan dağcının cesedi, Göknük Kanyonu'nda bulundu... 
</HEADLINE>
<TEXT>

     Tatil için geldiği Antalya’nın Kemer İlçesi’nde, kaldığı otelden, "Tahtalı Dağı’na gidiyorum" diyerek çıkan ve 11 gündür haber alınamayan Alman dağcı Torsten Pank’ın cesedi, AKUT ekibi tarafından Göynük Kanyonu’nda bulundu. 
     AKUT Antalya Sorumlusu Yılmaz Sevgül, AA muhabirine yaptığı açıklamada, 6 kişilik ekiple sürdürdükleri arama çalışmaları sırasında, Pank’ın cesedinin kanyon içindeki suda bulunduğunu bildirdi. 
     Alman dağcının, kanyondaki yaklaşık 25 metrelik yüksekte bulunan kayalıklardan düşmüş olabileceğini belirten Sevgül, dağcının cesedinin çıkarılmasının güç olduğunu söyledi. Sevgül, "Bu akşam cesedin çıkartılması mümkün görülmüyor. Çok iyi bir plan yapılmalı. Çünkü bu bölge oldukça korkunç ve tehlikeli bir bölge. Çok iyi bir plan yapmalıyız" dedi. 
     Tatil için Antalya’nın Kemer İlçesi’ne gelen Alman dağcı, 27 Haziran’da dağlara tırmanmak üzere otelden ayrılmıştı. 
     
</TEXT>
</DOC>
