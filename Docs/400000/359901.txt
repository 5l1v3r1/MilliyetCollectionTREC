<DOC>
<DOCNO> 359901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/son/sontur17.html </URL>
<DATE> 2005/07/10/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Trafikte 15 ölüm noktası... 
</HEADLINE>
<TEXT>

     Emniyet Genel Müdürlüğü uzun yaz tatiliyle birlikte artan kazaları önlemek amacıyla karayollarındaki en tehlikeli 15 kör noktayı açıkladı. 
     Yaz tatiliyle birlikte artan kazaları önlemek amacıyla Emniyet Genel Müdürlüğü, bir dizi önlem aldı. Türkiye yollarında en çok kazanın meydana geldiği 15 kör noktayı açıklayan enmiyet Müdürlüğü Sözcüsü İsmail Çalışkan, sürücülerin bu noktalarda yavaş gitmelerini ve daha dikkatli olmalarını istedi. Çalışkan, trafik kazalarının nedeni olarak acelecilik, kurallara uymama, aşırı hız ve hava sıcaklığının etkili olduğunu söyledi. Özellikle yurt dışından gelen ve sahil kesimindeki yörelere tatile çıkan vatandaşları uyaran İsmail Çalışkan, "Sürücüler tehlikeli noktalarda hatalı sollama ve hız yapmazsa kaza da olmaz" dedi. 
     
     İşte yollarımızdaki en tehlikeli bölgeler 

     1- Denizli yol ayrımı - Akköy yönü Pamukkale mevkii 
2- Denizli yol ayrımı - Akköy istikameti Yeniköy mevkii 
3- Silifke - Mut istikameti Dörtyol Kavşağı 
4- Çerkezköy - Çorlu istikameti Yulaflı kavşağı 
5 - Denizli yol ayrımı - Akköy yönü Karahayıt mevkii 
6 - Erdek - Bandırma istikameti, 6. km 
7 - Kemer yol ayrımı - Antalya istikameti 
8 - Turgutreis - Milas istikameti Konacık mevkii 
9 - Ayvalık yol ayrımı - Balya yol ayrımı istikameti 
10 - Bolu - Ankara il sınırı Kızılcahamam istikameti Azaptepe Deresi mevkii 
11 - Çeşme - İzmir istikameti Urla ilçe giriş kavşağı 
12 - Çakırlar yol ayrımı - Taşağıl yol ayrımı istikameti 
13 - Antalya - Burdur istikameti 14. km 
14 - Ankara - Polatlı istikameti Köy Hizmetleri önü 
15 - Muğla - Antalya il sınırı Kale istikameti 

POSTA 
     
</TEXT>
</DOC>
