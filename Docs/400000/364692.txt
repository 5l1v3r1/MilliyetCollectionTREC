<DOC>
<DOCNO> 364692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/soneko23.html </URL>
<DATE> 2005/07/27/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Yabancılar gayrimenkulde Antalya sevdalısı... 
</HEADLINE>
<TEXT>

     Fatma Ünal AA 

Antalya'ya yabancıların ilgisi sürüyor. Bölgede bugüne kadar 44 ülkeden 13 bin 249 yabancı, 10 bin 79 taşınmaz alındı. Bölgede toplam 3 milyon 159 bin 269 metrekare arazi- arsa, bina meskenli arsa ve daire alanı, yabancıların mülkiyetine geçerken, bunların 1 milyon 491 bin 445 metrekaresine Almanlar sahip oldu. 
     Alınan bilgiye göre, 2001 yılında 455, 2002'de 783, 2003'te 1066 yabancının mülk satın aldığı Antalya'da, geçen yıl arsa- arazi, bina meskenli arsa ve daire alan yabancı sayısı ise 1802 oldu. Bu yılın altı aylık bölümünde, 700 yabancıya satış gerçekleşirken, bunların 450'si Alanya'yı tercih etti. Yabancılar, bölgede en çok Alanya, Manavgat ile Antalya merkez ve Kaş'tan mülk edindi. Yabancıya satılan gayrimenkullerin yaklaşık yarısının mülkiyetine ise Almanlar sahip oldu. 
     Antalya'da bugüne kadar 44 değişik ülkeden 13 bin 249 yabancı, 8 bin 677'si daire, 1184'ü arazi-arsa ve 218'i bina meskenli arsa olmak üzere toplam 10 bin 79 taşınmaz satın aldı. Antalya bölgesindeki bir milyon 834 bin 510 metrekaresi arsa-arazi, 272 bin 867 metrekaresi bina meskenli arsa ve bir milyon 51 bin 892 metrekaresi daire alanı olmak üzere toplam 3 milyon 159 bin 269 metrekarelik arazi-arsa, bina meskenli arsa ve daire alanı, yabancıların mülkiyetine geçti. Bunların 1 milyon 491 bin 445 metrekaresine Almanlar sahip oldu. 
     
     AVRUPA BİRLİĞİ ŞEHRİ GİBİ 
     Antalya'da başta Almanya, Hollanda, İngiltere olmak üzere en çok Avrupalılar mülk edindi. Bugüne kadar Antalya'da 5 bin 879 Alman, 4 bin 490 taşınmazın sahibi oldu. Almanlar, 3 bin 833 daire, 927 bin 581 metrekarelik 576 arsa-arazi, 143 bin 835 metrekarelik 81 bina meskenli arsanın mülkiyetini aldı. 
     Hollandalılar da, Antalya'da mülk sahibi olmayı tercih ettiler. Bölgede 1939 Hollandalı, 1396 taşınmaz satın aldı. Bu taşınmazların 1262'si daire, 122'si arsa-arazi, 12'si de bina meskenli arazi olarak saptandı. 
     Antalya'da 1808 İngiliz, 1321 taşınmaz alırken, bunların 1031'ini daire, 215'ini arsa-arazi, 75'ini de bina meskenli arsa olarak tercih ettiler. 
     Bu arada, 888 Danimarkalı, 883 İrlandalı, 573 Norveçli, 286 Belçikalı, 182 Avusturyalı, 139 İsveçli ve 49 İtalyan da, Antalya'da mülk satın aldı. Antalya'da 71 ABD'li de 20'si arsa, 10'u bina meskenli arsa ve 55'i daire olmak üzere 85 taşınmaz satın aldı. 
     Japonya, İsrail, Estonya, Fransa, Mısır, Polonya, İran, İspanya dahil 44 ülkenin vatandaşları tarafından tercih edilen Antalya'da, Guatemalalı 2 kişi de 2 daire ve bir arsanın sahibi oldu. 
     
</TEXT>
</DOC>
