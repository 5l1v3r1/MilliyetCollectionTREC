<DOC>
<DOCNO> 378096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sonsiy07.html </URL>
<DATE> 2005/09/13/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Financial Times 12 Eylül mirası hala hissediliyor 
</HEADLINE>
<TEXT>

     Financial Times gazetesi, Türkiye’de 12 Eylül mirasının hala kendini hissettirdiğini ifade etti. 
     Gazetenin Türkiye muhabiri Vincent Boland tarafından yazılan haberde, 1982 anayasasında, Avrupa Birliği’ne uyum çerçevesinde idamın kaldırılması gibi, pek çok ciddi değişiklik yapılmasına rağmen "askeri ruhla yazılan" anayasa ruhunun hala Türkler üzerinde etkili olduğu belirtildi. 
     Haberde, 12 Eylül’ün Türkiye’de yaşanan ilk askeri darbe olmadığı ancak en şiddetlisi olduğu ve çok sayıda toplu gözaltı yaşandığı ifade edildi. 
     Gazete, 12 Eylül darbesinin en önemli sonuçlarından birinin depolitizasyon olduğunu, bu depolitizasyonun da Türkiye’de radikal İslam’ın ılımlı İslam haline dönüşmesine yardımcı olduğu belirtildi ve bu duruma bir örnek olarak da Başbakan Recep Tayyip Erdoğan gösterildi. 
     Bazı Türklerin 12 Eylül darbesinin ülkedeki anarşiyi bitirdiği görüşünde olduğu belirtilen haberde, "Ordunun Türk toplumu içinde yerinin Avrupa’da bir benzeri daha yok" denildi. 
     
</TEXT>
</DOC>
