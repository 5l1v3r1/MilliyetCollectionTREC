<DOC>
<DOCNO> 386959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sonspo30.html </URL>
<DATE> 2005/10/15/ </DATE>
<TIME> 22.55 </TIME>
<AUTHOR>  </AUTHOR>
<HEADLINE>
Aybaba "Her şeyi yaptık", Kocaman "Bir puan sevindirici" 
</HEADLINE>
<TEXT>

     Ankaraspor Teknik Direktörü Samet Aybaba, 3 haftadır futbol adına her şeyi yaptıklarını söyledi. 
     Aybaba, Konyaspor maçı sonrası yaptığı açıklamada mükemmele yakın oynadıklarını belirterek, ''Konyaspor da iyi bir oyun ortaya koydu. Biz 3 haftadır futbol adına her şeyi yapıyoruz, ancak futbolda gol diye de bir şey var. Sonuçta güzel bir maç oldu. Bizi sevindiren savunmamızın çok disiplinli ve iyi oynamasıydı''diye konuştu. 
     Konyaspor Teknik Direktörü Aykut Kocaman da yaptığı açıklamada, her iki takımın da karşılaşma öncesi sorunlar yaşadığını ifade ederek, ilk yarıda birçok pozisyon yakalamalarına karşın bunlardan yararlanamadıklarını söyledi. 
     Ligin ilk 5-6 takımı arasında yer almayı amaçlayan iki takımın mücadelesi şeklinde geçen karşılaşmada, Ankaraspor'un savunmasının bütün zaaflarından arınmış olarak mücadele ettiğini belirten Kocaman, ''İlk yarıda birçok pozisyon yakalamamıza rağmen son vuruşlarda başarılı olamadık. İkinci yarıda Ankaraspor daha iyi oynadı ve sahamıza yerleşti. Bu şartlarda Ankaraspor deplasmanından alınan beraberlik sevindirici'' dedi. 
     
</TEXT>
</DOC>
