<DOC>
<DOCNO> 398585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sondun20.html </URL>
<DATE> 2005/11/28/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Saddam, mahkemede yargıçla tartıştı, görüntüler sansürlendi 
</HEADLINE>
<TEXT>

     Irak'ta Duceil katliamından 7 yardımcısıyla birlikte yargılandığı davanın görüldüğü mahkeme salonuna gelen Irak'ın devrik lideri Saddam Hüseyin, salona geç kalmasından ötürü baş yargıçla tartışmaya başladı. 
     Saddam, salona yaklaşık 8 dakika gecikmesinin nedeninin, asansörün arızalanması ve zincirlerle kelepçelerin elinde Kur'an-ı Kerim ile birlikte 4 kat merdiven çıkmasını zorlaştırması olduğunu kaydetti. 
     Yargıcın polise bunun tekrarlamamasını söyleyeceğini ifade etmesi üzerine Saddam, ''Onlara söylemenizi değil, emretmenizi istiyorum. Siz bir Iraklısınız onlar işgalci ve zaptediciler'' dedi. 
     Saddam ayrıca mahkeme salonuna yabancı muhafızlar eşliğinde getirilmekten şikayetçi oldu ve muhafızların belgeleri ve dolmakalemini alıp götürdüğünü savundu. 
     Irak'ın devrik liderinin yargıca, ''Neden ihtiyacım olan dolmakalemimle belgelerime el koyuyorsunuz Kendimi nasıl savunacağım '' diye sorması üzerine davayı izleyen televizyon, olayın görüntü ve sesini kesti ve kamera yargıcın arkasında asılı adalet terazisi görüntüsüne odaklandı. 

     
</TEXT>
</DOC>
