<DOC>
<DOCNO> 381038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/guncel/axgun02.html </URL>
<DATE> 2005/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Anneden politikacı 
</HEADLINE>
<TEXT>


Alman Federal Parlamentosu'na seçilen Türklerden Ekin Deligöz, Tokat'ın ilk kadın belediye meclisi üyesi olan anneannesi sayesinde, 4 yaşındayken Ecevit'le tanışmış 

MEHMET AKTAN Berlin 

Yeşiller Partisi'nden Alman Federal Parlamentosu'na 3. kez seçilmeyi başaran ilk Türk kökenli milletvekili olan Ekin Deligöz'ün anneannesi Lütfiye Güler'in de Tokat'ta ilk kadın belediye meclis üyesi olduğu ortaya çıktı. Alman gazeteci yazar Peter Scholl - Latour'un 1999'da yazdığı Türkiye kitabında, Tokat'a ayırdığı sayfada "Anadolu'nun Jeanne d'Arc'ı" diye tanımladığı anneannenin hik yesini Başbakan Gerhard Schröder de biliyor. 

17'sinde Yeşiller'de 
Federal Meclis'e ilk kez 27 yaşında seçilen Deligöz'ün 34 , her ne kadar anneannesi sayesinde 4 yaşında Bülent Ecevit'le tanışıp, 9 yaşında barış mitinglerine katılsa da politikaya atılması 17 yaşında Yeşiller Partisi gençlik kollarına girmesiyle başladı. 
"Asıl babam" dediği annesinin ikinci eşi sayesinde Yeşiller'le tanışan Deligöz, 1997'de Alman vatandaşı oldu, 1 yıl sonra da Federal Meclis'e girdi. Öğretmen olan annesiyle birlikte 8 yaşında Almanya'ya gelen Deligöz'ün öz babası ise Türkiye'de kaldı. 
Konstanz Üniversitesi'nde İdari Bilimler Bölümü'nü bitiren Deligöz, 1999'da üniversiteden arkadaşı Hans Jürgen'le evlendi. 4 yaşındaki oğlu Sinan'ı Yeşiller'in tüm kongrelerine götüren Deligöz, bu açıdan da anneannesinin izinden gidiyor. 

'Yanlış partidesin' 
Siyasete ilk adımını anneannesi Güler sayesinde attığını belirten Deligöz, şunları anlattı "Anneannem h l hayatta, benim için örnek bir politikacıdır. Liseyi bitirip evlenmiş, 8 çocuk sahibi olmuş ve yıllar önce Tokat'ta ilk kadın üye olarak şehir meclisine girmişti. Ben 4 yaşındayken, Ecevit, Tokat'a bir mitinge gelmiş. Anneannem oraya beni de götürmüş ama sıkıldığım için ağlayınca beni Ecevit'in kucağına vermiş." 
Deligöz, Schröder'in bile tanıdığı anneannesini de şöyle anlattı "Ünlü yazar Peter Scholl - Latour, kitabında Tokat'taki çalışmalarına da bir sayfa ayırmış. Anneannemi de 'Anadolu'nun Jeanne d'Arc'ı gibi sunmuş. Birkaç yıl önce Schröder, Türkiye ziyaretinde beni de heyete dahil etti. Herhalde kitapta, 'Torunu da Almanya'da milletvekili' yazıyor. Uçakta sohbet ederken anneannemi tanıdığını söyledi. Şaşırdım, meğer kitapta anneannemle ilgili bölümü okumuş. Bana 'Anneanneniz süper, siz yanlış partidesiniz' dedi." 

Siyasette çok aktif 
Üniversite öğrencisi olduğu dönemde, AB'den burs kazanan Deligöz, Alman vatandaşı olmadığı için bursu alamadı. Bunun üzerine 1997'de Alman vatandaşlığına geçen ve 1998'de Federal Meclis'e giren Deligöz, parti meclis grup başkan yardımcılığının yanı sıra, aile ve gençlik konularında pek çok yasanın hazırlanmasında aktif olarak çalıştı. 
İki kez arka arkaya Çocuk Komisyonu Başkanı olan Deligöz, "Türk kökenli bir politikacı olarak sadece Türkiye ve Türkler konusunda değil, başka konuda da görev yapabileceğimi gösterdim" dedi. 


</TEXT>
</DOC>
