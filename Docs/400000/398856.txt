<DOC>
<DOCNO> 398856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/spor/ydemirkol.html </URL>
<DATE> 2005/11/29/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Yabancı teknik direktör 
</HEADLINE>
<TEXT>


Maçın 19'uncu dakikasında Kaka sakatlandı. Herkes rahatladı. Fenerbahçe'yi ilk maçta yıkan Brezilyalı çıkıyordu. Ama kenara gelen adam Rui Costa oldu. Hani 2 sene önce Galatasaray'a alınmalı, Olimpiyat Stadı ancak böyle dolar dediğimiz Portekizli. Portekizli 24 milyon Euro'luk Gilardinho ve 83 milyon Euro'luk teklif almış Sheva'yı tamamlayacaktı. Peki Fenerbahçe bu üçlüyü nasıl karşılıyordu Daum'un defansif 5'lisinde görevlendirdiği 3 oyuncu yerlerine yabancısızdı. Deniz sol bekte, Servet göbekte, Ümit çapa. Bu tablo, Fenerbahçe-Milan-Galatasaray üçgeni hakkında yapılacak yorumlar için iyi bir başlangıç noktasıdır. 
Bu Milan yenilmez miydi peki Fiorentina ve PSV'nin yendiği, Eindhoven'ın yenilmediği bir takımı Fenerbahçe yenebilir. Hiç kuşkusuz 
Ama Daum'un seçimleriyle zor görünüyor. Fenerbahçe, Milan karşısında 3 oyuncusundan mahrum çıktı. Üç önemli oyuncu Alex, Aurelio ve Luciano. Daum bu açığı kapatamadı. Kapatamamak bir yana bunu yapmaya çalışırken, 5 açık verdi. 

Yap-boz 
Bu, o akşamın hatası değildi. Daum hatayı o maçta yapmadı. O akşam 2 yıldır yaptığı hataların acı meyvesidir. 14 oyuncuyla sürekli mevki değiştirerek oynayıp kadroyu genişletememe hatasıdır yaptığı. 
Sivas'ta h l genç bir efsane olan Can Arat, sakatlıktan çıkmış Servet'ten daha uygun bir tercihtir aslında. Akdeniz Oyunları'nda milli takımda görev yapan bu oyuncu, kulübede. En kolay maçlarda bile şans bulamıyor, hazırlanamıyor. Dünya Gençler Şampiyonası'nda takımın en iyisi olan Olcan Adın bu takımda Aurelio ve Alex'in açığını kapatmaya namzet tek adam, ama ne Vestel ne Ankaragücü maçlarında yok. Halbuki aynı şampiyonada görev almış misal 2. turda Hollanda'da yedek kalmış Affelay PSV'nin ilk 11'inde. 
Daum'un kadrosu öyle değişmez bir yap-boz ki, 23 yaşındaki Semih Şentürk h l genç ve umut vaad eden oyuncu. Halbuki Tuncay'dan sadece bir yaş küçük, Emre Belözoğlu'ndan iki. 
Daum ya da Aziz Yıldırım iyi bir takım kurdu. Ama bu kadro Türkiye'nin en dar kadrolarından biri. Çünkü iyi takımlarda her mevkinin yedeği vardır. Değiştirirsiniz. Daum'un takımında 3 eksik olunca 6 oyuncunun yeri değişiyor. Daum işte bu yüzden başarısızdır. Ve iddiam o ki, Milan maçındaki kadro Sami Yen'e çıksa aynı farkı yerdi Fenerbahçe. 
Daum'un yaptıklarını övmeli. Ama eksikleri de acı sonuçlar doğuruyor. 

Asist de anons edilmeli 
Appiah'ın, Nobre'ye attığı pas Fenerbahçe'nin 45 dakika, hatta maç boyunca yaptığı her şeyden daha değerli. Eğer stat Saracoğlu olsa anonsta Nobre'nin adı söylenecekti. Ama işi yapan Stephen. Sanırım Bundesliga'da bazı statlarda yapılıyor. Bizde de yapılmalı ve böyle asistleri yapan oyuncu anons edilmeli. 

Rüya forvet 
Bu forveti bir araya getiren takımın gol yüzdesi belki artar. Ama Türkiye'ye geldiklerinde komik bir durum oluşur. Manşetleri okur gibiyim. Leş gibisiniz. Kokuyorsunuz. Düşünün Kaka, Berbatov, Bogdanaviç. 

Yabancı sayısal sınırlaması 

Yazdıklarımı, söylediklerimi herkesin anlamasını beklemem. Belki ben tam anlatamamışımdır. Belki okuyan anlamamıştır ya da fanatikliği algısını kapamıştır. Olabilir normaldir. Ama bu kadar çok yazdığım ve anlatmaya çalıştığım bir konuyu Öcal Abi'ye Uluç anlatamamışsam demekki sorun bende. Öcal Abi benim yabancı sınırlaması hakkındaki görüşlerimin Fenerbahçe'nin tezi olduğunu söyleyince yeniden yazmak gerekti. Baştan alalım 
1- Yabancı sınırlaması kalkmalı. 
2- Transferin gerçekleşebilmesi için, oyuncunun Türkiye'de yapacağı işi yapacak Türk vatandaşlarının kısıtlı sayıda olduğu ispat edilmeli. 
3- 18 yaşından küçük oyuncular için Son dört yılda alt yaş grubu milli takımlarda sürekli yer almış olma zorunluluğu getirilmeli. 
4- 18 yaşından büyükler için Son 2 yılda oynadığı milli maçların 75'inde aday kadroya çağrılmış olma zorunluluğu olmalı. 
5- Oyuncu ülke içinde takım değiştirirken dahi, bu şart çalışma lisansı için zorunlu tutulmalı. 
6- Buna fantezi bir ek yapılabilir. Belki 7 büyük ligde sürekli 11 oynayan oyuncular da çalışma lisansı alabilir. Arjantin, Brezilya, Fransa, Almanya, İngiltere, İspanya, İtalya 
Bu Fenerbahçe tezlerinin dışındadır. Çünkü 6. madde hariç bu sistem uygulanırsa Fenerbahçe, Appiah dışında hiçbir yabancısıyla sözleşme imzalayamazdı. 
Bu işin bir yönü. Diğer yönü ise Aziz Yıldırım'ın bu tezi ortaya atarken bundan kendisinden çok diğerlerinin yararlanacak olduğunu ıskalamasıdır. Bahsettiğim şartlar konursa bu ülkenin en iyi 2 takımı, iki - üç yıl İçinde Antep ya da Gençler olur. Çünkü onların yurt dışı izleme ekipleri büyüklerden daha iyi. Diğerlerini küçümsemiyorum. Ama şunu unutmamalı Fener'i ayakta tutan Aurelio ve geçen yıl takıma sınıf atlatan Şimek'i Trabzon buldu. Trabzon'a fazlasını bulma hakkı tanırsanız, 2 yıl öncesinin en iyi orta sahası Hüseyin böyle yayılıp 2 trilyon isterim diye tutturmaz gelişmesini sürdürürdü. 
'Yabancı sayısal sınırlaması' kalkmalı. Bu bir taraftar görüşü değil, dünya görüşüdür. Tersini düşünenlere sonuna kadar saygılıyım, ama öyle düşünüyorlar diye onları bir takımın tezini savunmakla suçlamam. 





</TEXT>
</DOC>
