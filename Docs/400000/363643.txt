<DOC>
<DOCNO> 363643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sondun23.html </URL>
<DATE> 2005/07/23/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Mübarek Terörle mücadeleyi sürdürmeye kararlıyız... 
</HEADLINE>
<TEXT>

     Mısır Cumhurbaşkanı Hüsnü Mübarek, Şarm El Şeyh'te düzenlenen saldırıların ardından, ''terörle mücadeleyi sürdürmeye kararlı olduklarını'' söyledi. 
     Mübarek, Mısır televizyonuna yaptığı açıklamada, ''Mısır'ın istikrarını bozmayı hedefleyen bu alçakça saldırı, terörle mücadeleyi sürdürmedeki kararlılığımızı güçlendirecektir'' dedi. 
     ''Terörle mücadeleyi tüm güçlerimizle sürdüreceğiz ve şantaja boyun eğmeyeceğiz'' diye konuşan Mübarek, Mısır'ın Ortadoğu'da gelişme, barış ve istikrar için adım atmayı sürdüreceğini kaydetti. 
     Mübarek, saldırıların ardından bölgeyi ziyaret etmişti. 
     Hüsnü Mübarek, Şarm El Şeyh'teki patlamada büyük hasar gören Ghazala Gardens oteline 10 km uzaklıktaki Movenpick-Golf oteli kompleksinde bir villada oturuyor. 
     Mısır'ın ünlü turistik beldesi Şarm El Şeyh'te iki oteli vuran bombalı saldırılarda 83 kişi öldü, yaklaşık 200 kişi yaralandı. 
     
</TEXT>
</DOC>
