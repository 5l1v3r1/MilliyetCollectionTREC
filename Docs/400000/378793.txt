<DOC>
<DOCNO> 378793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/astro/index.html </URL>
<DATE> 2005/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Mantıklı hareket etmeliyiz 
</HEADLINE>
<TEXT>


Bugün görüş ayrılıkları yüzünden bazı zorluklarla karşılaşabiliriz. İletişim, yolculuklar ve ticari konularda daha fazla çaba sarf etmek gerekebilir. Düşüncelerimizi yenilemek durumunda kalabiliriz. Konsantre olmak için kendimizi zorlayacağız. 
Koç'lar bugün kendilerini ifade etmekte başarılılar. Arkadaşlarla ilgili konularda paylaşımcı yanlar kullanılırken, grup çalışmalarında pozitif destek görecekler. Boğa'lar iyimser günlerindeler. İş hayatında destek alacakları koşullar, onların başarısını pekiştiriyor. İkizler olumlu enerjiler altında. Yeniliklere açık olmak onlara iyimserlik katarken, yabancılarla ilgili girişimler olumlu sonuçlar getirebilecek. Yengeç'ler aceleci olmadan olaylara sakin yaklaşmalı. Duygusal alanda engeller yaşamak onları zorlayabilir. Bugün ortaklaşa harcamalar gündeme gelebilecek. Aslan'lar birebir ilişkilerde hareketli bir gündeler. Duygusal olarak tutarlı olmanın onlara sağlayacağı yararlar göz ardı edilmemeli. Başak'lar detay gerektiren konulara gereken önemi vermeliler. Bugün zaman kaybetmeden ellerindeki işleri bitirmeli ve sağlık konusunda özenli olmalılar. 
Terazi'ler yaratıcı alanda bugün de hevesli görünüyorlar. Aşk hayatında onlara heyecan verecek gelişmelerin içinde olmaktan mutlular. Akrep'ler duygusal anlamda gerginler ve huzursuzluk içindeler. İyimser yaklaşımları, eve ait düşündükleri değişiklikler için heveslendirici olabilecek. Yay'lar yakınlarla ilgili konuların içindeler ama eğitim konusu da her zamankinden öncelikli görünüyor. Bununla ilgili yakınların desteği de göze çarpıyor. Oğlak'lar maddi alanda rahatlar ancak, harcamalarında abartıya gitmemek gerekir. Birikimleri konusunda ise ileriye dönük düşünmelerinde fayda var. Kova'lar yine ön plandalar ve yeni adımlar onlar için önemli gelişmeler sağlayabilir. Kişisel girişimleri ise yakınların desteğini alıyor. Balık'lar birçok konuda düşünmeden karar verebilir. Bu nedenle duygusal etkilere açık olmaktan kaçınmalı ve gerçekçi olmalılar. 
</TEXT>
</DOC>
