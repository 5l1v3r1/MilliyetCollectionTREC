<DOC>
<DOCNO> 372279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sontur36.html </URL>
<DATE> 2005/08/23/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Adana'da orman yangını... 
</HEADLINE>
<TEXT>

     Adana'nın Feke İlçesi'nde çıkan yangında, 2.5 hektar kızıl çam ormanı tahrip oldu. 
     Orman İşletmesi Müdürlüğü yetkililerinden alınan bilgiye göre, ilçeye bağlı Yayla Gediklisi Köyü yakınlarındaki ormanlık alanda bilinmeyen nedenle yangın çıktı. 
     Kısa sürede büyüyen yangın, orman ekipleri ile vatandaşların müdahalesi sonucu kontrol altına alındı. 
     Soğutma çalışmalarının devam ettiği bildirilen yangında, 2.5 hektar kızıl çam ormanlık alanının tahrip olduğu belirtildi. 
     Bu arada, söndürme çalışmaları sırasında dumandan zehirlenen ve Kozan Devlet Hastanesi'ne kaldırılan Mehmet Yiğen, tedavi edildikten sonra taburcu edildi. 
     
</TEXT>
</DOC>
