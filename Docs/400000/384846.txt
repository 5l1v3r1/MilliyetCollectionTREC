<DOC>
<DOCNO> 384846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sonsiy26.html </URL>
<DATE> 2005/10/07/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Gül, Rehn'e Kayserispor forması hediye etti 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül ile AB'nin Genişlemeden Sorumlu üyesi Olli Rehn, Turkcell Süper Ligi takımlarından Kayserispor'un antrenmanını izledi. 
     Kayseri'de açılış ve ziyaretlerde bulunan Gül ve Rehn, Hilton Oteli'nde düzenlenen iftar yemeğine katıldı. 
     Rehn'in yolculuk edeceği THY'nin tarifeli İstanbul uçacağı rötar yapınca, Gül, Rehn ve beraberindekiler Kayserispor'un Karpuzatan'daki tesislerine giderek takımın antrenmanını izledi. 
     Rehn, burada kendisine verilen topla futboldaki becerilerini sergiledi. Rehn, bir ara Gül ile paslaştı. 
     Gül, Rehn'e Kayserispor forması, flaması ve Türk Bayrağı hediye etti. 
     Çevredekilerin ısrarını kıramayan Rehn, soğuk havaya rağmen paltosu ve ceketini çıkarıp kendisine hediye edilen Kayserispor formasını giyerek top peşinde koşturdu. 
     Kayserispor Teknik Direktörü Ertuğrul Sağlam'ın bir yabancı oyuncuya ihtiyaçları olduğunu söylemesi üzerine, ''Rehn'in Kayserispor'un yeni transferi olduğu'' esprisi yapıldı. 
     Gül ve Rehn, futbolcularla da hatıra fotoğrafı çektirdi. 
     
</TEXT>
</DOC>
