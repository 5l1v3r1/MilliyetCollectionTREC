<DOC>
<DOCNO> 371003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sontur37.html </URL>
<DATE> 2005/08/18/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
"İhbar Hattı" fuhuş batağından kurtardı... 
</HEADLINE>
<TEXT>

     Antalya’nın Alanya İlçesi’nde, "157 Yabancılar İhbar Hattı"nı arayıp, kendisine zorla fuhuş yaptırıldığını belirterek, yardım isteyen Ukraynalı kadın, düzenlenen operasyonla kurtarıldı. 
     Alınan bilgiye göre, Ukraynalı Natalia B. 23 , "157" numaralı telefonu arayarak, fuhuş batağına düşürüldüğünü söyleyip, yardım istedi. 
     Genç kadının, bulunduğu yerin tahmini adresini polise vermesi üzerine, Alanya Emniyet Müdürlüğü’ne bağlı Asayiş Şubesi ekipleri harekete geçti. Genç kadının kaldığı evi tespit eden ekipler, Natalia B’yi bulunduğu yerden alarak önce Emniyet Müdürlüğü’ne götürdü. 
     Polise, Alanya’ya tatil amacıyla geldiğini ve Yakup Gürakar adlı kişiyle tanıştığını anlatan Natalia B’nin, bu kişinin kendisine tecavüz edip, zorla fuhuş yaptırdığını söylediği öğrenildi. 
     Bunun üzerine Yakup Gürakar, B.D ve C.B. adlı kişiler gözaltına alınarak, mahkemeye çıkarıldı. Gürakar, tutuklanarak cezaevine konulurken, Ukraynalı kadın da ülkesine gönderilmek üzere Yabancılar Şubesi’ne teslim edildi. 
     
</TEXT>
</DOC>
