<DOC>
<DOCNO> 369363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sontur34.html </URL>
<DATE> 2005/08/12/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Aliağa gemi söküm tesislerinde yangın... 
</HEADLINE>
<TEXT>

     İzmir'in Aliağa İlçesi'ndeki gemi söküm tesislerinde, parçalanma işlemi yapılan bir geminin makina dairesinde yangın çıktığı bildirildi. 
     Alınan bilgiye göre, Gemi Yan Sanayi firmasına sökülmek üzere gelen bir geminin söküm işlemleri sırasında makina dairesinde yangın çıktı. Yangına, Aliağa İtfaiye Müdürlüğü ekipleri, su ve köpükle müdahale etti. 
     Yangının, yarısı sökülmüş olan geminin üst bölümündeki ahşap kısmı ile makina dairesinde devam ettiği belirtildi. 
     Gemide patlama tehlikesinin olmadığını kaydeden yetkililer, yangın sırasında ölen ya da yaralanan olmadığını dile getirdiler. 
     Yangının, parçalama sırasında makina dairesinde yere dökülmüş olan yağ ve fuel-oilin alev alması sonucu çıktığı tahmin ediliyor. 
     
</TEXT>
</DOC>
