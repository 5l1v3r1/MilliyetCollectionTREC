<DOC>
<DOCNO> 380898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonsiy16.html </URL>
<DATE> 2005/09/23/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Kemal Kerinçsiz Konferans bu haliyle toplanamaz 
</HEADLINE>
<TEXT>

     ANKARA ANKA 

Ermeni Konferansı’nın yürütmesini durduran avukatlar grubundan Kemal Kerinçsiz, AB Komisyonu’nun kendilerine "provokatör" demesini üzüntüyle karşıladıklarını belirterek, "Üyelerimiz arasında 35-40 yıllık avukatlık yapan var, yüzlerce avukatın oluşturduğu bir grubuz, bize provokatör diyenleri kınıyoruz" dedi. 
     Kerinçsiz, konferansı durdurmalarına yönelik iç ve dış tepkilere ilişkin soruları yanıtlarken, AB sürecini baltalamakla suçlandıklarını bildirdi. Provokasyon yapmadıklarını, hukukun gereğinin yerine gelmesini sağladıklarını belirten Kerinçsiz, "Hukukçular Birliği’ne üye 600-700 avukat var. Bu üyelerimiz içinde 35-40 yıldır 
     avukatlık yapan deneyimli hukukçular bulunuyor. Başvurumuz düşüncesizce yapılmış başvuru değildir, hukukun gereğinin ortaya çıkması için idare mahkemesine başvurduk, bize provokatör diyenleri de biz kınıyoruz" dedi. 
     
     ESKİ KONFERANS BİTTİ 
     Kerinçsiz, üniversitelerin, hakkında durdurma kararı alınan "eski" Ermeni konferansını artık düzenleyemeyeceklerini, itiraz etmedikleri ve itirazları kabul edilmediği halde, eski konferans düzenlenirse "suç" işlenmiş olacağını kaydetti. Üniversitelerin, düzenleyeceklerse yeni bir formatta Ermeni konferansı düzenlemeleri gerektiğini belirten Kerinçsiz, üniversitelerin yedi günlük itiraz süreleri bulunduğunu bildirdi. 
     
</TEXT>
</DOC>
