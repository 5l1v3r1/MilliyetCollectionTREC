<DOC>
<DOCNO> 352274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sonspo10.html </URL>
<DATE> 2005/06/15/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Hakan Şükür Milli forma için can atıyorum... 
</HEADLINE>
<TEXT>

     Hakan Şükür, A Milli Takım'la ilgili en çarpıcı açıklamayı yaptı "Herkes orada olmak için can atar, ben de o futbolculardan biriyim". 
     
     Beni isteyenler var’ 

     Her milli maç döneminde kadroya alınmaması polemik konusu olan Hakan Şükür, tatilini geçirdiği Antalya’da milli formayla ilgili en çarpıcı sözlerini sarfetti. Kendisini Ay-Yıldızlı takımda görmek isteyen bir çok kişi olduğunu savunan Aslan’ın golcüsü, Milli takım, kişiler üstü bir yer. Herkes orada olmaya can atar. Ben de bir futbolcu olarak o can atanlardan biriyim'' diyerek, milli özlemini dile getirdi. 
     
     Bana göre başarılıyız’ 

     Takımdan ayrılan Hagi ve geride kalan sezonla ilgili değerlendirmelerde de bulunan Şükür, şunları söyledi Bana göre başarılı bir sezon geçirdik. Lig yarışını sonuna kadar götürmemiz ve Türkiye Kupası’nı almamız bunun göstergesi. Hep geriden gitmenin stresini yaşamamıza rağmen mücadeleyi, sonuna kadar bırakmadan sürdürdük. Bana göre yeni oluşan bir takım için başarılıydık. Ancak şampiyonluğun yanısıra, lig ikinciliğini de kaptırmamız bizim için kötü oldu.'' 
     
     Bir yıl daha kalıyorum’ 

     Hagı’nin gitmesi herkesten çok beni üzdü. Bir çok yöneticimizin söylediği gibi başarılı bir sezon geçirdi. Genel olarak bakarsanız, ben Hagi’nin başarılı olduğunu düşünüyorum. Galatasaray’a gelirken boş mukaveleye imza attığım için kontratımın bedelini ve süresini bilmiyordum. Yöneticilerimiz bir yıl daha sözleşmem olduğunu söyledi. Bu seneyi de Galatasaray’da en iyi şekilde değerlendireceğim. Daha sonra Katar ya da Japonya’ya gidebilirim.'' 
     
</TEXT>
</DOC>
