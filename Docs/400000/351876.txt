<DOC>
<DOCNO> 351876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sonspo06.html </URL>
<DATE> 2005/06/14/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Inter Emre için teklif var ama Fener’den değil... 
</HEADLINE>
<TEXT>

     Fenerbahçe’nin Emre’yle ilgilenmesine rağmen Inter'den, bize sadece İngiltere’den 3 takım resmi teklif yaptı dedi. 
     
     Karar yakında 

     Kanarya’da Emre transferi konuşulurken, İtalya’dan farklı haberler geliyor. Başkan Aziz Yıldırım’ın birebir görüştüğü ve transfer teklifinde bulunduğu yıldız futbolcu için, İnter Kulübü’ne başvurulmadığı açıklandı. İtalyan ekibinin sportif direktörü Marco Branca, Emre için İngiltere’den teklif aldıklarını doğrularken, Premier Lig’de mücadele eden 3 takım bizden Emre’yi istedi. Kesin kararımızı yakında vereceğiz'' diye konuştu. 
     
     Medyaya göre gidiyor 

     Öte yandan Çizme basınında hemen her gün Emre ile ilgili haberler çıkıyor. Corriere dello Sport Gazetesi, Türk oyuncu valizini hazırladı. Inter, Newcastle United ile 6 milyon Euro’ya anlaştı'' diye yazdı. Emre için İngiltere ve İspanya’dan öneriler geldiğine işaret eden La Gazzetta dello Sport ise, herşeyin Türk oyuncu ile Inter yetkilileri arasında yapılacak görüşmenin sonucuna bağlı olduğunu bildirdi. Haberlerde Fenerbahçe’nin adı geçmedi. 

     
</TEXT>
</DOC>
