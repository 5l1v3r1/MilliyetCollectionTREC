<DOC>
<DOCNO> 382435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/guncel/gun10.html </URL>
<DATE> 2005/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çukurca 'gönüllü' doktoruna kavuştu 
</HEADLINE>
<TEXT>


BEHÇET DALMAZ, GÜLAY ÖZEK Hakk ri DHA 

Hakk ri'nin Çukurca ilçesi bir yıl aradan sonra gönüllü olarak gelen pratisyen hekim Güven Çeçe ile doktora kavuştu. 
Iğdır'dan 20 gün önce atandığı Hakk ri'de sağlık ocağında görevliyken gazetelerden Çukurca'da doktor olmadığını öğrenen Çeçe, Sağlık Müdürlüğü'ne başvurup gönüllü olarak Çukurca'ya tayinini istedi. Çukurca'da göreve başlar başlamaz hastaların hücumuna uğrayan Çeçe, ilçede bir yıl görev yapacağını söyledi. Böylece, Sağlık Bakanlığı'nın atadığı doktorların gelmediği, 45 günlüğüne geçici gönderilen doktorların bile uğramadığı Hakk ri'nin Irak sınırındaki Çukurca ilçesi bir yıl aradan sonra kalıcı bir doktora kavuştu. 
Aylardır günübirlik gelen doktorlara tedavi olan Çukurcalılar, 'kalıcı' doktorun geldiğini duyar duymaz sağlık ocağına akın etti. Çeçe de bir günde 100'ün üzerinde hastaya baktı. Eşi ve 2 çocuğunu Iğdır'da bırakan Çeçe, "Buradaki insanların da hizmete ihtiyacı var" dedi. Çeçe, sorunun çözümlenmesi için bir doktora daha ihtiyaç bulunduğunu söyledi. 


</TEXT>
</DOC>
