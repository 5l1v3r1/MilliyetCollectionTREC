<DOC>
<DOCNO> 351551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sonspo08.html </URL>
<DATE> 2005/06/13/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Trabzonspor'da Tolga işi kördüğüm... 
</HEADLINE>
<TEXT>

     Yönetim, Tolga'nın istediği parayı vermiyor ve Shakthar’ın teklifini bekliyor. Ukraynalılar da 4.5 milyon Euro bonservisi fazla buluyor. 
     
     Aradaki fark 350 milyar 

     Tolga Seyhan’ın transferinde sorun üzerine sorun çıkıyor... Milli maçlarda da başarılı futboluyla dikkati çeken Tolga kulübünden son olarak yıllık 1 trilyon 600 milyar lira istedi. Trabzonspor yönetimi ise Tolga’ya 1 trilyon 250 milyar liranın üzerinde bir rakam veremeyeceğini bildirdi. Tecrübeli futbolcu ise kendisine Shakthar Donetsk’in 1,5 milyon Euro verdiğini, bu nedenle istediği rakamın makul karşılanması gerektiğini vurguladı. 
     
     Tolga isyanları oynuyor 

     Bordo-Mavili yöneticiler de, O zaman Shakthar Donetsk bize 4,5 milyon dolar bonservis bedelini ödesin. Biz de senin gitmene ses çıkarmayız'' karşılığını verdi. Ukrayna kulübü ise Trabzonspor’a 3,5 milyon dolardan fazla bonservis bedeli ödeyemeyeceğini bildirdi. Transferdeki bu belirsizlik nedeniyle Tolga da büyük bir sıkıntı içinde. Bir an önce problemin halolmasını isteyen Milli yıldız, 15 gün içinde akıbetinin belli olmasını bekliyor. 

     
</TEXT>
</DOC>
