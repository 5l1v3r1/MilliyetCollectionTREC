<DOC>
<DOCNO> 398524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/siyaset/siy06.html </URL>
<DATE> 2005/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkel'den Erdoğan'a 'ahde vefa' sözü 
</HEADLINE>
<TEXT>


ÖNDER YILMAZ Barcelona 


Almanya Başbakanı Angela Merkel, 10'uncu AB-Akdeniz zirvesi için gittiği İspanya'da Başbakan Recep Tayyip Erdoğan ile görüşmesinden sonra yaptığı açıklamada, Türkiye'ye AB üyeliği konusunda verilen sözlere bağlı kalacaklarını söyledi. Merkel, Türkiye'ye davet edildiğini ve daveti kabul ettiğini de belirtti. 
Erdoğan'la görüşmesinin "iyi bir atmosferde geçtiğini" dile getiren Merkel, "Aramızdaki atmosfer her zaman iyi olmuştur" dedi. Merkel, "Anlaşmalara uyulacağı Pacta sunt servanda ve işlerin iyiye doğru gideceği hakkında konuştuk" ifadesini kullandı. Görüşmede ayrıca, Almanya'daki Türklerin topluma entegre edilmesi konusu üzerinde durulduğu da öğrenildi. 

'Geleceği için mutluyum' 
Erdoğan da, "Bundan sonra gerek ekonomi, gerek siyasi alanda dayanışma içinde çalışacağız. Türkiye ve Almanya her zaman olduğu gibi, yarınlara el ele yürüyecektir" dedi. Görüşme vesilesiyle Merkel'i yüz yüze tebrik etme imk nı bulduğunu da ifade eden Erdoğan "Türkiye'ye geleceği sözünü aldığım için de mutluyum. Ardından ben de Almanya'ya resmi ziyarette bulunacağım" diye konuştu. 


</TEXT>
</DOC>
