<DOC>
<DOCNO> 388466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/yasam/yas01.html </URL>
<DATE> 2005/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle kaçırma görülmedi 
</HEADLINE>
<TEXT>


İhmalk r müdür kimlik bile sormayınca, okula fakir öğrencilere yardım kuruluşu temsilcisi gibi gelen kişi, öğrenci kaçırdı 

TÜRKER KARAPINAR Ankara 

Ankara'da 5 Ekim'de geldiği ilköğretim okulunda uluslararası bir yardım kuruluşu adına fakirlere yardım yapacağını belirten kişinin kaçırdığı E.Ş., polisin operasyonuyla bulundu. E.Ş.'yi kaçırıp 14 gün boyunca saklayan Garip Musa Aras ile 4 yakını gözaltına alındı. 
Etlik Şehit Kubilay İlköğretim Okulu müdüründen fakir öğrencilerin belirlenmesini isteyen Aras 33 , ertesi gün 17 kişilik öğrenci grubuyla buluştu. Öğrenciler için muhtardan ikamet belgesi çıkaran Aras, 15 öğrenciyi evlerine gönderdi. Bir erkek öğrenci ile E.Ş.'yi 13 yanına alan Aras, erkek öğrenciyi de gönderip Ş. ile birlikte kayıplara karıştı. 
E.Ş.'nin ailesi de okul müdürünün kimliğini sormadığı kişinin kızlarını kaçırdığı iddiasıyla polise başvurdu. Bir vatandaş Keçiören İlçe Emniyet Müdürlüğü'ne gelerek tanık olduğu bir olayı anlattı ve Aras'ın adını verdi. Polis, 2 ayrı adresi tespit etti. Ovacık Mahallesi'ndeki bir eve yapılan baskında bir odada tutulan E.Ş. bulundu. Polis, küçük kızı kurtarırken, Aras ve ailesinden 4 kişiyi gözaltına aldı. E.Ş.'nin olayın hemen ardından Aras tarafından söz konusu eve getirildiği ve 14 gün hiç dışarı çıkarılmadığı anlaşıldı. 

Psikologlara anlattı 
Emniyete getirilen E.Ş. sadece psikologlarla görüştürülerek başından geçenleri anlattı. Zanlı Aras'ın genç kıza taciz ve tecavüzde bulunduğu iddiaları üzerine yine psikolog eşliğinde tıbbi muayene yapıldı. Sonucun birkaç gün sonra alınacağı belirtildi. 
Aras'ın bir süre önce eşinden ayrıldığı, olaydan birkaç gün önce de okul çevresinde inceleme yaptığı öğrenildi. 
Aras'ın sabıkalı ve psikolojik sorunları olduğu belirtildi. Keçiören Kaymakamlığı olayda ihmali görülen okul müdürlüğü hakkında soruşturma başlattı. 




</TEXT>
</DOC>
