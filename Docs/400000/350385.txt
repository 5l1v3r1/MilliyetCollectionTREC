<DOC>
<DOCNO> 350385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sonsiy28.html </URL>
<DATE> 2005/06/09/ </DATE>
<TIME> 22.25 </TIME>
<AUTHOR>  </AUTHOR>
<HEADLINE>
SHP Genel Başkanı Karayalçın Seydişehir'de... 
</HEADLINE>
<TEXT>

     SHP Genel Başkanı Murat Karayalçın, Alüminyum A.Ş’nin özelleştirme kapsamından çıkartılması ve özelleştirme ihalesinin iptal edilmesi için eylem yapan işçilere destek vermek üzere, Konya’nın Seydişehir ilçesine geldi. 
     İşçilerin fabrika önüne kurduğu Dayanışma Çadırı’nı ziyaret eden Karayalçın, burada toplanan işçilere hitaben bir konuşma yaptı. 
     Karayalçın, "Alüminyum A.Ş. tesislerini özelleştirme kararının, haksız ve yanlış olduğunu haykırmak için Seydişehir’e geldiğini" söyledi. 
     Maliye Bakanı Kemal Unakıtan’ın, "özelleştirme üzerinden siyaset yapıyorlar" şeklindeki sözlerini de eleştiren Karayalçın, "Özelleştirme üzerinden siyaset yapmayacağız da nereden yapacağız 
     Alüminyum A.Ş. Tesisleri’ni özelleştirme kararının, haksız ve yanlış olduğunu haykırmak için buraya geldim" dedi. 
     İşçilerin özelleştirme karşıtı sloganları eşliğinde konuşmasına devam eden Karayalçın, şu görüşlere yer verdi 
     "Sayın Başbakan, Zarar eden KİT’lerin, halkın sırtında kambur olmamasını istiyoruz diyor. Ancak buradaki Alüminyum A.Ş. zarar etmiyor. 2004 yılı karı, 27 milyon dolar... Uzmanlar, 5 yılda 110 milyon dolar yatırım yapılması halinde Seydişehir Alüminyum’un çağdaş üretim yapar hale geleceğini söylüyor. 
     Sayın Başbakan buradaki teknolojinin geri olduğunu söylüyor ancak dünyada yapılan alüminyum üretiminin yüzde 40’ı da aynı teknikle gerçekleştiriliyor. Bizim için Çin’den daha komünist diyorlar. 
     Özelleştirmeye karşı çıkanları komünist olarak adlandıran Maliye Bakanı’ndan ne beklersiniz Bu komünistlik değil yurtseverliktir." 
     
</TEXT>
</DOC>
