<DOC>
<DOCNO> 383688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonyas05.html </URL>
<DATE> 2005/10/03/ </DATE>
<TIME> 07.40 </TIME>
<AUTHOR>  </AUTHOR>
<HEADLINE>
Sutherland Bush hayatımızı mahvedecek 
</HEADLINE>
<TEXT>

     Amerikan ABC televizyonunda gösterime başlanan "Başkomutan" isimli dizinin oyuncularından ünlü sinema oyuncusu Donald Sutherland, ABD Başkanı George W. Bush’a yönelik sert eleştirilerde bulundu. Sutherland, "Başkan Bush hayatımızı mahvedecek" dedi. 
     Başrollerini Geena Davis’in üstlendiği, ABD’nin ilk kadın başkanını konu alan ’Başkomutan" dizisinin çekim setinde İngiliz yayın organı BBC’ye bir röportaj veren Sutherland, Irak savaşına yol açması ve Katrina Kasırgası’ndaki performansı dolayısıyla Bush yönetimine ateş püskürdü. 
     Bush Yönetimi için "Onlar münasebetsizlerdi. Görev için yetersizlerdi ve yalan söylediler" suçlamasında bulunan Sutherland, şöyle devam etti 
     "Ve onlar aşağılayıcıydı ve onlar kin doluydu. Ve onlar kalpsizdi. Kimse umurlarında değildi. Irak halkı umurlarında değil. 
     Ölen askerlerin aileleri umurlarında değil. Onlar sadece yapacakları karı düşünüyor." Konuşmasınını ilerleyen kısımlarında gözyaşlarına hakim olamayan Sutherland, "Çocuklarımızın geleceğini çaldık... Çocuklarımız var. 
     Onların miraslarını almaya nasıl cüret edebiliyoruz. Bu utanç verici. 
     Dünyamıza neler yapıyoruz" dedi. 
     Başkan Bush’un danışmanlarından Karl Rove’un, oğlunu Irak’ta kaybettikten sonra savaş karşıtı olan ve bu konuda protesto eylemleri düzenleyen Cindy Sheehan’a yönelik yaklaşımlara da sert eleştiriler yönelten Sutherland, "Almanya’da kitapların yakıldığı döneme döndük" ifadelerini kullandı. 
     
</TEXT>
</DOC>
