<DOC>
<DOCNO> 376932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/siyaset/axsiy02.html </URL>
<DATE> 2005/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eylemler sürerse güvenlik güçleri sertleşir' mesajı 
</HEADLINE>
<TEXT>


Kanal D Haber'e konuşan Başbakan Erdoğan, güvenlik güçlerinin yaşanan olaylara sakin kalmasının mümkün olmadığını belirterek, "Operasyona gerek var" dedi 

ANKARA Milliyet 


Başbakan Recep Tayyip Erdoğan, terör örgütüyle yaşanan çatışmaları ima ederek, güvenlik güçlerinin yaşanan olaylara sakin kalmasının mümkün olmadığını belirterek, "Şu andaki sıkıntılar sebebiyle maalesef bu operasyona gerek var. Bu atmosferle bağlantılı bir olay" dedi.Erdoğan, Kanal D'de Mehmet Ali Birand'a yaptığı açıklamada terör olaylarıyla ilgili şu açıklamaları yaptı 
5 yıldır sük net vardı. Tekrar hareketlenme başladı. Dikkat ederseniz bu özellikle AB sürecini yakaladığımız anda oldu. Bunları, 3 Ekim müzakere sürecini engellemeye yönelik adımlar olarak görüyoruz. Kürt kökenli vatandaşımın terör odaklarının aracı haline gelmesini istemiyorum. Terör örgütleri bu anlayışla Kürt kökenli vatandaşımıza zarar veriyor. 

'Dozu ayarlanacaktır' 
Olaylar karşısında güvenlik güçlerimizle hükümet olarak sakin kalmamız mümkün değil. Operasyon yapılması gereken zamanda yapılır. Eylemler bu şekilde devam ettiği sürece tabii ki güvenlik güçleri dozunu ona göre ayarlayacaktır.Emniyet teşkilatımızın üzerine aşırı derecede geliniyor. Emniyet bu örgüte Hizb - ut Tahrir karşı dönemimizde 3 kez çeşitli müdahaleler yaptı. Fakat daha sonra tahliye edildiler. Aynı şekilde bu son olayda açıklamayı yapan kişinin bir yayın organında suç duyurusu yapıldı, suç duyurusu yapılmasına rağmen bu dergi toplatılmadı. Emniyet daha ne yapsın. 
3 Ekim'de başlayacak süreci değerlendiren Erdoğan, 'AB yemek masasında istemediğimiz şeyler olursa masadan kalkacak mıyız ' yönündeki soruyu, "Beğendiğim mönü gelirse yerim ama beğenmediğim mönüye dokunmam" diye yanıtladı. 


</TEXT>
</DOC>
