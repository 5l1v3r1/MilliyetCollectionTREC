<DOC>
<DOCNO> 370183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/yasam/yas05.html </URL>
<DATE> 2005/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tacettinoğlu çizgi kurbanı mı 
</HEADLINE>
<TEXT>


İddia şu Mehmet Tacettinoğlu'nun can verdiği yolun çizgileri, Universiade yüzünden çizilemedi 

YAVUZ KUŞDEMİR Uşak DHA 

Bir trafik kazasının kurbanı olan SKY Türk televizyonu sunucusu Mehmet Tacettinoğlu dün toprağa verilirken, kazayla ilgili ilginç iddialar gündeme geldi. 
Tacettinoğlu'nun can verdiği Uşak - Denizli karayolunun dar olmasının ve yol çizgilerinin bulunmamasının kazalara neden olduğunu ileri sürülürken, Uşak Karayolları 25. Şube Şefi Atilla Okyay ise, çizgilerin çizilememesinin, İzmir'de düzenlenen 23. Dünya Üniversite Yaz Oyunları'ndan kaynaklandığını söyledi. 
Okyay, "Tüm çizgi ekipleri, oyunlar nedeniyle yoğun çalışma içine girdiğinden Uşak'ın çizgi işleri yarım kaldı. Çizgisi olmayan tüm yollar 1 - 2 haftaya kadar tamamlanacak. Karayolu biraz dar ve çizgileri eksik. Sürücülerimiz de dikkatli olmalı. Araçlarda konfor artıyor, yolların standartları buna uymuyor" dedi. 

'Yolda mıcır yok' 
Bayındırlık ve İsk n Bakanlığı'ndan dün yapılan açıklamada, kazanın meydana geldiği bölgede, herhangi bir yol çalışması olmadığı ve mıcır bulunmadığı öne sürüldü. Açıklamada, trafik işaretlemesi eksikliği de bulunmadığı kaydedildi. 
Bu arada bölgedeki trafik ekiplerinin tutanağında, Tacettinoğlu kusurlu bulunarak, trafik cezası kesildi. Karayolları Genel Müdürlüğü'nden yapılan açıklamada da, "çalışma yapılan yollarda, sürücülerin en fazla 30 km saat hızla gitmeleri konusunda gerekli işaretlemelerin bulunduğu" bildirildi. 


</TEXT>
</DOC>
