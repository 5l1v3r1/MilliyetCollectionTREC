<DOC>
<DOCNO> 377634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/magazin/yazdud.html </URL>
<DATE> 2005/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu'nda trend Carnival 
</HEADLINE>
<TEXT>


Sortie'de Mezzaluna çok farklı, İstanbul'da teras keyfi Nu Teras, Vogue, Zyndan, güle güle Efkan Efekan 



Geçen hafta sonunda çok moda olan ama bendenizin gitmeye anca vakit bulduğu Ağva'ya gittim. Oraları size çarşamba günü yazacağım. Bugün Ağva öncesi ve sonrası yaptıklarımı okuyacaksınız. Efendim, Beyoğlu gerçekten çok renkli. Hele ara sokaklar. Can dostum İzzet Çapa, takı sanatının genç ve başarılı ismi Cem Lokmanhekim, hepimizin müşterek arkadaşı Murat Özalp, genç ve başarılı iş adamı Bahattin Demir, güzel nişanlısı Didem'le buralarda dolaşmak hoş oluyor. Yine onlarla yaptığım bir turda Beyoğlu'nun yeni trendi Carnival'den söz etmiş ama kısa geçmiştim. Carnival aldı başını gidiyor. E herkesin damak zevkine de kesesine de uygun. Genç ve başarılı bir ekip iş başında. Farklı kültürlerin buluştuğu Asmalımescit Mahallesi'ndeki Carnival Cafe Restaurant Bar dünya mutfağı başlığı altında etnik yemek, müzik ve objeleri bir araya toplayarak favori mekan oldu. Açık alanda yer alan oturma gruplarında sanki evinizin bahçe ya da terasında gibi rahatsınız. Burayı diğer mekanlardan farklı kılan en büyük özellik, dünyanın dört bir yanındaki ülkelerin malzeme ve baharatlarından yola çıkılarak oluşturulan mönüsünde gerçekten çok hoş lezzetlerin olması. Fas'dan humus, Lübnan'dan tabouleh, İtalya'dan taze makarnalar, Tayland'dan aromatik köriler, Singapur'dan satay, Mısır'dan falafel, Japonya'dan teriyaki noddle... Özellikle can dostum İzo tüm bunlara bayılıyor. Haftanın en az iki günü orada. Sabah kahvaltısı ile başlayan gün, akşam yemeği ve bar olarak devam ediyor. Restoranın sahibi Şerif Ünal, işletme sorumlusu Melih Doğan. Mönüler Ayşe Ünal, başaşçı Durmuş Gökçel ve yardımcısı Recep Güner'den geçiyor. Volkan Aras ise mekanın her şeyi. Telefon numarası 0212 245 72 33. 

Sortie'de Mezzaluna lezzeti 
Bir akşam Proc Medya Basın Halkla İlişkiler ve Organizasyon Danışmanlık'ın patroniçesi sevgili Banu Noyan ile birlikte yemek yedik. Sortie'deki, yıllardır zirvede olan Mezzaluna'da. Ben Banu'yu DDF'nin Doctor's Dermatologic Formula geçen yıl 40 yaş üzerindeki hanımların katıldığı güzellik yarışmasında tanıdım. Acayip zeki, başarılı ve dünya şekeri biri. Gündemindeki işleri konuşmak üzere buluştuk. Bu arada DDF ürünlerini kullanmaya başladım. Hücreleri beslemek ve cildi gençleştirerek sağlık kazandırmak üzere tasarlanmış özel cilt bakım serisi. Cilt ürünleri olmasına rağmen vücut ile sinerji içinde çalışarak cildin doğal dengesini de koruyor. Neyse, bu kadar reklam yeter. Bu arada Banu, Carousel Alışveriş ve Yaşam Merkezi'nin 10'uncu yaş günü için muhteşem bir proje üretti. Onu da daha sonra açıklayacağım. O akşam bizimle Mustafa Çilingir çok ilgilendi, sağolsun. Ayrıca Mezzaluna yalnızca lezzet olarak değil, servis olarak da çok başarılı. Bize yemekte Sortie'nin Genel Koordinatörü Ali Sayar eşlik etti. Ne yediğimize gelince başlangıç olarak içinde ince çiğ bonfile dilimleri olan, roka ve parmezan peynirli carpaccio di manzo, kiraz domatesli, roka salatalı ve parmezan peynirli salata aldık. Ana yemekte balsamik sirkeyle tatlandırılmış ızgara piliç göğsü, ince bonfile dilimleri ve risottolu İtalyanlar'ın lapası somon balığı ruloları yedik. Mustafa ıstakozlu taze ev yapımı tortellini makarna vermek istedi, denedik. Finali sütlü, siyah ve beyaz çikolatalı parfe ile ve vanilyalı dondurmayla yaptık. Her şey nefisti. Yani Mezzaluna gerçekten bir marka. Telefon numarası 0212 231 31 42. 

İstanbul'un ayrıcalıklı terasları 
Efendim, artık yaz yavaş yavaş terk ediyor Türkiye'yi. O nedenle şu son günlerde keyif yapacağınız ve Boğaz manzarası eşliğinde yemeğinizi yiyip şarabınızı yudumlayacağınız birkaç alternatif daha sunmak istedim sizlere. Aslında geçen ay birçok örnek vermiştim ama başta can dostum İzzet Çapa olmak üzere pek çok yakın arkadaşım bazı terasların hakkını yediğimi söyledi. Ben görmediğim, lezzetini bilmediğim yerleri yazmam. Yani bazı arkadaşlar gibi bültenlerle yetinmem. Gitmeli, görmeli, yaşamalıyım. O nedenle bazı terasları yazamamıştım. Ama eleştirilerine hak verdim. Bu nedenle de görüp beğendiğim veya eş-dostun tavsiye ettiği birkaçını yazayım istedim. Nu Teras İyi bir gurme olan Mehmet Gürs işletmeci. Teras deyince birçok kişinin aklına ilk gelen yerlerden biri. Tepebaşı'nda. Eskiye oranla büyük değişiklik yok. Sadece bar tarafına localar eklenmiş. Gitmeden önce rezervasyon yaptırmanız şart. Kepekli pizza yiyin, 'küçük yemekler barı'na mutlaka uğrayın. Mutfak, Akdeniz ağırlıklı dünya mutfağı. Kişi başı ortalama 70- 80 YTL. Telefon 0212 245 60 39. 
Vogue Akaretler'de bulunan, en beğendiğim teraslardan. Zaten Doors Grubu, yani Levent Rıza Büyükuğur kardeşler ve ortakları bu işi iyi bilir. Mekanda üç teras var. Biri oturma gruplu, diğerleri restoran tarzında. İşletme Erdal Doğan'a ait. Vogue'da dünya mutfağından örnekler sunuluyor. Kişi başı ortalama 80-90 YTL. Telefon 0212 227 44 04. 
Zyndan Restaurant Galata Kulesi'nin 5'inci katında. Süleymaniye, Topkapı Sarayı, Salacak, Piyer Loti gibi pek çok yeri görüyor. Eşsiz bir manzaraya sahip olan Zyndan Restaurant öğle servislerinde yabancı gruplara Türk mutfağının leziz örneklerini sunuyor. İşletme Mesut Ataman'a ait. Kişi başı 45 -50 YTL. Telefon 0212 512 42 75. Evet efendim, bugünlük de bu kadar. Unutmadan dün sinemanın bir duayeni Efkan abiyi de uğurladık. Mekanı cennet olsun. Sevinçleriniz okyanuslar, üzüntüleriniz kum tanesi kadar olsun. Hoş kalın. 

Club Rene açıldı 

Efendim,bir haber de Bursa'dan. Kısmetse Ramazan ayında gitmeyi düşünüyorum oralara. Hollandalı Rene Koenraadt 1991 yılında geldiği Türkiye'ye hayran kalınca 2000 yılında tamamen yerleşmiş. Hollanda'da disko işletmeciliği yapan Rene, Bursa'ya gidip ticarete başlamış. Deep İletişim'in patroniçesi Filiz Öcal söz etti Club Rene ve patron Rene'den. Yakında Rene zincir haline gelecek. Müthiş bir teknoloji varmış kulüpte. Özellikle üniversite gençliğinin gözdesiymiş. Genel Müdür Volkan Yazman bir ay önce açılan Rene'den çok umutlu. Bursa'ya gittiğimde mutlaka göreceğim. 

Nice yıllara 

Dünya Göz Hastanesi'nin yakışıklı patronu, sevgili Eray Ağabey'imin hafta içinde doğum günü vardı. Ama öyle tantanalı kutlamalardan hoşlanmadığı için Sortie'nin başarılı işletmecisi olan yakışıklı kavalyem Ali Sayar ile sürpriz bir kutlama yaptık. Dünya Göz Hastanesi'nin Etiler'deki muhteşem ofisinde. Hasan Yılmaz, Maçka Sunvital'ın patronu olan yeğeni Celal Kapıcıoğlu ve çalışanları ile birlikte kestik pastayı. Tekrar kendisine nice yıllar diliyorum. 

Turkcell çıldırttı 

Efendim, Nokia 6670 no'lu telefonumdan 9300 Nokia'ya kartvizit ve rehber bilgilerini geçirmek için, hafızası 250 numara alan simplus kartı aldım. Aslında first class müşterilere ücretsizmiş ama Akmerkez'de 13,5 YTL verdim. Önemli değil. "Uygundur" dediler. Ama gece yarısı telefonum kilitlendi ve ben ertesi gün de dahil 7 saat çözmek için uğraştım. Çıldırdım, hatta ağlamaya başladım. Turkcell'i aradım, 45 dakika boyunca yanıt vermediler. Sonunda ulaştım. Çok cici, Ayşegül Kutun adlı bir genç kız olanca kibarlığıyla tam 2.5 saat uğraştı. Ardından Ahmet Çukur gazeteye gelerek her şeyi çözdü. O arada direk Telsim'e geçmeye karar vermişken, Turkcell beni delirtmişken, iki genç arkadaşım beni sakinleştirdiği gibi sorunlarımı da çözdü. Turkcell, çalışan elemanlarının kıymetini bilsin. 



</TEXT>
</DOC>
