<DOC>
<DOCNO> 359436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sontur22.html </URL>
<DATE> 2005/07/08/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İstanbul'da iki ayrı cinayet... 
</HEADLINE>
<TEXT>

     Eyüp’te, aracı içinde tabancayla ensesinden vurulduktan sonra kaza yapan taksi sürücüsü öldü. 
     AA muhabirinin aldığı bilgiye göre, Yusuf Korkmaz’ın 30 
     kullandığı 34 TAV 39 plakalı taksi, saat 01.30 sıralarında Alibeyköy Merkez Mahallesi Atatürk Caddesi Başak Sokak’taki Ulubatlı Hasan Camii’nin duvarına çarptı. Caminin yanında bulunan sokakta ağaca çarparak yan yatan taksideki Korkmaz, aracında sıkıştı. Vatandaşların durumu bildirmesi üzerine olay yerine gelen polislerce taksiden çıkarılamayan Yusuf Korkmaz’ın sıkıştığı yerden kurtarılması için itfaiye ekipleri ile ambulans çağrıldı. İtfaiye ekiplerince araçtan çıkarılan Korkmaz’ın hayatını kaybettiği anlaşıldı. Korkmaz’ın kaza öncesi tabancayla ensesinden vurulduğu belirlendi. Çevredeki binalarda oturan bazı vatandaşların "kazadan önce silah sesi duyduklarını" söylemesi üzerine polisler tarafından taksinin bulunduğu yol üzerinde gerçekleştirilen araştırmada, boş kovanlar bulundu. Polis, Korkmaz’ın üzerinden herhangi bir eşyasının alınıp alınmadığının belirlenmesi ve olayın aydınlatılması için çalışmalarını sürdürüyor. 
     
     SİLAHLI KAVGA 
     Öte yandan, gece Bakırköy sahildeki bir eğlence merkezine gelen Yılmaz Şen 23 ile arkadaşlarının başka kişilerle aralarında çıkan tartışma büyüyerek eğlence merkezinin dışına taştı. 
     Bu sırada henüz kimliği belirlenemeyen kişi ya da kişilerce açılan ateş sonucu göğsüne isabet eden 2 kurşunla ağır yaralanan Şen, olay yerinde hayatını kaybetti. 
     Olay sonrası eğlence merkezi önünden kaçan 4 kişinin yakalanması için polislerce çalışma başlatıldı. 
     
</TEXT>
</DOC>
