<DOC>
<DOCNO> 366884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/siyaset/axsiy01.html </URL>
<DATE> 2005/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
YAŞ'ta sürpriz yok 
</HEADLINE>
<TEXT>


Hava Kuvvetleri'ne Orgeneral Cömert, Deniz Kuvvetleri'ne Oramiral Karahanoğlu getirildi. Genelkurmay İkinci Başkanlığı'na gelen Orgeneral Işık Koşaner'in 2010'da Genelkurmay Başkanı olması bekleniyor 

Barkın Şık - Ankara 


Yüksek Askeri Ş ra'nın YAŞ 3 gün süren çalışmaları dün tamamlandı. Kulislere sızan bilgilere göre, Orgeneral Faruk Cömert Hava Kuvvetleri Komutanlığı'na, Oramiral Yener Karahanoğlu Deniz Kuvvetleri Komutanlığı'na getirildi. 
Kara Kuvvetleri Komutanlığı'nda Korgeneral Ergin Saygun, Hava Kuvvetleri'nde Korgeneral Aydoğan Babaoğlu, Deniz Kuvvetlerinde Metin Ataç bir üst rütbeye terfi etti. Genelkurmay İkinci Başkanı Orgeneral İlker Başbuğ, 1. Ordu Komutanlığı'na Ege Ordu Komutanı Orgeneral Işık Koşaner ise Genelkurmay İkinci Başkanlığı'na getirildi. 
YAŞ çalışmaları, dün Milli Savunma Bakanı Vecdi Gönül'ün verdiği öğle yemeğinin ardından tamamlandı. Yemeğe, çalışmalara başkanlık eden Başbakan Erdoğan ve Genelkurmay Başkanı Orgeneral Hilmi Özkök ve Ş ra'nın diğer üyeleri katıldı. 

Sezer'den yemek 
YAŞ toplantısında, Türk Silahlı Kuvvetleri'nde bir üst rütbeye yükselecekler ile rütbe bekleme süreleri uzatılacakların ve kadrosuzluktan emekliye sevk edileceklerin durumları ele alındı. 
Cumhurbaşkanı Ahmet Necdet Sezer ile eşi Semra Sezer de dün akşam YAŞ üyeleri ve eşleri onuruna Çankaya Köşkü'nde yemek verdi. 
YAŞ'ta alınan kararlar, bugün Erdoğan'ın imzasının ardından Özkök ve Gönül tarafından Sezer'in onayına sunulacak. Daha sonra YAŞ'ta alınan kararlar kamuoyuna açıklanacak. 

Yeni komutanlar 
Kulislere sızan bilgilere göre, Deniz Kuvvetleri Komutanı Oramiral Özden Örnek ile Hava Kuvvetleri Komutanı Orgeneral İbrahim Fırtına ve 1. Ordu Komutanı Orgeneral Hurşit Tolon emekliye sevk edildi. 
Orgeneral Faruk Cömert Hava Kuvvetleri Komutanlığı'na, Oramiral Yener Karahanoğlu ise Deniz Kuvvetleri Komutanlığı'na getirildi. 
Kara Kuvvetleri Komutanlığı'nda Korgeneral Ergin Saygun, Hava Kuvvetleri'nde Korgeneral Aydoğan Babaoğlu, Deniz Kuvvetleri'nde de Metin Ataç bir üst rütbeye terfi etti. 
Jandarma Genel Komutanlığı Kurmay Başkanı Korgeneral Mehmet Çavdaroğlu'nun görev süresi 1 yıl uzatıldı. 
Genelkurmay İkinci Başkanı Orgeneral İlker Başbuğ, 1. Ordu Komutanlığı'na atandı. Genelkurmay İkinci Başkanlığı'na Ege Ordu Komutanı Orgeneral Işık Koşaner getirildi. Koşaner'in 2010'da Genelkurmay Başkanlığı'nı Orgeneral İlker Başbuğ'dan devralması bekleniyor. 
Kara Kuvvetleri Komutanlığı Kurmay Başkanı Orgeneral Fethi Remzi Tuncel, Ege Ordu Komutanlığı'na atanırken, Ergin Saygun Kara Kuvvetleri Kurmay Başkanlığı'na getirildi. 
Harp Akademileri Komutanlığı ise havacılarda kaldı ve buraya Aydoğan Babaoğlu atandı. 
Orgeneralliğinin 2. senesinde Genelkurmay 2. Başkanlığı'na getirilen Koşaner, 2008 yılına kadar 4 yıllık orgenerallik görev süresini tamamlayacak. 2008'de Orgeneral İlker Başbuğ'dan boşalacak Kara Kuvvetleri Komutanlığı'na atanması beklenen Koşaner, burada 2 yıl görev yapacak. 

Başbuğ'dan devralacak 
2010'da da İlker Başbuğ'dan boşalacak Genelkurmay Başkanlığı'nı devralması beklenen Koşaner, 1945 doğumlu olması nedeniyle matematiksel olarak Genelkurmay Başkanlığı'nda 2 yıl görev yapacak. 


</TEXT>
</DOC>
