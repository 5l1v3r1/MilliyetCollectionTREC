<DOC>
<DOCNO> 393091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/soneko42.html </URL>
<DATE> 2005/11/08/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
10 yıl sonra Türkiye Arap ülkelerinin altın ülkesi olacak 
</HEADLINE>
<TEXT>

     Kuveyt Ulusal Bankası Başkanı İbrahim Dabdoub, Türkiye’ye yatırım yapabileceklerini bildirdi. 
     Türkiye’de yatırım üzerine çalışan bir banka almayı düşündüklerini belirten Dabdoub, "Türkiye 10 yıl sonra Arap ülkelerinin altın ülkesi olacak" dedi. 
     YASED’in düzenlediği "Yabancı Yatırımların Yeni Gözdesi Fırsatlar Ülkesi Türkiye" kongresinde gazetecilerin sorusunu yanıtlayan İbrahim Dabdoub, Türkiye’de ticari bir banka değil yatırım üzerine çalışan bir banka almayı düşündüklerini söyledi. Dabdoub, "Bu banka yatırımlarımıza doğru yön verebilecek bir banka olacak" dedi. Dabdoub, "Telsim bizim için cazip bir değer" değerlendirmesinde bulundu. 
     Arap ülkelerinin yatırımda birinci önceliğinin Arap ülkeleri olduğunu dile getiren Dabdoub, "Ancak Türkiye, gerçekleştirdiği yapısal reformlar sonrasında 10 yıl sonra Arap ülkelerinin altın ülkesi olacaktır" dedi. 
     
</TEXT>
</DOC>
