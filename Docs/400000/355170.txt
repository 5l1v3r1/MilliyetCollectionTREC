<DOC>
<DOCNO> 355170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sonspo20.html </URL>
<DATE> 2005/06/24/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Karşıyaka, Orhan Kaynak ile 1 yıllık sözleşme imzaladı... 
</HEADLINE>
<TEXT>

     İkinci Futbol Ligi A Kategorisi ekiplerinden Karşıyaka, son olarak Akçaabat Sebatspor’da forma giyen deneyimli golcü Orhan Kaynak ile sözleşme imzaladı. 
     Kulüp binasında düzenlenen törende Orhan Kaynak, kendisini 1 yıllığına yeşil-kırmızılı renklere bağlayan imzayı attı. 
     Orhan Kaynak, Karşıyaka’nın şampiyon olacağına inandığını belirterek, "Karşıyaka, hedefleri olan bir camia. Şampiyonluğuna katkıda bulunmak için geldim. Karşıyaka’ya geldiğim için mutluyum ama asıl mutluluğu sezon sonunda şampiyon olarak yaşamak istiyorum" dedi. 
     Kulüp başkanı Levent Aziz Güngil de Orhan Kaynak’ın kaliteli bir oyuncu olduğunu kaydederek, şampiyonluk hedefi doğrultusunda bir transfere imza attıklarını söyledi. 
     Güngil, İkinci Lig A Kategorisi’ndeki statü değişikliğinin de kendilerini etkilemeyeceğini bildirdi. 
     
</TEXT>
</DOC>
