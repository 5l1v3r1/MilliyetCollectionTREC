<DOC>
<DOCNO> 350122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sonyas05.html </URL>
<DATE> 2005/06/08/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Müzikal için fazla güzel 
</HEADLINE>
<TEXT>

     Hollywood'un güzel yıldızı Catherine Zeta-Jones, fazla seksi ve güzel olduğu için 'Aspects Of Love' isimli müzikalde oynayamayacak. 
     'Aspects Of Love' adlı müzikalde Rose Vibert karakterini canlandıracağı söylenen oyuncu, esere göre aşık olduğu Alex Dillingham karakteri tarafından reddediliyor. Ancak müzikali yönetecek olan Sir Trevor Nunn, Zeta-Jones'un çok güzel olduğunu ve seyirciye böyle bir kadının reddedilmesi olayının inandırıcı gelmeyeceğini düşünüyor. 
     İngiliz The Sun gazetesinde yer alan haberde, iki kez Tony ödülü kazanan Andrew Lloyd Webber'in sözlerini yazdığı müzikal birbiriyle iç içe girmiş aşk ilişkilerden oluşuyor. 35 yaşındaki güzel oyuncu daha önce 'Chicago' adlı müzikaldeki rolü ile Oscar ödülünü kazanmıştı. Ünlü oyuncu Michael Douglas'ın eşi olan Zeta-Jones, 'Oceans Twelve' filminde sevgilisi rolünde olan Brad Pitt ile bir müzikalde birlikte rol almayı planladığını söylemişti. 
     
</TEXT>
</DOC>
