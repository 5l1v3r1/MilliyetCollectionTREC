<DOC>
<DOCNO> 357574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/spor/spo20.html </URL>
<DATE> 2005/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenelim, öğretelim 
</HEADLINE>
<TEXT>


YAKAN TOP Nilay YILMAZ 


Hakemlik zor meslek. Anında karar vermek zorunda olduğunuz ve konsantrasyonunuzu asla kaybetmemeniz gereken bir meslek. Yanlış bir karar taraftarların ayaklanmasına Bkz Cem Papila ya da düdüğün duvara asılmasına Bkz Ali Aydın neden olabilir. Kim ister ki verdiği karar beğenilmeyince binlerce kişinin bilumum kadın akrabalarına küfür etmesini Zaten sadece ama sadece kazanmaya endeksli bir taraftar kültürünün oluştuğu yerde de kimseyi mutlu edemezsiniz. 
FIFA'nın futbol kurallarında yaptığı değişiklikler, bu sezon uygulanmaya başlanacak. Belki de ilk maçlarda futbolcular, teknik direktörler, spor yazarları ve yorumcular bile tam kavrayamayacak değişiklikleri. Yanlış yorumlar, yanlış açıklamalar yapılacak. Ama tribünler, yeni kuralları uygulamaktan başka suçu olmayan hakemlere, belki de defalarca küfür edecek. 
O yüzden oyun kurallarındaki önemli -küfüre neden olabilecek- değişiklikleri sizinle paylaşmak istedik. Küfürü birazcık azaltmak için. LÜTFEN 
Ofsaytlarda oyuncunun topa ve rakibe müdahalesi söz konusu olduğunda bu oyuncu aktif olarak değerlendirilecek ve ofsaytla cezalandırılacak. Eski kurallara göre ofsayt olması için oyuncunun topa müdahale edip etmemesi önemli değildi. Aktif alanda olması yeterliydi Hakemler, maç bittikten sonra, sahayı terk edene kadar sahada düşüncesizce hareket eden oyunculara ve yedeklere sarı veya kırmızı kart gösterebilecek. Eski kurallara göre hakem sadece rapor ediyordu Penaltı atışlarında atışı yapan takımın oyuncusu ile takım arkadaşlarından herhangi biri topa vurulmadan önce bir ihlalde bulunursa ve top kaleciden veya kale direklerinden dönerse atışı yapan takım aleyhine endirekt serbest vuruş verilecek. Eski kurallara göre oyun devam ediyordu Taç atışı sırasında rakip oyuncular taç atışı yapılan noktadan en az iki metre uzakta olacak. Eski kurallara göre sınırlama yoktu sadece rakip oyuncu çizgiye basamıyordu 

Brezilya'da doğup büyüdüyseniz, her zaman Dünya Kupası'nı kaldıran futbolculardan biri olmayı hayal edersiniz. 
Roberto Carlos 


Haberiniz var mı 

Bazen futbol kulüpleri kışın hiçbir iş yapmayan kriket takımı oyuncuları tarafından bir geçim sağlamak amacıyla kurulurdu. Örneğin Sheffield Wednesday takımı, Wednesday Kriket Kulübü oyuncuları tarafından kurulmuştu. 1882'de kurulan Tottenham Hotspur takımı ise, Hotspur Kriket Kulübü tarafından oluşturulmuştu. 

Yaman çelişki 
Konfederasyon Kupası mini bir Dünya Kupası görünümünde. Dünya Kupası'nın birazcık büyüğü. İlker Yasin - Brezilya - Arjantin maçı, Kanal D 

İlahi Ulueren 
Kadir Çelik Ersun Yanal'ın görevden alınması sende nasıl bir duygu yarattı 
Serhat Ulueren Ben tabi üzüldüm. 
Ahmet Çakar Allah aşkına bak şimdi. Gerçekleri söyle, adam gibi program yapalım. Nasıl üzülürsün 
Serhat Ulueren Hayır. Bir dakika bitireyim, noktayı koyayım. Yani geç alınmış bir karar olduğu için üzüldüm. Objektif, Star 

No comment 
İşte yarı çıplak kızlar, samba... Bu çok renkli 2006 Dünya Kupası'na bizim de renklerimizi katmamız lazım. İlker Yasin - Brezilya- Arjantin maçı, Kanal D 

No comment 2 
Şiltleri bu güzel Alman kızları getiriyor. İlker Yasin - Brezilya- Arjantin maçı, Kanal D 

Ulueren-Şükür AŞ 
Ersun Yanal sahaiçi sonuçlarından dolayı gitmedi. İki nedenden dolayı gitti. Star Spor-Telegol Müdürü Serhat Ulueren ve Hakan Şükür'ü kadroya almadığı için gitti. Ahmet Çakar - Objektif, Star 

Ne kadar ilginç 
Collins John oyunda. İsmi Collins, soyismi John. Güntekin Onay - Hollanda-Nijerya maçı, NTV 

Düzelir inşallah 
Adriano altın ayakkabı oldu. İlker Yasin - Brezilya- Arjantin maçı, Kanal D 

Nasıl hesapladın 
Türkiye'de futbol hayatın yüzde 65'i. Reha Muhtar - Beyin Fırtınası, ATV 

Evdeki hesap 
80 milyon kişi olduk, 80 tane yeni futbolcu çıkarmamız lazım. Fatih Terim 

Sorun olmaz 
Arjantin'in yarı finallerde genellikle başarılı olduğunu gösteriyor rakamlar. Biz buna istatistikler diyelim. İlker Yasin - Meksika - Arjantin maçı, Kanal D 

Hadi bak bakalım 
Hepimiz duygu yüklü insanlarız. Onun için ben olaya biraz daha duygusal bakmak istiyorum. Hakan Şükür - Objektif, Star 

Tabi tabi 5 
Ben çok açık ve net söyliyeyim. Ersun Yanal, Hakan Şükür'ü kıskandığı için Milli Takım'a almamıştır. Serhat Ulueren - Objektif, Star 


</TEXT>
</DOC>
