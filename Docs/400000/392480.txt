<DOC>
<DOCNO> 392480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/guncel/gun09.html </URL>
<DATE> 2005/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitim-Sen Üniversiteyi bırak 
</HEADLINE>
<TEXT>


ANKARA Milliyet 

Eğitim-Sen Genel Başkanı Alaaddin Dinçer, "Yıllardır üniversitelerimizin üzerinde Demokles'in kılıcı gibi sallanan YÖK kaldırılmalıdır" dedi. Dinçer dün yaptığı açıklamada, üniversitelerin özgür düşünen bilim insanlarından arındırıldığını, kışlalar haline dönüştürüldüğünü ileri sürdü. İktidarın, YÖK'e karşı oluşan tepkileri istismar ederek üniversiteleri siyasal egemenliği altına almak istediğini savunan Dinçer, şunları kaydetti "Üniversiteler üzerinden yürütülen tartışmaların özünde, üniversitelere h kim olma anlayışı yer almaktadır. Üniversiteler siyasal iktidarların etki alanında olmaktan çıkarılmalı, kendi kararlarını almaları sağlanmalıdır. YÖK ve siyasal iktidarın temsil ettiği anlayışlar üniversitelerimizden ellerini tamamen çekmeli, özgür bilim ve sanat, demokratik-katılımcı yönetim ve özerk bilimsel üniversite anlayışının hayata geçirilmesi için gerekli adımlar atılmalıdır." 



</TEXT>
</DOC>
