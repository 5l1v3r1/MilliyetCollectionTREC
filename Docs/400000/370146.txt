<DOC>
<DOCNO> 370146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/siyaset/siy07.html </URL>
<DATE> 2005/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'de tartışma 
</HEADLINE>
<TEXT>


EZELHAN ÜSTÜNKAYA Ankara 


Başbakan Erdoğan'ın "Kürt sorunu" nitelemesine tepki gösteren CHP'nin Ocak 1999 tarihli "Doğu ve Güneydoğu Raporu"nda da "Kürt sorunu" ifadesinin yer alması, partililer arasında tartışma yarattı. 
Raporu hazırlayanlardan CHP Tunceli Milletvekili Sinan Yerlikaya, "Rapor açık ve net. Kürt sorunu da denebilir, Güneydoğu sorunu da. Buradaki vatandaşların kimlik, kültürel, dil ve ekonomik sorunları vardı, h l da var" dedi. CHP İstanbul Milletvekili Algan Hacaloğlu da "Raporların arkasındayım. O zaman farklı bir konjonktür vardı, şimdi farklı" dedi. 
Raporu hazırlayan komisyonda yer alan eski Gaziantep Büyükşehir Belediye Başkanı Celal Doğan, "Baykal, 'Kürt sorunu yok' diyorsa olmuyor mu 200 yıllık bir olay" diye konuştu. CHP Genel Başkan Yardımcısı Mustafa Özyürek ise, "Başbakan, 'Kürt sorunu derken başka anlam yüklüyor" dedi. 
Deniz Baykal'ın da, Ekim 2001'deki Hakk ri gezisi sırasında, "Türkiye'nin adalet ve demokrasiye ihtiyacı var. Kürt sorununu çözecek insanlara ihtiyacı var" dediği ortaya çıktı. 

Baykal Kanı önlemek istiyorsa yolları asfaltlasın 

BURSA DHA 

CHP Bursa İl Teşlikatı'nın önceki gün yapılan olağan genel kuruluna katılan CHP Genel Başkanı Deniz Baykal geceyi Bursa'da geçirdi. Baykal, Başbakan Recep Tayyip Erdoğan'ın tatil için gittiği Ekinlik Adası'nda yol yapımı ve sahil düzenleme çalışması için trilyonların harcanmasına tepki göstererek, "Oraya da yol yapılsın, ancak önce doğu ve güneydoğunun yolları bitirilsin. kanı önlemek için yolları asfaltlasın. Kan siyaseti yapmış olsaydık, kendisi o koltukta oturamazdı" dedi. 


</TEXT>
</DOC>
