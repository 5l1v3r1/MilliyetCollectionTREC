<DOC>
<DOCNO> 381767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/siyaset/axsiy02.html </URL>
<DATE> 2005/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Uykuya dalmayın' 
</HEADLINE>
<TEXT>


Harbiyelilere seslenen Org. Büyükanıt, "Atatürk'ün resimlerinin devlet dairelerinden indirilmesini ifade edecek kadar fütursuzlar. Bu tür ifadeleri, cumhuriyeti uyandırması gereken çan sesleri olarak izlemekteyim" dedi 

ANKARA Milliyet 


Kara Kuvvetleri Komutanı Orgeneral Yaşar Büyükanıt, AB ile müzakere sürecinin başlayacağı 3 Ekim'e bir hafta kala Avrupa'da dile getirilen bazı görüşlere sert çıktı. Büyükanıt, Harbiyelilere, "Uykuya dalmayın" diye seslendi. Kara Harp Okulu'nun eğitim yılı açılış töreninde konuşan Büyükanıt, şu mesajları verdi 
ULUSU SEVMEYENDEN NEFRET EDECEĞİZ Ulusal konularda ve özellikle PKK terör örgütüne karşı gösterilen her tepkiye, "Türkiye'de milliyetçilik yükseliyor mu " yargısı yanlıştır. Bu duygu, ulusu ve onun yüksek değerini bir anlamda baskı altına almak anlamına gelmektedir. Bizim anlayışımız, Atatürk milliyetçiliğidir. Kendi ulusumuzu tabii ki seveceğiz ve daha açıkçası sevmeyenlerden de nefret edeceğiz. Bu sevgi etnik bir temele dayanan bir sevgi değil, bir yurttaşlık sevgisidir. 
Vatandaşlarımızın hangisine ayrıcalık tanınmıştır Yoksa ülkede ayrılıkçılığı öngören gruplar mı yaratılmaya çalışılıyor Ulusal kimliğimizi parçalamak isteyenler, dil birliğimizi ortadan kaldırmayı arzu eden ve bölünmeye hazır bir Türkiye isteyenlerdir. 
SAPKIN SÖYLEMLER GÜÇ KAYNAĞINIZ Sözde düşünce sahiplerinin, Türkiye'nin Atatürkçü düşünce sistemi ile mücadele etmesini ve hatta Atatürk'ün resimlerinin devlet dairelerinden indirilmesi gerektiğini Türkiye-AB Ortak Parlamento Komitesi Başkan Yardımcısı Andrew Duff'ın Türk gazetecilere açıklaması ifade edecek kadar fütursuz bir davranış içinde bulunduğunu dahi görebilmektesiniz. Bütün bu sapkın söylemleri, bu konudaki inanç ve azminizi güçlendiren güç kaynakları olarak algılamanız gerekmektedir. Bu tür sesleri, gece karanlığında yabani kazların vahşi çığlıkları olarak algılayın ve uykuya dalmayın. Gazi Mustafa Kemal'e, güçlü sesinizle şöyle seslenin Ne senden vazgeçeriz Atam, ne senin eserinden.BİRİNCİ TEHDİT İRTİCA Türkiye Cumhuriyeti, bugün 2 büyük tehlike ile karşı karşıya bulunmaktadır. Birinci tehdit yaşadığımız çağda h l Türkiye'de hilafeti ve şeriatı, çarpık ve hayali bir düzeni arzu eden, her türlü geniş yelpazede yer alan irticai düşüncelere sahip grupların var olması. İkinci tehdit ise son günlerde değişik formlarda ortaya çıkan, Türkiye'nin bölünmez bütünlüğüne yönelik, etnik ayrımcılığa dayalı terör örgütü faaliyetleridir. CUMHURİYETİ KURAN, KORUYACAKTIR Tarihin en kanlı terör örgütünün tüm cinayetlerini demokrasi gibi değerlerle örtüştürmeye çalışanların oyununa Türkiye Cumhuriyeti alet olmayacaktır. Unutmayınız ki, cumhuriyeti kuranlar onu korumaya da muktedirler.AP'DEKİ İFADELERİ ESEFLE KINIYORUM AP'de terörle mücadelemizi saldırgan askeri operasyonlar olarak niteleyen düşünce ve ifade şeklini, gönül rahatlığıyla söylüyorum, esefle kınıyorum. Bu tür ifadeleri, Türkiye Cumhuriyeti'ni uyandırması gereken çan sesleri olarak izlemekteyim. Bazıları rahatsız olsa da, biz Türk milletinin özü ve ayrılmaz bir parçasıyız. Ve son söz, "Ne mutlu Türk'üm diyene" ve benim eklemem "Ne mutlu bu sözü anlayana." 

İlk dersi sivil hoca verdi 

Harbiyeliler, yeni eğitim-öğretim yılına, Prof. Dr. Ünsal Yavuz'un "Türkiye'de Ulus Devlet Olmanın Önemi" konulu dersiyle başladı. Yavuz, derste, "yönetsel, eğitsel alandaki kadrolaşma" ile laik-demokratik cumhuriyetin ulusal yönünün "bilinen odaklarca" aşındırılmaya çalışıldığını söyledi. Bu odakları, "gericiler, bölücüler, ikinci cumhuriyetçiler, ılımlı İslamcılar" olarak sıralayan Yavuz, "Terörle Mücadele Yasası'nın TMY işlevsiz hale getirildiğini, YÖK, Anayasa Mahkemesi gibi devletin güvencesi kurumların pasifize edilmeye çalışıldığını" söyledi. 
Törende, Kara Harp Okulu'nun 171 yıllık tarihinde ilk kez "profesörlük" unvanı alan Savunma Bilimleri Enstitüsü Müdürü Albay Taner Altınok'a da yükselme belgesi verildi. Altınok'a, akademik elbisesi olan "biniş" giydirildi. 


</TEXT>
</DOC>
