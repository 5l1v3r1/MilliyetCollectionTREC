<DOC>
<DOCNO> 381623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sonspo07.html </URL>
<DATE> 2005/09/26/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Gerets Memnun değilim 
</HEADLINE>
<TEXT>

     Gerets, Samsunspor maçı sonrası çarpıcı açıklamalar yaptı Bazı oyuncularımın performansı beni hayal kırıklığına uğrattı. 
     
     Kötü oynadık ama... 

     Samsunspor deplasmanında Galatasaray zorlansa da zafere ulaşmasını bildi, Sarı-Kırmızılılar’ın Belçikalı teknik direktörü Gerets, ilginç sözler söyledi... Galibiyetten dolayı memnun olduğunu dile getiren tecrübeli çalıştırıcı, Neticeden son derece memnunum. Çünkü bugün iyi oynamadan kazandık. Kötü futbol oynarken de 3 puana ulaşmak önemlidir. Biz bu maçtan çok daha iyi futbol sergileyebiliyoruz'' ifadesini kullandı. 
     
     İkinci yarı farklıydı 

     Hasan ile Necati arasındaki tartışmayı görmediğini söyleyen Gerets şöyle devam etti İkinci devre, golden sonra yaptığımız değişiklikler, oyunun hakimiyetini ele geçirmemizi sağladı. Ama beni en çok üzen olay, soğukkanlı olan takımımın bu özelliğini yitirmesi... Ayrıca bazı oyuncularımın bugünkü performansı beni hayal kırıklığına uğrattı. Ama Tromso karşısına çok ciddi ve kararlı olarak çıkacağız. Galip geleceğimize inanıyorum. 
     
     Erdoğan Arıca Kutluyorum 

     Samsunspor Teknik Direktörü Erdoğan Arıca maç sonunda yaptığı açıklamada sergiledikleri performanslar nedeniyle oyuncularını kutladı. İlk yarıda Samsunspor’un istekli ve olumlu bir oyun ortaya koyduğunu dile getiren Arıca, İkinci 45 dakikada dirençli davranamadık ve savunmada hatalar yaptık. Galatasaray’ı tebrik ederim'' dedi. 
     
</TEXT>
</DOC>
