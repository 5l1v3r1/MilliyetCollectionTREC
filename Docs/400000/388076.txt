<DOC>
<DOCNO> 388076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sonyas02.html </URL>
<DATE> 2005/10/19/ </DATE>
<TIME> 03.15 </TIME>
<AUTHOR>  </AUTHOR>
<HEADLINE>
Hastalar, vücutlarında kendi karaciğerlerini yetiştirecek 
</HEADLINE>
<TEXT>

     Bilim adamlarının yeni geliştirdiği bir teknik sayesinde, hastalar karaciğerlerini vücutlarında büyütebilecekler. 
     İngiliz gazetelerinde yer alan haberlere göre, yeni geliştirilen teknikte, doktorların aldıkları sağlam karaciğer hücreleri, laboratuvarda büyüttükten sonra hastalara geri aşılayacaklar. 
     ''Embolizasyon'' olarak bilinen bu teknikte, cerrahlar, karaciğerin kan beslenmesinin bir bölümünü keserek, organın daha hızlı hücre üretmesini sağlıyorlar. 
     Bu alandaki araştırmayı yürütenlerden Floransa Üniversitesi Öğretim Üyesi Profesör Massimo Pinzani, kan beslenmesi bir miktar kesilirken, karaciğerin yüzde 20'sinin yeni hücreler yetiştirilmesi için alındığını, yeni hücreler aşılandıktan sonra karaciğer hücrelerinin hızla büyümesinin sağlandığını belirtti. 
     Bilim insanları, bu tekniğin denenmesine önümüzdeki aylarda başlanacağını kaydettiler. 
     
</TEXT>
</DOC>
