<DOC>
<DOCNO> 397009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/soneko23.html </URL>
<DATE> 2005/11/22/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa rekorla kapandı... 
</HEADLINE>
<TEXT>

     İMKB Bileşik Endeksi 1. seansta, dünkü 2. Seans kapanışına göre 119.65 puan artarak 35,774.64 puandan kapandı. Hisse senetlerinin ortalama değer kazancı yüzde 0.34 oldu. 
     Bu değer, dünkü rekor kapanışın ardından en yüksek seans kapanışı olarak da kaydedildi. Seans içinde ulaşılan 35,878.17 puanlık seviye ise tarihi zirve oldu. 
     Bundan önceki tarihi zirve 35,809.90 puanla 4 Ekim günkü 2. Seansta gerçekleşmişti. 
     Dün 35,654.99 puandan rekorla kapanan İMKB Ulusal 100 Endeksi, ilk seansa 10.90 puan azalarak 35,644.05 puandan başladı. İlk yarıyı 35,666.73 puandan geçen endeks en düşük 35,525.90 puana gerilerken, en yüksek 35,878.17 puanı gördü. Bu seviye tarihi zirve değeri olarak kaydedildi. Endekste bundan önceki en yüksek seviyeye 35,809.90 puanla 4 Ekim günü 2. seansta ulaşılmıştı. 
     Seans sonunda mali endeks 214.93 puan artarak 55,460.33 puana, sanayi endeksi 114.74 puan artarak 27,809.75 puana, hizmetler endeksi 64.70 puan artarak 17,346.04 puana yükseldi. 
     Böylece önceki kapanışa göre, mali grup hisseler ortalama yüzde 0.39, sanayi grubu hisseler ortalama yüzde 0.41, hizmetler grubu hisseler ortalama yüzde 0.37 oranında değer kazandı. 
     1. seansta işlem gören toplam 305 hisse senedinden 145'i değer kazandı, 84'ü değer kaybetti, 76 hissenin fiyatında ise değişiklik olmadı. 
     Seansta, 536 milyon 82 bin 714 YTL'lik işlem hacmi oluştu. 
     1. seansta Vestel, Vakıfbank, Turkcell, Finansbank ve Koç Holding, en çok işlem gören hisse senetleri olarak belirlendi. 
     
</TEXT>
</DOC>
