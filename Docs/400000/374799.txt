<DOC>
<DOCNO> 374799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sonspo25.html </URL>
<DATE> 2005/09/01/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Konyaspor, saaat 24 00'e kadar gelebilirse Kamerunlu golcü alacak 
</HEADLINE>
<TEXT>

     Konyaspor Kulübü Basın Sözcüsü Sefa Ortaç, Kamerun Milli Takımı santrforu Bebbe Gustave'nin, bu akşam 24.00'e kadar Türkiye'ye ulaşabilmesi durumunda kendisiyle sözleşme imzalayacaklarını söyledi. 
     Ortaç, Zafer Biryol'un Fenerbahçe'ye gidişinin ardından, gol yollarında etkili olabilecek ve Biryol'dan doğan boşluğu doldurabilecek santrfor arayışları çerçevesinde geçtiğimiz gün Mısırlı oyuncu Ahmed Belal ile 3 yıllık sözleşme imzaladıklarını anımsattı. 
     Santrfor açığının kapatılabilmesi için görüşmelerin sürdüğü ikinci futbolcu olan Kamerunlu 23 yaşındaki Bebbe Gustave ile prensipte anlaştıklarını anlatan Ortaç, şunları kaydetti 
     ''Kamerunlu başarılı santrfor Bebbe'yi, yeşil-beyazlı renklere bağlamak istiyoruz, ancak zamanımız kısıtlı. Çünkü transfer dönemi, bugün saat 24.00'de sona eriyor. Kendisi ilk kez yurtdışına çıkıp Türkiye'ye geliyor. Bu nedenle vize konusunda problem çıktığı için gecikildi. Geleceğin futbol yıldızları arasında gösterilen bu oyuncunun da transferi gerçekleşirse, özellikle gol konusundaki hiçbir sıkıntımız kalmayacak.'' 
     
</TEXT>
</DOC>
