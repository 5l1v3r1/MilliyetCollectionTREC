<DOC>
<DOCNO> 356962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sondun55.html </URL>
<DATE> 2005/06/30/ </DATE>
<TIME> 20.20 </TIME>
<AUTHOR>  </AUTHOR>
<HEADLINE>
Irak savaşı ABD askerlerinin evliliklerinide vurdu... 
</HEADLINE>
<TEXT>

     ABD’nin Irak’taki asker kayıpları her geçen gün artarken, Irak’ta savaşan askerlerin hayatlarını kaybetme tehlikesinin yanı sıra evliliklerini de kaybetme tehdidiyle karşı karşıya oldukları bildirildi. 
     ABD ordusu aile destek programının yaptığı açıklamaya göre, Irak ve Afganistan’da savaş verilen son üç yılda ordu mensupları arasında boşanma oranları iki katına çıktı. 
     Açıklamada, 2001-2004 yılları arasında Amerikan ordusundaki asker sayısının artmadığı, ancak boşanma rakamlarının 5 bin 658’den 10 bin 477’ye yükseldiği belirtilerek, boşanmaların Irak ve Afganistan’da 
     görev yapan askerlerin yaşadığı stresten kaynaklandığı ifade edildi. 
     Ordu açıklamasında, 2002 yılında 54 bin 542 evliliğin yüzde 1,9’unun, 2004 yılında ise 55 bin 550 evlilikten yüzde 6’sının 
     boşanmayla sonuçlandığı belirtildi. 
     ABD ordusunda askerlerin evliliklerine destek olmak amacıyla danışma hatları, destek grupları, hafta sonu programları uygulanırken, orduda görev yapan 2 bin 400 din görevlisinin de ailelere bu konuda destek olmaya çalıştıkları belirtildi. 
     
</TEXT>
</DOC>
