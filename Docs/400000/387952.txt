<DOC>
<DOCNO> 387952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/soneko31.html </URL>
<DATE> 2005/10/19/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
"Bono mağdurları" eylem yaptı... 
</HEADLINE>
<TEXT>

     Bağımsız Bono Mağdurları Dayanışma Derneği'ne üye bir grup, İmar Bankası Hazine Bonosu Davası'nın görüşüldüğü sırada Bölge İdare Mahkemesi önünde eylem yaptı. 
     Çeşitli illerden Ankara'ya gelen ''bono mağdurları'', mahkeme önünde toplandı. ''Devlet hazine bonosu dedik, kandık, yandık'', ''Kanunsuz hesaplar ödendi, devlet tahvili ödenmedi'', ''Devletimizin güvencesi hazine bonosu, devletimizin namusudur'' gibi tepkilerini yansıtan pankartlar açan dernek üyeleri, duruşma sonuna bekleyişlerini sürdürdü. 
     Duruşmanın ardından açıklama yapan Bağımsız Hazine Bonusu Mağdurları Dayanışma Derneği Başkanı Hüseyin Bektaş, bugün de ''ilgili tarafların suçu birbirinin üzerine atmaya çalıştığını'' savundu. Bu tutumun, ''vatandaşın suçu olmadığını gösterdiğini'' kaydeden Bektaş, davanın olumlu sonuçlanacağına inandıklarını söyledi. 
     Bektaş, 28 aydır mağduriyetlerinin giderilmediğini, artık sonuç istediklerini belirterek, ''Devlete güvendiğimiz için hazine bonosu aldık. Kimse bu insanlara bu acıyı çektirme hakkına sahip değil'' dedi. 
     Bektaş, yetkilerden şu soruların cevabını istedi 
     ''Ticari hesaplar dünyanın hiçbir yerinde garanti kapsamında değil. Bu hesaplardan kuruş sigorta ücreti alınmadığı halde bunları neden ödediniz Bu ödedikleriniz kimlerdir 
     İmar Bankası yetkisiz olarak piyasa yapıcı banka olmadığı halde 2001-2003 arasında birinci elden 50 ihaleye katılmasına nasıl göz yumuldu Bizlere bu bankanın yetkisiz bono sattığını bilseydiniz dediğinize göre, sizler bu bankanın yetkisiz bono sattığını biliyor muydunuz Biliyorsanız niye uyarmadınız, bilmiyorsanız biz nereden bileceğiz '' Bektaş, ''adil, bağımsız yargıya'' güvendiklerini belirterek, sürecin takipçisi olacaklarını vurguladı. 
     Basın açıklamasının ardından dernek üyeleri dağıldı. 
     
</TEXT>
</DOC>
