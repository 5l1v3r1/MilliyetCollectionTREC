<DOC>
<DOCNO> 396889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/guncel/gun10.html </URL>
<DATE> 2005/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin'de gerginlik 
</HEADLINE>
<TEXT>


MERSİN DHA 

Mersin'de önceki akşam düzenlenen Hakk ri'nin Şemdinli ve Yüksekova ilçelerinde yaşanan olayları protesto eyleminde R. Murat Demir'in 18 ölümü, iki kişinin de yaralanmasının ardından gerginlik sürüyor. Çilek Mahallesi'ndeki gösteride yaralanan Enver Ekinci 19 ve Recep Çağla'nın 15 avukatı Muzaffer Akad polisin ateş açtığına dair üç görgü tanığı bulunduğunu ve isimlerini savcılığa bildirdiklerini belirtti. Murat Demir'in cesedinde Adli Tıp'ta yapılan incelemede kurşunun burnunun sol tarafıyla gözü arasına isabet ettiği ve uzaktan ateş edildiği belirtildi. 
Cenazesi daha sonra Mersin'e getirildi. Toprağa verilmek üzere omuzlara alınan Demir'in cenazesi Güneydoğu'dan göç eden vatandaşların yoğun olarak yaşadığı mahallelerden geçirildi. Bu mahallelerden katılımla birlikte cenazeye katılan grubun sayısı 5 bine ulaştı. Gruptan bazıları, Siteler Polis Karakolu'na da saldırmak istedi. Polis ise herhangi bir müdahalede bulunmadı. Defin sırasında da, bölücü örgüt lehine sloganlar atıldı. 



</TEXT>
</DOC>
