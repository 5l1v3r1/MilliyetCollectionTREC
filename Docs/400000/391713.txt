<DOC>
<DOCNO> 391713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/soneko15.html </URL>
<DATE> 2005/11/02/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Migros, kredi alacak... 
</HEADLINE>
<TEXT>

     Migros Türk T.A.Ş., Tansaş hisselerinin satın alınması finansmanında kullanılmak üzere kredi alacak. 
     Migros'tan Borsa'ya gönderilen açıklamada, Tansaş Perakende Mağazacılık A.Ş. hisselerinin satın alınması finansmanında kullanılmak üzere Garanti Bankası'ndan 50 milyon dolar, Societe Generale'den S.A. 80 milyon avro tutarında, ilk yılı geri ödemesiz 5 yıl vadeli kredi alınmasına karar verildiği bildirildi. 
     Öte yandan, yapılan bir başka açıklamada da Tansaş hisselerinin Doğuş Holding ve diğer Doğuş Grubu şirketlerinden Migros ve Koç Holding tarafından satın alınması hususunda akdedilen hisse devir sözleşmesine istinaden Rekabet Kurumu'na yapılan başvuru sonucunda, Rekabek Kurulu'nun devre konu hisselerin alıcılara devrine ilişkin verdiği iznin dün taraflara ulaştığı belirtildi. 
     
</TEXT>
</DOC>
