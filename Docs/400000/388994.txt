<DOC>
<DOCNO> 388994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/sondun25.html </URL>
<DATE> 2005/10/23/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Irak'ta düzenlenen saldırılda 26 kişi hayatını kaybetti 
</HEADLINE>
<TEXT>

     Irak'ta bugün düzenlenen saldırılarda 26 kişinin öldüğü, 40'tan fazla kişinin yaralandığı bildirildi. 
     Güvenlik kaynakları, Tikrit kentinde bir bombanın infilak etmesi sonucu biri polis 5 kişinin öldüğünü belirtti. Albay Haytam Ekrem'in hedef alındığı saldırıda Ekrem, iki çocuğu ve yoldan geçen 2 kişi hayatını kaybetti. 
     Bağdat'ta bomba yüklü bir aracın infilak etmesi sonucu 2'si polis 4 kişinin öldüğü, 13 kişinin yaralandığı bildirildi. 
     Kerkük kentinde Amerikan askeri aracını hedef alan, bomba yüklü araçla düzenlenen intihar saldırısında iki sivil öldü, 13 kişi yaralandı. 
     Polis, Bağdat'ın kuzeybatısındaki Bakuba kentindeki bir pazar yerinde bir polisin silahlı kişilerce öldürüldüğünü belirtti. Aynı kentte düzenlenen saldırılarda 3 sivil ve bir Şii öğrencinin de öldürüldüğü belirtildi. 
     Bağdat'ın kuzeyindeki Tuz bölgesinde de silahlı kişilerin ateş açması sonucu iki kişi öldü. 
     Taci bölgesi yakınlarında bulunan bir otoyoldaki Irak askeri üssüne su taşıyan 3 kişi silahlı kişilerce öldürüldü. 
     Bağdat'ta Şii işçileri taşıyan bir araca ateş açıldığı, bir kişinin öldüğü, ikisinin yaralandığı bildirildi. 
     Bağdat'ın güneyindeki Amara kentinde direnişçiler otoyolda bir Şii lider ve şoförünü öldürdü. 
     Ducail ve Duluiye bölgelerinde de 2 direnişçinin öldüğü belirtildi. 
     Bağdat'ta Amerikan askeri konvoylarına 3 bombalı saldırı düzenlendi. Saldırılarda 5 asker Amerikan askeri yaralandı. 
     Bu arada, Bağdat'ın Dura mahallesinde, bir bombanın infilak etmesi sonucu iki kişi yaralandı. Aynı mahallede 2 ceset bulundu. 
     
</TEXT>
</DOC>
