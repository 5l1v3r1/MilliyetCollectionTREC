<DOC>
<DOCNO> 384165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/soneko05.html </URL>
<DATE> 2005/10/05/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Enflasyon hedefini yeni endeks kurtarıyor... 
</HEADLINE>
<TEXT>

     2002, 2003 ve 2004 yıllarında hedeflenen enflasyonun altında kalan yıl sonu enflasyon oranıyla, ekonomik program konusunda önemli bir kredibilite sağlayan 
     Türkiye’ye 2005 enflasyon hedefini tutturmasını ise yeni endekse borçlu olacak. 
     DİE’nin 1994 yılını baz alarak hazırladığı ve 2004 yılı sonuna kadar enflasyonu ölçmekte kullandığı eski TÜFE sepetine göre hesaplanan bu yıla ilişkin enflasyon oranları geçen yılın üzerinde seyrediyor. DİE’nin 1994 yılını eski sepete, bu yılı ise yeni sepete göre hesaplayarak yaptığı açıklamada, geçen yılın aynı ayının altında seyrediyormuş gibi gözüken yıllık enflasyon, eski sepete göre ise bariz bir şekilde yüksek seyrediyor. Eski sepete göre geçen yıl eylül sonunda yüzde 9 olan enflasyon bu yıl eylül sonunda yüzde 11.23 düzeyinde bulunuyor. 
     Endek içerisindeki harcama gruplarının ağılığı ve mal ve hizmet sayısı farklı olduğu için iki endeksin hesapladığı enflasyon oranları arasında önemli bir fark bulunuyor. 
     Özellikle kira harcamalarının yeni endeks içerisindeki ağırlığının önemli ölçüde azaltılması, genel enflasyon oranının üzerinde seyreden kira artışlarının yeni endekste, eskisine oranla daha düşük oranda yansımasına yol açıyor. 
     Söz konusu farklılık bu yılın ilk dokuz aylık dönemine ilişkin enflasyon oranında çok daha belirğin olarak ortaya çıkıyor. Yeni endeksle yüzde 3.93 olan yılın ilk dokuz ayındoaki tüketici fiyatları endeksindeki artış eski endeksle yüzde 6.68 olarak hesaplandı. Buna göre, yüzde 8 olan yıl sonu hedefinin yakalanabilmesi için yeni endekse göre yılın kalan üç aylık dönemindeki toplam enflasyonun yüzde 3.9’da kalması gerekiyor. Eski enflasyon sepeti kullanılsaydı yüzde 8 hedefinin üzerine çıkalmaması için kalan üç aydaki toplam enflasyonun sadece yüzde 1.2 olması gerekecekti. Ekim, kasım ve aralık aylarının ktonjonktürel olarak yüksek fiyat artışları yaşanan aylar olması nedeniyle eski endekle hedefin tutturulması şimdiden olanaksız hale gelmiş olacaktı. Yeni endekse göre ise yıl sonu enflasyonu büyük bir olasılıkla yüzde 8’in altında kalmış olacak. 

ANKA 
     
</TEXT>
</DOC>
