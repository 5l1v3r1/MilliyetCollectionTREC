<DOC>
<DOCNO> 358626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/soneko11.html </URL>
<DATE> 2005/07/06/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Boğaziçi Köprüsü para basıyor... 
</HEADLINE>
<TEXT>

     Nazlı YEREBASMAZ İSTANBUL, DHA 

      İSTANBUL'daki Boğaziçi Köprüsü, açıldığı 29 Ekim 1973 tarihinden bu yana 980 milyon dolar 331 Milyon YTL gelir elde etti. 
     Çelik köprü, 2005 kurlarına göre inşaa maliyeti 154 milyon dolara mal olurken, 32 yıllık toplam gideri onarım, maaşlar ve büyük bakımlar olmak üzere 137 milyon dolara ulaştı. Köprünün bu açıdan hesap yapıldığında yaklaşık 690 milyon dolar k r sağladığı belirtildi. 
     Boğaziçi Köprüsü’nden çift yönlü olarak günde 180 bine yakın araç geçiyor. 2004 yılında köprüden yılda 65 milyon 186 bin araç geçti. Bu araçlar Boğaziçi Köprüsü’ne 60 milyon dolar Yaklaşık 82 bin YTL gelir bıraktı. Köprünün 2004 giderleri sadece 3 milyon dolarda kaldı. Boğaziçi Köprüsü 2004 yılında 57 milyon dolar k r sağladı. Köprüden açıldığı yıl 11 milyon araç geçerken ve 12 milyon dolar gelir elde edildiği belirtildi. 
     
     SADECE OGS’DEN GÜNDE 78 BİN GEÇİŞ 
     Boğaziçi Köprüsü’nde toplam 13 gişe bulunuyor. Bunlardan 5’i otomatik geçiş, 1’i kartlı geçiş, 7’si ise manuel geçiş için kullanılıyor. Sadece OGS gişelerinden günde ortalama 78 bin araç geçiyor. Bu gişelerin ortalama günlük geliri 88 bin YTL. OGS gişeleri açıldığı yıl olan 1999’dan bu yana köprüye 82 milyon YTL kazandırdı. 
     Boğaziçi Köprüsü’nde 2004 yılında OGS gişelerinden toplam 445 bin araç ücret okutmadan geçti. Manuel sistem yani normal gişelerden ise 68 bin araç ücret ödemeden geçiş yapıldı. 
     
     BOĞAZİÇİ KÖPRÜSÜ’NDE BAYRAK YARIŞI 
     Köprünün eşsiz manzarasına karşı flamalarını, bayraklarını dalgalandırmak isteyen firmaların yarış halinde olduğu kaydedildi. Ancak köprülerden sorumlu Karayolları 17'nci Bölge Müdürlüğü ulusal ve dini bayramlar dışında köprüye bayrak asılmasına izin vermiyor. Boğaziçi Köprüsü Bakım İşletme Başmühendisi Dr. Ramazan Yüksel, Ulusal bayram ve dini bayramlarda sadece Türk Bayrağı sılmasına izin veriyoruz ve bu izin sadece ilk gün için geçerli. Ticari amaçlı hiçbirşeye müsade etmiyoruz. Bayrak alttan geçen gemilere ve köprüye zarar vermeyecek büyüklükte olmalı. Bunu maksimum 200 metrekare olarak sınırlandırdık'' diye konuştu. 
     
</TEXT>
</DOC>
