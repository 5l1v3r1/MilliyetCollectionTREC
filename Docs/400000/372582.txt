<DOC>
<DOCNO> 372582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sontur32.html </URL>
<DATE> 2005/08/24/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Sokakta nara atınca, bıçaklandı 
</HEADLINE>
<TEXT>

     Adana'nın Ceyhan İlçesi'nde, fazla miktarda alkol aldığı ve nara atarak çevreye rahatsızlık verdiği iddia edilen kişinin, kendisini uyaran kişi tarafından bıçaklandığı ileri sürüldü. 
     Emniyet Müdürlüğü yetkililerinden alınan bilgiye göre, aşırı miktarda alkol aldığı belirtilen A.Ç. 50 Muradiye Mahallesi'nde sokakta nara atmaya başladı. Bu sırada, kendilerini rahatsız ettiği gerekçesiyle kimliği henüz belirlenemeyen bir kişi tarafından uyarılan A.Ç, bağırmayı sürdürünce tartışma çıktı. 
     Kavgaya dönüşen olayda, göğsünden bıçaklanarak ağır yaralanan A.Ç, vatandaşlar tarafından Devlet Hastanesi'ne kaldırıldı. 
     Yetkililer, tedavi altına alınan A.Ç'nin durumunun ciddiyetini koruduğunu belirttiler. 
     A.Ç'yi bıçaklayan kişinin yakalanmasına çalışıldığı, olayla ilgili soruşturmanın sürdürüldüğü bildirildi. 
     
</TEXT>
</DOC>
