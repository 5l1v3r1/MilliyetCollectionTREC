<DOC>
<DOCNO> 357527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/guncel/gun01.html </URL>
<DATE> 2005/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaymakama CHP tepkisi 
</HEADLINE>
<TEXT>


Dolmabahçe yolundaki Atatürk fotoğraflarının "kaldırılmasını" isteyen Beşiktaş Kaymakamı'na aydınlar tepki gösterdi 

Şükran Pakkan - İstanbul 

CHP İstanbul Milletvekili Güldal Okuducu, Beşiktaş Kaymakamı Nihat Nalbant ile Belediye Başkanı İsmail Ünal arasındaki "Atatürk fotoğrafları" tartışmasını TBMM'ye taşıdı. Kaymakam Nalbant, Beşiktaş Belediyesi'ne gönderdiği resmi yazıda, Dolmabahçe Sarayı önünden Ortaköy'e kadar uzanan yoldaki Atatürk'ün hayatından kesitler sunan fotoğraf sergisinin düzensiz görüntü arz ettiğini belirterek, onarımı yapılmazsa kaldırılmasını istemişti. Ünal da serginin düzenli bakımının yapıldığını söyleyerek, asla kaldırılmayacağını açıklamıştı. 

Erdoğan yardım mı etti 
Okuducu, İçişleri Bakanlığı'nın yanıtlaması istemiyle Meclis Başkanlığı'na sunduğu önergede, "siyasal davranışlar içindeki kaymakama yönelik olarak bir işlem yapılıp yapılmayacağını" sordu. 
Okuducu, önergede, "Nalbant'ın, Trabzon Vali Yardımcılığı yaptığı dönemde, Erdoğan'ın katıldığı Siirt'teki seçimlere destek verdiği söylenmektedir. Bu doğru mudur Kampanya çalışmalarından sonra Beşiktaş'a atanan kaymakama bir borç mu ödenmiştir " sorularına da yanıt istedi. 

'Kimsenin gücü yetmez' 
Bazı aydınlar da serginin kaldırılma talebini şöyle değerlendirdi 
Bedri Baykam Sanatçı Gerekçeler bulabilirler. Der ki, "Atatürk'ü çok sevdiğim, bakımlı olmasını istediğim için indirilmesini talep ettim." Bütün bunlar kılıftır. 
Ertuğrul Kazancı Atatürkçü Düşünce Derneği Genel Başkanı Kaymakam bey diyor ki, "Vatandaş müracaatta bulundu." Ciddi bir mülki yönetici, dilekçeyle yetinmez. Kendisi tespit yapar, gerçekse yazıyı yazar. 
Türkan Saylan ÇYDD Genel Başkanı Arnavutköy'de oturuyorum, o duvarların önünden geçerken içim kıvançla doluyor. Onları yıprandı gerekçesiyle kimse kaldıramaz. Hiç kimsenin buna gücü yetmez. Kaymakamın da böyle demek istediğine inanmıyorum. 


</TEXT>
</DOC>
