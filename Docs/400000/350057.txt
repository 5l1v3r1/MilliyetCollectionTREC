<DOC>
<DOCNO> 350057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sonspo20.html </URL>
<DATE> 2005/06/08/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Ankaragücü, teknik direktör Adnan Şentürk ile sözleşme imzaladı 
</HEADLINE>
<TEXT>

     Ankaragücü, teknik direktör Adnan Şentürk ile sözleşme imzaladı. 
     Ankaragücü Kulübü İkinci Başkanı Kemal Ünsal, imza töreninde yaptığı konuşmada, Adnan Şentürk ile var olan sözleşmelerini uzattıklarını belirterek, ''Kendisi, uzun zamandır Ankaragücü'ne hizmet eden, kulübün altyapısını tanıyan değerli bir hocadır'' dedi. 
     Adnan Şentürk'ün, geçtiğimiz sezon Ankaragücü'nün en sıkıntılı günlerinde teknik sorumlu olarak görev aldığını ve takımı tehlikeli bölgeden uzaklaştırdığını ifade eden Ünsal, ''2010 yılı hedefimize Adnan Şentürk'ün taşıyacağına inanıyoruz'' diye konuştu. 
     Ankaragücü'nün yeni teknik direktörü Adnan Şentürk de, yaptığı açıklamada, Ankaragücü yönetiminin kendisine duyduğu güveni boşa çıkartmayacağını belirterek, ''Hedefim, Ankaragücü'nü laik olduğu yere taşımak. Yönetimden taraftara kadar bana güvenen herkese teşekkür ediyorum'' dedi. 
     Ankaragücü adının küme düşme hattında bulunan takımlarla anılmamalısı gerektiğini ifade eden Şentürk, bugünden itibaren Ankaragücü'nün geleceğine yönelik dinamik, mücadeleci bir ekip yaratmak için çalışmalara başlayacaklarını söyledi. 
     Adnan Şentürk'ün yardımcılıklarını Mustafa Kaplan, Hakan Çobanoğlu, Adnan Öztekin ve Ender Durmuş yapacak. 
     
     ANKARAGÜCÜ KADROSUNA GURBETÇİ KATTI 
     Başkentin sarı-lacivertli ekibi Ankaragücü, Almanya 3. Lig takımlarından Sportleunde Lotte takımında forma giyen İsmail Altunbasan'ı renklerine bağladı. 
     22 yaşındaki orta alan oyuncusu İsmail Altunsaban ile 2 yıllık sözleşme imzalandı. 
     
</TEXT>
</DOC>
