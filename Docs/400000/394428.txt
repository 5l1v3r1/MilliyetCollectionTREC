<DOC>
<DOCNO> 394428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/ekonomi/aeko.html </URL>
<DATE> 2005/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç şirket daha uçuşa başlıyor yabancı, şirket almaya bakıyor 
</HEADLINE>
<TEXT>


Yabancı havayolu şirketleri, Türkiye'de özel sektör havayolu şirketlerinin peşinde. Firmalar, 2005 yılını yüksek k rlarla kapatacak. Hepsi, 2006'da filolarını güçlendirme planı yapıyor. Üç şirket 2006'da uçuşlara başlıyor, üçü ise izin bekliyor 

Pınar Çelik 

Havayolu şirketleri, son dönemde oldukça atak bir profil çiziyor. Şirketlerin hemen hepsi, bu yılı k rlı kapatacak. Hepsinin önünde 2006'da, filoyu güçlendirmek, uçuş hatlarını çoğaltmak var. İç ve dış hatlarda yolcu taşıyan özel havayolu şirketi sayısı dörde çıkmış durumda. Üç firma 2006'da başlıyor. Üç yeni şirketin izin başvurusu bulunuyor. 
Bu arada çok önemli bir gelişme daha dikkat çekiyor. Türkiye Özel Sektör Havacılık İşletmeleri Derneği TÖSHİD Başkanı Şahabettin Bollukçu'nun açıklamalarına göre, 'çok bilinen, tanınan bütün büyük havayolu şirketleri', Türkiye'de, özel havayolu şirketi almak veya mevcutlara ortak olmak için görüşmeler yapıyor. "Adlarını açıklayıp, işlerini bozmak istemem" diyen Bollukçu, "2006 yılında ortaklıklar ve birleşmelerle sektöre girebilirler. Avrupa'daki özel havayolu şirketlerinin Türk özel havayolu şirketleri ile ilgilenmeleri normal. Özel havayolları Türkiye'ye gelen turistlerin yüzde 45'ini taşıyor. Bu büyük bir pasta" diyor. 

Büyük gruplar da ilgili 
2006 başında TT Airlines ile Golden Air, uçuşlara başlıyor. İzmir Havayolları 10 uçak için Kanadalı Bombardier ile anlaşma imzaladı. 2006'da bu şirket de uçuşlara başlıyor. Sivil Havacılık Genel Müdürlüğü'ne iç ve dış hatlarda tarifeli sefer yapmak amacıyla 3 şirketin daha başvurusu bulunuyor. 
Şirketler arasında büyük fiyat rekabeti var. THY de özel şirketlerin fiyat atağına indirimle karşılık verdi. Fly Air, İstanbul - Ankara arasını 44 YTL'ye, THY ise İstanbul - Ankara arası 79 YTL'ye uçuyor. 
Bollukçu'nun anlattığına göre, özel havayolu işiyle ilgilenen yalnızca yabancı büyük havayolu şirketleri değil. İçerden de büyük grupların böyle planları olduğunu söyleyen Bollukçu, "Yurtdışının yanı sıra Türkiye'deki mevcut büyük kuruluşlardan sermayesinin halka açılması ve ortaklık için birtakım teklifler geliyor. Türkiye ve Ortadoğu'nun, Avrupa için çok büyük bir yolcu potansiyeli var. Bu potansiyeli özellikle Avrupa kullanmayı arzu ediyor" diye konuştu. 

Rakamlarla Türk havayolu taşımacılığı Türk havayolu taşımacılığı sektöründe THY dışında 14 de özel havayolu şirketi var. Özel şirketlerin 4'ü yurtiçi ve yurtdışı yolcu taşıyor. 2006 başında TT Airlines, Golden Air ve İzmir Havayolları taşıma yapmaya başlıyor. 2004'te toplam 29 milyon 676 bin yolcu taşınmıştı. Şirketlerin fiyat rekabeti ile yolcu sayısında patlama oldu. 2005 yılı ilk dokuz ayda, 43 milyon 220 bin yolcu taşındı. THY, ilk 9 ayda iç hat yolcu sayısını bir önceki yıla göre yüzde 24.4 artırarak 5 milyon 443 bin 789'e, dış hat yolcu sayısını ise yüzde 18.7 artırarak 5 milyon 239 yolcuya ulaştırdı. THY'nin toplam cirosu 2.2 milyar dolar. 14 özel havayolu şirketinin kargo ve yolcu taşımaları dahil toplam cirosu 2.5 ila 3 milyar dolar arasında değişiyor. Özel şirketler yılda 7.5 - 8 milyon kişiyi yurtdışına taşıyorlar. Özel şirketlerin yurtiçi taşımalardan sağladığı ciro ise 240 milyon dolar. Yurtiçinde taşınan yolcu sayısı ise 3 - 3.5 milyonu buluyor. Bu şirketlerin 22 bin koltuk kapasitesi bulunuyor. 

59 adet uçak anlaşması yaptı Geçen yıla göre yolcu sayısını yüzde 19.7 oranında artıran Türk Havayolları THY , 2004 yılında gerek Airbus gerekse Boeing ile yapılan anlaşmalar çerçevesinde 59 adet uçak alım anlaşması yaptı. THY, tarihinde ilk kez 5 adet A 340 uçağın alımını devlet teminatı olmadan gerçekleştirdi. 
Kasım 2005'ten itibaren yeni uçaklarını filoya katmaya hazırlanan THY, Ocak - Eylül 2005 döneminde, tarifeli iç hatlarda yolcu sayısını bir önceki yıla göre yüzde 24.4 artırarak 5 milyon 443 bin 789'a ulaştırdı. Dış hatlarda ise yolcu sayısını yüzde 18.7 artırarak 5 milyon 239 yolcuya ulaştırdı. 
11 bin 250 kişinin çalıştığı THY'nin toplam cirosu ise 2.2 milyar dolar. Cironun yüzde 75'i dış, yüzde 25'i ise iç hatlardan elde ediliyor. 

4 yeni uçağı geliyor 2005 yılı sonuna kadar iç hatlarda 2 milyon 250 bin yolcu taşımayı hedefleyen Onur Havayolları, geçen yıla göre yolcu taşıma oranında yüzde 25'lik bir artış yakaladı. 15 Kasım'dan itibaren filosuna katacağı 4 yeni uçakla iç hatlardaki yolcu taşıma kapasitesini artıracak olan firma, yıl sonunda 500 milyon dolar ciro hedefliyor. 
Bin 422 kişinin çalıştığı firmanın 2006 ciro hedefi ise 550 milyon dolar. Bu yıl 1.5 milyonun üzerinde yurtdışı yolcu taşıyan firmanın 6 bin 500 kişilik koltuk kapasitesi var. 

Filosunu 22 uçağa çıkaracak 2005 yılı sonu itibariyle 3 milyon yolcu taşımayı hedefleyen Atlasjet Havayolları, 2005 yılının ilk 10 ayında 1 milyon 250 bin yolcu taşıdı. 2006 yılında 4 adet 144 koltuklu Airbus A319 ve 5 adet Bombardier CRJ 900'ü filosuna ekleyecek firma, böylelikle 2006 yılında filosunu 22 uçağa çıkaracak. 751 kişinin çalıştığı firma yıl sonu itibariyle de 25 bin sefer düzenlemiş olacak. 

Üç tane Embraer 145 alıyor Yedi Airbus A300 - B4 ve A300 - B2, bir Boeing 737 - 300 ve iki adet MD - 83 olmak üzere toplam 10 uçağı olan Fly Air, filosundaki yedi adet Airbus A300'ün de sahibi. Firma, yıl sonuna kadar üç Embraer 145 - EP tipi uçağı da filosuna katacak. Gelen taleplere bağlı olarak diğer havayollarından da uzun süreli uçaklar kiralayarak filosunda uçurmakta olan Fly Air, yıl sonuna kadar bir buçuk milyon yolcu taşımayı hedefliyor. 

300 milyon euro ciro hedefi Esas Holding'in havayolu şirketi Pegasus, ilk uçuşunu ekim ayında gerçekleştirdi. Sektöre 12 adet Boeing 737 - 800 ve iki adet Boeing 737 - 400'den oluşan 14 'tek tip' uçakla giren firma, charter uçuşlarıyla birlikte 300 milyon euro ciro hedefliyor. 1 milyon 700 bin yolcu taşıma kapasitesine sahip Pegasus, iç hat uçuşları için de 4 milyon euroluk yatırım yaptı. 


</TEXT>
</DOC>
