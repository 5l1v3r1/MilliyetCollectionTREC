<DOC>
<DOCNO> 371663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/son/soneko10.html </URL>
<DATE> 2005/08/21/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Kapıkule'de TIR kuyruğu... 
</HEADLINE>
<TEXT>

     Kapıkule Sınır Kapısı'nda yurtdışına çıkış yapacak TIR'lar 8 kilometre kuyruk oluşturdu. 
     AA muhabirinin, Kapıkule yetkililerinden aldığı bilgiye göre, ihracat yükü taşıyan TIR'ların yüklerini gittikleri ülkelere Pazartesi günü teslim etmek istemeleri ve aynı anda yola çıkmalarından kuyruklar oluşuyor. 
     İç gümrüklerde yüklenen TIR'ların büyük bölümünün aynı anda yurtdışına çıkış yapmaları nedeniyle Kapıkule'de TIR yoğunluk yaşandığını belirten yetkililer, ''2000 yılından bu yana TIR'ların Kapıkule'den geçişlerinde bir artış gözlüyoruz. 2005'te de TIR'larda artış var. İhracatın artığının bir göstergesi olan bu kuyruklar, girişlerde yaşanmıyor. TIR'ların biran önce Kapıkule'den çıkış yapmaları için hızlı bir şekilde çalışıyoruz'' dedi. 
     Bu arada, Kapıkule Sınır Kapısı'nda çıkış işlemlerinin kendisine gelmesini bekleyen 300 civarında TIR bulunuyor. 
     
</TEXT>
</DOC>
