<DOC>
<DOCNO> 396901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/siyaset/asiy.html </URL>
<DATE> 2005/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Batı ihya edildi' 
</HEADLINE>
<TEXT>


Başbakan Recep Tayyip Erdoğan, birlik çağrısı yaparken, 'Doğu, Güneydoğu, Doğu Karadeniz ve Orta Anadolu'nun belli bölgeleri hep ihmal edilmiştir. Ege, Marmara ve Güney ise ihya edilmiştir' dedi 

DOĞAN HABER AJANSI 


Başbakan Recep Tayyip Erdoğan, Şemdinli'de bombalanan eski PKK hükümlüsü Seferi Yılmaz'a ait Umut Kitabevi'ne giderek, bazı askeri görevlilerin adının da karıştığı olayların "ortada bırakılmayacağı" mesajını verdi. 
"Bazıları puslu havayı sever. Puslu havaya aldanmamalıyız. Demokratik hakları egemen kılacağız. Bu kini, nefreti kaldıralım" diyen Erdoğan, yargının adil kararını bekleyeceklerini söyledi. 

Bombalanan pasaj 
Van'dan helikopterle Şemdinli'ye geçen Erdoğan, 1 Kasım'daki bombalı saldırıda hasar gören 67 ev ve işyerinde incelemelerde bulundu. Hasarlı binaların bir an önce onarılmasını isteyen Erdoğan, ardından 9 Kasım'daki el bombalı saldırı nedeniyle tutuklanan PKK itirafçısı Veysel Ateş'in hedefi olduğu savunulan kitabevinin de bulunduğu Özipek Pasajı'nı gezdi. 
Başbakan Erdoğan, bir masanın üzerine çıkarak yaklaşık bin kişiye seslendi. "Türkiye'nin on yılların bedelini ödediğini" vurgularken "Hiçbir şey, insanlarımızı katletmekle elde edilmez" diyen Erdoğan, Türkiye'nin 30 yılda 40 bin insanını kaybettiğini belirterek, "kardeşlik, beraberlik" çağrısı yaptı. 

Üç kırmızı çizgi 
Etnik, dini ve bölgesel milliyetçiliğin üç kırmızı çizgileri olduğunu yinelerken, "Türkiye Cumhuriyeti üst kimliği altında bir ve beraber olacağız. Alt kimliklere saygı duyacağız" diyen Erdoğan, şu ifadeleri kullandı 
"Doğu, Güneydoğu, Doğu Karadeniz ve Orta Anadolu'nun belli bölgeleri hep ihmal edilmiştir. Ege, Marmara ve Güney, bu bölgeler ise ihya edilmiştir. Ama bu bölgelerin insanları da ne yazık ki aldıkları birçok imk nları bu bölgede kullanmamıştır. Almışlar, gidip batıda yatırım yapmışlar. Teşvik kredisi çıkardık, dedik ki Doğu, Güneydoğu ve Doğu Karadeniz'i ayağa kaldıralım, ama kimse bu yatırıma yanaşmıyor." 

İtidal çağrısı 
Vatandaşlara "itidal" çağrısı yapan Erdoğan, "Yargı inşallah adil olan kararı verecektir. Kin, nefret, tepki, bunlar bize bir şey kazandırmaz. Çok şey kaybettik, artık kaybetmeyelim. Ne ocaklar söndü bu bölgelerde. El ele, omuz omuza verelim bu kini, nefreti ortadan kaldıralım" dedi. 
Yüksekova'yı ziyaretinde de "Teröre çanak tutanlara halkım hiçbir zaman eyvallah etmeyecektir" diyen Erdoğan, "Sadece kan ve ölümden zevk alan terör gruplarıyla barışık olamayız. Halkımı duyarlı ve net olmaya davet ediyorum" uyarısını yaptı. 

'Ne çabuk hazırladınız ' 

BAŞBAKAN Recep Tayyip Erdoğan, Şemdinli'de bombalanan Özipek Pasajı'ndan çıkarken yaklaşık 40 kişiden oluşan bir grup genç "Diyarbakır'ı yerine getir", "Şemdinli'de doğru söyle, Ankara'da şaşırma", "Roj TV kapatılmasın", "Devlet adam öldürürse can güvenliğimiz kime emanet", "Bombalı eğitim, ibadet istemiyoruz" yazılı dövizler açtı. 
Erdoğan, yürürken gençlerden dövizleri indirmelerini istedi. Güvenlik güçleri dövizleri toplarken gençler yuhalayınca, Başbakan Recep Tayyip Erdoğan, "Bunları ne çabuk hazırladınız, bu şekilde bir şey elde edemezsiniz. Bunları alın cebinize koyun. Bir Başbakan, iki bakanla buraya geldik. Bu işi ortada bırakmayacağız" dedi. 

NOTLAR... 
DEHAP'lı başkanlar tek işaretle susturdu 

TOLGA ŞARDAN Ankara DHA Hakk ri 

"Organize edilmiş bir protesto eylemine karşı" bir saat öncesine kadar gizli tutulan Başbakan'ın gezisinden, yakın korumaları ve ANA uçağının uçuş ekibi bile son ana kadar haberdar edilmedi. Özel Kalem Müdürü ve çok yakın birkaç ismin bildiği gezinin geçen hafta planlandığı kaydedildi.Erdoğan, önceki akşam bir grupla yemek yediği sırada "Kalkın, Hakk ri'ye gidiyoruz" dedikten sonra öncü ekip gönderemeyen Başbakanlık Koruma Müdürlüğü, 20 kişilik yakın koruma ekibi görevlendirdi. Ekip bomba imha malzemesi, çelik yelekler, Başbakan'ın kullanacağı helikopter için frekans kesiciler ve çelik kalkanlar aldı. Emniyet Özel Harek t Daire Başkanı Behçet Oktay da bir helikopterdeki ekibiyle birlikte Başbakan'ın "yakın korumasında" yer aldı. 

Çelik yelek giydi 
Sırasıyla Şemdinli, Yüksekova ve Hakk ri'de vatandaşa hitap eden Başbakan, gömleğinin altına özel bir çelik yelek giydi. İçişleri ve Adalet bakanları ve AKP'nin Hakk ri milletvekilleriyle önceki gece Van'a uçan Başbakan'ın kaldığı Karayolları Misafirhanesi'nin bulunduğu cadde gece boyunca trafiğe kapatıldı. 

Çocuklara para 
Erdoğan, vatandaşla tokalaşıp öğrencilerle fotoğraf çektirirken, korumaları çocuklara 5'er YTL ve çikolata dağıttı.Yüksekova'da yaklaşık 150 kişilik bir grup, "Vali istifa", "Katiller bulunsun, hesap sorulsun", "Suçsuz insana kurşun sıkılmaz" sloganları attı.Erdoğan'ın bulunduğu sırada Hakk ri Valiliği önünde hafif yağmur altında toplanan yaklaşık 2 bin kişi, "Vali istifa" sloganları attı. Gerginliğe neden olan sloganlar, Hakk ri ve Yüksekova'nın DEHAP'lı belediye başkanları Metin Tekçe ile Salih Yıldız'ın valilik balkonuna çıkarak el işareti yapmaları üzerine durdu. "Vali istifa", "Derin değil, demokratik devlet" dövizleri de indirildi. 

'Sloganla ülke yönetmiyoruz' 

YÜKSEKOVA'yı ziyaretinde de "Teröre çanak tutanlara halkım hiçbir zaman eyvallah etmeyecektir" diyen Erdoğan, "Sadece kan ve ölümden zevk alan terör gruplarıyla barışık olamayız. Halkımı duyarlı ve net olmaya davet ediyorum" uyarısını yaptı. 
Hakk ri'de konuşurken de, "Vali istifa" solganları atılması üzerine Erdoğan, "Neye göre bu kararı veriyorlar. Biz sloganlarla ülke yönetmiyoruz, icraatla yönetiyoruz" dedi. "Yanlışlar varsa takipçisi olacaklarını tekrarlayan Erdoğan, "Endişeniz olmasın. Çünkü biz bunlardan çok bıktık. Artık halkımızı bunlarla yoranlara da, yormak isteyenlere müsaade etmek istemiyoruz. Ama sizinle el ele vermemiz lazım" diye konuştu. 

'Tuzaklara dikkat' 
Erdoğan Hakk ri Valiliği'nden ayrılırken, güvenlik güçleri aracının etrafına etten duvar ördü. Bu duvarı aşan bazı kadınlar Erdoğan'a mektuplar verirdi. 
DEHAP'lı eski Belediye Başkanı Hüseyin Ümit'in ağabeyi Hasan Ümit, aracın camından halkı selamlayan Erdoğan'a, "Sizi de Adnan Menderes ve Turgut Özal gibi öldürürler. Tuzak kurarlar dikkat edin. Sizi çok seviyoruz" diye bağırdı. 


</TEXT>
</DOC>
