<DOC>
<DOCNO> 394004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/yazar/zbirand.html </URL>
<DATE> 2005/11/11/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Kızmayı bırakın, gerekeni yapın 
</HEADLINE>
<TEXT>


Tam tahmin ettiğim gibi oldu. 
Avrupa Birliğinin raporlarının açıklanmasıyla birlikte, bir kesim yine ayaklanıverdi. Birbirini tutmayan iddialarla ortaya çıkıyorlar. Rapordaki AB beklentilerinin birer ödün olduğu ve hiçbir şekilde uyulmaması gerektiği yazılıp söyleniyor. İnanılır gibi değil 
Ben bugün özellikle İlerleme raporunu tersten okumak istiyorum. İlerleme raporu önemli, zira bir nevi karne niteliğinde. Her aday ülkeye verilen yıllık notları kapsıyor. Kopenhag Kriterlerine uyum sağlanıp sağlanmadığını, nerelerde geri kalındığını bildiriyor. 
İlerleme raporunu baştan sona karalayanların aşağıdaki sorulara yanıt vermeleri gerekir 
Raporda, Türkiye'nin reform hızını ve heyecanını kaybettiği, uzun süredir yeni bir adım atılmadığı belirtiliyor. 
Neresi yanlış 
Raporda, daha önceden alınmış reform kararlarının- değişmiş yasaların uygulanmasında aksamalar görüldüğü yazılı. 
Doğru değil mi Bizler bundan şikayet etmiyor muyuz 
Raporda, Türkiye'den kısa vadeli beklentilerin bir de listesi yapılmış 
- İşkenceye sıfır tolerans gösterilmeli. 
Bunu gerçekleştirmenin neresi kötü Aksine insanlara işkence yapılmasına göz mü yumalım Böyle bir Türkiye'yi mi tercih ederiz 
- Yargıda reform yapılmalı. 
Yapmayalım mı Yargı reformunu gerçekleştirmek, AB'den önce bizim çıkarımıza değil mi 
- Fikir özgürlüklerinin önü açılmalı 301 ve 305'inci maddeler değişmeli . 
Fikir özgürlüklerinin önünü açmayalım da ne yapalım Orhan Pamuk'ları, Hırant Dink'leri hapse mi atalım Bu yasalardan kurtulmadıkça, bu işin içinden çıkamayacağımızı görmüyor muyuz 
Kendi kendimize dünkü soruyu yeniden soralım 
AB İlerleme raporundaki değişiklik önerilerinin hangi Türkiye'nin aleyhinedir 
Emin kolay kolay yanıt bulamazsınız 



KIBRIS SORUNU ZORLAYACAK Dışişleri Bakanı Gül'ün, son AB raporlarıyla ilgili olarak yaptığı açıklama, önümüzdeki dönemde Kıbrıs sorununun ilişkilerde önemli bir engel olarak ortaya çıkacağını gösteriyor. 
Limanların açılması AB'nin tahmin ettiği kadar kolay olmayacak. Ankara bir çıkış yolu arıyor. Bu da, KKTC'ye karşı izolasyonun kaldırılması, hiç değilse hafifletilmesi gibi adımları içeriyor. Türkiye bu konuda güvence verdi, limanların açılmasında kendini bağladı, ancak karşılığında hiçbir şey almadan da tek yönlü hareket etmek istemiyor. 
Avrupa Birliği ise, Kıbrıs Rumları ve Yunanlıların baskısıyla, Türkiye'nin verdiği sözü tutması gerektiğini belirtiyor. 
Çözümü hiçte kolay görünmeyen bir yumak. 
Bu sorun saatli bir bombanın tıklamasına benziyor. Dışişleri Bakanı Gül'ün yaptığı açıklama, ilişkilerde önümüzdeki dönemde gerilimin artacağının en belirgin işaretini veriyor. 
İşin hafife alınacak bir yanı yok. Eğer şimdiden ciddi şekilde harekete geçilmezse, Türkiye-AB ilişkileri çok gereksiz bir sürece gireceği anlaşılıyor. 
Avrupa Birliği "Bizi ilgilendirmez, Türkiye verdiği sözü yerine getirmeli" diyemez. Annan planı öncesinde verilen sözleri unutmak, AB'nin tüm güvenirliğini yok eder. 
Türkiye'nin de bir çözüm üretmesi ve AB'yi harekete geçirmesi şarttır. 
Eğer karşılıklı olarak, son ana kadar beklersek, yara alırız. 



ŞEMDİNLİ'DE BİRŞEYLER OLUYOR Şemdinli'de arka arkaya bombalar patlıyor. Ardından dün de Van bir olay yaşandı. Bu tip gelişmelerin altında hep PKK aranır ve soruşturmalar da buna göre yürütülür. 
Ancak bu defa durum biraz farklı gibi Yoksa bize mi öyle geliyor. 
Verilen demeçlerdeki çelişkiler, bazı yetkililerin söyledikleri, halkın öfkesi ve tepkilerinin hedefi durumun karışıklığını ortaya koyuyor. 
Bir şeyler oluyor olmasına da, kamuoyu pek anlayamıyor. 
CHP Hakkari Milletvekili Esat Canan'ın sözleri son derece dikkate değer. Milletvekili, ikinci bir Susurluk olayına dikkat çekiyor. Bombaları patlatanların resmi görevli olduğu konusunda deliller bulunduğunu belirtiyor. 
CHP mutlaka harekete geçmeli ve bu konuyu araştırmalı. Gerçekleri kamuoyuna yansıtmalı. Eğer bir kışkırtma varsa, bilelim. Kimlerden kaynaklandığını anlayalım ve sorumlularını ortaya çıkaralım. 

Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com yayınlanmaktadır. 



</TEXT>
</DOC>
