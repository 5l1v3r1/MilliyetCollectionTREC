<DOC>
<DOCNO> 355001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/yasam/yas01.html </URL>
<DATE> 2005/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul trafiğine 'kaza' kurşunu 
</HEADLINE>
<TEXT>


Fatih Sultan Mehmet Köprüsü'nün çıkışında meydana gelen kaza yüzünden iki yaka arasındaki ulaşım 3 saat k busa döndü 

İSTANBUL Milliyet 

Fatih Sultan Mehmet Köprüsü'nün Avrupa yakası çıkışında meydana gelen zincirleme kaza, trafiği felç etti. Anadolu yakasından Avrupa yakasına geçmek isteyenler saatlerce yollarda perişan oldu. 
Bir araç, köprüye dün saat 06.30 sıralarında giren 34 AE 3119 plakalı otomobile çarparak kaçtı. Hafif yaralanan sürücü hastaneye kaldırıldığı sırada, arkadan gelen bir kamyon otomobile vurdu. Tuğla yüklü 34 CJT 62 plakalı kamyon da bu kamyona çarparak devrildi. Kamyona da arkadan gelen bazı araçlar çarptı. 
Kaza nedeniyle Anadolu yakasından Avrupa yakasına geçiş güzerg hındaki trafik kilitlendi. Köprü ve bağlantı yollarındaki sıkışıklık nedeniyle sürücülerin yöneldiği Boğaziçi Köprüsü'nde de trafik durdu. İstanbul'un iki yakası arasındaki ulaşım, araçların çekilmesi ve yolun temiz-lenmesiyle yaklaşık 3 saat sonra normale döndü. 


</TEXT>
</DOC>
