<DOC>
<DOCNO> 374494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sontur08.html </URL>
<DATE> 2005/08/31/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
400 bin kişiye cinsel bilgi 
</HEADLINE>
<TEXT>

     Türkiye Aile Sağlığı ve Planlaması Vakfı TAP Vakfı ile Eczacıbaşı girişimiyle oluşturulan "Alo Okey Cinsel Sağlık Bilgi Hattı" büyük ilgi gördü. 400 bin kişinin cinsel konularda bilgi alırken, 39 binden fazla kişi de danışmanlarla görüşme olanağı buldu. 
     TAP Vakfı cinsel sorunlar konusunda vatandaşların uzman kişilerden bilgi almalarını sağlamak amacıyla Eczacıbaşı ile birlikte oluşturdukları "Alo Okey Cinsel Bilgi Hattı"na ilişkin güncel verilerini açıkladı. Verilere göre, sistemi kuruluşnadan bugüne kadar toplam 400 bin kişi aradı. 39 binin üzerinde kişi de danışmanlarla görüşme olanağı buldu. 
     ERKEKLER ARIYOR Verilere göre, 2005 yılının ilk yedi aylık döneminde, danışmanla görüşen yaklaşık 5 bin kişinin yüzde 87’si erkek, yüzde 12’si kadın, yüzde 69’u evli, yüzde 28’i ise bekar. 
     
     EN ÇOK İSTANBUL ARIYOR 
     Danışmanlar, yüzde 32’lik bir oranla en fazla İstanbul’dan aranırken, İstanbul’u sırasıyla, yüzde 19.8 ile İzmir, yüzde 8.1 ile Kars, yüzde 3.9 ile Kastamonu, yüzde 3.8 ile Ankara, yüzde 3.4 ile Mersin, yüzde 1.8 ile Bursa 
     izlerken, aranan diğer illerin yüzdesi 1.8’in altında kaldı. 
     
     15-29 YAŞ ARASI 
     Verilere göre, cinsiyet ayrımı yapılmaksızın yaşa bakıldığında arayanların yarısı 15-29 yaşları arasında. 
     Danışmanlarla görüşen erkeklerin yaş ortalaması ise kadınlara oranla daha yüksek. 
     
</TEXT>
</DOC>
