<DOC>
<DOCNO> 366245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/guncel/gun01.html </URL>
<DATE> 2005/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İki subay h l bulunamadı 
</HEADLINE>
<TEXT>


Antalya'da düşen helikopterdeki kayıp Deniz Kıdemli Pilot Yüzbaşı Süleyman Satır'ın eşi Mine Satır, ziyarete gittiği eşinin şehit düştüğünü Marmaris'te öğrendi 

UFUK BALKİS, OZAN BİLİR, HALİL ATAÇ Antalya, Bursa DHA 

Antalya'nın Kumluca ilçesinde 30 Temmuz'da düşen Sahil Güvenlik Komutanlığı helikopterinin ana gövdesine ulaşıldı. Kayıp olan Deniz Kıdemli Pilot Yüzbaşı Süleyman Satır'ın eşi hemşire Mine Satır'ın 28 , geçici olarak Aksaz Üssü'nde görev yapan eşini cuma günü ziyarete gittiği ve helikopterin düştüğünü Marmaris'te öğrendiği belirtildi. Satır'ın, 31 Temmuz itibariyle izne çıkmayı planladığı da bildirildi. 
İzmir'in Hatay semtindeki askeri lojmanda oturan Satır'ın geçen ay Bursa'da oturan kayınpederine bıraktığı oğlu Doğukan 5 ve kızı Zeynep'ten 3 kaza haberi gizlendi ve televizyon izlemelerine izin verilmedi. 
Bursa'nın İznik ilçesinde yaşayan baba Orhan Satır da şöyle konuştu "Oğlumu en son 1 ay önce görmüştüm. Helikoptere binmeden yarım saat önce telefonla konuştum. Bana 'Baba, çocuklarımı çok özledim. Pazar günü görevim bitiyor. Eşimi ve çocuklarımı alıp Akçay'daki ağabeyimin yanına gideceğim' demişti." 
Kayıp pilot Kıdemli Üsteğmen Bülent Sarıkaya'nın kuzeni Serkan Sarıkaya, olayı duyar duymaz tatilini geçirdiği Kuşadası'ndan Çavuşköy'e geldi. İki ağabeyi de subay olan Serkan Sarıkaya annesinin kendisini telefonla arayarak, "Bülent ağabeyini al öyle gel" dediğini söyledi. 

Tören bugün 
Helikopterde şehit olan radar Kıdemli çavuşlar Aydın Canbolat ve Mevlüt Pekdemir için bugün İzmir Sahil Güvenlik Hava Komutanlığı'nda tören yapılacak. Pekdemir memleketi Konya'da, Canbolat da Ankara'da toprağa verilecek. 

Robot, enkazı buldu 

Aksaz Deniz Üssü'nden getirtilen sualtı arama robotuyla derinliği 80 - 90 metre olan Hacivat Burnu önlerinde yapılan aramalar sonuç vermeyince, çalışmalar burnun 250 - 300 metre güneyindeki derin sulara kaydırıldı. Helikopter dün saat 14.00 sıralarında robotla yapılan aramada 120 metre derinlikte bulundu. Helikopterin yan yattığı belirlenirken, Satır ile Sarıkaya'nın da helikopterde sıkıştığı sanılıyor. 


</TEXT>
</DOC>
