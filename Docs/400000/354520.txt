<DOC>
<DOCNO> 354520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur56.html </URL>
<DATE> 2005/06/22/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Van'da 55 kaçak yakalandı... 
</HEADLINE>
<TEXT>

     Van’da, yurda kaçak yollarla giriş yapan yabancı uyruklu 55 kişi yakalandı. 
     Alınan bilgiye göre, merkeze bağlı Kurubaş Köyü yakınlarında yol kontrolü yapan Jandarma Komutanlığı ekipleri, park halinde bulunan ve B.G’ye ait olduğu tespit edilen kamyonette, yurda kaçak yollarla giriş yaptıkları belirlenen 2 Afganistan ve 47 Pakistanlı olmak üzere toplam 49 kişiyi yakaladı. 
     Çaldıran İlçesi Başeğmez Köyü Mahir Komları mevkiinde de yurda İran üzerinden kaçak yollarla giriş yaptıkları belirlenen ve ilçe merkezine yaya olarak giden 1 Pakistan, 1 Afganistan ile 4 Bangladeş uyruklu yakalandı. 
     Yetkililer, "Pasaport Kanunu’na muhalefet ve sınır ihlali" suçundan gözaltına alınanların, yasal işlemlerin tamamlanmasından sonra sınır dışı edileceğini, kamyonet sahibi B.G’nin yakalanması için çalışmaların sürdüğünü bildirdiler. 
     
</TEXT>
</DOC>
