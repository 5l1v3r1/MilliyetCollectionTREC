<DOC>
<DOCNO> 385080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sonspo03.html </URL>
<DATE> 2005/10/08/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
Beşiktaş'a bir şok, iki müjde 
</HEADLINE>
<TEXT>

     Verilen üç günlük izinde Almanya’ya giden Ailton, İstanbul’a sakat döndü. Sambacının ve Sergen'in Bolton maçına yetişmesi bekleniyor 
     
     Bremen’in idmanında 
     Samsunspor maçı sonrası teknik heyetten üç günlük izni kapan Beşiktaşlı futbolcular arap topar İstanbul’u terk etmişti. Uzun yıllar Bundesliga’da forma giyen Goncalves Da Silva Ailton’un tercihi ise Almanya’ydı. Hem dostlarıyla hasret gideren hem de Werder Bremen’in idmanlarına katılan Sambacı, eski takımının ağırlık merkezinde çalışınca olan oldu Çarşamba günü İstanbul’a dönen Brezilyalı yıldız, acilen Rıza Çalımbay ile görüşüp kötü haberi iletti Sakatlandım... Atom Karınca, dizinden sorun yaşayan golcü futbolcuya bu nedenle perşembe günü özel izin verdi. 
     
     Takıma da katıldı 
     Tatile sağlam çıkıp sakat dönen Ailton, Çalımbay’ı büyük şoka uğratmıştı. Ancak Almanya’da yaşadığı şanssızlığı kelimesi kelimesine anlatan Sambacı oyuncu, tatil yerine idman yaptığından bahsedince, hocasından büyük övgü aldı. İstanbul’da hemen sağlık kontrolünden geçirilen yıldız futbolcunun durumunun da çok ciddi olmadığı açıklandı. Bir günlük özel iznin ardından dün takımla birlikte çalışmalara başlayan Brezilyalı golcünün eskiye oranla çok daha iyi olması, Rıza hocanın da yüzünü güldürdü. Kartal’da iyi haberler, Ailton’dan gelen müjdeyle de bitmedi. 
     
     20 Aralık’ta sahada 
     Malmö ve Samsunspor maçlarında sergilediği performansla ayakta alkışlanan, ancak adalesinde oluşan yırtık ve ödem nedeniyle de üzüntü yaratan Sergen Yalçın’ın da hızla iyileştiği açıklandı. Halen özel bir antrenman programına göre çalıştırılan süper solağın, 20 Ekim’de UEFA Kupası gruplarındaki ilk maça yetişebileceği vurgulandı. Kulüp doktoru Yalçın Yavuzer, Sergen’in durumu hakkında şu bilgileri aktardı Tedaviye çok olumlu karşılık veriyor. Bolton maçına daha 13 gün var. Bu süre içinde kesinlikle oynayacak duruma gelecektir.'' 
     
</TEXT>
</DOC>
