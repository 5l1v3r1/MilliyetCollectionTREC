<DOC>
<DOCNO> 358058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/soneko43.html </URL>
<DATE> 2005/07/04/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Eski endekse göre enflasyon rakamları... 
</HEADLINE>
<TEXT>

     Devlet İstatistik Enstitüsü'nün DİE 1994 100 bazlı, eski endekse göre Haziran ayı fiyat artışları da belli oldu. 
     Eski endekse göre 2005 Haziran ayı fiyat artışları, aylık bazda tüketici fiyatlarında yüzde 0.46, toptan eşya fiyatlarında yüzde 0.34 artış görüldü. 
     Geçen yılın Haziran ayında yine 1994 baz yıllı eski endekse göre, fiyatlarda TÜFE yüzde 0.13, TEFE'de de yüzde 1.05 gerileme olmuştu. 
     Yeni endekse göre ise 2005 Haziran ayında, TÜFE'de yüzde 0.10 artış, ÜFE'de de yüzde 0.48 gerileme açıklanmıştı. 
     TÜFE'deki 6 aylık fiyat artışı da eski endekse göre yüzde 4.31, yeni endekse göre yüzde 2.59, yıllık bazda ise eski endekse göre yüzde 10.65 yeni endekse göre de yüzde 8.95 olarak hesaplandı. 
     TEFE'de de 6 aylık artış oranı, eski endekse göre yüzde 3.25, yeni endekse göre yüzde 1.89, yıllık artış ise eski endekse göre yüzde 8.70, yeni endekse göre yüzde 4.25 oldu. 
     
</TEXT>
</DOC>
