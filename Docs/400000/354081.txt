<DOC>
<DOCNO> 354081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonspo30.html </URL>
<DATE> 2005/06/21/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Galatasaray sezonu 26 Haziran'da açıyor 
</HEADLINE>
<TEXT>

     Galatasaray, 2005-2006 sezonu hazırlıklarına 26 Haziran Pazar günü yapacağı ilk antrenmanla başlayacak. 
     Sarı-kırmızılıların ilk çalışmasında, evliliği nedeniyle izinli olan Volkan ve 25 Haziran Cumartesi günü ülkesi Kamerun'da evlenecek olan Rigobert Song, Olimpik Milli Takım ile Akdeniz Oyunları için İspanya'ya giden Cafercan Aksu ve Arda Turan yer almayacak. 
     Çalışmalarını 27-28 Haziran da çift antrenmanla sürdürecek Galatasaray'da futbolcular aynı zamanda gruplar halinde sağlık kontrollerinden geçecek. 
     Sarı-kırmızılı takım, 1 Temmuz'da özel bir uçakla Hollanda'nın başkenti Amsterdam'a gidecek ve Amsterdam'a 90 kilometre uzaklıktaki Hoenderloo'da Golden Tulip Victoria Resindence Oteli'ne yerleşerek, kamp çalışmalarına başlayacak. 
     Galatasaray'ın Hollanda kampında, 6 Temmuz'da FC UDI 19 Beter Bed, 7 Temmuz'da FC Panningen, 9 Temmuz'da Borussia Dortmund ve 12 Temmuz'da da Roda JC takımları ile hazırlık karşılaşmaları yapacağı bildirildi. 
     Sarı-kırmızılı takım, 16 veya 17 Temmuz'da Türkiye'ye dönerek, çalışmalarına İstanbul'da devam edecek. 
     
</TEXT>
</DOC>
