<DOC>
<DOCNO> 358454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sontur39.html </URL>
<DATE> 2005/07/05/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Başbakan Erdoğan, Ahmet Nazif Zorlu'ya başsağlığı mesajı gönderdi... 
</HEADLINE>
<TEXT>

     Başbakan Recep Tayyip Erdoğan, Zorlu Grubu’nun kurucusu Mehmet Zorlu’nun vefatı nedeniyle oğlu Ahmet Nazif Zorlu’ya başsağlığı diledi. 
     Başbakanlık Basın Merkezi’nden yapılan açıklamada, Erdoğan’ın Ahmet Nazif Zorlu’ya başsağlığı mesajı gönderdiği bildirildi. 
     Açıklamaya göre, Başbakan Erdoğan’ın başsağlığı mesajı şöyle 
     "İş hayatına tekstil alanındaki çalışmalarıyla başlayan işadamı Mehmet Zorlu, sanayi ve teknoloji alanındaki gelişmeleri yakından takip ederek gerçekleştirdiği yenilikler ve iştirak ettiği girişimler ile Türkiye’nin gelişmesi ve kalkınmasına önemli katkıları olmuştur. 
     Türk iş dünyasının duayenlerinden Mehmet Zorlu’nun vefatından büyük üzüntü duydum. Merhuma Allah’tan rahmet, size, ailenize ve Zorlu Grubu’nun bütün mensuplarına başsağlığı dilerim." 
     
</TEXT>
</DOC>
