<DOC>
<DOCNO> 372978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/spor/spo08.html </URL>
<DATE> 2005/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ole futbol 
</HEADLINE>
<TEXT>


Ronaldinho, Eto'o, Zidane, Beckham, Ronaldo, Aimar gibi süperstarlara sahip İspanya Ligi'ne bu sezon Robinho da eklendi. Hafta sonu başlayacak La Liga'da doyumsuz futbol zevki izleyecileri bekliyor 


Birbirinden ünlü futbol cambazlarını bünyesinde barındıran İspanya Ligi'nde de 2005-2006 sezonu bu hafta sonu yapılacak maçlarla start alıyor. La Liga'da yeni sezon öncesi takımlar transferlerini büyük ölçüde bitirdi, kadrolarını şekillendirdi ve tüm hazırlıklarını tamamlayıp, başlama düdüğünü beklemeye çekildi. 
Son şampiyon Barcelona az ama öz transfer yaptı. 6 yıllık özlemine geçen sezon son veren Katalan temsilcisi Van Bommel ve Ezquerro'yu renklerine bağlayıp, teknik ekibin eksik gördüğü yerlere takviye yaptı. 20 Yaşaltı Dünya Şampiyonası'na damga vuran Arjantinli Messi de -eğer şans bulursa-futbolseverlerin kaçırmaması gereken bir oyuncu. Ronaldinholu, Eto'olu, Xavili, Puyollu kadrosuyla Barça, Nou Camp'ı rakipleri için yine k busa çevirecek gibi gözüküyor. Real Madrid ise yine transferin şampiyonu oldu. Her yıl bir futbol starını almayı adet haline getiren 'Galacticos' yakıştırması yapılan Eflatun - Beyazlılar, uzun süre peşinden koştuğu Robinho'ya imza attırdı. Sevilla'dan Baptista'yı da forvet hattına ekleyen Real müthiş bir hücum gücüne ulaştı. Artık kendine forma düşmeyeceğinin farkına varan Owen da Ada'ya dönüş kararı aldı. 
Nihat Kahveci'nin forma giydiği Real Sociedad kadrosunu büyük ölçüde korudu ama o üç sezon önce sürpriz şekilde son haftaya kadar kovaladığı şampiyonluk için bu sefer kulvara girmesi çok zor. Intertoto Kupası'nın finalinde Hamburg'a kaybedip, UEFA'ya katılma hakkını yitiren Valencia uzun bir aradan sonra Avrupa Kupaları'nda mücadele edemeyecek. Siyah-Beyazlılar'ın en büyük sıkıntısı orta sahaya büyük umutlarla alınan Edu'nun talihsiz bir sakatlıkla sezonu kapatması. 
Irrureta ile yollarını ayıran ve takımı Caparros'a teslim eden Deportivo sezona Intertoto faciası ile giriyor. 2-0'ın rövanşında Marsilya'ya 5-1 kaybeden Mavi - Beyazlılar, bu şokun etkisiyle La Liga'ya motivasyonsuz başlayacak. Atletico Madrid de artık yeniden vizyona çıkmak istiyor. Villarreal, Sevilla ve Real Betis de geçen sezon olduğu gibi 2005-2006'da da zirveyi zorlayıp, en azından kendi sahasındaki maçlarda devlere karşı önemli zaferler alabilirler. 

İSPANYA LİGİ EBEDİ PUAN DURUMU TAKIM SEZON O G B M A Y P 1.R.Madrid 71 2226 1273 474 479 4599 2569 3020 2.Barcelona 71 2226 1212 466 548 4564 2635 2890 3.A.Bilbao 71 2226 994 505 727 3867 2978 2493 4.A.Madrid 65 2078 974 484 620 3649 2689 2432 5.Valencia 69 2174 966 499 709 3645 2857 2431 6.Espanyol 67 2090 773 471 846 2983 3114 2017 7.Sevilla 60 1908 754 428 726 2880 2739 1936 8.R.Sociedad 58 1880 704 470 706 2625 2627 1878 9.Zaragoza 50 1676 604 437 635 2315 2395 1645 10.R.Betis 41 1342 493 332 517 1714 1920 1318 11.C.Vigo 44 1432 489 335 608 1956 2255 1313 12.Deportivo 35 1150 451 278 421 1643 1661 1180 13.Valladolid 37 1266 411 323 532 1542 1874 1145 14.Oviedo 38 1192 408 292 492 1642 1951 1108 15.Gijon 35 1186 392 293 501 1453 1729 1077 16.Santander 35 1114 365 248 501 1490 1876 978 17.Las Palmas 30 976 327 217 432 1195 1551 871 18.Osasuna 27 926 304 230 392 1073 1283 838 19.Malaga 25 842 259 227 356 931 1178 745 20.Mallorca 19 674 226 174 274 791 922 626 

EN'LER 


En Yaşlılar Carboni Valencia 40 yaş Craioveanu Getafe 37 yaş P.Alfaro Sevilla 36 yaş 

En Gençler Acuna Cadiz 17 yaş D.Capel Sevilla 17 yaş Messi Barcelona 18 yaş 

En Uzunlar R.Morales Malaga 1.97 m Diego Lopez R.Madrid 1.96 m Pellegrino Alaves 1.93 m 

En Kısalar De Gomar Cadiz 1.64 m Giuly Barcelona 1.64 m Ibagaza A.Madrid 1.66 m 

En Ağırlar R.Morales Malaga 90 Kg Molina Deportivo 89 Kg Llorente A.Bilbao 88 Kg 

En Hafifler De Gomar Cadiz 54 Kg J.Navas Sevilla 60 Kg Robinho R.Madrid 60 Kg 


</TEXT>
</DOC>
