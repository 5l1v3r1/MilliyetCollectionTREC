<DOC>
<DOCNO> 356364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sontur20.html </URL>
<DATE> 2005/06/28/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Şehit öğretmen çocuklarına dersanelerde kontenjan... 
</HEADLINE>
<TEXT>

     Milli Eğitim Bakanlığı ve Özel Dershaneler Birliği ÖZDEBİR işbirliğiyle, şehit öğretmen çocuklarına yurt genelindeki dershanelerden ücretsiz yararlanma olanağı sağlandı. 
     İstanbul İl Milli Eğitim Müdürlüğü’nden yapılan yazılı açıklamada, 2005-2006 eğitim ve öğretim yılında İstanbul’daki dershanelerin 
     ücretsiz öğrenci kontenjanından yararlanmak isteyen ilköğretim okulları 8, lise 3. sınıf ve lise mezunu olan şehit öğretmen çocuklarının, şehit belgeleri ile 15 Temmuz 2005 tarihine kadar ÖZDEBİR’in "Gazi Mustafa Kemal Bulvarı No 99 1 Maltepe-Ankara" adresine müracaat edebilecekleri bildirildi. 
     Açıklamada, okul müdürlüklerinin öğrencileri tespit ederek düzenleyecekleri listeleri, belirtilen tarihe kadar aynı adrese gönderebilecekleri de kaydedildi. 
     Konuya ilişkin ayrıntılı bilgi, "0312 230 60 52-0312 229 49 25" numaralı telefonlar ile "www.ozdebir.org.tr" internet adresinden alınabiliyor. 
     
</TEXT>
</DOC>
