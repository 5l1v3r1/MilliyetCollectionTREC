<DOC>
<DOCNO> 358180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/dunya/dun02.html </URL>
<DATE> 2005/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Önce ABD çıkarları 
</HEADLINE>
<TEXT>



ABD Başkanı George W. Bush, Afrika'daki açlık ve yoksulluğun giderilmesiyle küresel ısınmanın önlenmesi gibi önemli konuların ele alınacağı G8 zirvesinde, her şeyden önce ülkesinin çıkarlarını korumayı sürdüreceğini bildirdi. İskoçya'nın Gleneagles kentinde yarın başlayacak G8 zirvesine katılacak olan Bush, İngiliz ITN ve ITV kanallarına yaptığı açıklamada, "Ben o zirveye, İngiltere Başbakanı Tony Blair'ı iyi ya da kötü göstermeye değil, kendi ülkem için en iyisi olacağını düşündüğüm bir gündemle gidiyorum" dedi. Bush, zirve sırasında, iklim değişiklikleriyle ilgili Kyoto tarzı bir anlaşmaya destek vermesinin söz konusu olmadığını vurguladı. Bush yönetimi, enerji fiyatlarını artıracağı ve ABD'de 5 milyon kişiyi işsiz bırakacağı gerekçesiyle Kyoto Protokolü'ne karşı çıkıyor. 


</TEXT>
</DOC>
