<DOC>
<DOCNO> 396332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sonspo07.html </URL>
<DATE> 2005/11/19/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Davut Dişli Olayın mafya boyutuna çekilmesi çok ayıp’ 
</HEADLINE>
<TEXT>

     Bilgehan DEMİR İSTANBUL, DHA 

Milli Takımlar Sorumlusu TFF Yönetim Kurulu Üyesi Davut Dişli Doğan Haber Ajansı Muhabiri Bilgehan Demir'in sorularını cevaplandırdı. Dişli kendisinin mafya ile işbirliği yaparak bu kişilere bağlı iki yetkisiz kişiyi Şükrü Saraçoğlu Stadı'nda akredite ettirdiği ve bu kişilerin olaylara karıştığı iddialarını şiddet ile yalanladı. 
     Saraçoğlu Stadı'nda illegal bir durum söz konusu olmadığını ifade eden Dişli şöyle konuştu Biliyorsunuz, bizim İsviçre'deki maçtan sonra Şükrü Saraçoğlu Stadı'nda rakibi çok iyi bir taraftar grubuyla karşılayacağımız yönünde açıklamalarımız vardı. Biz de bu sözümüzü yerine getirmek için bazı işadamı arkadaşlarımız ile bir çalışma başlattık. Yaptığımız toplantılara bu arkadaşlarımızı da çağırdık. 
     Bazı taraftar toplulukları da ’biz de görev almak istiyoruz’ şeklinde bize başvurdular. Beşiktaş Çarşı, Kill For You’ ve Ultra Aslan’ taraftar gruplarını maça getirdik. Bu koordinasyonda da bu arkadaşlarımızdan yardım istedik. Bu arkadaşlar, işadamı ve daha önceki milli takımlarda yararlı işler yapmış kişilerdir. Bu karşılaşmada, onlara çok ihtiyacımız olduğunu söyledik ve onlar da bize yardımcı oldular. Maç öncesi ve sonrasında gerekli koordinasyonu sağladılar. Ali Kıratlı ve Yaşar Aydın isimleri maçtan önce yaşanacak önemli sıkıntıları aşılmasında büyük rol oynadılar.'' Maçta, sahaya sadece az sayıda bayrak sopası atıldığını belirten Davut Dişli, İsviçre'de de aynı durum söz konusuydu. Orada atılan bayrak sopası ile bizimki belki de aynıydı. Herkese sordum ve taşkınlık olmadığı belirtildi. Bana göre, tüm gerilime rağmen taraftar kendine düşen görevi yapmış ve asla hiçbir olaya karışmamıştır. Bu arkadaşlara Mafya’ denilirse çok ayıp olur. Bu tip konuşmalar bizi çok üzer'' dedi. Üzülmeye bile fırsat vermiyorlar'' diyen Dişli, 20-25 yıldır birlikte hareket ettiği arkadaşlarımdan ne istendiğini anlamadığının altını çizerek, Bu arkadaşlar çok değerli insanlardır. Hepsine teşekkür ediyorum. Bu kişilerin mafya ile alakası asla yoktur. Bana zarar ve üzüntü veriyorlar arkadaşlarıma da haksızlık ediyorlar. Ben bu duruma çok üzülüyorum. Bu konuşmalara başladığım günlerden beri çok oyunlar oynanıyor üzerimde. Biz Türk sporuna hizmet etmek için elimizden geleni yaptık. Maçta bizim sayemizde inanılmaz bir taraftar gurubu oluştu. Bu tip söylemlerin içine beni çekmesinler. Üzerimde oyunlar oynanıyor. Ben herşeyin üstesinden gelirim ama bana böyle bir yara açılırsa ben bunun üzerinden kalkamam. Bana aileme haksızlık etmeyin'' diye konuştu. 
     Bu olaylar nasıl çıktığını anlayamadığını ifade eden Milli Takımlar Sorumlusu Davut Dişli, Hakaret edilmesin. Benim ailem çoçuklarım var. Benim herşeyimi eleştirsinler ama bu tür olaylara girmesinler. Tüm Türkiye beni tanır. Ben bu tür işleri aşarım ama çocuklarım ve ailem aşamaz bunu asla unutmayın. Hakarete varan söylemlere girilmesin. Ben olayların buraya kadar kadar geldiğini bile bilmiyordum. Olayları şimdi senden duyuyorum. Federasyonu, beni sevmiyorlarsa sevmesinler ama ayıp. 
     Bu kadar ucuz değil" dedi. Kaçırılan Dünya Kupası'na katılma şansının konuşulacağına başka şeylerin konuşulduğunu belirten Dişli sözlerini şöyle sürdürdü. Nasıl cevap vereceğimi de bilemiyorum. Bu maçta halkımızı arkamıza aldık.Bizi istemeyenler bu tür hakaretlerle bizi üzmesinler. Yazıklar olsun çok üzülüyorum. Bu kadar ucuz değil bu durum. Konuşmak için kelime bulamıyorum, ateşim yükseldi. Bu maç 4-1 yada 5-2 bitseydi, neleri konuşacağımızı merak ediyorum. Biz Almanya’ da olsaydık ne konuşulacaktı.Birbirimizi sevmek zorunda değiliz. Ama kesinlikle hakaret boyutu böyle olmamalı. Buna hakkımız yok, hakaret edilemez. Emeğe saygısızlık edemeyiz. Gerekli açıklama yapılacaktır. Federasyon olarak size bu açıklamayı yapmamın sebebi, olaylara açıklık getirmek. Tüm açıklamalara tek bir cevap vereceğiz. Burada çalışmanın zevki çok büyük. Fatih Terim ile yan yana çalışmak büyük zevk. Allah herkese böyle bir makam nasip etsin diyorum.'' 
     
</TEXT>
</DOC>
