<DOC>
<DOCNO> 350425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sontur04.html </URL>
<DATE> 2005/06/09/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
250 kontör yükle kardeşinin yerini söyleyeyim .. 
</HEADLINE>
<TEXT>

     Tahsin Cem ÜLKER DHA 

      ADANA’da 20’nci kez evden kaçan zihinsel özürlü ağabeyi 32 yaşındaki Osman Zont’u aramak için kentin belirli yerlerine kayıp ilanları asan 30 yaşındaki M. İrfan Zont’u, asılsız ihbarlar yıldırdı. 
     Geçen eylül ayında Adana’nın Kozan İlçesi’ne bağlı Arslanlı Köyü’nde gerçekleştirilen Köle Operasyonu’nda zorla çalıştırıldığı iddia edilen kişiler arasında da bulunan Osman Zont, 2 ay önce yine evini terk etti. Ağabeyini bulmak için çalmadık kapı bırakmayan M. İrfan Zont, son çare olarak kendine ait cep telefonu ve adresinin olduğu fotoğrafları kayıp ilanı olarak Adana’da sokaklara astı. Zihinsel özürlü ağabeyinin sürekli evden kaçtığını anlatan M. İrfan Zont, zaman zaman Bu kadarı da olmaz’ dedirtecek ihbarların yapıldığını söyledi. 
     Kardeşinin 2 aydır kayıp olduğunu söyleyen Zont, Kentin belirli yerlerine kardeşimin fotoğrafının, kimlik bilgilerinin ve benim telefon numaramın olduğu ilanlar astık. Kimi vatandaşlar arayıp para ödülü var mı ’ diyor. Bazıları da 250 kontör yükle kardeşinin yerini söyleyeyim’ diyor. Ben de arıyorum kardeşimle ilgili bilgi soruyorum ancak amaçları benden kontör koparmak olduğunu anlıyorum. Paramız olsa bulana ödül vereceğiz ancak yok. Boynunda ev adresi, telefonu ve kimlik bilgilerinin bulunduğu bir künye var. Görenlerin insanlık adına bilgi vermesini istiyorum'' dedi. 
     
</TEXT>
</DOC>
