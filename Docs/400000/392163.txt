<DOC>
<DOCNO> 392163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sondun17.html </URL>
<DATE> 2005/11/04/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Barzani Bağımsız devlet Kürtlerin hakkı" 
</HEADLINE>
<TEXT>

     CNNTÜRK 

Mesud Barzani, Kürtlerin bağımsız milli devlet kurmaları hakları bulunduğunu söyledi. 
     ABD'de önceki hafta Başkan George Bush tarafından ağırlanan, ardından da Londra'da İngiltere Başbakanı Tony Blair'le görüşen Irak Kürdistan Demokrat Partisi lideri Mesud Barzani, Londra'da yayımlanan El Hayat gazetesine demeç verdi. 
     Kürtlerin 'bağımsız devlet' kurmayı düşünüp düşünmediği sorusuna Irak Kürdistan Bölgesel Yönetimi Başkanı Mesud Barzani, Kürtlerin Irak'ın yanı sıra İran, Suriye ve Türkiye'de yaşadığı hatırlatmasında bulundu. 
     Kürt milletinin birkaç devlette parçalanmış durumda olduğunu dile getiren Barzani, biz de dünyadaki diğer milletler gibi bir milletiz. Devletimizi kurma hakkımız var. Kürtlerin de bu doğruluktan korkmamaları gerekiyor'' dedi. 
     Kürt devleti üstüne konuşmanın suç sayılamayacağını savunan Mesud Barzani, bağımsız milli devletlerini kurmak Kürtlerin hakkıdır" şeklinde konuştu. 
     
     Kerkük’ün statüsü 

     Kerkük meselesinin yeni kalıcı Irak Anayasası'na göre çözüme kavuşturulacağını ifade eden Barzani, mevcut Irak bayrağının değiştirilmesi gerektiğini söyledi. 
     Bugünkü Irak bayrağını kullanmayacaklarını söyleyen Barzani, yeni bayrağın kabul edilmesi halinde bunu kullanacaklarını vurguladı. 
     
</TEXT>
</DOC>
