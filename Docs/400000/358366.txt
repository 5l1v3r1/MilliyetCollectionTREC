<DOC>
<DOCNO> 358366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sonsiy02.html </URL>
<DATE> 2005/07/05/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Ağar'dan 'rotasyon'lu muhalefet... 
</HEADLINE>
<TEXT>

     DYP Genel Başkanı Mehmet Ağar, kamuda uygulanan "rotasyon" sistemini kurmaylarına uygulayacak. 
     Ağar, TBMM’nin tatile girmesi ile birlikte Başkanlık Divanı ve Genel İdare Kurulu GİK üyelerini "İktidara giden yol Anadolu ve Trakya’nın yollarından geçiyor" diyerek gruplar halinde sahaya sürdü. 
     16 grup halinde aynı anda Anadolu’ya çıkan kurmaylarına Ağar, özellikle esnaf, sanatkar, ziraat odaları ile tarım birlikleri ve borsalarıyla, diğer sivil toplum örgütlerini 
     ziyaret etmeleri talimatını verdi. 
     Yayınladığı genelge ile kurmaylarına "Rotasyon uygulanarak tüm grupların değişik bölgelerde çalışması sağlanacaktır" diyen Ağar, ayrıca her aya ilişkin raporlar konusunda yardımcılarından rapor alacak. Ağar, DYP’nin yumuşak karnını oluşturan Ankara, İstanbul ve İzmir için ise tüm Başkanlık Divanı ve Genel İdare Kurulu üyelerinin katılımının sağlanacağı programlar düzenleneceğine genelgesinde dikkat çekti. 

ANKA 
     
</TEXT>
</DOC>
