<DOC>
<DOCNO> 386086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sonsiy07.html </URL>
<DATE> 2005/10/12/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
ANAP haftaya grup oluyor 
</HEADLINE>
<TEXT>

     ANAP yönetiminin, AKP’den ayrılan İstanbul Milletvekili Göksal Küçükali ile anlaşmaya vardığı ve jönümüzdeki hafta bir AKP milletvekilini ikna ederek grup kuracağı öğrenildi. 
     ANKA’nın edindiği bilgiye göre, ANAP yönetimi bir süredir temasta bulunduğu İstanbul Bağımsız Milletvekili Göksal Küçükali’yi partiye katılması için ikna etmeyi başardı. Ayrıca önümüzdeki hafta salı veya çarşamba günü AKP’den gelecek bir milletvekili ile birlikte ANAP Grubunun kurulacağı belirtildi. 
     ANAP’ın grup kurmasının ardından milletvekili sayısının daha büyük bir hızla artabileceği tahmin ediliyor. 
     Grup kurmasının ardından TBMM Başkanlığı, ANAP yönetimi için de bir yer tahsis etmesi, Genel Başkanı Erkan Mumcu için makam odası ayırması, milletvekili sayısıyla orantılı biçimde komisyonlarda üyelik alması gerekecek. 
     
</TEXT>
</DOC>
