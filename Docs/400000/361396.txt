<DOC>
<DOCNO> 361396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sonsiy06.html </URL>
<DATE> 2005/07/15/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İçişleri Bakanı Fetih şöleni için belediyeye destekte bulunulmadı 
</HEADLINE>
<TEXT>

     İçişleri Bakanı Abdülkadir Aksu, Başkent Gençlik Federasyonu'nun düzenlediği Fetih Şöleni'ne, Ankara Büyükşehir Belediyesi tarafından maddi ve ayni destekte bulunulmadığını bildirdi. 
     Aksu, CHP Kırklareli Milletvekili Mehmet Kesimoğlu'nun ''Fetih Şöleni'nde Ankara Büyükşehir Belediyesi'nin imkanlarının kullanılıp kullanılmadığına'' ilişkin soru önergesine verdiği yanıtta, yapılan araştırma sonucu belediyeye ait reklam panolarının Kentvizyon firmasına ihale edildiğini, EGO toplu taşım araçlarında ise Başkent Gençlik Federasyonu ile ilgili ilan yapılmadığının anlaşıldığını belirtti. 
     İçişleri Bakanı Aksu, yanıtında, ''Belediye tarafından söz konusu şölen için yer tahsis edilmediği, bu tür izinler için Ankara Valiliği'ne başvuru yapıldığı, şölene maddi ve ayni destekte bulunulmadığı, mehter takımının sivil toplum kuruluşlarının talebi halinde, Belediye Meclisinin ilgili kararı gereğince gönderildiği şölene gönderilen mehter takımı için 450 milyon lira ücret alındığı anlaşılmıştır'' dedi. 
     
</TEXT>
</DOC>
