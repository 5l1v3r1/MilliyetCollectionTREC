<DOC>
<DOCNO> 352787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/siyaset/siy01.html </URL>
<DATE> 2005/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Olay fazla abartıldı' 
</HEADLINE>
<TEXT>



Kara Kuvvetleri Komutanı Orgeneral Yaşar Büyükanıt, Atatürk Üniversitesi'ndeki mezuniyet törenine başörtülü bir velinin alınmamasıyla ilgili olarak "Toplumun tansiyonunu yükseltecek şeylerden kaçınmak lazım" dedi. 
Orgeneral Büyükanıt, askeri birlikleri denetlemek üzere geldiği Erzurum'da Vali Celalettin Güvenç'i makamında ziyaret etti. Büyükanıt, ziyaretin ardından başörtü olayıyla ilgili soru üzerine bir asker olarak bu konuda yorum yapmanın kendisine düşmeyeceğini söyledi. Büyükanıt, şöyle devam etti 

'İletişim kopukluğu' 
"Ama aldığım bilgi şu Kapıdaki bir görevlinin şeyi, yoksa eşarba hiç kimse bir şey demez. Bir iletişim kopukluğu. Biraz fazla abartıldı. Olmasa daha iyi. Sayın Rektörümüz, üniversitenin kapısında kıyafet kontrolü mü yapıyor. İçeride törenle ilgili şeyleri yapıyordur. Böyle toplumun tansiyonunu yükseltecek şeylerden kaçınmak lazım. Ama tabii bazı şeylerde de kararlı olmak lazım. Ama o çizgiyi, tabii yöneticilerin uygun yerden çizmesi lazım." 
Orgeneral Büyükanıt, konuyla ilgili referandum yapılmasına yönelik bir soruya da "Bunlara girmek istemiyorum" yanıtını verdi. 



</TEXT>
</DOC>
