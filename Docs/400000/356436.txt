<DOC>
<DOCNO> 356436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/ekonomi/eko01.html </URL>
<DATE> 2005/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Civelek, Sabancı Holding'den ayrıldı 
</HEADLINE>
<TEXT>


Sabancı Holding İnsan Kaynakları Grup Başkanlığı görevinden ayrılan Mehmet Civelek, Sakıp Sabancı Holding'in Yönetim Kurulu Başkanı oldu 

EKONOMİ SERVİSİ 

Sabancı Holding İnsan Kaynakları Grup Başkanı Mehmet Civelek görevinden ayrıldı. Türkan Sabancı'nın ağabeyinin oğlu olan Civelek, bundan sonra Sakıp Sabancı Holding Yönetim Kurulu Başkanlığı görevini yürütecek. Bu görevi daha önce rahmetli Sakıp Sabancı'nın eşi Türkan Sabancı yürütüyordu. Türkan Sabancı, holdingin kuruluş amacını şöyle açıklamıştı 
"Sakıp'ın vefatından sonra kızlarım ve ben Hacı Ömer Sabancı Holding A.Ş.'deki hisselerimizin bölünmemesi, birlik ve beraberlik içinde bulunması için Sakıp Sabancı Holding'i kurduk. Sakıp Sabancı Holding sadece bunun için kurulmuştur ve yeni bir iş yapma amacı yoktur. Yeni işler eskiden olduğu gibi yine Hacı Ömer Sabancı Holding tarafından yapılacaktır. Sakıp Sabancı Holding Yönetim Kurulu'nda Dilek Sabancı Başkan Yardımcısı ve Güler Sabancı, Sevil Sabancı Sabancı ile Mehmet Civelek Yönetim Kurulu üyeleri olarak seçilmişlerdir." 
Kaynaklar Civelik'in, Sabancı Holding'teki görevinden sürpriz bir şekilde ayrıldığını söylüyorlar. 

Mehmet Civelek kimdir 
1958'de Adana'da doğdu. Yüksek tahsilini İngiltere'de Richmond College'da işletme bölümünde yaptı. Evli ve iki çocuk babası olan Mehmet Civelek, 1980-1993 arasında Yünsa, Exsa'da, Universal Trading ve Olmuksa'da çalıştı. 1996'da K ğıt ve Ambalaj Grup Başkanı oldu. 1993-2000 arasında Holding İnsan Kaynakları'nda Genel Koordinatör Yardımcısı olarak görev yapan Mehmet Civelek, Nisan 2000'den itibaren Holding İnsan Kaynakları Grup Başkanı olarak çalışmaktaydı. 


</TEXT>
</DOC>
