<DOC>
<DOCNO> 360133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sonspo16.html </URL>
<DATE> 2005/07/11/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Galatasaray'ın yeni transferi İliç'in MR'ı çekildi 
</HEADLINE>
<TEXT>

     Galatasaray'ın Almanya kampına katılan yeni transfer Sırp oyuncu Sasa İliç'in MR'ı çekildi. 
     İliç, bugün kulüp doktoru Murat Çevik ile birlikte Almanya'nın Düsseldorf kentinde Alman doktor Detlef A. May muayenehanesine geldi. May tarafından çekilen MR'ın sonuçları kulüp doktoruna bildirilecek. 
     Kulüp doktoru Murat Çevik, İliç'in sağlık kontrolü konusunda neticeyi rapor olarak yönetime sunacaklarını söyledi. 
     Çevik, konu hakkında şu bilgiyi verdi 
     ''İliç'in ortopedik sakatlığı olup olmadığı konusunda MR'ını çektirdik. Sezon başında sakatlığı olup olmadığından sağlık kontrolünden geçirilerek emin olmak istiyoruz. Rapor sonuçlarını bu gün öğrenip, yönetime bir rapor hazırlayarak sunacağız ve netice yarın açıklanacak'' dedi. 
     
</TEXT>
</DOC>
