<DOC>
<DOCNO> 367211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/guncel/gun10.html </URL>
<DATE> 2005/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Müftü, İmam Çelik'i savundu 
</HEADLINE>
<TEXT>


MERSİN DHA 

Mersin Müftüsü Mazhar Bilgin, Mezitli beldesinde, Kuran kursu kursiyeri F.M. 14 adlı kıza iç çamaşırı hediye ederek tacizde bulunduğu iddiasıyla tutuklanan Fatih Camii İmamı Veli Çelik'i savundu. Konunun abartıldığını öne süren Bilgin, "Farz edelim ki doğru. Biri cahillik yaptı, bir bayana çamaşır hediye etti diye olay büyütülür mü Taciz, sarkıntılık yok. Hiç kimse de bir kıza 'seni seviyorum' anlamında çamaşır hediye etmez" dedi. 
Olayla ilgili olarak müftülüğün hazırladığı rapor savcılığa verildi. Bilgin, Çelik'in suçsuz yere tutuklandığını, eşine aldığı hediyenin öğrencilerin paketleri arasına karışması nedeniyle gelişmelerin yaşandığını iddia etti. Çelik'le ilgili işlemleri yargılama sonucuna göre yapacaklarını bildiren Bilgin, "Araştırmalarımaza göre böyle bir olay yok. Yanlışlıktan kaynaklanmış" dedi. Çelik'in eşi Elif Çelik de evini terk etti. 


</TEXT>
</DOC>
