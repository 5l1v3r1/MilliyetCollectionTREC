<DOC>
<DOCNO> 389395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/spor/spo10.html </URL>
<DATE> 2005/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ambargo kalktı 
</HEADLINE>
<TEXT>


Son yıllarda tekelleşmeye yüz tuttuğu iddia edilen Türkiye Ligi, Tekel'in ikinci haftada Ülkerspor gibi güçlü bir rakibe karşı aldığı galibiyetle yeniden çoklu rekabet ortamına doğru yelken açtı 

GÖKHAN TÜRE 


İkinci hafta üç takım için, ligin geleceğine yönelik ışık tutan skorlarla noktalandı. Lige yükseldiğinden bu yana en iddialı sezonuna giriş yapan Tekel, şampiyonluk adayı Ülker'i 20 sayı farkla yenerek birkaç istisna dışında "küçük - büyük" takım döneminin artık sona erdiğini resmen ilan etti. 
Darüşşafaka, sezonun şimdiye kadarki en kaliteli maçında Fenerbahçe'yi mağlup ederken, izleyen herkes basketbola doydu. Ama bundan daha da önemlisi, üç büyükler arasındaki ezeli rekabetin, diğer İstanbul takımlarına da sıçramış olmasıydı. Darüşşafaka ve Tekel'in de, Efes, Ülker ve Üç Büyükler arasındaki yarışa dahil olmaları, İstanbul'un "rekabet haritasını" da ister istemez genişletecek. Darısı Türkiye'nin başına 
Beşiktaş ile Galatasaray arasındaki derbide ezeli rekabet sadece takımlar arasında değil, coachlar Murat Didin ve Halil Üner'i de içine alan bir boyutta yaşandı. Basketbol camiasının, son derece gelişmiş pratik zekaları, maç öncesi ve sonrası manevralarıyla "cin" diye isimlendirdiği iki coachun "cinlik yarışından" Beşiktaş antrenörü Murat Didin galip çıktı. Bu maçta ilginç olan, Üner'in, hafta içinde Beşiktaş'a "çalım atarak " kadrosuna eklediği Umut Yenice'yi ilk beşte sahaya sürmesiydi. Bu sayede Didin'e "ders" vermeyi amaçlayan Üner, Umut'un henüz hazır olmaması nedeniyle amacına ulaşamadığı gibi, Fatih ile Hüseyin'in ritmini de olumsuz etkiledi. 

HAFTANIN KARMASI 
Elliot Beşiktaş 
Gibbs Darüşşafaka 
İnanç P.Karşıyaka 
Tutku T.Telekom 
Videnov Tekel 

HAFTANIN KAHRAMANI 
Videnov Tekel 
Avrupa Şampiyonası'nda Bulgaristan'ın sırtlayan ancak hedefe ulaşamayan Filip Videnov, aynı misyonu Tekel'de üstlenmiş durumda. Formunun zirvesinde olan Bulgar forvet, iki haftadır takımının sayı yükünü sırtına aldı. Ülker maçında sahanın yıldızıydı. 

HAFTANIN TAKIMI 
Tekelspor 
Zirvenin en güçlü adaylarından biri olan Ülkerspor'u, hiç de küçümsenemeyecek bir farkla, tam 20 sayıyla yenerek sezon boyu hafızalardan silinmeyecek bir galibiyet aldılar. 

EN İYİ COACH 
Hakan Demir Tekel 
Sezon başlamasına kısa bir süre kala, yeni bir takım olmaları nedeniyle yaşadıkları sıkıntıları kısa sürede atlattı. Özellikle savunmada Tekel'e sınıf atlatan Demir, bu sezon tartışmasız çok can yakacak. 

HAFTANIN SÜRPRİZİ 
Tekel'in, Türkiye Kupası'nda elinden kaçırdığı Ülkerspor'u ligde 20 sayı farkla devirmesi. 

HAFTANIN İSTATİSTİĞİ 
Türk Telekom'lu Tutku'nun, Mersin maçındaki 27 sayı, 7 ribaund ve 4 asistlik performansı. 

HAFTANIN PORTRESİ 
Kerem Tunçeri Beşiktaş 
Milli Takım'ın oyun kurucusu Kerem Tunçeri, son yıllarda yaşadığı düşüşe Beşiktaş'ta dur diyecek gibi görünüyor. Kerem, Galatasaray maçındaki 8 sayı, 8 ribaund ve 10 asistlik performansıyla eski günlerine dönüşün ilk sinyalini verdi. 

EN İYİ ALTINCI ADAM 
Cevher Darüşşafaka 
Fenerbahçe'yi yendikleri maçta sonradan girdiği oyunda aldığı 18 dakikalık süreyi çok iyi değerlendirdi. Takımının sıkıştığı anlarda bulduğu kritik sayılarla arkadaşlarına rahat bir nefes aldırdı, yükselen formunu sahaya yansıttı. 

HAFTANIN HAKEMLERİ 
Mehmet Keseratar, Erşan Kartal, Serhat Ünal Beşiktaş - Galatasaray 
Haftanın en zor maçını en isabetli kararlarla tamamladılar. Ligin en tecrübeli hakemlerinden biri olan Keseratar, taviz vermeyen kararlı tutumuyla da iki tarafa da aynı mesafede durdu, yardımcılarıyla da son derece uyumluydu. 

SAYI KRALLIĞI 
49 Dixon Galatasaray 
46 Mrsic Fenerbahçe 
45 Tutku Türk Telekom 

RİBAUND KRALLIĞI 
28 Benton Büyük Kolej 
26 Hugley Erdemirspor 
24 Ebong Mersin Büyükşehir 

ASİST KRALLIĞI 
13 Reese Tekelspor 
13 Hakan Tuborg Pilsener 
13 Kerem Beşiktaş 

BLOK KRALLIĞI 
8 Bell Tuborg Pilsener 
8 Fatih Galatasaray 
5 Semih Fenerbahçe 

TOP ÇALMA KRALLIĞI 
7 Mehmet Pınar Karşıyaka 
7 Alper Efes Pilsen 
6 Prkacin Efes Pilsen 

PUAN DURUMU TAKIMLAR O G M A Y P Efes Pilsen 2 2 0 161 108 4 Tekelspor 2 2 0 160 113 4 Türk Telekom 2 2 0 191 169 4 Darüşşafaka 2 2 0 176 167 4 Beşiktaş 2 1 1 152 149 3 Ülkerspor 2 1 1 138 148 3 Pınar Karşıyaka 2 1 1 135 152 3 Banvit 2 1 1 186 142 3 Büyük Kolej 2 1 1 145 129 3 Galatasaray 2 1 1 147 157 3 Fenerbahçe 2 1 1 190 159 3 Tuborg Pilsener 2 1 1 157 145 3 Mersin BŞ. Bld. 2 0 2 174 189 2 Beykoz 2 0 2 128 180 2 Erdemirspor 2 0 2 104 157 2 İ.T.Ü 2 0 2 115 195 2 
TOPLU SONUÇLAR Tekel - Ülker 85 - 65, İ.T.Ü. - Efes Pilsen 62 - 94, Büyük Kolej - Erdemirspor 82 - 56, Mersin BŞ. Bld. - Türk Telekom 97 - 104, Darüşşafaka - Fenerbahçe 98 - 96, Tuborg Pilsener - Beykoz 86 - 67, Beşiktaş - Galatasaray 80 - 62, Pınar Karşıyaka - Banvit 89 - 85 
HAFTANIN PROGRAMI Ülker - Pınar Karşıyaka, Beşiktaş - Mersin BŞ. Bld., Galatasaray - Beykoz, Tekel - Büyük Kolej, Türk Telekom - Darüşşafaka, Tuborg Pilsener - Fenerbahçe, Banvit - Efes Pilsen, Erdemirspor - İ.T.Ü. 




</TEXT>
</DOC>
