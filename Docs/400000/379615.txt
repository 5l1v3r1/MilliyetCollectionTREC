<DOC>
<DOCNO> 379615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sondun33.html </URL>
<DATE> 2005/09/19/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Almanya'da hükümet nasıl kurulacak İşte süreç... 
</HEADLINE>
<TEXT>

     Almanya'da dün yapılan erken genel seçim, Sosyal Demokrat Parti'den SPD Başbakan Gerhard Schröder ile Birlik partileri Hıristiyan Demokrat Birlik ile Hıristiyan Sosyal Birlik'in CDU CSU başbakan adayı Angela Merkel arasında başa baş tamamlandı. 
     Birlik partileri CDU CSU , federal mecliste Bundestag 225 yüzde 35.2 oy oranı , SPD 222 yüzde 34.3 oy oranı sandalye elde ederken, koalisyon ihtimalleri üzerine tartışmalar parti yönetimlerinde bugün başladı. 
     Hür Demokrat Parti'nin FDP yüzde 9.8 oy oranıyla 61, Sol Parti'nin yüzde 8.7 ile 54, koalisyon ortağı Birlik 90 Yeşiller Partisi'nin yüzde 8.1 ile 51 milletvekili kazandığı genel seçimden en geç 1 ay sonra yeni parlamento toplanacak. 
     Birlik partilerinin koalisyon oluşturmak istedikleri FDP ile, SPD'nin de Yeşiller'le, çoğunluğa sahip olamadıkları için koalisyon müzakerelerinin zor geçmesi bekleniyor. 
     Angela Merkel'in genel başkanı olduğu Hıristiyan Demokrat Birlik Partisi CDU ile Başbakan Schröder'in Sosyal Demokrat Partisi'nin ''büyük koalisyon'' hükümeti kurmalarının en muhtemel yol olduğu belirtiliyor, ancak Başbakan Schröder'in ''Merkel ile koalisyon kurmayız'' sözü de hatırlatılıyor. Schröder, alınan ilk sonuca göre yüzde 1'e yakın yüzde 0,9 oy farkıyla geçildiği Merkel'e karşı yenilgiyi kesinlikle kabul etmedi ve ''bir dönem daha başbakanlığa hazır olduğunu'' ilan etti. 
     
     BİR AY 
     Seçimin ardından yeni hükümet kurulana kadar, süreç şöyle işleyecek 
     Eylül sonu, muhtemel koalisyon partileri arasında müzakereler başlayacak. Bu hususta, Alman Anayasası'na göre, partilerin müzakere süresi sınırlı değil. 
     Ancak anayasaya göre 30 gün içerisinde yeni parlamentonun toplanması gerektiği için federal meclis 17 ekimde toplanacak. 
     2 Ekim Dresden kentinde seçim yapılacak. 
     Burada seçim, aşırı sağcı adayın ölümü nedeniyle ertelenmişti ancak buradan alınacak sonuç partiler arası dengeyi etkilemeyecek. 13 Ekim Bundestag'ın Alman parlamentosu , Afganistan'daki barış gücünde Alman askerinin görev süresini uzatmayı belirlemesi gerekiyor. 
     O güne dek yeni parlamento toplanamazsa mevcut parlamento bu konuda karar verecek. 
     Cumhurbaşkanı Horst Köhler, parlamentonun ilk oturumunda, parlamentoda salt çoğunluğu, yani 307 oyu sağlayabilecek başbakan adayına görevi verecek. Bu aday, Başbakan Schröder'in biraz üstünde oy kazanan CDU Genel Başkanı Merkel olabilecek. 
     Parlamentonun en yaşlı üyesi, ilk oturumu açarak başkanlığını yapacak. 
     Geleneksel olarak bu ilk oturumda başbakan için oylama yapılacak. 
     Başbakanın parlamentodan onay alması için birkaç tur gerekebilir. 
     İlk aday salt çoğunluk güvenoyunu kazanamazsa aynı aday veya örneğin Merkel'in yanında yer alacak ikinci adayla ikinci parlamento oylaması iki hafta içinde yapılacak. 
     Bu ikinci turda da 307 milletvekilinin kabulü gerekiyor. 
     
     ÜÇÜNCÜ TUR VE SON OLARAK FESİH İHTİMALİ 
     Eğer ikinci turda yine aday güvenoyunu kazanamazsa bu turun hemen akabinde üçüncü tur yapılıyor sadece o oturumda salt çoğunluk oyuyla başbakan belirlenmiş olacak Cumhurbaşkanı Köhler, bu çoğunluğu kazanan adayın hükümetini 1 hafta içinde onaylayacak. 
     Cumhurbaşkanı, üçüncü turda da salt çoğunluk sağlanamazsa azınlık hükümeti seçeneğini yine 1 hafta içinde kullanarak, bir adayı hükümeti kurmakla görevlendirebilecek veya ''nihai kararında'', yeni parlamentoyu feshederek ülkeyi yeniden genel seçime götürebilecek. 
     
</TEXT>
</DOC>
