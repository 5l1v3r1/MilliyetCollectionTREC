<DOC>
<DOCNO> 391714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/soneko16.html </URL>
<DATE> 2005/11/02/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
BJK hastane işletmesi Acıbadem'in... 
</HEADLINE>
<TEXT>

     Acıbadem Sağlık Hizmetleri ve Ticaret A.Ş., BJK Süleyman Seba Ticaret Merkezi bünyesinde kurulacak hastane işletmesine verdiği teklif doğrultusunda Beşiktaş Jimnastik Kulübü Derneği ile karşılıklı anlaşmaya varıldığını bildirdi. 
     Acıbadem Sağlık Hizmetleri'nden İMKB'ye yapılan açıklamada, imzalanan protokole göre 20 bin metrekare kapalı alana sahip hastane binasının, BJK tarafından anahtar teslim esası ile yaptırılacağı belirtildi. Açıklamada, şu bilgilere yer verildi 
     ''Taraflar BJK'nin sahibi bulunduğu İstanbul İli, Beşiktaş İlçesi, 56 pafta, 7 ada, 62 nolu parsel üzerinde 2007 yılı sonunda bitirmeyi planladığı ve inşaatını ihale ettiği 'BJK Fulya Süleyman Seba Projesi' bünyesinde kurulacak hastane binasına aylık kira bedeli olarak stopaj dahil 300 bin dolar stopaj dahil 300 bin dolar KDV veya cirodan yüzde 4 pay vermek üzere anlaşmaya varmışlardır. Kira tutarları tarafların karşılıklı pazarlığı ve piyasa koşullarına göre tespit edilmiş olup, herhangi bir ekspertiz yaptırılmamıştır. Kira süresi 20 yıl olup, şirketimizin sözleşme şartlarıyla 5 yıl daha uzatma opsiyonu bulunmaktadır. Kiralayan şirket ve veya hissedarları ile şirketimiz arasında herhangi bir şekilde yönetim ve sermaye ilişkisi yoktur. Taraflar bir aylık süre içerisinde sözleşme imzalanması hususunda mutabakata varmışlardır.'' 
     
</TEXT>
</DOC>
