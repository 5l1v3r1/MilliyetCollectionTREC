<DOC>
<DOCNO> 398850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/spor/spo08.html </URL>
<DATE> 2005/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yolun sonu kötü 
</HEADLINE>
<TEXT>


Avrupa Kupaları'nda birkaç sezondur hayal kırıklığı yaşayan Türk takımları ülke puanımızı bir hayli düşürdü. Şampiyonlar Ligi'nde 2006 - 2007'de son kez iki takımla mücadele edebiliriz 

UĞUR MELEKE 


2006-2007 Şampiyonlar Ligi'nde iki takımının da ön eleme oynayacağı kesinleşen Türkiye, 2007-2008'de yalnız bir takımla temsil edilme tehlikesiyle karşı karşıya kaldı. 
Sezon başı itibariyle UEFA ülkeler sıralamasında 11. sırada bulunan Türkiye, altında bulunan Çek Cumhuriyeti ve Rusya'ya geçilerek 13'üncü sıraya geriledi. Ukrayna'nın da üstümüze çıkması an meselesi. 15'inci sıranın altına düşmemiz halinde Şampiyonlar Ligi'ne tek takımla katılacağız. 
Bu sezon Şampiyonlar Ligi 2. ön elemesinde Avrupa'ya veda eden Trabzonspor ile UEFA Kupası ilk turunda elenen Galatasaray 1'er puan kazanarak sezonu kapattılar. UEFA Ligi'ndeki Beşiktaş'ın şu ana kadar kazandığı puan 4. Şampiyonlar Ligi temsilcimiz Fenerbahçe ise 6 puan elde etti. Toplam 12 puanımız 4'e bölündüğünde ortaya çıkan sonuçsa, 3,000 ülke puanına denk geliyor. 

2000-01 değerlendirme dışı 
7,750 puanla Avrupa altıncısı olarak tamamladığımız 2000-2001 sezonu artık değerlendirmeye katılmayacağı için, bu sezon işimiz zorlaşıyor. Dolayısıyla üstümüzde yer alan İskoçya ve Belçika'yı geçme şansımız az. İskoç Rangers, Şampiyonlar Ligi'nde ikinci tura çıkma şansını sürdürüyor. Brugge, UEFA'da son 32'ye kaldı. Rusya iki sezondur yakaladığı yükselişle 9'uncu sıraya tırmandı. Slavia Prag'ın Avrupa macerasını sürdürdüğü Çek Cumhuriyeti de sıralamada üstümüze çıkmış durumda. 
25 Kasım'da oynanan UEFA Kupası maçları sonucunda 13'üncü sıraya geriledik, ama Beşiktaş ve Fenerbahçe Avrupa'ya veda eder, Shakhtar başarılı çizgisini sürdürürse Ukrayna'nın da üzerimize çıkma ihtimali yüksek. Bu durumda yeni pozisyonumuz 14'üncülük olacak. Ama hemen altımızda yer alan Avusturya Rapid Wien , Sırbistan Kızılyıldız , İsrail Maccabi Petah Tikva , Norveç Rosenborg, Viking, Tromso ve İsviçre'nin Basel, Grasshoppers kupada devam eden temsilcilerinin yarı final görmemeleri halinde bizi geçme şansları az. 

Nasıl hesaplanıyor 
UEFA, 2007-2008 Avrupa kupalarına katılacak takım sayılarını hesaplamak için 2001-2002 ile 2005-2006 arasındaki 5 sezonluk performansı göz önüne alıyor. Her sezon, takımların kazandığı toplam puan, o ülkeyi temsil eden kulüp sayısına bölünüyor. Galibiyete 2, beraberliğe 1 puan sistemi uygulanıyor. Ön eleme maçlarında kazanılan puanların yarısı değerlendirmeye katılıyor. Geçtiğimiz sezondan itibaren Şampiyonlar Ligi'ne katılım ekstra 3, sonraki her tur ekstra 1 puan kazandırıyor. UEFA Kupası'ndaysa çeyrek final ve sonrası geçilen her tur için 1 puan bonus var. 

25 Kasım itibariyle yeni sıralama 2005-2006 Toplam 2005 6 2004 5 2003 4 2002 3 2001 2 1 İspanya 66,891 9,785 12.437 14.312 15.500 14.857 2 İtalya 62,731 11,357 14.000 8.875 15.928 12.571 3 İngiltere 61,201 12,143 15.571 11.250 10.666 11.571 4 Fransa 48,031 8,062 11.428 13.500 7.916 7.125 5 Almanya 46,239 8,312 10.571 4.714 9.142 13.500 6 Portekiz 42,707 4,166 8.166 10.250 10.750 9.375 7 Hollanda 40,748 7,000 12.000 5.416 6.166 10.166 8 Yunanistan 31,581 2,833 6.166 4.166 7.166 11.250 9 Rusya 29.833 8.000 10.000 5.875 3.625 2.333 10 İskoçya 29,625 3 .50 0 4.750 7.375 7.375 6.625 11 Belçika 29,500 4,750 6.125 5.875 6.875 5.875 12 Çek Cum 2 5.950 4.000 2.875 7.375 6.200 5.500 13 Türkiye 2 5. 166 3,000 5.375 6.500 4.666 5.625 14 Ukrayna 24. 350 3,500 8.100 4.875 4.250 3.625 

Eski sıralama 2004-2005 Toplam 2004 5 2003 4 2002 3 2001 2 2000 1 1 İspanya 73.717 12.437 14.312 15.500 14.857 16.611 2 İngiltere 63.224 15.571 11.250 10.666 11.571 14.166 3 İtalya 61.186 14.000 8.875 15.928 12.571 9.812 4 Fransa 49.469 11.428 13.500 7.916 7.125 9.500 5 Almanya 48.989 10.571 4.714 9.142 13.500 11.062 6 Portekiz 44.666 8.166 10.250 10.750 9.375 6.125 7 Ho llanda 39.831 12.000 5.416 6.166 10.166 6.083 8 Yunanistan 35.498 6.166 4.166 7.166 11.250 6.750 9 Belçika 31.750 6.125 5.875 6.875 5.875 7.000 10 İskoçya 31.750 4.750 7.375 7.375 6.625 5.625 11 Türkiye 29.916 5.375 6.500 4.666 5.625 7.750 12 Çek Cum 27.950 2.875 7.375 6.200 5.500 6.000 13 Rusya 25.666 10.000 5.875 3.625 2.333 3.833 14 Avusturya 24.875 7.625 2.125 4.000 3.375 7.750 


</TEXT>
</DOC>
