<DOC>
<DOCNO> 387640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/soneko26.html </URL>
<DATE> 2005/10/18/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Hazine'nin 5 yıl vadeli tahvil ihalesinde faiz yüzde 8.45 oldu 
</HEADLINE>
<TEXT>

     Hazine, bugün biri YTL cinsinden diğerleri dövize endeksli üç tahvil ihalesi düzenledi. 
     İhalelerde net 771.2 milyon YTL, net 252.1 milyon dolar ile net 305.3 milyon avro satış yapıldı. 
     Piyasa yapıcıları ve kamu kuruluşlarına yapılan satışlarla birlikte düşünüldüğünde ise hazine bugün, net 3 milyar 400.3 milyon YTL, net 606.8 milyon dolar ile net 641.4 milyon avro borçlandı. 
     Hazine'nin, 19 Ekim Çarşamba valörlü 18 Ağustos 2010 itfa tarihli, 5 yıl vadeli, 6 ayda bir değişken kupon ödemeli, Yeni Türk Lirası YTL cinsinden devlet tahvili ihalesinde dönemsel faiz yüzde 8.45 oldu. 
     İhalede 5 milyar 170 milyon YTL'lik teklife karşın, nominal 720.2 milyon YTL, net 771.2 milyon YTL'lik satış yapıldı. 
     Bu ihalede piyasa yapıcı ve kamu kuruluşlarına toplam net 2 milyar 629.1 milyon YTL satış gerçekleştirildi. 
     Böylece bu ihalede Hazine toplam 3 milyar 400.3 milyon YTL borçlanmış oldu. 
     Söz konusu tahvilin 22 Şubat 2006 tarihinde yapılacak ilk kupon ödemesi 24 Ağustos 2005 ihraç tarihli 6 ay vadeli referans bono ihalesi sonucuna göre yüzde 9.13 yüzde 7.63 yüzde 1.50 olarak belirlenmişti. 
     
     DOLAR İHALESİ 
     Hazine'nin düzenlediği dolar cinsinden 13 Ekim 2010 itfa tarihli, 5 yıl vadeli, 6 ayda bir kupon ödemeli, değişken faizli dolar cinsinden tahvil ihalesinde bileşik faiz yüzde 6.12 olarak belirlendi. 
     Dolara endeksli tahvil ihalesinde 604.3 milyon dolarlık teklife karşın, nominal 252.2 milyon dolar, net 252.1 milyon dolarlık satış yapıldı. İhalede basit faiz yüzde 6.03 oldu. 
     Bu ihalede kamu kuruluşları ve piyasa yapıcılarına net 354.7 milyon dolar satış gerçekleştirildi. Bu ihaledeki hazine borçlanması toplam 606.8 milyon dolar oldu. 
     
     AVRO CİNSİNDEN İHALE 
     Hazine'nin Avro cinsinden 5 yıl vadeli, 6 ayda bir kupon ödemeli, değişken faizli tahvil ihalesinde de bileşik faiz yüzde 4.15, basit faiz de yüzde 4.11 olarak belirlendi. 
     Avroya endeksli tahvil ihalesine 403.6 milyon avro teklif gelirken, nominal 305.5 milyon avro, net 305.3 milyon avroluk satış yapıldı. 
     Bu ihalede piyasa yapıcılara net 840.3 milyon avro satış gerçekleştirildi. 
     Böylece bu ihalede Hazine'nin net borçlanması 641.4 milyon avro oldu. 
     Dolar cinsinden tahvil ihalesi, LIBOR 1.60 yıllık 182 günlük kupon ödemeli olacak. Tahvilin ilk kupon ödemesi 19 Nisan 2006'da, yüzde 3.01 kupon oranı üzerinden yapılacak. 
     Avro cinsinden tahvil ihalesinde ise Euro LIBOR 1.80 yıllık 182 günlük kupon ödemeli olup, ilk kupon ödeme tarihi yine 19 Nisan 2006 olarak belirlendi. 
     Kupon ödemesi ise yüzde 2.05 yıllık faiz oranı üzerinden hesaplanacak. 
     Söz konusu tahvillerin kupon tarihleri 19 Nisan 2006, 18 Ekim 2006, 18 Nisan 2007, 17 Ekim 2007, 16 Nisan 2008, 15 Ekim 2008, 15 Nisan 2009, 14 Ekim 2009, 14 Nisan 2010 ve 13 Ekim 2010 olacak. 
     
     YARIN 8.3 MİLYAR YTL ÖDEME 
     Öte yandan, Hazine, yarın 8 milyar 52 milyon YTL'si piyasaya, 222 milyon YTL'si kamu kurumlarına yapılan satışların geri ödemesi olmak üzere toplam 8 milyar 274 milyon YTL iç borç ödemesi yapacak. 
     Bu tarihte yapılacak ödemenin 6 milyar 918 milyon YTL'si YTL cinsinden, 1 milyar 357 milyon YTL'si de döviz cinsinden olacak. 
     
</TEXT>
</DOC>
