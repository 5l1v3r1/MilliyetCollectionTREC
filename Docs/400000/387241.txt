<DOC>
<DOCNO> 387241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/yazar/akyol.html </URL>
<DATE> 2005/10/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İki Orhan Pamuk 
</HEADLINE>
<TEXT>


ORHAN Pamuk, CNN Türk'te Tayfun Ertan'ın "Söz Sizde" programının konuğu, iki saat süreyle pür dikkat izliyorum. 
Merak ediyorum, "Bu topraklarda 1 milyon Ermeni, 30 bin Kürt öldürüldü" sözüne nasıl bir açıklama getirecek 
"Türkler öldürdü demedim " 
Fakat o sözlerden "Uzaylılar öldürdü" anlamı mı çıkar 
"30 bin kişinin içinde Türk ordusunun şehitleri de var. Bir defa, onlara saygımızı söyleyelim " 
Demek ki, "30 bin Kürt öldürüldü" demek yanlıştı Bu kadar net olduğu halde, Orhan Pamuk "Yanlış söyledim, düzeltiyorum..." demiyor Ermeni konusunda da böyle... 
Pamuk'un "mantığı" ile "ben" duygusunun çatıştığını düşünüyorum. 
Dünya çapında ünlü olmanın da körüklemesiyle kendisi için öylesine "ben merkezli" bir lem kurmuş ki, "Geri adım attı, döndü" falan denilmesi, hele de bunun Batı medyasında yer alması ihtimali onu rahatsız ediyor "mantık" bu "ben"e mağlup düşüyor 

HALBUKİ hatadan dönmek hem Doğu hem Batı kültüründe bir erdemdir. 
Ama Orhan Pamuk'un o müthiş "ben" duygusu buna izin vermiyor. 
Medyanın kendisine kafayı taktığı, "bir punduna getirip" ikide bir kendisine vurduğu şeklindeki hissiyatını sık sık tekrarlayan da işte bu "ben"di, "bu Orhan Pamuk"tu... 
'Pazarlama yapıyor' izlenimi yaratan da onun bu "ben"idir 
"Her yazar kendi ülkesinde sevilmek ister, ben de sevilmek istiyorum." 
Çok doğru, samimi, insani bir duygu... Elbette o "ben", o dünya manşetlerinde, dünya kitapçı vitrinlerinde dolaşan o "ben" kendi ülkesinde daha çok sevilmek ister. 
Ama o "ben" beklediği sevilme kadar olmasa bile, biraz olsun "sevmeyi" de bilmelidir. Bu ülkenin, "sivri dilli" suçlamaları hak etmiş kusurları kadar, hatta daha fazla, "tatlı dil"i çoktan hak etmiş meziyetleri de var çünkü. 

ÖBÜR Orhan Pamuk'a gelince... Bugünkü Türkiye'de hatta belki bugünkü dünyada "Doğu-Batı sorununu" en iyi anlayan ve anlatan yazarlardan, düşünürlerden biri... 
Kökleri çok derinlere giden bu Doğu-Batı sorunu, Pamuk'un da belirttiği gibi, 11 Eylül'den itibaren dünya gündeminin baş sırasına oturdu. 
Doğu-Batı sorununu işlemesinin dünya çapında ilgi çektiğini söyleyen işte bu "öbür Orhan Pamuk"tur. 
11 Eylül'den çok önce, "Beyaz Kale" romanında bu Doğu-Batı meselesini işledi. Peyami Safa'nın "Fatih Harbiye" romanıyla bu bakımdan benzerlik kurması doğrudur. 
Doğu-Batı sorunu üzerindeki büyük sancılı düşünceler bizde Sadık Rıfat Paşa'ya, Namık Kemal'e, Ali Suavi'ye kadar gider. 
Orhan Pamuk, "Türkler Doğu-Batı romanını icat etti ve dünyaya kazandırdı" derken hem haklıdır hem edebiyat ve düşünce adamı olarak 'büyük'tür. 
"11 Eylül'den sonra Doğu-Batı dünyanın sorunu oldu. Türkiye'nin bu sahadaki birikimi dünya için önemli hale geldi." 
Türkiye'nin insanlık kültürüne bu büyük katkısında, bugün önde gelen edebiyat sözcülerimizden biri "bu Orhan Pamuk"tur. 
"Beni biraz rahat bırakın. Üzerime gelmeyin. Bu ülkenin insanıyım. Bakın burada yaşıyorum" 
Bu sözlerinden çok duygulandım, sevdim. "Bu Orhan Pamuk"u seviyorum, çok takdir ediyorum. 
"Öteki Orhan Pamuk " mu 
Ölçüsüz, gazaplı sözlerinden kendimi hakarete uğramış hissediyorum, herkese tavsiye ettiğini kendisinin de tutmasını diliyorum 
"Öfkesini gırtlağında tutmak..." 



</TEXT>
</DOC>
