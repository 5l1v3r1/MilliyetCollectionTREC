<DOC>
<DOCNO> 380407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/dunya/dun01.html </URL>
<DATE> 2005/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortak bulma yarışı 
</HEADLINE>
<TEXT>



ALMANYA'daki erken genel seçimde, SPD ve CDU'nun hükümet kuracak çoğunluğu elde edememesi üzerine, 2 büyük partinin liderleri kendilerine ortak bulma yarışına girdi. Alman siyasetindeki teamüllere göre, yanına iktidar çoğunluğunu sağlayacak ortakları alan ilk lider Cumhurbaşkanı Horst Köhler tarafından hükümeti kurmakla görevlendirilecek ve başbakan olacak. 
İktidar olabilecek sayısal çoğunluk arayışına giren ilk parti Sosyal Demokrat Parti SPD oldu. SPD lideri Franz Müntefering, Yeşiller ile görüştü. Yeşiller'in SPD ile koalisyon kurmaya hevesli olmadığı Dışişleri Bakanı Joschka Fischer'in açıklamasıyla dışa vuruldu. Fischer iktidar ortağı olmayı planlamadıklarını söyledi. SPD'nin başbakan adayı Gerhard Schröder koalisyon görüşmelerinin ucu açık olacağını vurguladı. 

FDP ile görüşecek 
Hıristiyan Demokrat Parti CDU de koalisyon ortağı arayışına başlıyor. CDU lideri Angela Merkel, koalisyon için SPD'nin nabzını tuttuktan sonra geleneksel ortağı Hür Demokratlarla FDP görüşecek. 


</TEXT>
</DOC>
