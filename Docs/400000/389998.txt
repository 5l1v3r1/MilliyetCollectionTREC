<DOC>
<DOCNO> 389998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/ekonomi/eko10.html </URL>
<DATE> 2005/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çekomastik, Fransız Bostik'e satıldı 
</HEADLINE>
<TEXT>



Fransız sızdırmazlık malzemesi şirketi Bostik, aynı alanda mastikler faaliyet gösteren Çekomastik'i satın aldı. Çekomastik tarafından yapılan açıklamada, Bostik'in bu satışla Türk yapı malzemeleri pazarına giriş yaptığı vurgulandı. 1968'de kurulan Çekomastik, Türkiye'nin en bilinen markalarından biri. 
Yapılan açıklamada, "Bostik, 1.1 milyar euro cirosu ve 45 ülkede operasyonları ile dünyanın en önemli sızdırmazlık ve yapıştırıcı firmalarındandır. Sahibi 105 milyar euro cirosu ile dünyanın 4. büyük petrol ve gaz şirketi olan Fransız Total'dir" denildi. 
Çekomastik'in, ürünlerini ağırlıklı olarak inşaat ve otomotiv sektörüne sattığı, ana ürünlerinin silikon ve akrilik sızdırmazlık ürünleri, cam macunu, yapıştırıcılar olduğu belirtilen açıklamada, şirketin karayolu ve liman gibi ulaşım altyapısı gelişmiş İstanbul'daki fabrikasında üretim yaptığı belirtildi. 


</TEXT>
</DOC>
