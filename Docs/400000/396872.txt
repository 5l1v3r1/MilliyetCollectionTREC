<DOC>
<DOCNO> 396872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/ekonomi/eko04.html </URL>
<DATE> 2005/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Platform değil, ayaklar devrildi' 
</HEADLINE>
<TEXT>


TPAO, Akçakoca açıklarındaki doğalgaz arama çalışmalarında platformun değil, çıkış borusunu destekleyen ayakların devrildiğini açıkladı 

ANKARA Milliyet 

Türkiye Petrolleri Anonim Ortaklığı TPAO ve Madison Oil Turkey'in Batı Karedeniz - Akçakoca açıklarında doğalgaz arama çalışması için kurduğu Ayazlı 1, Ayazlı 2 ve Akkaya kuyuları sondaj platformlarının akıbetiyle ilgili tartışma sürüyor. 
Dinç, yüzer konumda olan vinçlerin bacaklı yapıları birleştirmeleri sırasında, Akkaya bölgesindeki birinci kazanın olduğunu, buna bağlı olarak 120 cm. çapındaki üç bacaktan oluşan 80 metrelik yapının devrilerek deniz tabanında yan yattığını kaydetti. 
Dinç, şöyle dedi "Devrilen bir sondaj veya üretim platformu olmayıp, doğalgazın çıkış borusunu destekleyen ayakların devrilmesidir." 

Seyhan İtiraf 
Konuyu daha önce soru önergesiyle gündeme getiren CHP Milletvekili Tacidar Seyhan ise "TPAO Genel Müdürü'nün açıklaması batma anlamına geliyor. 80 metrelik yapının denizden çıkarılması gerek. Bu yapı çıkarılmadan sondaj yapılamaz. Bu bir itiraftır" dedi. 


</TEXT>
</DOC>
