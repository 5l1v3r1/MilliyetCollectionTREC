<DOC>
<DOCNO> 393633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/spor/axspo01.html </URL>
<DATE> 2005/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kartal'a Seba lazım' 
</HEADLINE>
<TEXT>


Süleyman Seba, Gordon Milne'nin arkasında durdu, başarı geldi. Şimdi yerli hocanın da arkasında duracak adam lazım. Radikal kararlar aldım ama, uygulamaya fırsatım olmadı. Ama burada bazılarının da radikal kararlar alması gerekiyordu 

ÖZEL RÖPORTAJ BİLAL MEŞE 


Her şey, Kayserispor maçının ardından başladı. Yönetimi aradığı söylenen Divan Kurulu Başkanı Şeref Nasır, "Rıza Çalımbay'ın bir an önce görevi bırakması lazım" dedi. Daha doğrusu, Başkan Yıldırım Demirören, 2. Başkan Murat Aksu, Genel Sekreter Kenan Öner ve Asbaşkan Kıvanç Oktay'ın bulunduğu yönetici grubu, Çalımbay'a Nasır'ın bu şekilde söylediğini iletti. Ancak Şeref Nasır, buna karşı çıkarak, Rıza hocayı arayıp, "Öyle bir şey demedim. Seni çok severim" dediği ifade edildi. 
Rıza Çalımbay, bu olay karşısında ser verip, sır vermese de, Beşiktaş Teknik Direktörlüğü, onun için burada noktalanmıştı. Nitekim istifasını yönetime uzattı ve kısa kesti 
Röportajımızın başlarında sorulara kaçamak cevaplar vererek, kimseyi incitmemek için uğraşan Çalımbay'a, kapıyı kapamamak için mi bu kadar politik yanıtlar verdiğini sorduk. İşte orada parladı 

Bu kapı kapanmaz 
"Hangi kapıyı Beşiktaş'ın kapısını bana kimse kapatamaz. Yerli hoca devri kapanmadı. Tam tersi, bundan sonra açılacak. Ama her şeyden önce, yerli hocanın arkasında duracak adam lazım." 
Belli ki Beşiktaş'ın istifa eden hocasının, yönetimden yana derdi büyüktü. Bunu da, "20 yılda çok yönetim gördüm" sözleriyle anlatırken, eskilere döndü ve şu hatırlatmayı yaptı 
"Gordon Milne'nin geldiği ilk yılları anımsayın. İki sene üst üste şampiyonluğu kaçırdı, camia ayaklandı, yönetim ayaklandı, sonunda ne oldu Seba gibi bir başkan, bu zorlu günlerde hep Gordon'un yanında oldu, ardından üst üste üç şampiyonluk yaşandı. Ama bu dönemlerde çok başarılı olmasının en büyük faktörü, Süleyman Seba'dır. Tek başına ortaya çıktı, 'Gordon kalacak' dedi, kaldı. Sonuçlar ortada. İstikrar, artı sabır, eşittir başarıdır." 

Beşiktaşlılık içine işlemiş 
Çaykur Rize'den geldiği döneminde, Beşiktaş'ta görev almanın büyük sorumluluk isteyen bir iş olduğunu da vurgulayan Rıza Çalımbay, "Düşünün, bir teknik adam hiçbir hedefi olmayan takımda göreve soyunur mu Asla... Ama biz soyunduk. Niye Beşiktaşlılık içimize işlemişti. Tüm hedeflerden uzaklaşmış Beşiktaş'ı, UEFA Kupası'na taşıdık. Tabloya bakarsanız Çalımbay ve ekibi başarılıdır" diye konuştu. 
Kondisyon konusundaki eleştirilere de çok içerleyen Çalımbay, bu konuda ekibinin bir numara olduğunu belirterek, "Bülent Albayrak, Manisa Spor Akademisi'ni ve Köln Spor Akademisi'ni bitirdi. Kariyeri böyle olan bir hoca daha gösterebilir misiniz Kaleci antrenörümüz Cengiz... Volkan'ı yetiştiren adamdır" savunmasını yaptı. 
Sivaslı futbolcuları kolladığı iddialarına da gülüp geçen Rıza hoca, "Böyle bir şey olabilir mi Hiç kimseye ayrıcalık yapmadım, yapamam. En önemlisi işime saygım var, oyunculara saygım var. Beni bilen bilir, haksızlığa bir gram tahammülüm yoktur. Böylesi bir kişiliği olan hocanın nasıl haksızlık yapacağını düşünebilirsiniz ki " ifadesini kullandı. 

Başkalarına bol geldi 
Sergen konusunun sürekli polemik konusu yapıldığına da şaşıran Çalımbay, bununla ilgili olarak da şunları söyledi 
"Geldiğimiz dönemlerde Sergen'e bir tepki vardı, oyuna sokuyordum, çünkü oyuna girdiği zaman para kazanıyordu. Bunlar umurumda değildi. Çünkü Sergen gerekli bir oyuncuydu. Ne zaman bana lazımsa oyuna aldım. Oynattığım dönemlerde bile tepki aldım, 'Niye oynatıyorsun, arkadaşın da ondan mı ' dediler. Sergen hazır olduktan sonra, bırakın beni, her hoca onu oynatmak zorundadır." 
Başarısızlık sözcüğünü kesin olarak kabul etmeyen Rıza hoca, Beşiktaş gömleğinin kendisine bol geldiğini söyleyenlere ise ilginç bir yanıt verdi, burada bazı yerlere mesaj iletmeyi de ihmal etmedi 
"Bana tam geldi de, başkalarına bol geldi. Buranın nasıl yönetileceğini, bana mı öğretecekler Ben bu yuvadan yetiştim, Beşiktaş'ı benden daha iyi kimse bilemez. Radikal kararlar aldım almasına da, uygulamaya fırsatım olmadı, yarım kaldı. Ama burada bazılarının da radikal kararlı alması gerekiyordu." 

Aracısı Samet Aybaba 

NECMİ KEPÇETUTAN 

Ankaraspor, Samet Aybaba'dan boşalan teknik direktörlük görevine Rıza Çalımbay'ı getirdi. Önceki gece Ankara'ya çağrılan Çalımbay ile dün bir görüşme yapan Başkan Hilmi Gökçınar ve yönetici Ufuk Baloğlu tam anlaşma sağladı. Görüşmeden sonra istanbul'a dönen genç teknik adam, bugün 1.5 yıllık sözleşme imzalayacak ve antrenmana çıkacak. 
Başkent ekibinin Çalımbay ile anlaşmasına Aybaba'nın aracı olduğu bildirildi. Aybaba'nın eski takım arkadaşı Çalımbay'ın bu göreve yakışacağını ve yararlı olacağını söylediği bunun üzerine kendisiyle temasa geçildiği kaydedildi. 

Dersini almış 
Beşiktaş'ın eski Teknik Direktörü, hatalar yaptığını, bunlardan da ders çıkardığını belirterek, hatalarını maddeler halinde şöyle sıraladı 
Gazetecilerin işine saygım vardı, onların da bir şeyler üretmek zorunda olduklarını biliyordum. Yardımcı olmak için çırpındım, ama suistimal edildim.Bir kere hiç kimseye fazla güvenmeyeceksiniz bunu öğrendim. Pişman değilim, yaşanması gerekenler vardı, yaşandı.Burada çok düşman edindim. En yakın arkadaşınız bile başarılı olmanızı istemiyor.Mesafe koymadım, burnu büyük olmadım, kasılmadım, olduğum gibi davrandım, hata yaptım. Değişmeye başlamıştım, bıraktım. Bırakın yedek kalanı, dinlendirmek istediğiniz adam bile surat asıyor, tavır koyuyor. Bu anlamda maalesef profesyonel değiller. 

Şut ve ceza 

Siyah - beyazlı ekibe geldiği günden bu yana sempatik tavırlarıyla dikkat çeken Teknik Direktör Jean Tigana, Ümraniye'de disiplini ön plana çıkardı. Ünlü Fransız hoca, dün malzemecilerle bir toplantı yaparak, "Sizler de bu takımın bir parçasısınız. Futbolcular kadar önemlisiniz. Kramponları artık siz değil, futbolcuların kendisi temizleyecek. Herkes kendi işini yapacak" dedi. 
Tigana, dün yapılan ilk çalışmada, futbolculara bol bol şut attırdı. Ancak kaleye atılan 260 şuttan 59'unun gol olması dikkat çekti. Ayrıca kanatlardan yapılan 30 ortadan sadece birinin kaleye gitmesi, Fransız hocayı sinirlendirdi. Fransız hoca bunun üzerine antrenman bitiminde kalecileri tesislere gönderdi, forvet oyuncularına boş kaleye şut attırması ise ceza olarak nitelendirildi. 
Sabah çalışmasına sakatlıkları süren İbrahim Akın, Sergen, Tayfur ile milliler katılmadı. Sakatlığı süren Gökhan ise kondisyoner eşliğinde çalışmalarını sürdürdü. n CENGİZ MALGIR 

Zenit maçı Kircher'in 

UEFA, Beşiktaş'ın UEFA Kupası'nda 1 Aralık'ta oynayacağı Zenit maçının hakemini Alman Knut Kircher olarak belirledi. Kircher, daha önce Alpen Cup'ta Kartal'ın Partizan ile 1-1 berabere kaldığı, Galatasaray'ın da İsviçre kampındaki Sao Paolo'nun 1-0 yenilgisiyle sonuçlanan hazırlık karşılaşmalarını yönetmişti. Alman hakem, Trabzonspor'un Riga ile 1-1 berabere kaldığı maçta da düdük çaldı. 

Teknik adam enflasyonu 

Beşiktaş Teknik Direktörü Tigana, yardımcı sayısının azaltılmasını istedi. İstanbul'a antrenörü ve kondisyoneriyle birlikte gelen Fransız çalıştırıcı, Zeki Önatlı, Ulvi Güveneroğlu ve kaleci antrenörü ve Menajer Mehmet Ekşi ile birlikte teknik adam yoğunluğu yaşandığını söyledi. Futbol Şube Sorumlusu Kıvanç Oktay ile görüşen Tigana, "8 hocayla çok zor oluyor. Kendi ekibimle çalışmak istiyorum" dediği öğrenildi. 


</TEXT>
</DOC>
