<DOC>
<DOCNO> 376272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/siyaset/siy03.html </URL>
<DATE> 2005/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Avrupa'da barbar ruh ortaya çıktı' 
</HEADLINE>
<TEXT>


6. Avrasya Din Ş rası'nda konuşan Prof. Ahmet Davutoğlu, "Osmanlı köprüsü Mostar, tüm ideallerin yıkılışıdır" dedi 


Hükümetin dış politikasına yön veren isimlerden Başbakanlık Başdanışmanı Prof. Dr. Ahmet Davutoğlu, dünya genelinde İslamiyetin yanlış anlaşıldığını ve bununla topluca mücadele edilmesi gerektiğini söyledi. 
6. Avrasya Din Ş rası'nın ikinci gününde "Osmanlı'dan Türkiye Cumhuriyeti'ne Din, Kültür ve Kimlik" konulu oturumda konuşan Davutoğlu'nun yanı sıra, Topkapı Müzesi Müdürü ve Galatasaray Üniversitesi Öğretim Üyesi Prof. Dr. İlber Ortaylı ve Ticaret Üniversitesi Öğretim Üyesi Prof. Dr. Mim Kemal Öke yer aldı. 

Cumhuriyet kimliği 
Davutoğlu, Türkiye Cumhuriyeti'nin kurulmasının Anadolu'yu Müslümanlaştırdığını, cumhuriyetin Müslüman unsurlar üzerine bir kimlik oluşturduğunu belirtti. 
Berlin Duvarı'nın yıkılmasının ümitvar bir dönem açtığını ancak Mostar Köprüsü'nün yıkılmasıyla bunun olumsuza döndüğünü anlatan Davutoğlu, "Mostar Köprüsü'nün yıkılışı Avrupa'da yıkıcı, barbar ruhun değişik kalıplar içinde ortaya çıkabileceğini, tehditin ortadan kalkmadığını gösterdi. Mostar Köprüsü bütün ideallerin yıkılmasıdır. Mostar, Osmanlı köprüsü olduğu için, Balkanlardaki İslam mirasının parçası olduğu için yıkıldı" dedi. 


</TEXT>
</DOC>
