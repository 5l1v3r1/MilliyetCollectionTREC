<DOC>
<DOCNO> 384951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/ekonomi/eko09.html </URL>
<DATE> 2005/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Pfizer'ın 971 çalışanı bireysel üyesi oldu 
</HEADLINE>
<TEXT>



Pfizer İlaçları'nın 971 çalışanı kurum katkılı model ile bireysel üyesi oldu. Pfizer çalışanlarının emeklilik planlaması ve emeklilik fonlarında çalışanların ve kurumun çalışanları adına aktardığı kaynakların yönetilmesini içeren bu projede çözüm ortağı olarak Ak Emeklilik'le anlaştı. 
Ak Emeklilik'in kurumsal katılımda oluşturduğu fon büyüklüğü ile lider olduğunu söyleyen Ak Emeklilik Genel Müdürü Meral Ak Egemen, bu başarının, sistemin kuruluş aşamasından itibaren yapılan öngörülü yatırımların bir sonucu olduğunu belirtti. Pfizer İlaçları İnsan Kaynakları Direktörü Yeşim Özyurtçu da konuyla ilgili olarak, "Çalışan memnuniyeti Pfizer'in her zaman önceliği oldu. Çünkü biliyoruz ki, bugün geldiğimiz noktada en büyük ve belki de tek pay çalışanlarımızındır. Onların iş hayatlarından sonraki hayatlarını da güvence altına almış olmak bu anlamda bizim için son derece önemli" dedi. 


</TEXT>
</DOC>
