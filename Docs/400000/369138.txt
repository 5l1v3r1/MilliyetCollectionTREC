<DOC>
<DOCNO> 369138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/siyaset/siy02.html </URL>
<DATE> 2005/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tunceli'de 2 komando şehit 
</HEADLINE>
<TEXT>


PKK'lı teröristlerin açtığı ateş sonucu piyade komando onbaşılar İdris Güler ve Veli Altın şehit oldu, 4 güvenlik görevlisi de yaralandı. Bölgede operasyon başlatıldı 

TUNCELİ, ELAZIĞ DHA 


Tunceli'de, PKK'lı teröristlerin açtığı ateş sonucu 2 asker şehit oldu, 4 asker yaralandı. Geyiksuyu bölgesine operasyona giden konvoy, dün 02.00 sıralarında Anafatma mevkiine geldi. Pusu kuran teröristlerin açtığı ilk ateş sırasında piyade komando onbaşılar İdris Güler 22 ve Veli Altın 21 şehit oldu. 4 güvenlik görevlisinin yaralandığı saldırının ardından kaçan teröristlerin yakalanması için hava destekli operasyon başlatıldı. 
Şehitler için Elazığ Askeri Hastanesi'nde düzenlenen törene Vali Kadir Koçdemir, 8. Kolordu Komutanı Korgeneral Nusret Taştelen, 34. İç Güvenlik Piyade Tugayı Komutanı Tuğgeneral Erdoğan Alpaslan, Elazığ Belediye Başkanı Süleyman Selmanoğlu da katıldı. 
Güler ve Altın'ın Kutlu - 160 Operasyonu'na katıldıklarını belirten Piyade Binbaşı Kazım Kurnaz, "Hepimiz vatan, cumhuriyet ve vazife uğruna, gerektiğinde ölmek için yemin ettik" dedi. 


</TEXT>
</DOC>
