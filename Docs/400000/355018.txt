<DOC>
<DOCNO> 355018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/yazar/tamer.html </URL>
<DATE> 2005/06/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kadınlarımızın 93'ünün pasaportu yok 
</HEADLINE>
<TEXT>

Evde doğum yapan kadın sayısında artış var. Kadınlar, TV'lerde dini programlara ilgi gösteriyor 

Efes Pilsen tarafından 18 ilde, 1598 birimlik bir örneklem üzerinde yapılan Türk Kadın Profili araştırmasının sonuçları hayli ilginç. Zaten gazetelerimizde de geniş yer aldı. 
Yine Efes Pilsen tarafından ilki 2000 yılında yapılan araştırmanın 2004'te tekrarlanmış olması, bana göre çalışmayı daha da değerli kılıyor. Örneğin aradan geçen 4 yıl içinde evde doğum yapan kadın sayısı 21.7'den 25.8'e yükselmiş. Araştırma bir adım daha ileri götürülse, eminim kadınlarımızın parasızlık yüzünden hastane ya da sağlık ocağı yerine, evde doğum yapmak zorunda kaldıkları gerçeğiyle karşılaşırdık. 

Çocuk sayısından memnun 
Gazetemizin 'Baba Beni Okula Gönder' eğitim seferberliği çerçevesinde son dönemde kafamın bir yerinde hep, okula gönderilmeyen kızlarımız ve dolayısıyla da anneleri var ya... Türk Kadın Profili araştırmasına bu gözle baktığımda garip bir durum ortaya çıkıyor 
Kadınlarımızın 77.8'i, doğurduğu çocuk sayısından memnun. Hatta 7.1'i "Daha çok çocuk isterdim" diyor. Daha az çocuk isteyenlerin oranı sadece 15.1. Bu sonuçlar, rahmetli Vehbi Koç'un ön - ayak olduğu Türkiye Nüfus Planlaması Vakfı'nın, ilk kuruluş amacına dönük faaliyetlerinin, h l ne kadar gerekli olduğunu ortaya koyuyor. Kadınların 86.6'sı kız - erkek tüm çocuklarının eğitiminin aynı derecede önemli olduğunu düşünüyor. İlginçtir, ankete yanıt verenlerin sadece 1.9'u "Erkek çocukların eğitimi daha önemlidir" derken, 11.5'u kız çocuklarının okutulmasının, erkeklerden daha önemli olduğu görüşünde. Bu sonuç, Milliyet'in "Baba Beni Okula Gönder" çağrısının annelere ya da cinsiyetsiz değil de direkt babalara yapılmış olmasının ne denli isabetli olduğunu gösteriyor. 
Türk kadını ile ilgili şöyle ilginç tespitler de var araştırmada 
93'ü pasaport sahibi değil ve hiç yurtdışına çıkmamış. 87'si herhangi bir yabancı dil bilmiyor. 53'ü hayatında hiç denize ya da havuza girmemiş. 78'i evcil hayvan beslemiyor. 
Kadınlarımızın 93'ünün pasaportu yokmuş. Her 100 kadından ancak 7'si Türkiye dışında bir ülkeye gidebilmiş. Almanya - Hollanda gibi ülkelerdeki işçilerimiz olmasaydı, acaba bu oran ne olurdu 95'leri geçer miydi 

"Benim kocam iyidir" 
Gelelim kadınlarımızın eşleriyle ilgili görüşlerine... Ben her nedense bu bölümde verilen yanıtların bazılarına inanmakta zorlandım 
69.5'i tekrar dünyaya gelsem ve seçme şansım olsa yeniden aynı insanla evlenirdim diyor. Uygundur 86.2'si kocasını yakışıklı buluyor. Göreceli bir durum . Kadınlarımızın gözünde bizim Türk erkekleri, dünyanın en yakışıklıları 86'sı eşimi seviyorum diyor. Demek bizim kadınlarımızın büyük çoğunluğu mutlu 86'sı zeki olduğunu düşünüyor. 86'sı çalışkan olduğunu düşünüyor. 
İlginçtir, kadınların eşleriyle ilgili sorulara verdikleri yanıtlarda en yüksek oran çocuklara dönük yaklaşımlarında 
91'i, eşinin iyi bir baba olduğunu düşünüyor. 
Bazı konularda ise kadınlarımız, bana sorarsanız eşleriyle ilgili fazlasıyla iyimser görüşlere sahip 
Çapkın olduğunu düşününler 9.8Kumarbaz olduğunu düşünenler 3.1Korkak olduğunu düşünenler 6.5 

Balayı nedir bilmiyor 
Biraz da araştırmadan benim ilgimi çeken rasgele birkaç sonuç 
Kadınlarımız arasında yapay sarışınlığın revaçta olduğu toplumumuzda neyse ki doğal sarışınların sayısında son 4 yılda artış olmuş. Mavi gözlü kadın sayısı azalırken, yeşil gözlüler çoğalmış.Aerobik yapan ve fitness merkezlerine giden kadınların oranı, spor amaçlı yürüyüş yapan kadınların 3 katıymış. 
Kadınlarımız 
Bankaya para yatırmak yerine altın bilezik biriktiriyor. Düğün seviyor, balayı nedir bilmiyor. Televizyonlarda dini programlara ilgisi belirgin biçimde artmış. En çok türkü dinliyor.Arabesk müziği 4 yıl önceye göre daha az izliyor. 



</TEXT>
</DOC>
