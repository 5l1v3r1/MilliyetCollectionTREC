<DOC>
<DOCNO> 367769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/spor/spo06.html </URL>
<DATE> 2005/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
En Kahraman İlyas 
</HEADLINE>
<TEXT>


Diyarbakırspor cezası nedeniyle seyircisiz oynanan maçta Çaykur Rize'yi tek golle avladı. İlyas Kahraman ilk yarıda frikikten attığı nefis golle takımını galibiyete taşıdı 


Diyarbakırspor yeni sezona galibiyetle başladı. Seyircisiz oynanan maçta Çaykur Rizespor'u konuk eden Kırmızı - Yeşilli takım, 3 puanı tek golle aldı. 
Ev sahibi maça etkili başladı. 9. dakikada Cem Yanık'ın kafa pasında topla buluşan Atilla Birlik vurmakta geç kalınca kaleci tehlikeyi kornerle önledi. Bir dakika sonra gelişen konuk ekip atağında Fahri uzaktan sert vurdu, top üstten auta gitti. 15'te Cem Yanık'ın kafa şutunda top yan direkten döndü. 20'de Okan karşı karşıya pozisyonda şutunu attı, kaleci Murat meşin yuvarlağı kornere tokatladı. 
Diyarbakırspor aradığı gole 44'te ulaştı. Ceza alanı önünde kazanılan frikiği İlyas kullandı. Tecrübeli futbolcu şık bir vuruşla topu Zdravkov'un sağından ağlara yollayıp takımını öne geçirdi. İkinci yarı karşılıklı ataklarla geçerken 87. dakikada Yasin'in kafa vuruşunda top direkten dönünce Diyarbakır sahadan 3 puanla ayrıldı. 

Maçın karnesi 
HAKEMLER Oktay Demiray, Metin Kıtmır, Fatih Kalaycı 
DİYARBAKIRSPOR Murat 6 - Göksel 6 , Sedloski 7 , Talip 6 , Sinan Demircioğlu 7 - Cumhur 7 , Jupi 7 Dk.77 Burhan 5 , İlyas 8 , Cem Yanık 7 , Atilla 6 Dk.89 Sinan Turan , Gtari 4 Dk.30 Maznov 6 
ÇAYKUR RİZESPOR Zdravkov 5 - Yasin 5 , Abdelhamit 6 , Mehmet 4 , Hakan Ünsal 4 Dk.74 Ferdi 4 , Cem Baki 4 Dk.46 Şener 5 , Fahri 5 , Ünal 4 , Serkan 4 - Gökhan 4 , Okan 5 
GOL İlyas Dk.44 
SARI KARTLAR Mehmet Çaykur Rize , Sedloski Diyarbakırpor 


</TEXT>
</DOC>
