<DOC>
<DOCNO> 375082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/soneko43.html </URL>
<DATE> 2005/09/02/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Tüpraş için 9 teklif alındı... İşte şirketler... 
</HEADLINE>
<TEXT>

     Tüpraş'ın yüzde 51'lik bölümünün özelleştirmesi için açılan ihalede 9 teklif alındı. 
     Son teklif verme süresi bugün saat 16.00 itibariyle dolarken, ÖİB ihale için 9 teklif alındığını açıkladı. 
     İhale Komisyonu'nun bugün alınan teklifleri, önümüzdeki hafta Pazartesi günü değerlendirmeye alması öngörülüyor. 
     Komisyonun, önümüzdeki hafta sonuna doğru teklif sahibi firmalar ile birebir görüşmelere geçmesi, bir sonraki hafta da ihalenin gerçekleştirilmesi hedefleniyor. 
     
     TEKLİF VERENLER 
     Bu arada ÖİB açıklamasına göre, Tüpraş ihalesi için teklif veren firma ve konsorsiyumlar şöyle 
     -TÜPRAŞ Aqusition Cons. OGG-Petrol Ofisi OGG. 
     -PKN ORLEN SA Polonya -Zorlu Holding. 
     -Koç Holding-Aygaz-Opet-The Shell Company of Turkey Ltd-Shell Oversesas Investment B.V OGG. 
     -Indian Oil Corp. Hindistan -Çalık Enerji OGG. 
     -OYAK. 
     -OMV Aktiengesellschaft Avusturya . 
     -ENI Refining and Market Division İtalya . 
     -Anadolu Taşıma OGG. 
     -MOL Macaristan . 
     
     İLK İHALE İPTAL EDİLMİŞTİ 
     TÜPRAŞ'ın yüzde 65.76'lık bölümünün özelleştirilmesi için, geçen yılın Ocak ayında yapılan ihalede en yüksek teklifi, 1 milyar 302 milyon dolar ile Efremov Kautschuk GmbH Tatneft-Zorlu Grubu vermiş ve Özelleştirme Yüksek Kurulu da satışı onaylamıştı. Ancak, ardından yaşanan mahkeme sürecinde Danıştay, TÜPRAŞ'ın satışını iptal etmişti. 
     Daha sonra ÖİB, elindeki TÜPRAŞ hisselerinin yüzde 14.76'lık bölümünü, Borsa Toptan Satışlar Pazarı'nda, yurtdışında yerleşik kurumsal yatırımcılara satmış ve yaklaşık 446 milyon dolar gelir elde etmişti. 
     
</TEXT>
</DOC>
