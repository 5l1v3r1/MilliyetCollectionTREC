<DOC>
<DOCNO> 371866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/soneko35.html </URL>
<DATE> 2005/08/22/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Beklenti Anketi'nde enflasyon tahminleri yükseldi... 
</HEADLINE>
<TEXT>

     Merkez Bankası tarafından her ay iki kez düzenlenen beklenti anketine göre, yıl sonu enflasyon beklentisi yüzde 6.99'a çıktı. 
     Merkez Bankası, Ağustos ayının ikinci dönemine ilişkin beklenti anketi sonuçlarını açıkladı. 
     Yıl sonu enflasyon beklentisi, tüketici fiyatları endeksi TÜFE bazında, Ağustos ayının birinci anketine göre 0.04 puan artarak yüzde 6.95'den yüzde 6.99'a çıktı. 
     
     CARİ AÇIK BEKLENTİSİ DE YÜKSELDİ 

     Cari açık beklentiside, yıl sonu itibarıyla 19 milyar 992.1 milyon dolara yükseldi. 
     Ağustos ayının birinci anketinde, yıl sonu cari açık beklentisi 18 milyar 840.4 milyon dolar olmuştu. 
     Ağustos'un birinci anketinde yıl sonu TÜFE'de yüzde 6.95, cari ay TÜFE'de yüzde 0.22, iki ay sonrası TÜFE'de yüzde 0.97, gelecek 12 aylık dönem TÜFE'de yüzde 6.42 olan beklentiler, Ağustos ayının ikinci anketinde, TÜFE bazında yıl sonunda yüzde 6.99'a, gelecek 12 ayda yüzde 6.48'e, cari ayda yüzde 0.29'a, iki ay sonrasının TÜFE beklentisi yüzde 0.98'e çıktı. 
     Cari ay sonu bileşik faiz oranı beklentisi yüzde 14.62'den yüzde 14.58'e, yıl sonu bileşik faiz oranı beklentisi uygun ortalamada yüzde 13.69'dan yüzde 13.67'ye geriledi. 
     Ağustos ayının ikinci anketinde, cari ay sonu uygun ortalama dolar kuru beklentisi 1.3298 YTL'den 1.3653 YTL'ye yükseldi. 
     Aynı dönemde, yıl sonu dolar kuru beklentisi 1.4139 YTL'den 1.4234 YTL'ye çıktı. 
     Ağustos ayının birinci anketinde yüzde 5.3 olan cari yıl sonu GSMH büyüme beklentisi ise Ağustos ayının ikinci anketinde yüzde 5.2'ye indi. 
     
</TEXT>
</DOC>
