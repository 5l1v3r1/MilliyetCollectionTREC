<DOC>
<DOCNO> 383573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/soneko17.html </URL>
<DATE> 2005/10/03/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Eylül'ün zam şampiyonu maç giriş ücreti... 
</HEADLINE>
<TEXT>

     İstanbul'da geçen ay en fazla fiyat artışı açık tribün maç giriş ücretinde görüldü. 
     İstanbul Ticaret Odası İTO , Ağustos ayında fiyatları en fazla artan ve azalan maddeleri açıkladı. İTO'ya göre, kültür, eğitim ve eğlence harcamaları grubunda yer alan maç giriş ücreti yüzde .8 oranı ile Eylül ayında fiyatı en fazla artan madde oldu. 2005 yılı eğitim sezonunun başlamasına bağlı olarak lise okul kitaplarının fiyatlarında da yüzde 50 artış görüldü. 
     Eylül ayında bamya yüzde 17, kabak yüzde 15.3 ve taze fasulye yüzde 14.1 ile fiyatı artan ürünler arasında yer aldı. 
     Genellikle mevsimsel özellik nedeniyle arz fazlasının yaşandığı ürünlerden balık, yüzde 30.9 oranıyla fiyatı en fazla azalan madde oldu. Balığı, yüzde 12.3 ile armut, yüzde 9.4 ile erik, yüzde 8.4 ile elma takip etti. 
     
     YILLIK BAZDA FUEL OİL ZAM ŞAMPİYONU 
     Yıllık bazda ise kamu sektörünün sunduğu hizmetlerin başında gelen ve dünya borsa fiyatlarındaki harekete bağlı olarak fuel oil yüzde 62.5 oran ile fiyatı en fazla artan madde oldu. Patateste yüzde .7, fındıkta yüzde 52.4 ve filtresiz sigarada yüzde 50 fiyat artışı izlendi. 
     Yıllık bazda fiyatı en fazla azalan ürün ise şeftali olarak belirlendi. Şeftali fiyatı yüzde 44.1 oranında gerilerken, kazakta yüzde 29.2, videoda yüzde 27.8'lik, armutta ise yüzde 26.6 fiyat düşüşü kaydedildi. 
     İTO açıklamasında, kamu sektörünün sunduğu hizmetlerdeki fiyat artışının, Eylül ayında da diğer ürünlere göre halen yüksek olmasının, enflasyon hedefine ulaşma çabalarına karşı dikkat çekici bir nokta olmaya devam ettiği belirtilirken, geçtiğimiz ay gazyağında yüzde 35.3, şehir içi otobüs ücretlerinde yüzde 30, benzinde ise yüzde 28.3 oranında fiyat artışı yaşandığı bildirildi. 
     
</TEXT>
</DOC>
