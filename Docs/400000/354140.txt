<DOC>
<DOCNO> 354140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sontur46.html </URL>
<DATE> 2005/06/21/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Bir kadının ağzından patronuna 'aşk mektubu' yazdı, ortalık karıştı 
</HEADLINE>
<TEXT>

     Sivas'ta, bir kadının ağzından patronuna 'aşk mektubu' yazan işçi, işyeri sahibinin olaydan haberi olmayan kadını rahatsız etmesi sonucu çıktığı iddia edilen kavgada, patronuyla birlikte tutuklandı. 
     Harun H. 19 yanında çalıştığı patronu Kaya K'ya 42 şaka yapmak için bir kadının adına aşk mektupları yazdı. İşyeri sahibine verdiği bu mektupları bir kadının gönderdiğini söyleyen Harun H, kadının kimliğini ise açıklamadı. 
     Bir süre sonra Harun H'nin, patronunun ısrarı üzerine mektupları, evini gösterdiği S.K'nın 33 yazdığını söyledi. 
     Bunun üzerine S.K'yı rahatsız ettiği öne sürülen Kaya K'nın alkollü bir şekilde kadının Mısmılırmak Mahallesi'ndeki evine gittiği kaydedildi. 
     Burada S.K. ile dayısının oğlu S.Ö. ile tartışan Kaya K'nın çıkan kavganın ardından evden kaçtığı belirtildi. 
     Şikayet üzerine polisler tarafından yakalanan Kaya K. ve çalışanı Harun H'nin çıkarıldıkları mahkemece tutuklandıkları bildirildi. 
     
</TEXT>
</DOC>
