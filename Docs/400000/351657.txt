<DOC>
<DOCNO> 351657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/ekonomi/eko05.html </URL>
<DATE> 2005/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Danıştay ÇEAŞ, Uzanların finans şirketi gibiydi 
</HEADLINE>
<TEXT>


ANKARA Milliyet 

Danıştay, Uzanlar'a ait Çukurova Elektrik A.Ş'nin ÇEAŞ mallarına el konulması, imtiyaz sözleşmesinin feshi ile Bakanlar Kurulu'nun görevlendirme kararının kaldırılmasına ilişkin işlemlerin iptali istemini reddetti. 
ÇEAŞ'ın, elektrik satış anlaşmasının imzalanamaması ve TEDAŞ'a ait dağıtım tesislerinin devredilememesi konusunda kusurlu davrandığı vurgulanan gerekçeli kararda, "Kamulaştırılan taşınmazlar şirket adına tescil ettirilmiş, şirket, grup bankalarına yaklaşık 6.4 trilyon lira üzerinden kaynak aktararak grubun finans şirketi haline dönüşmüş, üretilen elektrik yüzde 322 k rla satılarak fazladan 49 milyon 592 bin 470 dolar gelir elde edilmiştir" tespitlerinde bulunuldu. 

'Sözleşmeyi ihlal etti' 
Gerekçeli kararda, bakanlık ile şirket arasındaki protokol gereği, elektrik satış anlaşmasının hazırlanarak imzalanması gerekmesine rağmen, sözleşmenin feshedildiği ve şirkete el konulan tarihe kadar da imzalanmadığı belirtildi. Bu nedenle dağıtım tesislerinin devrinin fiili olarak gerçekleşemediği ifade edilen kararda, "ÇEAŞ kusurlu davranarak, sözleşmeyi açıkça ihlal etmiştir" denildi. 
Şirketin, bakanlıkça birçok kez uyarılmasına rağmen kamulaştırılan taşınmazları, tapuya, Hazine adına değil şirket adına tescil ettirdiği de belirtilerek, "ÇEAŞ'ın, ürettiği elektriği yüzde 96 - 322 k r koyarak sattığı, dışardan alınan elektrik enerjisinden elde edilen k rın ise yüzde 15 - 31 seviyelerinde olduğu, buna göre ÇEAŞ'ın enerji satışlarından 1993-2003 Mart döneminde fazladan elde ettiği gelir tutarının 49 milyon 592 bin 470 dolar olduğu anlaşılmıştır" denildi. 
Şirketin karara temyiz hakkı bulunuyor. Temyiz halinde son kararı Danıştay İdari Dava Daireleri Genel Kurulu verecek. 


</TEXT>
</DOC>
