<DOC>
<DOCNO> 376498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sontur10.html </URL>
<DATE> 2005/09/07/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Diyanet Eşinize "seni seviyorum" deyin 
</HEADLINE>
<TEXT>

     Diyanet İşleri Başkanlığı "Aile İçi İletişimde Altın Kurallar"ı açıkladı. Başkanlık, evliliklerde birbirlerine sevdiğini söylemeyen eşler olduğuna işaret ederek, "Oysaki sevginin varlığının hissetirilmesi insanın ruh sağlığı için müthiş bir ilaçtır" dedi. 
     Diyanet İşleri Başkanlığı’nın aylık "Diyanet" dergide yayınladığı "Aile İçi İletişimde Altın Kurallar" ve "Aillerin Nefes Alabilmeleri İçin Sevgiyi Unutamaları Gerekiyor" makalelerinde hiçbir evliliğin mükemmel olmadığı, ancak her sorunun iletişimle çözülebileceği kaydedildi. 
     İnsanın her zaman neşeli, mutlu olmasının hoş olacağı, ancak bunun her zaman mümkün olmadığı belirtelen makalede, "Eşinizin sinirli olmasının nedeni sizinle hiçbir ilgisi olmayabilir. Ona saldırı hakkı tanımak gibi güzel bir armağan verirseniz fırtınaya fırsat vermezsiniz" denildi. 
     "Kendinizi kanıtlamaya çalışmayın, şefkate önem verin" denilen makalede, gerekirse fırtınalara izin verilmesinin de yerinde olacağı belirtildi. Makalede, "’Bu adam beni deli etti’ diyorsanız, bırakın fırtına essin, arkasından sağnak yağış gelsin, sonradan çiçekler açacaktır" denildi. 
     
     "BOŞANMA TEHDİDİ YAPMAYIN" 
     Makalede ayrıca, evliliklerde ayda bir oturum yapılmasının, avukat gibi değil hakim gibi olunmasının önemli olduğu ve boşanma tehdidi yapılmaması gerektiği kaydedildi. 
     
     "EŞİNİZE KÜFÜR ETMEYİN" 
     Makalede, eşlerin birbirlerine asla hakarete varan sözler öylememesi, küfür etmemesi ve aşağılamaması gerektiğine değinilirken, sağlıklı evllikler için eşlerin bibirlerine sevgi sözcükleri söylemesinin önemli olduğu ifade edildi. Makalede, "Birbirlerine sevdiğini söylemeyen eşler, karısından ya da kocasından sevgi cümleleri hiç duymamış insanlar var. Oysaki sevginin varlığının hissetirilmesi insanın ruh sağlığı için müthiş bir ilaçtır" denildi. 
     Türk toplumunda son yıllarda boşanma oranlarının giderek arttığına dikkat çekilen makalede, boşanmaların artmasının toplumda aile kavramının çökmesi anlamına geleceği kaydedildi. Makalede, özgür yaşamanın sorumlulukları reddetmek ve bir daha aile kurmamak anlamına gelmediği belirtildi. 
     
</TEXT>
</DOC>
