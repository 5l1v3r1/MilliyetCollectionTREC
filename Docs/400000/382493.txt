<DOC>
<DOCNO> 382493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/yazar/tamer.html </URL>
<DATE> 2005/09/29/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Okullarda dersler başladı mı 
</HEADLINE>
<TEXT>

Yeni İngilizce kitabına göre liselilerin okul çantasında sigara - çakmak, ruj, cep telefonu bulunur 

Benim çocukluğumda haftada 1 gün tatil vardı. Cumartesileri de ciddi ciddi işe gidilirdi. Ne lisede, ne de üniversitede eğitim yılının 1 gün bile geç başladığını anımsamıyorum. Kitaplarımız da ilk günden hazırdı, hocalarımız da... Kızımın anaokulundan adımını atıp liseyi bitirip çıktığı Işık Lisesi ile haşır - neşir olduğumuz 13 yıl boyunca da böyle bir derdimiz hiç olmadı. 
Okullar başladığı halde derslerin başlamaması, hocaların uzun süre belirlenememesi, kitapların belli olmaması ve bulunamaması durumuyla ilk tanışıklığım, kızımın 8 yıl önce Marmara Üniversitesi'ne başlamasıyladır. Çok hayret etmiş, bir o kadar da sinirlenmiştik. Hatta ben anne olarak kendimi bile suçlamıştım kızımı başka bir üniversiteye yönlendirmek konusunda neden daha ısrarlı olmadım diye... 

Pazartesi sendromu 
Bir süre sonra "pazartesi sendromu" diye bir kavram girdi hayatımıza... Ben henüz kendileriyle tanışmış değilim. H l her pazartesi sabah erkenden büyük bir keyifle işimin başında olurum. Ama çoğu kişi için 2 günlük hafta sonu tatilinden sonra işe adapte olmak zor oluyormuş. Hatta pazartesileri daha geç işbaşı yapılan yerler bile var cuma günleri erken paydos falan derken, imk nı olan hafta sonu tatilini fiilen 3 güne uzatmanın yolunu buldu. 
Eh hükümetlerimiz de bu yeni trende ayak uydurmakta gecikmedi. Biri 3, diğeri 4 gün olan dini bayramlarımız, Ecevit'in başbakanlığı döneminde 9 günlük uzun tatiller olarak "resmileşti". Dini bütün AKP hükümeti de buna ayak uydurmakta zorlanmadı. 9 günlük bayram tatiline rastlayan ayların ihracat rakamlarına bakın. Normal ayların ancak üçte ikisi düzeyinde. Ama ne gam Eğleniyoruz. Demek ki daha fazla ihracat yapmaya da ihtiyacımız yok 
Benden size tavsiye Çalışan adamı mutlaka yerinde bulmak istiyorsanız, artık en garantili günler salı - çarşamba - perşembe Gerisi riskli, haberiniz olsun. 

Ders yerine iletişim 
Okullara dönecek olursak... Bir arkadaşımın oğlu, bu yıl liseye başladı. İlk hafta laf olsun diye gidip geldi çocuk. Kitaplar olmadığı gibi hocaların büyük bölümü de ortalarda yoktu. Günlerce sınıf arkadaşlarıyla sohbet edip kaynaşmaya çalıştılar. Yoksa günümüzde iletişim kurmanın, öğretmenin ders anlatmasından daha yararlı olduğu düşünülüyor olmasın 
İkinci hafta öğretmenler teşrif etmeye başladı. Üçüncü hafta da yavaş yavaş kitaplar... Dün sordum. Kitaplar h l tamamlanmış değil. Başbakan Erdoğan, okullar açılmadan önce ısrarla "Kesinlikle gecikme olmayacak" diyordu. Demek "gecikme olmaması", nöbetçi birkaç öğretmen eşliğinde çocukların kendi aralarında sohbet etmeleri, okuldan erken çıkıp sinemaya falan gitmeleri anlamına geliyormuş 

Okul çantasında... 
Bu yıl yenilenen ders kitaplarında da bir tuhaflık var. Okul çantalarında kitap kalem, defter, hesap makinesi v.s. yerine sigara - çakmak, ruj, cep telefonu bulundurulması özendiriliyor sanki. 
Okurumuz Cüneyt Fidansoy, lisedeki oğlunun İngilizce kitabının sayfalarını karıştırdığında duyduğu şaşkınlık ve üzüntüyü sizlerle paylaşmak üzere bana yandaki kitap sayfasının eşliğinde şu e - posta mesajını yollamış 
"Oğlum bu yıl Anadolu Lisesi'ne başladı. İngilizce dersi için almak zorunda bırakıldığım Oxford University Press yayını New English File kitabının ilk konusunda, lise öğrencisinin çantasında neler olabileceği soruluyor cevap bölümünde ise sigara - çakmak fotoğrafı var. Sigaraya başlama çağında sigarayı özendirecek ve "Bak ders kitabımda bile var " diyecek. Fotoğrafı görünce nasıl üzüldüm bilemezsiniz. Uygun görürseniz, bu üzüntümü sizin aracılığınızla paylaşmak istedim." 
Uygun görmez olur muyum Sadece Milliyet okurlarının değil, Milli Eğitim Bakanlığı'nın da özellikle dikkatine sunuyor, verecekleri yanıtı merakla bekliyorum. 



</TEXT>
</DOC>
