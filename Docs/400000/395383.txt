<DOC>
<DOCNO> 395383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sondun08.html </URL>
<DATE> 2005/11/16/ </DATE>
<TIME> 00.05 </TIME>
<AUTHOR>  </AUTHOR>
<HEADLINE>
'CIA'in işkence uçakları' İsveç'i karıştırdı... 
</HEADLINE>
<TEXT>

     ABD’nin teröre destek verdikleri iddiasıyla bazı ülkelerde yakaladığı kişileri özel uçaklara toplayıp işkence yaptığı, uçaklardan bazılarının İsveç’teki havalimanlarına indiği yönündeki iddialar İsveç’i karıştırdı. 
     Muhalefet partileri, İsveç Haber Ajansı TT’nin bugünkü iddiasıyla ilgili olarak hükümetten açıklama istedi. 
     Ajansın haberine göre, Guantanamo’ya giden CIA’ye ait uçaklar bu yılın Eylül ayında Malmö’deki Sturup, 2002 yılı Haziran ayında ise Stockholm’deki Arlanda ve Örebro Havalaalanlarını birkaç kez kullandı. 
     CIA’nın işkence uçaklarının İsveç havaalanlarını kullandığı iddialardan sonra Başbakan Göran Persson, araştırma yaptıktan sonra açıklama yapacağını, ancak zamana ihtiyacı olduğunu söyledi. 
     İsveç gizli polisi SAEPO ise, bu uçaklardan haberleri olmadığını bildirdi. 
     İktadardaki Sosyal Demokrat Parti’ye dışarıdan destek veren Çevre Partisi milletvekilleri, "İsveç, Guantanamo’nun bir parçası olamaz" diyerek tepkilerini dile getirdi. 
     Sol Parti de CIA uçaklarının neden İsveç havaalanlarını kullandığının açıklanması gerektiğini, bu konuda meclis araştırması açılabileceğini kaydetti. 
     
</TEXT>
</DOC>
