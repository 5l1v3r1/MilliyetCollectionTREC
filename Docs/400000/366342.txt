<DOC>
<DOCNO> 366342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sondun19.html </URL>
<DATE> 2005/08/02/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Irak havayolları, Bağdat-İstanbul uçuşlarına yeniden başlıyor 
</HEADLINE>
<TEXT>

     Irak havayollarının, Bağdat ile İstanbul arasındaki uçak seferlerini yarından itibaren yeniden başlatacağı bildirildi. 
     Havayolu şirketi yetkilisi Ayad Hamam, yaptığı açıklamada, ilk etapta, 1991'den bu yana açık bulunan Irak-Türkiye hattı için haftalık 2 ticari sefer düzenleneceğini ve sefer sayısının sonra artırılacağını kaydetti. 
     Hammam, Irak havayollarının, Birleşik Arap Emirlikleri'nin başkenti Dubai'ye de gelecek aydan itibaren doğrudan uçak seferleri başlatmayı planladığını belirtti. 
     Irak havayolları, Ürdün'ün başkenti Amman ve Suriye'nin başkenti Şam'a uçak seferlerini, 14 yıl aradan sonra ilk kez geçen eylülde başlatmıştı. 
     Irak havayollarına ait uçakların, Kuveyt işgalini takiben 1991'de uygulanmaya başlanan uluslararası yaptırımlar nedeniyle yurtdışına çıkmaları yasaklanmıştı. 
     
</TEXT>
</DOC>
