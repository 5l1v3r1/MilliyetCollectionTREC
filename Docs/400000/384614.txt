<DOC>
<DOCNO> 384614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/astro/index.html </URL>
<DATE> 2005/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hareket ve girişim var 
</HEADLINE>
<TEXT>


Bugün daha girişken ve hevesli olabileceğimiz bir gündeyiz. Kendimizi negatif enerjilerden uzaklaştırabiliriz. Yeni kararlar ve harekete geçme arzusu gündeme gelecek. Yeni bir görüşün peşine de takılabiliriz. 
Koç'lar ortaklaşa alanda çıkabilecek fırsatlara temkinli yaklaşmalılar. Eşin parasal durumu ile ilgilenmek ve olumlu gelişmeleri sabırla beklemek gerekiyor. Boğa'lar bugün ortaklaşa konularda iletişim yoğunluğu içindeler. İlişkiler ve projeleri konusunda pek rahat olmasalar bile, yeniliklerden yararlanmaya bakmalılar. İkizler çoktandır ihmal ettikleri konulara yönelerek bunları toparlamaya çalışmalı. İş ortamında ortaklaşa çalışmalara daha çok önem vermeleri gerekecek. Yengeç'ler kendilerini rahat ifade etmeye çalışmalı. Günün ilerleyen saatlerinde akıcı enerjilerine güvenerek daha rahat olacaklar. Aslan'lar bugün biraz daha rahatlar. Sorumlulukların yerine gelmesi onların huzurunu artırıyor. Başak'lar için yakınlarla ilgili konular bugün de dikkat istiyor, özellikle anneye ait uğraşlar var. Onlar için duygusal güven ihtiyacı artmış durumda. 
Terazi'ler maddi konularda şanslı bir günde olabilirler. Birikimlerini tutarlı bir biçimde değerlendirmekten yanalar ancak çaba göstermeliler. Kazançlarını artırmak için fırsatlar bulunuyor. Akrep'ler bugün de kendilerine güvenerek hareket ediyorlar ama, aşırı hırslı yaklaşımlar zarar verebilir. Duygu ve düşüncelerini rahat aktarmaya çalışmalılar. Yay'lar taşıdıkları huzursuzlukları üzerinden atmalı ve kendilerini yıpratmaktan vazgeçmeli. Arkadaşların desteği ile yeni planlar yapmaları ve moral bulmaları çok kolay. Oğlak'lar iyimserler fakat aceleci ve fevri olmaktan kaçınmalılar. Düşüncelerini netleştirmeden yeni kararlar almamaları gerekir. Kova'lar iş hayatında sağduyulu olmalı ve aşırı beklentiye girmemeli. Sürpriz gelişmelere karşı hazırlıklı olunmalı. Balık'lar akıcı enerjilerini kullanarak yabancılarla ilgili konulara ağırlık vermeliler. Bu konudaki kararları iş hayatına olumlu yansıyabilir. 



</TEXT>
</DOC>
