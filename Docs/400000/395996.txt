<DOC>
<DOCNO> 395996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/yazar/sazak.html </URL>
<DATE> 2005/11/18/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bir maç gecesi 
</HEADLINE>
<TEXT>


Mak s talihimiz yine değişmedi. Penaltıyla 3-1 öne geçtiğimiz Dakika 52 İsviçre maçında ikinci golü yemeden önceki Dakika 85 otuz üç dakika içerisinde, bir gol daha atıp 2006 Dünya Kupası'na gitme olanağı varken bu fırsatı kullanamadık. Türkiye 4-2 kazandığı maçta Almanya vizesini alamadı. 
Sportif disiplin son ana dek oyundan kopmamayı gerektirir. 
Futbol zaten, 'Top yuvarlaktır' sözünde ifadesini bulan her türlü sonuca açık bir oyun. 3-1'den sonra 'Tamam artık bu iş bitti, İsviçre'ye en az beş atarız' dediğimiz anlarda maçı bitirecek golleri atamadık. Gecenin sonunda ekran başında kahrolduk. Tüneldeki arbede 'utanç verici'ydi. 
Fatih Terim ise sonucu 'hakemlere' bağladı. Türk futbolunda, 'Yenildik ama ezilmedik', 'Abi maçı alacaktık ama hakem yaktı' tarzı yorumların azaldığı, 'onurlu mağlubiyetler' döneminin geride kaldığını düşünüyorduk. 
İsviçre karşısında geçmişe döndük. Daha 28'inci saniyede penaltıya neden olup 1-0 yenik duruma düştüğümüz maçtan sonra hakemi suçlamak, Galatasaray'a UEFA şampiyonluğu kazandırmış Fatih Terim'in kariyerine yakışıyor mu Bu hırçınlık neden 
AİHM'DE 'hukuk yolu' kapanınca, türban sorununu 'ulema'ya havale eden Erdoğan gibi, Terim de faturayı 'hakemlere' çıkarıyor. 
Geleceğe dönük özeleştiri yerine, fanatik taraftar gibi konuşuyor. Terim'in kulübedeki yedekleri birer 'gladyatör' gibiydiler. Gol umudumuz Tümer sahaya ayak bastığı anda kırmızı kart görecekti. 'Soğukkanlı olun' çağrıları boşa çıktı. Alpay felaketin kahramanı oldu, Emre neler yaptı... Hakan'ın maçtan sonraki 'Helalleştik' sözlerinden de anlıyoruz ki, savaşa gidercesine sahaya çıkmış futbolcular. İsviçreliler de bizimkileri 'çileden çıkarmak' için her şeyi yaptılar. Sonuçta kaybeden Türkiye oldu. 
Üstelik FIFA'nın takibine uğramak, ceza almak, Avrupa kupalarından bir dönem yasaklanmak gibi yaptırımlarla karşı karşıyayız. 
Futbol yalnız futbol değil. Futbolun da bir siyaseti var. Sahadaki gerilimin aleyhte olacağını görebilmeliydik. Ne yazık ki 'kriz yönetimi'nde başarılı değiliz. Havaya fırlatılan bir Anayasa kitapçığı, dibe vuran ekonominin sonunu getirmişti. Güneydoğu'da halkla devleti karşı karşıya getiren olayların şiddetini aylardır kavrayamadık. İsviçre ile hesaplaşmamız tünelde değil sahada olmalıydı. 
Avrupa duy sesimizi derken, Almanya 2006'ya veda ettik. 



</TEXT>
</DOC>
