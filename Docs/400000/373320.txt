<DOC>
<DOCNO> 373320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/yazar/toruner.html </URL>
<DATE> 2005/08/27/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
İsteyen ders çıkarabilir 
</HEADLINE>
<TEXT>


E. Barrett'in Just Curious About History isimli kitabı ilginç tarihi gerçeklerle dolu. Bunlardan bazılarını sizlerle paylaşmak istedim 
Amerika Birleşik Devletleri ABD 'nin 4.744.000 askeri, Birinci Dünya Savaşı'nda savaştı. Bunlardan 116.000'i savaşta yitirildi. Ölüm oranı, 40.9'da 1 idi. İkinci Dünya Savaşı'nda savaşan 16.535.000 Amerikan askerinden 406.000'i savaşta öldü. Ölüm oranı, 40.7'de 1 idi. Kore Savaşı'na ise 6.807.000 Amerikan askeri katıldı. Bu savaştaki ölüm oranı 123.8'de 1 idi. Vietnam Savaşı'ndaki ölüm oranı 84.4'te 1 oldu. Bundan önceki Körfez Savaşı'na ise 3.900.000 Amerikan askeri katıldı ve sadece 8.200 kişi öldü. Ölüm oranı 475.1'de 1. Körfez Savaşı oransal olarak en az Amerikan askerinin yitirildiği savaş oldu. Irak Savaşı'nın sonuçları henüz bilinmiyor.Cengiz Han, Büyük İskender'den yaklaşık 2 kat daha geniş bir toprak ele geçirmişti. Cengiz Han'ın ele geçirdiği toprak yaklaşık 4.860.000 milkare 7.776.000 km2 idi. Napolyon'un ele geçirdiği toprak büyüklüğü ise, Cengiz Han'ınkinin 7'de 1'i kadardı. Atilla'dan kaçan İtalyanlar, at üstünde savaşan ve gemi yapmayı pek bilmeyen Hun'lardan kurtulmanın en iyi yolunun adalarda yaşamak olduğuna karar verdiler ve Venedik'i bu nedenle kurdular. Zamanla Venedik, dünyanın ticaret merkezi haline geldi.Amerikan gangsterleri, işlerini 100 dolarlık banknot desteleri karşılığında yapar ve bunlara "C-Notes" derlerdi. "C" sözcüğü, Latincede yüz anlamına gelen "centum"dan esinlenmişti.Amerikan başkanları arasında sadece Abraham Lincoln Hiristiyanlığı doğrudan reddetmişti. Hem İncil'i, hem de İsa'nın "Allah'ın oğlu" olduğunu reddeden yazıları vardı.Amerikan paralarının üzerinde yer alan "in god we trust tanrıya güveniyoruz " sözcüğünü kaldırmak için birçok girişimler oldu. En son 1996 yılında mahkeme, bu sözcüğün dini bir anlamı olmadığına karar verdi. Soğuk savaş sırasında, Amerikalılar bu sözcüğü Allahsız saydıkları komünistlere karşı kullanırlardı.Doların sembolü olan " " işareti İspanyol parası Pezo'dan alınmıştı. İspanyollar 12 pezo için "ps 12" derlerdi. "p" ile "s"nin üst üste getirilmesiyle, " " sembolü doğdu. Andrew Carnegie, çelik şirketini 1901'de J.P.Morgan'a 500 milyon dolara satınca dünyanın en zengin kişisi oldu. Varlığı bugünün parasıyla 11 milyon dolar civarındaydı. Carnegie emekli olunca kitaplar yazmaya ve hayır işleri yapmaya başladı. 1700'ü ABD'de olmak üzere 2500 kütüphane yaptırdı. New York'taki Carnegie Hall'ü, Pittsburg'daki Carnegie Mellon Üniversitesi'ni kurdu. Carnegie fonları hala binlerce üniversite öğrencisine burs veriyor ve her yıl başarılı icatlar mük fatlandırılıyor. Bizdeki birçok işadamı da aynı görüşle başarılı işler yapıyor. 



</TEXT>
</DOC>
