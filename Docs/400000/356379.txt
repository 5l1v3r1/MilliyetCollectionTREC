<DOC>
<DOCNO> 356379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sontur36.html </URL>
<DATE> 2005/06/28/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Osmaniye Belediyesi Tüm malımız hacizli. 58 trilyon borcumuz var 
</HEADLINE>
<TEXT>

     Osmaniye Belediye Başkanı Davut Çuhadar, 58 milyon YTL’ye 58 trilyon liraya ulaşan borç nedeniyle belediyenin tüm mal varlıklarına haciz işlemi uygulandığını, bunun da hizmetlerini aksattığını söyledi. 
     Çuhadar, AA muhabirine yaptığı açıklamada, nüfus yoğunluğu dikkate alındığında, Türkiye’nin en borçlu belediyesi olduklarını belirterek, "Devraldığımız enkazı toparlayabilmek için yoğun bir çaba içinde mücadele veriyoruz" dedi. 
     Belediye Başkanı Çuhadar, 5 yıl önce kamulaştırılmasına başlanan ve otogar yapılması planlanan 60 dönümlük arsaya da Sosyal Sigortalar Kurumu tarafından haciz konulduğunu, bu nedenle hazır olmasına rağmen otogar projesini uygulayamadıklarını bildirdi. 
     Halen 30 yıl önce yaptırılan, 13 firmanın bulunduğu otogarda hizmet verilmeye çalışıldığını belirten Çuhadar, şöyle dedi 
     "58 trilyon lira borcumuz var. Adeta borçlarla boğuşuyoruz. Tüm malımız hacizli. Nerede hizmete başlasak, karşımıza bir haciz çıkıyor. 
     Hacizler nedeniyle hizmet üretmekte zorlanıyoruz." 
     
</TEXT>
</DOC>
