<DOC>
<DOCNO> 387556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/yazar/civaoglu.html </URL>
<DATE> 2005/10/18/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
La Paix büyütülmeli 
</HEADLINE>
<TEXT>


La Paix ruh ve sinir hastalıkları hastanesi ivedilikle 10 kat büyütülmeli... 
Şu satırları Atatürk Havalimanı'nda uçak kaçırmış ve 5 saat sonraki uçağı beklemekte olan "öfkesi burnunda" yolcu yazıyor. 
"Belediyecilik IQ'sundaki düşüklük riski" bertaraf edilemez ki 
"AKMERKEZ'den 10 misli büyük" diye övünülen, ve bir gün önce açılışı yapılan İstanbul CEVAHİRLER Alışveriş Merkezi, çevredeki tüm yollarda trafiği kilitlemişti. 
Ve bu satırların yazarının da talihsizliği, AKMERKEZ'in 10 katı büyüklüğündeki yeni alışveriş merkezinin 100 misli kilitlediği trafik çemberinden yola çıkmak zorunluluğu olmuştu. 
"Yola çıkmak" da değil "yola mıhlanmak " 
Kasaba standardında dar yollar ortasına böylesine bir "çekim merkezi" o yöreyi "çılgınlar coğrafyası" haline getirmek demektir. 
................................. 
Cevahirler, çalışkan ve dost insanlardır. 
Büyük bir yatırım yaptılar. Binlerce kişiye iş sağladılar. 
Kendi sorumluluk alanlarında da bir kusurları yok. 
Çarşının altında binlerce otomobillik garaj, tertemiz ve yeterince geniş "iç" yollar. Hijyenik önlemler... 
Hepsi iyi. 
Hayırlı olmasını diliyorum. 
................................. 
Fakat, belediye sorumluları önceden düşünmeliydiler 
Binlerce araçlık garajlardan hangi yollara çıkılacaktı Garajlara girmek için hangi çevre yolları kullanılacaktı 
CEVAHİRLER'in inşaatı yıllardır sürüyordu. Kasaba sokakları gibi o daracık, kargacık burgacık yolları genişletmek, alt ve üstgeçitler, bağlantı yolları yapmak gerekmez miydi 
Çevrede oturanlara ve yeni alışveriş merkezine gelecek olanlara, saygı ve görev bilincinin gereği değil miydi bu 
Hiç mi düşünmediler, İstanbul CEVAHİRLER açıldığında trafik yoğunluğu 100 katı artınca ne olacak diye 
Başbakan, trafik polislerinin boşalttığı yollardan açılışa gelmeseydi keşke... 
............................... 
İşte buna belediyecilik "IQ"su denir. 
AKMERKEZ çevresini de göremediler mi 
Koç Köprüsü, viyadük ve E5'e açılan ara ekspres yol, AKMERKEZ'i eziyet olmaktan çıkardı. 
Kadir Topbaş "hedef" alınmasın, faturanın büyüğü ondan önceki başkanlara aittir. Fakat Kadir Topbaş da çok süratle ara ekspres yollar, yeraltı geçitleri ve viyadüklerle Şişli-Mecidiyeköy düğümünü çözmek üzere düğmeye basmazsa tepkilerin odağı olur. 
............................... 
Dün trafikte araçlar mıhlandığında yükselen sesler, söylemler burada yansıtılamaz. Utanırım... 
................................ 
Yollar, viyadükler ara bağlantılar, alt ve üstgeçitler zaman alabilir... 
Peki... 
Onların proje ve inşaat sürecinde hemen yapılacak şey yok mu 
Elbette var... 
Yörede bazen iki sıra bile olabilen araç parkı, o yollarda kesinlikle yasaklanmalı. Ne bir sıra park, ne iki sıra... 
Uygulama denetlenmeli. 
Devreye yeni giren İstanbul CEVAHİRLER faktörü dikkate alınarak "tek istikamet"ler de yeniden düzenlenmeli. 
Şişli'den İstanbul CEVAHİRLER'e doğrudan giriş çıkış yolu yöre sakinleri kullanımına da açılmalı. 
................................. 
Bu "güncel" önlemler de alınmazsa, felaket... Yıl sonuna kadar 2 gökdelen daha kullanıma açılıyor. Ardından Kempinsky Residence geliyor. 
Tam keşmekeş. 
................................. 
Son 3 çözüm önerisi şunlar... 
1 Belediye Başkanı Topbaş bu coğrafyaya taşınsın. 
2 Trafik Müdürü ya da İstanbul Valisi, CEVAHİRLER'e ticari bir araçla vatandaş gibi gelmeyi denemeliler. 
3 Trafik düğümü gene de çözülmüyorsa İstanbul CEVAHİRLER'in yanı başındaki tarihi La Paix ruh ve sinir hastalıkları hastanesinin kapasitesi 10 kat artırılsın. 
İhtiyaç olacak... Açılış töreni de böyle fiyakalı olmalı. 



</TEXT>
</DOC>
