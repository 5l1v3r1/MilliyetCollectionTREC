<DOC>
<DOCNO> 367675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sontur14.html </URL>
<DATE> 2005/08/06/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Yaşı kadar ameliyat geçirdi 
</HEADLINE>
<TEXT>

     Osmaniye’de böbrek yetmezliği nedeniyle diyaliz makinesine bağımlı yaşayan ve 9 kez ameliyat geçiren Şazenur Şahin 9 , uygun böbrek bulunursa sağlıklı bir yaşama kavuşabilecek. 
     Rahime Hatun Mahallesi’nde yaşayan Kamber 43 ve Türkan Şahin 40 çifti, AA muhabirine yaptıkları açıklamada, oğullarının diyaliz makinesine bağımlı yaşadığını, doktorların ise tek çarenin böbrek naklinde olduğunu belirttiklerini söylediler. 
     Şazenur’un bir yaşından bu yana biri Adana Numune, 8’i Adana Başkent Hastaneleri’nde olmak üzere 9 kez ameliyat geçirdiğini ifade eden çift, "Diğer çocuklarımız Mislina 7 ve Tabernuş’a 12 bakacak kimse olmadığı için biz de hastane bahçelerinde yaşar olduk" dediler. 
     Şahin ailesi, çocuklarının yaşama bağlanması için hayırseverlerden yardım beklediklerini kaydetti. 
     İlköğretim ikinci sınıf öğrencisi Şazenur ise yaşıtları gibi oynamak istediğini, ancak sağlık durumunun buna engel olduğunu belirterek, böbrek naklinin gerçekleşmesi için umutla haber beklediğini söyledi. 
     
</TEXT>
</DOC>
