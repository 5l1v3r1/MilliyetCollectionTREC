<DOC>
<DOCNO> 365737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sontur24.html </URL>
<DATE> 2005/07/30/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Ağaca dayalı av tüfeği yere düşünce 7 kişi yaralandı... 
</HEADLINE>
<TEXT>

     Sivas’ta bir düğünde "ağaca dayalı av tüfeğinin yere düşerek patlaması" sonucu 8 kişinin yaralandığı bildirildi. 
     AA muhabirinin aldığı bilgiye göre, isimleri öğrenilemeyen bir çiftin evlilik öncesi Paşafabrikası Piknik Alanı’nda düzenlenen kına gecesi sırasında, "ağaca dayalı olduğu" iddia edilen av tüfeğinin yere düşerek patladı. 
     Olayda, kına gecesinde bulunan Mehmet U, Haydar B, Hatuç G, Zeynep G, Sevim G, Adıgüzel Ü ve Pervane U. ayaklarına, 9 yaşındaki Hüseyin Ş, ise göğsüne isabet eden saçmalarla yaralandı. 
     Yaralılar, ambulanslarla Sivas Sultan 1. İzzettin Keykavus Devlet Hastanesi’ne kaldırıldı. 
     Burada ilk tedavileri yapılan yaralılardan Hüseyin Ş. ve Mehmet U, Cumhuriyet Üniversitesi Tıp Fakültesi Araştırma ve Uygulama Hastanesi’ne sevk edildi. 
     Yaralıların sağlık durumlarının iyi olduğunu belirten yetkililer, olayda patlayan av tüfeğinin sahibi olduğu bildirilen V.B’nin gözaltına alındığını, soruşturmanın devam ettiğini bildirdiler. 
     
</TEXT>
</DOC>
