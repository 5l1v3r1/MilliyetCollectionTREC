<DOC>
<DOCNO> 376907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/ekonomi/eko02.html </URL>
<DATE> 2005/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'IMF cari açık risk olmaz görüşünde' 
</HEADLINE>
<TEXT>


MÜSİAD Başkanı Bolat, kendileriyle görüşen IMF heyetinin, 'Mevcut program devam ettiği sürece cari açığın önemli bir risk oluşturmayacağı' görüşünü aktardığını söyledi 

EKONOMİ SERVİSİ 

Birinci gözden geçirme görüşmeleri öncesi temaslarına İstanbul'da iş dünyası ve TMSF yetkilileriyle yaptıkları görüşmelerle başlayan Türkiye Masası Şefi Lorenzo Giorgianni başkanlığındaki Uluslararası Para Fonu IMF heyeti, cari açıkta önemli bir risk beklenmediği mesajı verdi. 
MÜSİAD Başkanı Ömer Bolat, IMF heyetinin kendilerine ekonomik büyümenin hız kesmesinin doğal olduğunu ve yüzde 5'lik büyüme hedefinin tutturulabileceğini ifade ettiklerini bildirdi. 
Bolat, "Merkez Bankası'nın son iki aydır faizleri indirmemesiyle alakalı olarak da oldukça temkinli ve ketum bir tutum içinde konuya yaklaştıklarını ve bunun normal olduğunu savundular" dedi. Bolat, IMF heyetinin mevcut program devam ettiği sürece cari açığın absorbe edilebileceğini ve bunun önemli bir risk oluşturmayacağı görüşünde olduklarını da bildirdi. 

TİM'den YTL şik yeti 
IMF heyetiyle biraraya gelen Türkiye İhracatçılar Meclisi TİM Başkanı Oğuz satıcı da YTL'nin Türkiye'nin gelir dağılımını ciddi biçimde bozduğunu anlattıklarını söyledi. Satıcı, "Değerli YTL, Türkiye'nin üretim hücrelerini törpülüyor, deforme ediyor, yok ediyor" dedi. 


</TEXT>
</DOC>
