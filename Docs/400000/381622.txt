<DOC>
<DOCNO> 381622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sonspo06.html </URL>
<DATE> 2005/09/26/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Beşiktaşlı taraftarlar Nouma tezahüratlarıyla takımı protesto etti 
</HEADLINE>
<TEXT>

     Maç sonu sahaya sırtını dönüp Nouma’ tezahüratı yapan Beşiktaşlı taraftarlar, daha sonra havaalanına giderek, Bu forma kutsaldır, çıkarın üzerinizden'' diye bağırdı. 
     
     Çılgına döndüler 

     Arka arkaya alınan kötü sonuçların ardından Beşiktaş’ın deplasmanda Ankaraspor’a da mağlup olması Siyah-Beyazlı taraftarları çılgına çevirdi. Önceki gün Ankara’ya gelen kafilenin yolunu keserek tepkilerini pankartlarla dile getiren taraftarlar dün alınan iki farklı yenilginin ardından iyice çileden çıktı. Taraftarların büyük çoğunluğu maçın bitmesini beklemeden stadı terk ederken, kalanlar da sahaya sırtlarını dönerek takımı protesto etti. 
     
     Havaalanına gittiler 

     90 dakikanın bitimiyle birlikte takımı yuhlamaya başlayan taraftarlar ardından Pascal Nouma'' diye tezahürat yaptı. Ancak Beşiktaşlılar’ın tepkisi bununla da bitmek bilmedi. Stattan ayrılan kafileyi havalanına kadar takip eden Beşiktaşlılar burada da protestosunu sürdürdü. Bu forma kutsaldır, çıkarın üzerinizden'' diye bağıran Beşiktaşlılar, Rıza Çalımbay’a da tepki gösterdi. Olayların büyümesini araya giren güvenlik güçleri önledi. 
     
</TEXT>
</DOC>
