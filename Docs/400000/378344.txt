<DOC>
<DOCNO> 378344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/soneko16.html </URL>
<DATE> 2005/09/14/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Dünyanın en serbest ekonomik sistem ülkeleri... 
</HEADLINE>
<TEXT>

     LEVENT ULUÇER PEKİN DHA 

      KANADA Fraser Enstitüsü ve ABD Cato Enstitüsü’nün yanı sıra dünya genelinden 50 düşünce kuruluşunun ortak yayınladığı ’Dünya Ekonomisinin Serbestlik Derecesi 2005 Yıllık Raporu’nda, Çin’in Hong Kong Özerk Bölgesi bir kez daha ’dünyanın en serbest ekonomik sistemi’ seçildi. 
     127 ülkenin değerlendirmeye alındığı araştırmada Hong Kong dünya sıralamasında birinci olurken, ’serbest uluslararası ticaret’ ile ’kredi, işgücü ve ticaret yönetimi’ konularında da ilk sırada yer aldı. Hong Kong 1996 yılından bu yana, bu rapor bazında dünyanın en serbest ekonomik sistemi seçiliyor. 
     
     TÜRKİYE 88’İNCİ SIRADA YER ALDI 
     Hong Kong 10 üzerinden yapılan puanlamada 8.7 ile birinci olurken, Singapur 8.5’le 2’nci Yeni Zelanda, İsviçre ve ABD de 8.2 ile 3’üncü oldu. Sıralamada İngiltere 6’ncı, Kanada 7’nci, İrlanda 8’inci olurken Birleşik Arap Emirlikleri, Avustralya, Estonya ve Lüksemburg 9’unculuğa yerleşti. Türkiye ise Brezilya, Ekvador, Haiti, Madagaskar ve Nijerya ile birlikte 5.9 puanla 88’inci sırada yer aldı. 
     
</TEXT>
</DOC>
