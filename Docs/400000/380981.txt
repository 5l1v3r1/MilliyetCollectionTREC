<DOC>
<DOCNO> 380981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sontur37.html </URL>
<DATE> 2005/09/23/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Polis banka soyguncusunu vurdu 
</HEADLINE>
<TEXT>

     Bir banka şubesinde görevliyi rehin alma girişiminde bulunan kişi vurularak yakalandı. 
     Alınan ilk bilgilere göre, Garanti Bankası Tahtakale Şubesi’ne gelen silahlı ve peruklu iki kişi banka müdürü ile bir kişi daha rehin aldıktan sonra bankayı soymak istedi. 
     Personel tarafından alarm ziline basılması üzerine olay yerine gelen polis ekiplerini gören iki soyguncu kaçmak istedi. Bu sırada çıkan silahlı çatışma sırasında soygunculardan biri bankanın önünde öldürüldü. 
     Bu sırada meydana gelen panik ve kargaşa sırasında diğer soyguncu kaçtı. 
     Polis bankadan aldığı paralarla birlikte yerde yatan ölen soyguncunun cesedine cebinde bir şişlik görülmesi üzerine yaklaşamadı. Soyguncunun aynı zamanda canlı bomba olma ihtimaline karşı olay yerine bomba imha robotu gelene kadar beklendi. 
     Bu sırada kaçan ve bankaya yakın bir yerdeki hana saklandığı ihbarı alınan diğer soyguncunun yakalanması için, bu hana operasyon düzenlendi. 
     
</TEXT>
</DOC>
