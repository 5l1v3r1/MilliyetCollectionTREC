<DOC>
<DOCNO> 368085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sonspo15.html </URL>
<DATE> 2005/08/08/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Kayseri Erciyesspor, Fransa'nın Nice takımından Serge Die'ı transfer etti 
</HEADLINE>
<TEXT>

     Kayseri Erciyesspor, Fransa'nın Nice takımından Serge Die ile Elazığspor'dan Gökhan Yıldız'ı renklerine bağladı. 
     Kulüp ikinci başkanı Erol Bedir, kulüp binasında düzenlenen imza töreninde, birçok kulübün peşinde olduğu Fildişi Kıyısı'ndan Serge Die'yi 27 transfer etmeyi başardıklarını kaydetti. 
     Orta alan oyuncusu Serge'yi, eşinin aracılığıyla ikna ettiklerini belirten Bedir, ''Serge'nin transferi için 1.5 aydır uğraşıyorduk. En son kaleyi içten fethettik. Hanımefendiyi ikna ederek, onun da Serge'yi ikna etmesini sağladık. Serge'nin eşi hamileydi. Gerekli sağlık kontrollerini yaptırıp, erkek bebekleri olacağını duyurunca, Serge, Oğlum burada doğacak ve Türk çocuğu olacak deyip, teklifimizi kabul etti'' dedi. 
     Serge de Kayseri Erciyesspor forması giyecek olmanın sevincini yaşadığını ifade ederek, ''İmza attığım için çok mutluyum. Beni transfer etmek için her türlü özveriyi yaptılar. Bir futbolcu için en önemli şey, takımın seni gerçekten istediğini hissetmektir. Bu takım için elimden gelen herşeyi yapacağım. Masa başında konuşmayı sevmem, sahada konuşurum'' dedi. 
     Elazığspor'dan transfer edilen Gökhan Yıldız 22 ise Kayseri Erciyesspor'a yararlı olabilmek için çabalayacağını kaydetti. 
     
</TEXT>
</DOC>
