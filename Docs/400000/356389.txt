<DOC>
<DOCNO> 356389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sontur46.html </URL>
<DATE> 2005/06/28/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Asitli kavga .. 
</HEADLINE>
<TEXT>

     Konya’da tartıştıkları kişi tarafından üzerlerine asit dökülen anne ve kızı, hastaneye kaldırıldı. 
     Edinilen bilgiye göre, merkez Karatay İlçesi Baruthane Caddesi’nde bir etli ekmek fırınında çalıştığı belirtilen N.D, çalıştığı işyerinin karşısında oturan Meliha 55 ve kızı Meryem Yavru 23 ile henüz bilinmeyen bir nedenle tartıştı. 
     Tartışmanın büyümesi üzerine, N.D, elinde tuttuğu bidonun içindeki asidi anne ve kızının üzerine doğru serpti. 
     Asit nedeniyle vücutlarının çeşitli yerlerinde yanıklar oluşan anne ve kızının, kaldırıldıkları Selçuk Üniversitesi Meram Tıp Fakültesi Hastanesi’nde yanık tedavilerinin sürdüğü bildirildi. Meliha ve Meryem Yavru’nun sağlık durumlarının iyi olduğu bildirildi. 
     Olay yerinden kaçan N.D’nin yakalanması için çalışma başlatıldığı, olayla ilgili soruşturmanın sürüldüğü öğrenildi. 
     
</TEXT>
</DOC>
