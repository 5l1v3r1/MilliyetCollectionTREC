<DOC>
<DOCNO> 363866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/soneko11.html </URL>
<DATE> 2005/07/24/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
WP Saldırılara karşın Türkiye'nin risk notu değişmedi 
</HEADLINE>
<TEXT>

     Türkiye’de son günlerde çoğalan terörist saldırılara karşın risk derecelendirme kuruluşlarının ülkenin risk notunu değiştirmedikleri, notunun "orta" olmayı sürdürdüğü belirtildi. 
     Washington Post gazetesi, Türkiye’de meydana gelen terör saldırılarının ardından Batılı hükümetlerin Türkiye’ye sehayat konusunda uyarıları yapmayı reddetmelerinin biraz şaşırtıcı olduğunu yazdı. 
     ABD Dışişleri Bakanlığı ve Avrupa ülkelerinin belki Türkiye gibi "kilit" bir müteffiki üzmek istemediklerini belirten gazete, dünyanın en büyük iki risk analizi şirketlerinin uzmanlarıyla konuştu. Jet Intelligent Risk Systems ve Control Risks Group adlı söz konusu iki şirketin analistlerinin son olayların, Türkiye’nin göreli güvenli bir yer olduğu görüşlerini değiştirmediğini ifade ettiler. 
     Control Risks analisti Sarah Meyers, "Şimdilik müsterilerimize Türkiye’ye yolculukların normal olarak devam edebileceğini söylüyorüz" dedi. Meyers’in yaklaşımı, Jet Intelligent Risk Systems uzmanı Ed Daly tarafından da paylaşıldı. 
     WP, bugünkü dünyada Çeşme ve Kuşadası saldırılarının ikaz düzeylerini yükseltmek için yeterli olmadığını belirtirken Meyers’in Control Risks tarafından Türkiye’ye verilen risk notunun, çoğu Batılı ülkelere de verilen ’orta’ not olmayı sürdürdüğünü söylediğine dikkat çekti. 
     Sarah Meyers de, Türk yetkililerinin saldırılarının ardından güvenlik önlemlerini arttırdıklarına da işaret etti. 

ANKA 
     
</TEXT>
</DOC>
