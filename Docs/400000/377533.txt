<DOC>
<DOCNO> 377533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sonsiy09.html </URL>
<DATE> 2005/09/11/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Okul servis ücretleri Meclis gündeminde... 
</HEADLINE>
<TEXT>

     CHP İstanbul Milletvekili Mehmet Sevigen, öğrenci servis ücretlerine yapılan zamları, bir soru önergesiyle TBMM gündemine taşıdı. 
     CHP Genel Sekreter Yardımcısı Sevigen, İçişleri Bakanı Abdülkadir Aksu'nun cevaplandırması istemiyle TBMM Başkanlığı'na sunduğu önergede, ''Memura, işçiye, dar gelirliye, emekliye yüzde 5 zam yapılırken, öğrenci servislerine acımasızca yüzde 18 zam uyguluyor, vatandaşa illallah dedirtiyorsunuz. Böyle adalet olur mu '' diye sordu. 
     Sevigen, önergesinde, ''Çok tartışmalı, şaibeli ve karanlık yönleri bulunan öğrenci servis ücretlerini, bu ücretlere yapılan keyfi zamları kim belirliyor, kim yapıyor Hükümet mi, dernekler mi, cemiyetler mi, belediyeler mi, yoksa mafya mı '' sorusunu yöneltti. 
     Servis ücretlerinin yüksekliği nedeniyle velilerin feryat ettiklerini ve sık sık okul değiştirdiklerini belirten Sevigen, bunun bilinip bilinmediğini sordu. 
     Önergesinde, 13 milyon öğrencinin ve 600 bin civarında öğretmenin yarın ders başı yapacağını anımsatan Sevigen, ''Başta İstanbul, Ankara ve İzmir olmak üzere trafiğin arapsaçına dönmemesi için önlem alınıp alınmadığı'' sorusunun da yanıtlanmasını istedi. 
     İstanbul'un 300'ü aşkın noktasında yol ve trafik çalışmaları yapıldığını kaydeden Sevigen, şu soruları yöneltti 
     ''Vatandaşı canından bezdiren bu göstermelik çalışmalar ne zaman bitecek 
     Sayın Bakan, samimi olarak soruyorum, lütfen siz de samimi olarak cevap verin. Bütün bu sorunlardan haberiniz var mı Yoksa Türkiye'nin diğer meseleleri gibi bu konuları da görmezlikten mi geliyorsunuz '' 
     
</TEXT>
</DOC>
