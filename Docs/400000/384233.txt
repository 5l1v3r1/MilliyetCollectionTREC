<DOC>
<DOCNO> 384233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonsiy18.html </URL>
<DATE> 2005/10/05/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
CHP'li Öymen ABD'ye verdiğiniz bilgileri Türkiye'den neden gizliyorsunuz 
</HEADLINE>
<TEXT>

     CHP Genel Başkan Yardımcısı Onur Öymen, AB ile müzakerelere başlama sürecinde hükümetin muhalefete bilgi vermediğini öne sürerek, "ABD’ye verdiğiniz bilgileri, Türkiye’den neden gizliyorsunuz" dedi. 
     Öymen, hükümetin, TBMM’yi AB ile müzakereler konusunda bilgilendirmesinin ardından CHP grubu adına söz aldı. 
     Bu hükümet döneminden çok daha eski yıllarda başlayan ve "bu hükümetin ömrünün yetmeyeceği şimdiden anlaşılan" konunun Meclis bilgisine ve değerlendirmesine sunulmamasının büyük bir eksiklik olduğunu bildiren Öymen, "Muhalefetten, halktan, toplum yaşamını doğrudan doğruya ilgilendiren konularda bilgi esirgenerek halka hizmet edilmez" diye konuştu. Öymen, şöyle devam etti 
     "Bu davranışınız, demokratik rejimi hafife aldığınızı gösterir. 
     Bu yaklaşımlar, demokrasiye, rejime güç kazandırmaz, zaaf getirir. 
     Türkiye, AB’nin bu konuda gerisindedir. Bilgileri kiminle paylaştınız 
     ABD Dışişleri Bakanı’na bilgi vermiş, görüş almış, destek istemişsiniz. Siz ABD’ye verdiğiniz bilgileri, Türkiye’den neden gizliyorsunuz Sonuçtan, Avusturya Başbakanı memnun, Kıbrıs Rumları seviniyor. Biz de sevineceğiz. Bu işte bir tuhaflık görmüyor musunuz " 
     
     "İLK KUTLAYAN BİZ OLACAĞIZ" 
     "Ankara’dan Ankara’ya bilgi göndermek 2-3 gün mü sürüyor " diyen Öymen, Dışişleri Bakanı Gül’ün uçağa binerken talimat vererek kendilerine metnin fakslanabileceğini söylediğini kaydetti. Öymen, "Bu iş sonuçlanmadan belki CHP görüşünü açıklayacaktı. Bizi bilgisiz bırakmaya hakkınız var mıydı Ölçüyü kaçırmayın. Hükümetin diğer konulardaki başarısızlığını unutup, bunu bir zafer olarak göstermesi bizi büyütmez küçültür. Büyük bir başarı gibi dünyaya takdim edilirse hata yapılmış olur. Hangi ülke bunu yaptı. Diplomaside marifet masaya oturmak değil, masadan başarılı kalkmaktır. O zaman sizi ilk kutlayan biz olacağız" diye konuştu. 
     CHP Genel Başkan Yardımcısı Öymen, konuşmasını şöyle tamamladı 
     "İktidardan ve onun destekleyicisi olan çevrelerden rica ediyoruz. Lütfen devletimizin itibarını ve haysiyetini ucuzlatmayınız. 
     Üstelik ülkemiz için bu kadar haksızlıklar ve çifte standartlarla dolu bir belgeyi, bir başarı abidesi olarak göstermeye kalkmayınız. Şunu açıkça söylemeliyim ki, Atatürk’ün Türkiye’si bu çerçeveye sığmaz. Biz CHP olarak Türkiye’nin AB’ye tam ve şerefli bir üye olması için her türlü çabayı göstermeye devam edeceğiz. Ama şunu biliniz ki hiç bir zaman ve hiç bir koşulda boynumuzu eğerek ikinci sınıf bir üye olarak AB’ne girmeyi kabul etmeyeceğiz. Biz bu yolda başımız dik olarak yürümeye devam edeceğiz." 
     
</TEXT>
</DOC>
