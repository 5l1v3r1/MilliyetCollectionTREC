<DOC>
<DOCNO> 358394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sonspo06.html </URL>
<DATE> 2005/07/05/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Luciano Tatilim zehir oldu 
</HEADLINE>
<TEXT>

     Gönderileceği iddialarına karşın kaldığını söyleyen Luciano, iki yılda iki şampiyonluk yaşadım. Futbolu burada bırakacağım dedi. 
     
     Tatilim zehir oldu’ 
     Yabancı kontenjanı nedeniyle gözden çıkarıldığı söylenmesine karşın, yöneticilerin yeni sözleşme yaptığı Fabio Luciano medyaya yüklendi. Sezon bitiminden bu yana hiç rahat bırakılmadığını ve sürekli gönderileceğinin iddia edildiğini ifade eden Brezilyalı oyuncu, şöyle konuştu Tatilim zehir oldu ama bunlara inat buradayım. Hedefim futbolu Fenerbahçe forması altında bırakmak. Burası benim ikinci vatanım. Eşim çocuğumuzu burada doğurdu. Türk halkı ve Fenerbahçe taraftarı bizi çok seviyor.'' 
     
     Başkan müthiş biri’ 
     Biz de onları çok seviyoruz. Futbol hayatımın en güzel günlerini burada yaşıyorum. İki senede iki şampiyonluk gördüm. Şimdi sıra üçüncüsünde. Daha önemlisi ise Avrupa’da başarı. Özellikle başkanımız için bunu başarmalıyız. Çünkü bunu hakediyor. Herşeyini kulübe veriyor. Fener’le yatıp, Fener’le kalkıyor. Hayatımda böyle bir başkan görmedim. Bizlerden tek istediği ise başarı. Biz de bunu vereceğiz. Arkadaşlarımla birlikte Şampiyonlar Ligi’nde başarılı sonuçlara imza atacağız.'' 
     
</TEXT>
</DOC>
