<DOC>
<DOCNO> 378680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sonsiy03.html </URL>
<DATE> 2005/09/15/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
Gül, işkenceye karşı ek prtokolü imzaladı 
</HEADLINE>
<TEXT>

     TÜRKİYE, 2003 yılında imzaya açılan ’İşkenceye ve Diğer Zalimane, Gayriinsani veya Küçültücü Muamele veya Cezaya Karşı Birleşmiş Milletler Sözleşmesi’ne Ek İhtiyari Protokol’ü imzaladı. Birleşmiş Milletler’de düzenlenen törende Türkiye adına protokole Dışişleri Bakanı Abdullah Gül imza attı. Dışişleri Bakanı Gül, ’Nükleer Terörizmin Önlenmesi Sözleşmesi’ni de imzaladı. 
     Türkiye 1984 yılında imzaya açılan ’İşkenceye ve Diğer Zalimane, Gayriinsani veya Küçültücü Muamele veya Cezaya Karşı Birleşmiş Milletler Sözleşmesi’ne kısa adıyla ’İşkenceye Karşı Sözleşme’ 1988 yılında taraf olmuştu. 
     İşkence ve kötü muamelenin önlenmesi ve cezalandırılması konusunda ’sıfır hoşgörü’ politikası izleyen Türkiye bu çerçevede, özellikle son dönemde genel reform sürecinin bir parçası olarak yasal düzenlemeler yaptı ve uygulamada kapsamlı ilerleme sağladı. ’İşkenceye Karşı Sözleşme’ye Ek İhtiyari Protokol’ün Türkiye tarafından imzalanması, bu politika çerçevesinde yeni bir adım teşkil ediyor. 
     
</TEXT>
</DOC>
