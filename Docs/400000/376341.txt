<DOC>
<DOCNO> 376341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sondun21.html </URL>
<DATE> 2005/09/07/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
FT Türkiye’nin AB üyeliğine destek azalıyor 
</HEADLINE>
<TEXT>

     Hilal YILMAZ LONDRA, DHA 

İNGİLTERE’nin sayın ekonomi ve politika gazetesi Financial Times, 3 Ekim’de başlaması beklenen müzakereler öncesinde, Avrupa halkının Türkiye’nin AB üyeliğine verdiği desteğin azaldığını yazdı. Gazete, FT, Araştırma sonuçlarının, sahne arkasında gizlice’ Türkiye ile 3 Ekim’de başlaması için çalışan AB Dönem Başkanı İngiltere’yi ’huzursuz’ ettiğini de vurguladı. 
     ABD merkezli Alman Marshall Fonu’nun yaptığı bir kamuoyu araştırmasının sonuçlarını aktaran gazete, Türkiye’ye olan desteğin Fransa’da yüzde 11, Almanya’da yüzde 15, Polonya’da ise yüzde 22’lere kadar düştüğünü belirtti. Mayıs ve Haziran aylarında AB’nin 9 üye ülkesindeki 11 bin kişi üzerinde yapılan araştırmaya göre, Türkiye’yi destekleyenlerin oranının sadece yüzde 22 olduğuna dikkat çeken FT, Türkiye’nin üyeliğine karşı çıkanların oranının yüzde 29, bu konuda kararsız olanların oranının ise yüzde 42 olduğunu yazdı. 
     Gazete, Avrupa Komisyonu’nun benzer araştırmasında Türkiye’nin üyeliğine desteğin toplamda yüzde 35 olduğunu ve bunun yüzde 21’ini Fransa ve Almanya’nın oluşturduğunu da hatırlattı. Avrupa Birliği üyeliğine desteğin Türkiye’de de gözle görülür bir bir şekilde azaldığına dikkat çeken FT, AB’yi destekleyen Türklerin oranının yüzde 73’ten yüzde 63’e düştüğünü belirtti. Gazete, AB’li bir yetkilinin, "Avrupa halkın desteği çok önemli ve ihmal edilmemesi gereken bir konudur, ancak Türkiye, çok değerli bir stratejik ve ekonomik partnerdir" sözlerine de yer verdi. 
     
     BUSH AB İLİŞKİLERİNDE SINIFTA KALDI 
     Financial Times, araştırma sonuçlarından yola çıkarak, ABD Başkanı George Bush’un, AB ile ilişkilerin güçlendirilmesinde yetersiz kaldığını da yazdı. Avrupalıların yüzde 72’sinin Bush’un uluslararası politikalarını onaylamadığını belirten FT, Avrupalıların yüzde 59’unun ise, tüm dünyayı ilgilendiren olaylarda ABD liderliğini uygun görmediklerini ifade etti. 
     
</TEXT>
</DOC>
