<DOC>
<DOCNO> 351384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/spor/spo00.html </URL>
<DATE> 2005/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Belözoğlu'nun Ada günü 
</HEADLINE>
<TEXT>


Inter, tarafından satış listesine konulan milli yıldızın, bugün Everton ve Newcastle United kulüpleri ile görüşüp, anlaşma yolu arayacağı bildirildi 


İtalya'nın Inter Kulübü, dünden itibaren Emre Belözoğlu'nu satış listesine koydu. Roma ile oynanan İtalya Kupası maçı öncesi takımdan gönderilecek oyuncuları açıklayan Interli yöneticiler Vieri, Davids, Recoba, Zanetti, Montana, Van der Meyde ile birlikte Emre'nin de satışa konulacağını belirttiler. 
Emre'yi göndermek istemeyen Interli yöneticilerin, milli yıldızın "Beni bırakın. Huzursuzum. Zaten forma şansı da bulamıyorum" sözleri üzerine geri adım attıkları öğrenildi. Inter satışa konan oyuncuların fiyatlarını bugün açıklayacak. 
Fenerbahçe ile Türkiye'den ayrılmadan önce el sıkışan Emre'nin, bugün de Everton ve Newcastle United ile ön görüşme yaparak, transfer konusunda anlaşma yolu arayacağı öğrenildi. İlk tercihini İngiliz kulüpleri olarak belirleyen Emre, bu temaslardan çıkacak sonuca göre hareket edecek. 



</TEXT>
</DOC>
