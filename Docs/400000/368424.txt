<DOC>
<DOCNO> 368424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sontur07.html </URL>
<DATE> 2005/08/09/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Erkek arkadaşı ile aynı eve yerleşmek isteyen ablasını öldürdü 
</HEADLINE>
<TEXT>

     DHA 

      İZMİR'in Çaymahallesi semtinde erkek arkadaşı ile aynı evde yaşamak istediği gerekçesiyle tartıştığı ablası, 31 yaşındaki Neriman Kağdarıç'ı bıçaklayıp öldürdüğü öne sürülen 27 yaşındaki Gülistan Kağdarıç, adliyeye sevkedildi. 
     Olay, dün saat 18.30 sıralarında 1615 12 Sokak 11 numara önünde meydana geldi. Babalarından kalan emekli maaşıyla geçinip birlikte yaşayan kardeşlerden Gülistan Kağdarıç, iddiaya göre, erkek arkadaşıyla aynı eve çıkmak isteyen ablası 31 yaşındaki Neriman Kağdarıç ile tartıştı. Tartışmanın kavgaya dönüşmesi üzerine G.K., ablasını bıçakla karnından ve sol omzundan yaraladı. Tepecik Eğitim ve Araştırma Hastanesi'ne kaldırılan Neriman Kağdarıç öldü. Gözaltına alınan Gülistan Kağdarıç, ablasının evi terketmek istediğini, bu nedenle tartıştıklarını, sinirlenince bıçakladığını söyledi. 
     
</TEXT>
</DOC>
