<DOC>
<DOCNO> 361737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sontur37.html </URL>
<DATE> 2005/07/16/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Serinlemek için girdiği gölde kayboldu... 
</HEADLINE>
<TEXT>

     Erzincan’a bağlı Yaylabaşı Beldesi’ndeki Ardıçlıgöl kenarında ailesiyle birlikte piknik yapan genç, serinlemek için girdiği gölde kayboldu. 
     AA muhabirinin edindiği bilgiye göre, ailesiyle birlikte Erzincan’a 25 kilometre uzaklıktaki Yaylabaşı Beldesi’ndeki Ardıçlıgöl’e piknik yapmaya giden Cemil Şen 25 , havanın sıcak olması nedeniyle serinlemek amacıyla göle girdi. 
     Aradan uzun zaman geçmesine rağmen Cemil Şen’in, piknik yaptıkları bölgeye dönmemesinden şüphelenen ailesi, çevrede arama yaptı. 
     Çabalarından sonuç alamayan ailenin, durumu yetkililere bildirmesi üzerine Erzincan Belediyesi Arama Kurtarma ekipleri bölgeye geldi. 
     Cemil Şen’i arama çalışmaları sürüyor. 
     Evli ve 1 çocuk babası Şen’in, yerel bir radyoda program yapımcısı olarak çalıştığı öğrenildi. 
     
</TEXT>
</DOC>
