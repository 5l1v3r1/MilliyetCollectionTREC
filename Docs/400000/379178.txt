<DOC>
<DOCNO> 379178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/yazar/tamer.html </URL>
<DATE> 2005/09/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bir müze de Ankara'ya 
</HEADLINE>
<TEXT>

Rahmi Koç Müzesi'nin 10. yıl davetinde 'yeniliklerin' müjdesi ile Cem Yılmaz'ın herkesi kahkahaya boğan esprileri vardı. Koç, hem yeni bir projeye başladıklarını, hem de 2. müzeyi gelecek hafta Ankara'da açacaklarını açıkladı 

Rahmi Koç Müzesi'nin açılışını dün gibi anımsıyorum. "Nihayet bizim ülkemiz de bir sanayi müzesine kavuştu" diye ne kadar sevinmiştik... Dünyada yapılmış ilk lokomotif karşımda duruyordu. Müzeyi ilk gezdiğim gün Rahmi Bey'e "Koleksiyonunuzda kaç lokomotif var " diye espriyle karışık bir soru sormuş, "100 civarında" yanıtını alınca da çok şaşırmıştım. Aradan geçen 10 yıl içinde koleksiyona acaba kaç lokomotif daha eklendi 

Çengelhan'da açılacak 
Önceki akşam Rahmi Koç Müzesi'nin 10. yıl daveti vardı. Rahmi Bey'in konuşmasından öğrendik ki 2. Rahmi Koç Müzesi gelecek hafta Ankara'da açılıyormuş. Başkent'in tarihi merkezindeki 500 yıllık Çengelhan'ı restore etmişler. İstanbul'daki koleksiyonun bir bölümü Ankara'ya gidecekmiş. 
Rahmi Bey, "Bu yemekten elde ettiğimiz gelirle bir projeyi başlatacağız, ancak ne olduğunu daha sonra açıklayacağız" deyince anladık ki bir taşla 2 kuş vuruluyor kutlama yapılırken bağış da toplanıyor. Müzelerin ne zorluklarla ayakta tutulduğunu biliyoruz. Hele geliştirmek, zenginleştirmek istiyorsanız... 

Vehbi Koç'un dükk nı 
Bizim masanın ev sahibi, Koç Topluluğu'nun CEO'su Bülend Özaydınlı'ydı. Güneri Cıvaoğlu da ben de bağış miktarını öğrenmek istediysek de ser verip sır vermedi. Buna karşılık Ankara'daki yeni müzeyle ilgili çok anlamlı bir bilgiyi aktardı "Çengelhan, 1500'lerde inşa edilmiş eski bir kervansaray. Vehbi Bey'in çalışma hayatına ilk başladığı dükk n da orada, en alt katta... Geniş bir avlu. Döne döne çıkan merdivenler ve her kat sergi mek nı. Aşağıdan baktığınızda tüm katları görebiliyorsunuz." 

Rahmi Bey'in gecesi 
İstanbul Gelişim Orkestrası'nın nefis müziği eşliğindeki gecenin sunucusu Çiğdem Tunç, 'diva'sı Ajda Pekkan, 'sürpriz'i ise Cem Yılmaz'dı. Rahmi Koç'un damgasını vurduğu bir gece olur da dans olmaz mı Tabii ki bol bol dans da edildi. Çoğu, saçları bembeyaz kavalyeler, nasıl da kıvrak vücut hareketleriyle pistin bir ucundan diğerine eşleriyle salınıyorlardı Tarihçi İlber Ortaylı'nın Sabancı Müzesi Müdürü Nazan Ölçer'le hareketli dansları da görülmeye değerdi. Rahmi Bey, her zamanki gibi sık sık pistteydi. 

'Smokinle geldim ' 
Ali Koç'un masasının konuklarından Cem Yılmaz, çoğunluk için gecenin sürpriziydi. Smokinli erkeklerin arasında simsiyah kıyafetiyle 'geçiyormuş da uğramış' gibi duran Yılmaz, esprileriyle kırdı geçirdi. Not edebildiğim kadarıyla aktarıyorum 
"Rahmi Bey, 'Bila ücret sahneye çıkar mısın ' diye sorduğunda, yaşım icabı 'bila' ne demek anlamadım tabii. 'Ne istersen 2 katını vereceğiz, yeter ki gel' gibi bir şey zannettim. Benim durumum bu, ama sizlerin kişi başına 1000 dolar ödediğinizi duydum. 
Smokinle gelin dediler. Ben de smokinimi gardıroptan çıkartıp askısıyla getirdim ve vestiyere bıraktım. İnanmıyorsanız gidip vestiyere bakabilirsiniz. Orada duruyor. Davetiyede 'smokin giyin' denmiyor, 'smokinle gelin' deniyor. 
Müzecilikle ilgili söyleyeceklerime gelince... Gecenin sonunda sadece masaları bu salondan çıkartacaklar. Hepiniz 6 ay burada kalacaksınız. Müze bu haliyle ziyaretçilere açık olacak. Epey ilgi çekecektir. Beni de içimi paralarla doldurup kapıya dikecekler." 

'Ailecek eğlendiriyoruz' 
Yılmaz şöyle devam etti "Koç Topluluğu hakkındaki görüşlerimi merak ediyorsanız... Türkiye'nin ilk yiyilebilen otomobili Anadol'u hatırlatırım. Zaten bu müzede bir yerlerde duruyordur, görebilirsiniz. Ayrıca bizim ailenin Koç'la özel bir ilişkisi var. Benim babam Arçelik bayiinde çalışırdı. Anlayacağınız biz 2 kuşak olarak Koç grubunu eğlendiriyoruz." 

'Rolex'in en ucuzu' 
Cem Yılmaz konuşmasını bitirir bitirmez sahneye gelen Rahmi Koç'un Yılmaz'a küçük bir paket verdiğini kaç kişi fark etti bilemiyorum ama "Merak ederseniz bu ne diye, Rolex'in en ucuzu" deyince herkes Yılmaz'a verilen armağanı öğrenmiş oldu. 
Bu arada Cem Yılmaz da 'kişi başına 1000 dolar' ödendiğini söyleyince, gazeteci olarak davetli gittiğimiz gecenin bağış durumunu netleştirmek farz oldu. Masaların her biri 10 bin dolara satılmış. Masayı satın alan, kendi konuklarını davet etmiş. 



</TEXT>
</DOC>
