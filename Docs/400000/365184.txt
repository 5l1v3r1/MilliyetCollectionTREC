<DOC>
<DOCNO> 365184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sontur55.html </URL>
<DATE> 2005/07/28/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Eminönü'nde ''Kapkaçcı'' operasyonu 
</HEADLINE>
<TEXT>

     Diyarbakır’dan zorla getirdikleri çocuklara "kapkaç" ve "hırsızlık" yaptırdıkları iddia edilen 7 kişi yakalandı. Mahkemeye, çıkarılan bu kişiler serbest bırakıldı. 
     M.Ç’nin 10 polise başvurarak, Diyarbakır’dan kaçırıldığını, Kumkapı’da bir evde tutulduğunu, kapkaç ve hırsızlık yapmaya zorlandığını söylemesi üzerine, belirtilen eve operasyon düzenleyen Eminönü İlçe Emniyet Müdürlüğü ekipleri, 7 kişiyi gözaltına aldı. 
     Eminönü İlçe Emniyet Müdürlüğü’ndeki işlemlerinin tamamlanmasının ardından, 7 kişiden B.Y 18 , E.E 18 , S.E 18 ve V.Ö 19 İstanbul Adalet Sarayı’na gönderildi. 
     Cumhuriyet Savcısı Nazmi Yelkenci tarafından sorgulanan 4 kişi "cürüm işlemek amacıyla örgüt oluşturmak" suçundan tutuklanmaları istemiyle mahkemeye sevk edildi. 
     İstanbul 11. Asliye Ceza Mahkemesi tarafından yeniden sorgulanan 4 kişi, serbest bırakıldı. 
     18 yaşından küçük oldukları için İstanbul Çocuk Mahkemeleri’ne 
     gönderilen 3 kişi de, işlemlerinin tamamlanmasının ardından serbest kaldı. 
     
</TEXT>
</DOC>
