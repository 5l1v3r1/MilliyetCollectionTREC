<DOC>
<DOCNO> 368719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sontur12.html </URL>
<DATE> 2005/08/10/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Hiç yüzünden öldü 
</HEADLINE>
<TEXT>

     
     Haldun AKYÜZ AKHİSAR Manisa , DHA 
     
MANİSA'nın Akhisar İlçesi'nde hiç yüzünden çıkan tartışmada kalbinden bıçaklanan lise öğrencisi 16 yaşındaki Nuri Özfidan yaşamını yitirdi. Aynı yaştaki katil zanlısı berber çırağı M.İ. gözaltına alındı. 
     Yaz aylarında bir beyaz eşya mağazasının yetkili servisinde çalışan Akhisar Lisesi 2'nci sınıf öğrencisi Nuri Özfidan bugün öğle yemeği tatilinde işyerinden ayrıldı. Özfidan saat 13.30 sıralarında Tahir Ün Caddesi 17'nci Sokak girişinde berber kalfası M.İ. ile karşılaştı. 
     Nuri Özfidan, görgü tanıklarının ifadesine göre M.İ'ye Ne baktın lan '' dedi. M.İ. Sana ne oluyor '' yanıtı verdi. İki genç arasında itişme olurken Özfidan, M.İ.'yi arkadan kavrayıp kollarını tuttu. M.İ. ise elini kurtarıp cebinde taşıdığı çakıyı Nuri Özfidan'ın kalbine sapladı. Özfidan Akhisar Devlet Hastanesi'ne kaldırıldı, ancak henüz müdahale edilemeden yaşamını yitirdi. M.İ. gözaltına alındı. 
     
</TEXT>
</DOC>
