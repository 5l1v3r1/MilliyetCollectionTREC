<DOC>
<DOCNO> 360649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sondun07.html </URL>
<DATE> 2005/07/13/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Myers ABD askerleri Irak'ta Zerkavi'nin en önemli yardımcısını tutukladı 
</HEADLINE>
<TEXT>

     Amerikan askerlerinin Irak’taki El Kaide lideri Ebu Musab Zerkavi’nin en önemli yardımcısını tutukladığı bildirildi. 
     ABD Genelkurmay Başkanı Orgeneral Richard Myers, PBS televizyonunda yayımlanan "Jim Lehrer ile Haber Saati" adlı programda, "Bağdat’taki ana lider" olarak nitelediği Ebu Abdülaziz’in ele geçirildiğini belirtti. 
     Abdülaziz’in "savaş meydanında" yakalandığını kaydeden Myers, "bu başarının, Zerkavi’nin Irak’taki eylemlerine önemli bir darbe vuracağını" vurguladı. 
     Öte yandan Amerikalı bir yetkili, "Bağdat Emiri" olarak nitelendirilen Abdülaziz’in yakalanmasında Amerikan askerlerinin görev yaptığını kaydetti, ancak operasyonda Irak güvenlik güçlerinin de rol oynayıp oynamadığı konusuna açıklık getirmedi. 
     
</TEXT>
</DOC>
