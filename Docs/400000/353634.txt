<DOC>
<DOCNO> 353634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sondun38.html </URL>
<DATE> 2005/06/20/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Air Berlin havayolu şirketi, 29 avroya bilet satacak... 
</HEADLINE>
<TEXT>

     Almanya'da Lufthansa'dan sonra en büyük havayolu şirketi olan Air Berlin, 30 Haziran Perşembe günü, Penny süpermarketler zincirinin 2 binden fazla şubesinde 29 avro'ya uçak bileti satacak. 
     Air Berlin sözcüsü Peter Hauptvogel, bir defaya mahsus düzenlenecek kampanya kapsamında tek yönlü sefer fiyatı 79 avro olan tüm biletlerin 29 avro'ya satılacağını, toplam 300 bin biletin turizm bürolarından ve internet yoluyla da satın alınabileceğini belirtti. 
     Penny süpermarketlerinde toplam 100 bin bilet satılacağını bildiren Hauptvogel, biletlerin kısa sürede satılacağını düşündüklerini söyledi. Hauptvogel, ancak bu kampanyanın kendileri için büyük bir stratejik öneme sahip olmadığını kaydetti. 
     Türkiye'ye de seferler düzenleyen Air Berlin'in bu yıl gelirini, geçen yıla göre yüzde 20 oranında artırarak 1.27 milyar avro'ya yükseltmesi bekleniyor. 
     
</TEXT>
</DOC>
