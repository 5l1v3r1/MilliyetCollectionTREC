<DOC>
<DOCNO> 364365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/soneko11.html </URL>
<DATE> 2005/07/26/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Hollanda'da çalışan da mutsuz 
</HEADLINE>
<TEXT>

     Hollanda'da her 10 çalışandan birinin psikolojik çöküntü içinde bulunduğu bildirildi. 
     Hollanda Merkezi İstatistik Bürosu'nun CBS 4 bin kişiyle görüşerek düzenlediği ankete göre, psikolojik çöküntü nedenlerinin başlıcaları, iş yükünün ağırlığı, yapılan işle ilgili yeterli söz hakkının bulunmaması ve kariyer geliştirmek için fırsatların sınırlı olması gösterildi. 
     Ankete katılan çalışanlardan psikolojik çöküntü yaşayanlar, stres altında duygularını kaybettiklerini, boşluk hissettiklerini, sabah yorgun uyandıklarını ve işlerinin kendilerini tükettiğini ifade ediyorlar. 
     İşyerinde psikolojik çöküntü yaşayanların cinsiyete göre dağılımı ise önemli bir farklılık göstermiyor. 
     Anketin ortaya koyduğu diğer bir bulgu ise baskı altında çalışanların, stressiz çalışanlara göre 3.4 kat daha fazla psikolojik çöküntü yaşıyor olmaları. 
     Psikolojik çöküntüye en çok, eğitim ve konaklama sektörlerinde rastlanıyor. Okul çalışanlarında yüzde 14 olan psikolojik çöküntü yaşama oranı, hotel, restoran ve bar çalışanlarında yüzde 12'ye iniyor. Söz konusu işyerlerinde rutin işlerin fazlalığı yanında ilerleme olanaklarının kısıtlı kalması, çalışanları mutsuzluğa itiyor. 
     CBS'nin anketine göre işle ilgili şikayetlere, yüzde 6 ile en az finans sektöründe rastlanıyor. 
     Nüfusu 16 milyon 300 bin olan Hollanda'da çalışan sayısı 7 milyonu buluyor. 
     
</TEXT>
</DOC>
