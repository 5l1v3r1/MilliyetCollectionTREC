<DOC>
<DOCNO> 394733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sondun40.html </URL>
<DATE> 2005/11/14/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Aliyev, bir valiyi görevden aldı 
</HEADLINE>
<TEXT>

     Azerbaycan Cumhurbaşkanı İlham Aliyev, Zakatala ili ''icra hakimiyeti başkanı'' vali ve belediye başkanı Vagıf Rahimov'u 6 Kasım genel seçimindeki usulsüzlükler nedeniyle görevden aldı. 
     Aliyev'in imzaladığı görevden alma kararnamesinde, ''Rahimov'un 11 Mayıs'ta imzalanan 6 Kasım milli meclis seçimlerine hazırlık ve bu süreçle ilgili önlemler kararnamesinde belirtilen hususlara uymadığı ve oy sayım sürecine müdahale ettiği gerekçesiyle görevden alındığı'' kaydedildi. 
     Azerbaycan Merkez Seçim Komisyonu, Zakatala bölgesinde seçim sonuçlarını iptal etmişti. 
     Cumhurbaşkanı Aliyev, 9 Kasım'da imzaladığı iki kararnameyle Sürahanı ve Sabirabad valileri ve belediye başkanları Natık Mehdiyev ve Eşref Memmedov'u da aynı gerekçeyle görevden almıştı. 
     
</TEXT>
</DOC>
