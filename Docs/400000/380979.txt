<DOC>
<DOCNO> 380979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sontur35.html </URL>
<DATE> 2005/09/23/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
''Çocuk bakmak için'' geldiler, fuhuş batağına düştüler .. 
</HEADLINE>
<TEXT>

     İzmir’in Hatay Semti’nde, fuhuş yaptıkları iddiasıyla Ukrayna uyruklu 4 kadın ve bu kadınları fuhşa zorladığı iddia edilen 1 Türk yakalandı. 
     Ukrayna’dan Türkiye’ye "çocuk bakıcılığı yapmak bahanesiyle kandırılıp getirildikten sonra zorla fuhuş yaptırıldığı" öne sürülen Ukrayna uyruklu 4 kadın, İzmir polisinin yaptığı operasyonla yakalandı. 
     Alınan bilgiye göre, Asayiş Şube Müdürlüğü Ahlak Büro Amirliği ekipleri, İnönü Caddesi’nde bir evde yabancı uyruklu kadınlara fuhuş yaptırıldığı ihbarı üzerine operasyon başlattı. Ekipler, savcılık kararıyla yaptıkları baskında, Ukrayna uyruklu O.K. 19 , O.O. 21 , T.S. 23 ve L.Z 21 ile bu kişilere fuhuş yaptırdığı iddia edilen G.K’yı 25 yakaladı. 
     Emniyet Müdürlüğü’ne götürülen kadınların, Ukrayna’dan "dadılık yapma teklifiyle Türkiye’ye getirildiklerini ve burada pasaportlarına el koyan bazı kişiler tarafından fuhşa zorlandıklarını" iddia ettikleri öğrenildi. 
     G.K, insan ticareti suçlamasıyla hakkında düzenlenen evrakla İzmir Adliyesi’ne sevk edilirken, Ukraynalı 4 kadın ise Yabancılar Şube Müdürlüğü’ne teslim edildi. 
     "İnsan ticareti" suçundan sabıkalı olan G.K’nın üzerinde ele geçirilen bilgilerin, Ukrayna polisine bildirildiği öğrenildi. 
     
</TEXT>
</DOC>
