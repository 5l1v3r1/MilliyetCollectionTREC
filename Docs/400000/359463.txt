<DOC>
<DOCNO> 359463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sontur50.html </URL>
<DATE> 2005/07/08/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Gönen'de silah operasyonu... 
</HEADLINE>
<TEXT>

     Isparta’nın Gönen İlçesi Senirce ve İğdecik köylerinde gerçekleştirilen iki ayrı operasyonda, 11 adet tabanca, bir kalaşnikof tüfek ve 424 adet mermi ele geçirildi. 
     İl Jandarma Komutanlığı’ndan yapılan açıklamaya göre, İğdecik Köyü’nde S.Ç, U.K. ve M.K’nın uyuşturucu madde, silah ve mühimmat kaçaklığı yaptığı ihbarı üzerine harekete geçen ekipler, bu şahısların evlerinde yaptığı aramada 10 tabanca, bu tabancalara ait 10 adet şarjör, 394 adet mermi, bir adet tarihi sikke ve 3 gram kubar esrar ele geçirdi. 
     Olayla ilgili S.Ç, U.K. ve M.K gözaltına alındı. 
     Senirce Köyü’nde ise 32 YL 376 plakalı traktöre bağlı ilaç pompasının gizli bölmelerinde bir tabanca ile bir kalaşnikof tüfek ve bu tüfeğe ait olduğu bildirilen 30 mermi ele geçirildi. Traktörün sahibi olduğu belirlenen İ.S gözaltına alındı. 
     Yetkililer, her iki olayla ilgili soruşturmanın sürdürüldüğünü bildirdiler. 
     
</TEXT>
</DOC>
