<DOC>
<DOCNO> 391313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/yasam/yas05.html </URL>
<DATE> 2005/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te polise tepki büyüyor 
</HEADLINE>
<TEXT>


DIŞ HABERLER 

Fransa'nın başkenti Paris yakınlarındaki Clichy-Sous-Bois banliyösünde, perşembe günü kendilerini polisin kovaladığını sanarak kaçan 2 gencin, gizlendikleri elektrik trafosunda akıma kapılarak ölmesini protesto edenlerin çıkardığı olaylar sürüyor. Dün sabaha karşı, 8 otomobil ve 13 çöp kutusu gençler tarafından ateşe verildi. 15 ve 17 yaşlarındaki Ziad ve Banou isimli gençlerin ölümünü protesto eden insanların attığı taş ve diğer maddeler 6 polisi yaraladı 11 kişi gözaltına alındı. Protestocular, polisi camiye gaz bombası atmakla da suçladı. İçişleri Bakanı Nicolas Sarkozy, "Kamu düzenine karşı çıkanlara sıfır tolerans göstereceğiz" dedi. Clichy - Sous - Bois banliyösünde 4 gün içinde düzenlenen protesto gösterilerinde 40'a yakın otomobil ateşe verildi, 30 genç de gözaltına alındı. 


</TEXT>
</DOC>
