<DOC>
<DOCNO> 387396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sonspo35.html </URL>
<DATE> 2005/10/17/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Denizlisporlu Güven, 6 ay sahalardan uzak kalacak... 
</HEADLINE>
<TEXT>

     Türkcel Birinci Ligi'nde Denizlispor-Vestel Manisaspor karşılaşmasında ayağı kırılan Denizlisporlu Güven Varol'un, 6 ay sahalardan uzak kalacağı açıklandı. 
     Güven'i, Bakırköy Acıbadem Hastanesi'nde müşaade altına alan Dr. Sarper Çetinkaya, ayaktaki kırığın parçalı olduğunu ve kaynamasının geç olacağını belirterek, bu oyuncunun antrenmanlara başlamasının 6 ayı bulacağını belirtti. 
     Denilispor'un genç futbolcusu Güven ise girdikleri bir pozisyonda ayağını kırılmasına neden olan Vestel Manisasporlu oyuncu Yılmaz'ın, maçın bitimiyle birlikte yaptığı hareketlerin kendisini üzdüğünü söyledi. 
     Güven, Yılmaz'ın karşılaşmada çok agresif olduğunu belirterek, ''Yılmaz o pozisyonda beni kollayabilirdi ama bunu yapmadı. Kasıtlı yapmadı ama saha içinde de çok agresifti. Agresif hareketlerine o olaydan sonra da devam ettiğini duydum. Özellikle olaydan sonra hiçbir şey olmamış gibi karşılaşmaya devam etmesi ve karşılaşmadan sonra tribünlere yumruk şov yapması beni çok üzdü. Aynı durumu kendisi de yaşayabilirdi'' dedi. 
     Güven, Yılmaz'ın maç bittikten sonra kendisini aradığını ve konuştuklarını söyledi. 
     Denizlispor Menajeri Can Çobanoğlu ise Güven'nin talihsiz bir olay yaşadığını dile getirerek, ''İnşallah kısa sürede sahalara döner. Sağlığına kavuşması için biz elimizden geleni yapacağız. Asıl önemli olan onun çabası'' diye konuştu. 
     
     GÜVEN, İSTANBUL'DA YARIN AMELİYAT OLACAK 

     Denizlispor-Vestel Manisaspor maçında sol ayağı kırılan Güven, İstanbul'da yarın ameliyat olacak. 
     Denizlispor Menajeri Can Çobanoğlu, AA muhabirine yaptığı açıklamada, Denizli Devlet Hastanesi'nden ilk tedavisi yapılan Güven'in daha sonra uçakla İstanbul'a götürüldüğünü söyledi. 
     Havaalanından ambulansla alınan Güven'in Acıbadem Hastanesi'nde tedavi altına alındığı kaydeden Çobanoğlu, şöyle dedi 
     "Futbolda istenmeyen bir kaza Güven'in başına geldi. Buradaki tedavilerde, sol ayağında 'tibiae' denilen parçalı kırık tespit edildi. Güven yarın, spor sakatlıkları konusunda uzman Prof. Dr. Ömer Taşer tarafından ameliyata alınacak. En kısa sürede iyileşip aramıza katılmasını istiyoruz." Çobanoğlu, doktorların ilk tespitlerine göre genç futbolcunun yeşil sahalardan 4-6 ay uzak kalacağını sözlerine ekledi. 

     
</TEXT>
</DOC>
