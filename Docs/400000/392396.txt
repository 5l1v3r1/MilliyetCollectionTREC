<DOC>
<DOCNO> 392396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sonsiy07.html </URL>
<DATE> 2005/11/05/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
Yazıcıoğlu, yaşanan terör olaylarını lanetledi ve hükümeti suçladı 
</HEADLINE>
<TEXT>

     BBP Genel Başkanı Muhsin Yazıcıoğlu, devletin teröristle masaya oturmayacağını, pazarlık yapmayacağını belirterek, ''ancak onu teslim alır'' dedi. 
     Uğradığı silahlı saldırı sonucu hayatını kaybeden BBP Sakarya İl Başkanı Celal Çarboğa'nın ailesine taziye ziyaretinde bulunan ve partililerle bayramlaşan Yazıcıoğlu, ''küresel güçlerin İslam coğrafyasında işgallerini sürdürdüğünü'' söyledi. ''Küresel diktatörlerin işgal ettikleri ülkelerde terör estirdiklerini'' ifade eden Yazıcıoğlu, Türkiye'de arife gününde şehitler verildiğini ve bunun bayramda da devam ettiğini belirtti. 
     Yazıcıoğlu, şunları kaydetti 
     ''Bayramımızda bile bazı evlerimize karalar bağladılar. PKK, bayramda da terör estirmeye, kan dökmeye, kin ve nefreti çoğaltmaya devam etti. Bir taraftan kan döküyorlar, diğer taraftan da bu katil başına af talebinde bulunuyorlar. Bir taraftan da Anadolu'nun içine Türk bayrağına sarılı şehit tabutları gelmeye devam ediyor, diğer taraftan teröristlere demokratik hak istiyorlar. 
     Demokrasiyle terör nasıl bağdaşır Kan dökerek nasıl demokrasiden istifade etmek istenebilir Bölücü ve terörist unsurların kan döktüğü bir ortamda nasıl aftan bahsedilebilir 
     Nasıl dağdaki eşkıyaya demokratik haktan bahsedilebilir Bunlara Eve Dönüş Yasası çıkmış, tenezzül etmemişler. İş garantisi, ev garantisi verilmiş hatta gerekirse yüzlerini değiştirme garantisi verilmiş, yurt içinde ve dışında en itibarlı şekilde yaşama garantisi verilmiş yine de dönüp bakmamışlar. Ama şimdi diyorlar ki Şartsız ve koşulsuz af istiyoruz . Biz de buradan diyoruz ki. Şartsız ve koşulsuz derhal silahı bırakınız ve Türk devletine, Türk askerine teslim olunuz'. Çünkü devlet eşkıyayla masaya oturmaz, pazarlık yapmaz, ancak onu teslim alır. Bunun başka şartı yoktur.'' 
     
</TEXT>
</DOC>
