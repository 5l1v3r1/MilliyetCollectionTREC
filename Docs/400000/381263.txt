<DOC>
<DOCNO> 381263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/dunya/dun02.html </URL>
<DATE> 2005/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Böyle fanatizm beklemiyorduk' 
</HEADLINE>
<TEXT>



İngiltere'nin Irak Savaşı'nın başladığı dönemdeki Savunma Bakanı Geoff Hoon, İngiltere ve ABD olarak Irak'ı işgale karar verdiklerinde, "Bu ülkedeki fanatiklerin böylesine bir şiddetle direnç göstereceklerini beklemediklerini" söyledi. Başbakan Tony Blair ve kabine üyelerinin Irak'ta böylesine bir fanatizmle karşılaşmayı ummadıklarını ifade eden Hoon, "Böylesine bir şiddete hazırlıklı değildik" dedi. Halen Avam Kamarası Başkanlığı görevini yürüten Hoon, House dergisine yaptığı açıklamada, "Irak'ta böylesine bir harek t başlatmak doğruydu" diye konuştu. Hoon, savaşın başladığı günlerde Irak'ta bir direnişle ya da şiddetle karşılaşmak gibi olumsuzlukları değil, halkın yiyecek, ilaç gibi ihtiyaçlarının giderilmesini "muhtemel sorun" olarak gördüklerini açıkladı. Hoon, bunun yanı sıra yeniden yapılanmanın ve benzeri konuların planlanmaya çalışıldığını kaydetti. Ancak tam tersine kendi su ve petrol hatlarına, hatta kendi halkına saldıran fanatiklerle karşılaştıklarını ifade eden Hoon, "Bunu yapanların tek amacı demokrasinin gelişmesini, bağımsız Irak'ın yaratılmasını engellemekti" dedi. 


</TEXT>
</DOC>
