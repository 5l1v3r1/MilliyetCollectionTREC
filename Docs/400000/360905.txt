<DOC>
<DOCNO> 360905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/siyaset/siy07.html </URL>
<DATE> 2005/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınır ötesi harekat olur 
</HEADLINE>
<TEXT>


ANKARA Milliyet 


Başbakan Recep Tayyip Erdoğan, dün CNN Türk'te Taha Akyol'un "Eğrisi Doğrusu" programında gündeme ilişkin önemli açıklamalar yaptı. Erdoğan, özetle şunları kaydetti 
TERÖR ABD'den adını açıklamayan yetkilinin sözlerinin gündeme gelmesini, Anadolu Ajansı'nın geçmesini doğru bulmuyorum. ABD'nin de böyle bir yaklaşımda bulunduğunu söylemek ciddi bir yanlış olur. İhtiyaç duyulduğunda, şartlar gerektirdiğinde sınır ötesi de olur. Durup dururken olmaz. Bir şeyler olduğunda Türkiye de üzerine düşeni mutlaka yapacak. Bunu size uluslararası yasalar da tanıyor. Terör son zamanda yine hareketlenme içerisine girdi. Bu farklı ülkelerden aldıkları desteklerle ilgili olabilir. Terörü sahiplenenler var. Terör listesine aldıysanız elinizdeyse gereğini yapma zorunluluğunuz var. Yapmazsanız terör gelir bir gün sizi de vurur. Sadece ABD değil, AB ülkelerini kastediyorum. 'Yargıla' diyorsun yargılamıyor. MUHALEFETİN AÇIKLAMALARI Biz uzlaşma şartlarını zorlarken edebe dikkat ediyoruz. Bir toplumsal gerilim olsun istemiyoruz. Halkı, kurumları sokaklara davet etmek bunlar çirkin şeyler. Yeni yeni arka bahçeler oluşturmak. Bunlara gerek yok. Bazı kurumları devreye sokma gayretleri var. Açık söylüyorum Barolar Birliği, bazı odalar...ÜNİVERSİTELER Önce verilen imkanı kullansınlar. En ufak birşey olduğunda parayı konuşuyorlar, ellerinde paraları var. Döner sermayelerle ciddi bir pay bıraktık. Öğretim üyesi yok diyorlar. 80 öğretim görevlisi işten çıkarıldı. İnsanları düşüncesinden dolayı nasıl kalkar atarsın Adama 'onların yerine kimi getireceğini' sorarlar. Hazırlığımızı yaptık, bazı illerde üniversiteleri açacağız. 





</TEXT>
</DOC>
