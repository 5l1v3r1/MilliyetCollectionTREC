<DOC>
<DOCNO> 351441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sondun15.html </URL>
<DATE> 2005/06/13/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Chavez Bolivya'yı Bush karıştırdı 
</HEADLINE>
<TEXT>

     Venezüella Devlet Başkanı Hugo Chavez, Güney Amerika ülkelerinden Bolivya'daki karışıklığın suçunu ABD'ye attı. 
     Chavez, haftalık radyo ve televizyon konuşmasında, ABD'nin serbest pazar demokrasisinin, Latin Amerika ülkeleri tarafından reddedildiğini söyledi. 
     Bolivya'daki gösterileri, Bush'un kapitalist serbest pazar siyasetine karşı çıkan muhaliflerin tetiklediğini ileri süren Chavez, kendisi ile Küba Lideri Fidel Castro'nun, Bolivya'daki gösterileri düzenleyen madencilerle diğer işçi gruplarını doğrudan etkilediği yönündeki iddiaları kabul etmedi. 
     ''Sebep nedir Fidel mi Chavez mi Hayır. Sebep Bush ve temsil ettikleri'' diyen Venezüella lideri, bunun, Latin Amerika'da insanların ölmesine, istikrarsızlığa, şiddete ve kardeş ülkeler arasında savaşa yol açtığını iddia etti. 
     Chavez, Bush'a, ''Bay Tehlike'' yakıştırması yaparak, ''Hayır bay tehlike, zehirli ilacınız başarısız oldu'' dedi. 
     Bush yönetimini, Venezüella'da rejimi değiştirmeye ve hatta kendisini öldürmeye çalışmakla suçlayan Chavez'in, Fidel Castro'yla yakınlığı dikkati çekiyor. 
     Dünyanın en büyük beşinci petrol ihracatçısı Venezüella, Güney Amerika'nın diğer 6 ülkesi gibi sosyalistler tarafından yönetiliyor. 
     
</TEXT>
</DOC>
