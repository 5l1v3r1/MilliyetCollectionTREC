<DOC>
<DOCNO> 381712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sontur55.html </URL>
<DATE> 2005/09/26/ </DATE>
<TIME> 22.40 </TIME>
<AUTHOR>  </AUTHOR>
<HEADLINE>
Güngören'de 2 kişi tabancayla vurularak öldürüldü... 
</HEADLINE>
<TEXT>

     Güngören’de 2 kişi tabancayla vurularak öldürüldü. 
     Atatürk Caddesi yakınındaki boş araziden silah sesleri gelmesi üzerine çevredeki vatandaşlar durumu polise bildirdi. 
     Olay yerine gelen polis ekipleri, Ümit Sarıgöz 20 ve Hakan Kalaycı’yı 20 başlarından tabancayla vurulmuş halde buldu. 
     Sağlık ekipleri, Sarıgöz ve Kalaycı’nın olay yerinde öldüklerini belirledi. 
     Ümit Sarıgöz’ün, askerlik yaptığı Ağrı’dan izinli olarak İstanbul’a geldiği belirtildi. 
     Sarıgöz ve Kalaycı’nın cesetleri, polis ve Cumhuriyet Savcısı’nın incelemelerinin ardından Bakırköy Dr. Sadi Onuk Eğitim ve Araştırma Hastanesi morguna kaldırıldı. 
     Polis, görgü şahitlerinin 4 kişi olduklarını bildirdiği zanlıları yakalamak için çalışma başlattı. 
     
</TEXT>
</DOC>
