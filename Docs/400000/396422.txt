<DOC>
<DOCNO> 396422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/guncel/gun02.html </URL>
<DATE> 2005/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
100 kıza daha şans 
</HEADLINE>
<TEXT>


Metro Group, Milliyet gazetesinin "Baba Beni Okula Gönder" kampanyası kapsamında 100 kızın eğitim masrafını üstlendi 

BURCUM DEVREZ Muş 

Milliyet gazetesinin kız çocuklarının okula kazandırılması amacıyla sürdürdüğü "Baba Beni Okula Gönder" kampanyası çerçevesinde Metro Group, Muş'ta okuyan 100 kız öğrencinin 3 yıl boyunca eğitim masraflarını üstlendi. Metro Group, önümüzdeki yıl da 200 kız çocuğunu daha okutarak kampanyaya destek verecek. 
Muş Halk Eğitim Merkezi'nde burs kazanan 100 kız öğrencinin katılımıyla gerçekleştirilen törende konuşan Muş Valisi İbrahim Özşahin, Milliyet gazetesinin kampanyayla vatandaşları da harekete geçirdiğini söyledi. 
Çağdaş Yaşamı Destekleme Derneği Genel Başkanı Prof. Dr. Türkan Saylan da, "Kızlarımız okumak istiyor, engel olmamak lazım. Milliyet gazetesi bu kampanyayı başlattığı zaman bu isim beni çok heyecanlandırdı. İstediğimiz, çok iyi okumanız" dedi. Kampanyanın hızla ilerlediğini vurgulayan Saylan, "Doğan Grubu'nun desteğiyle Sarıkamış'ta bir yurdumuz daha oldu. Bunların sayıları da giderek artacak" diye konuştu. 

Hakkınıza sahip çıkın 
Milliyet Yazarı Nail Güreli de bir öğrencinin azmederek okumasının çok önemli olduğunu belirterek, "Milliyet, toplumun büyük kurumlarının sosyal sorumluluğunun bilincinde olarak çeşitli sosyal kampanyalarının yanında bu kampanyayı başlattı. Sizler burs imk na kavuşmuş şanslı kızlarsınız. Bunun kıymetini bilin ve okuma hakkınıza sahip çıkın" şeklinde konuştu. 
Metro Group Türkiye Temsilcisi Nurdan Tümbek Tekeoğlu, kız çocuklarının geleceğin anneleri olduğunu belirterek, "Eğitimli bir Türkiye'nin yolu kız çocuklarını okutmaktan geçiyor. Her firma 500 öğrenciyi üstlense inanıyorum ki Türkiye eğitim sorununu aşmış olacak" dedi. 

BAĞIŞÇILARIN LİSTESİ 80 

BURS HESABI Pınar Gündoğdu, Feyda Sayan, Barış Turanlıoğlu, Muharem Turan, Figen Ayfer, Nermin Küpeli, Hacer Selamoğlu, Şeyda Karalı, TÜKD Edirne Şubesi, Coşkun Paçacıoğlu, Güneş Aköz, M. Semih Kuyululu, Engin Alp Giray, Perihan Orçunus 
YURT HESABI Yelman Emcan, Samiye Engin Abacıoğlu, Tülay Baskan, Şükran Atasoy, Firuzan Oflaz, Güzin Sinanoğlu, Sedef Sigorta Hizmetleri Ltd. Şti.,İrfan Yayla, Yaşar Tuğsal Ateşalp, Cengiz Zişan, Yıldırım Erim, İbrahim Gül, Nurdan İnceoğlu, Meltem İstanbul 

Not Eğitim gönüllülerinin listesi devam edecek 



</TEXT>
</DOC>
