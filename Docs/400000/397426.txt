<DOC>
<DOCNO> 397426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sontur24.html </URL>
<DATE> 2005/11/23/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Müjdat Gezen, Rahmi Saltuk ile mahkemelik 
</HEADLINE>
<TEXT>

     Funda KESKİN İSTANBUL, DHA 

MÜZİSYEN Rahmi Saltuk ile tiyatrocu Müjdat Gezen arasında 1983 yılında yapılan 3’üncü Marmaris Festivali’nde yaşanan tartışma, 20 yıl sonra yargıya taşındı. Özel bir televizyon kanalının ana haber bülteninde Rahmi Saltuk’u kast ederek, Bu çocuğun adı bir hırsızlık olayına karıştı’ diyerek hakaret ettiği öne sürülen Gezen, suçlamaları kabul etmedi. 
     Şişli 3’üncü Asliye Ceza Mahkemesi’nde 3 yıla kadar hapis cezası istemiyle tutuksuz yargılanan Müjdat Gezen duruşmaya katıldı. Şişli Cumhuriyet Başsavcılığı tarafından hazırlanan iddianamede Müjdat Gezen’in özel bir televizyon kanalında 3 Mart 2003’de yayınlanan ana haber bülteninde Rahmi Saltuk’u kast ederek, Bu çocuğun adı bir hırsızlık olayına karıştı. İyi ki bu çocuk Müjdat Gezen’den hamileyim’ dememiş. Bir sanatçının bilezikleri altınları çalınmış. Bunun adı o işe karışmış'' diye konuşarak hakaret ettiği öne sürüldü. Gezen hakim karşısına çıktığı ilk duruşmada, Rahmi Saltuk’un öyle bir şey yapmasına olasılık vermesinin mümkün olmadığını belirterek suçlamaları kabul etmedi. 
     Gezen ifadesinin devamında ise, Rahmi Saltuk ile aralarında bir anlaşmazlık olduğunu anlatırken, Ben kendisini mahkemeye vermiştim. İddianamede geçen olayda, hırsızlık olayına karıştı şeklinde beyanda bulunmadım. Hatta bu dedikodular geçtiğinde, ben aksine şikayetçinin böyle bir şey yapmayacağını söylemiştim. Eğer böyle bir şey düşünseydim şimdi de söylerdim. Benim kendisine herhangi bir hakaretim olmadı'' dedi. 
     
</TEXT>
</DOC>
