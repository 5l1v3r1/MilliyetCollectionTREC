<DOC>
<DOCNO> 394550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sonsiy15.html </URL>
<DATE> 2005/11/13/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
CHP'li Selvi Şemdinli olayı geçiştirilemeyecek kadar büyük 
</HEADLINE>
<TEXT>

     Hakkari'nin Şemdinli İlçesi'nde meydana gelen olayların ardından siyasi parti heyetleri, olayları yerinde incelemek üzere bölgeye akın etti. AKP, konuyu Araştırma Önergesi vererek Meclis'e taşıyacağını açıkladı. Akşam saatlerinde ise bir grup vatandaş mumlu eylem yaptı 
     
     CHP OLAY HAFİFE ALINAMAZ 

     CHP Genel Sekreteri Cevdet Selvi, Şemdinli'deki olaylarla ilgili ''Bu olayın kapatılarak, hafife alınarak geçiştirilmeyecek kadar büyük olduğu gördük'' dedi. 
     Hakkari'nin Şemdinli İlçesi'nde yaşanan olaylarla ilgili dün ilçeye gelen Selvi başkanlığındaki CHP heyeti, araştırmalarını tamamladı. 
     Van Ferit Melen Havaalanı'nda gazetecilerin sorularını yanıtlayan Selvi, uzun süreden bu yana Hakkari ve ilçelerinde huzursuzluğun arttığını, olayların, bölgede olduğu gibi tüm Türkiye'de rahatsızlığa neden olduğunu söyledi. 

     
</TEXT>
</DOC>
