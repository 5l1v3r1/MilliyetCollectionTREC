<DOC>
<DOCNO> 376093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonsiy09.html </URL>
<DATE> 2005/09/06/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
İçişleri Bakanlığı'nın seyahat harcamalarında büyük düşüş... 
</HEADLINE>
<TEXT>

     İçişleri Bakanlığı personelinin yurt içi ve yurt dışı seyahat harcamaları, 2004’te 14 milyon 926 bin 272 YTL iken 2005 yılının ilk 8 ayında 736 bin 678 YTL oldu. 
     İçişleri Bakanı Abdülkadir Aksu, ANAVATAN Hatay Milletvekili Züheyir Amber’in İçişleri Bakanlığı personelinin gezi masraflarıyla ilgili önergesini cevaplandırdı. Bakan Aksu, sadece Jandarma Genel Komutanlığı’nın yurt dışı ve yurt içi görevlendirmeler için uçakla seyahat maksadıyla OYAK Pazarlama Hizmet ve Turizm AŞ ile anlaşmaları olduğunu bildirdi. 
     Yurt dışı seyahatlerin uçak masraflarının bazı durumlarda daveti yapan kuruluş tarafından karşılandığını belirten Bakan Aksu, "Bunun dışında gerek yurt dışı gerekse yurt içi seyahatleri için herhangi bir firma ile sözleşme yapılmamakta, otobüs firmaları, TCDD ve THY’den Kamu İhale Kanunu’na göre doğrudan alım suretiyle en uygun fiyatlar üzerinden seyahat masrafları karşılanmaktadır" dedi. 
     Bakan Aksu, bakanlık personelinin 2004 yılı yurt içi ve yurt dışı seyahat masrafları için 14 milyon 926 bin 272 YTL 14 trilyon 926 milyar 272 milyon lira , 2005’in ilk 8 ayında ise 736 bin 678 YTL 736 milyar 678 milyon lira harcandığını kaydetti. 
     
</TEXT>
</DOC>
