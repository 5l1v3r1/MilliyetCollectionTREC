<DOC>
<DOCNO> 392399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sonspo03.html </URL>
<DATE> 2005/11/05/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Fenerbahçe'ye transfer yolu göründü... 
</HEADLINE>
<TEXT>

     Şampiyonlar Ligi’nde gruptan çıkılırsa bir forvet, bir de savunmanın sol tarafına takviye yapılması Fenerbahçe'de gündeme geldi. 
     
     Araştırmalar sürüyor 
     Türk futbolunun Şampiyonlar Ligi’ndeki tek temsilcisi olan Fenerbahçe, gruptan çıkılması durumunda yeni transferler yapmaya hazırlanıyor. Son Shalke 04 yenilgisi ile sıralamada sonunculuğa gerileyen, ancak gruptaki takımların kazandığı puanların birbirine çok yakın olması nedeniyle hala ikinci tura çıkma olasılığı bulunan Sarı-Lacivertliler, bardağın dolu tarafına bakmayı ve hazırlıklarını buna göre yapmayı tercih ediyor. 
     
     Kadro içeride yeterli 
     23 Ekim’deki Milan, ardından deplasmandaki PSV sınavlarından sonra grupta ilk iki sırada yer alınırsa, takviyeler gerçekleşecek. Bunlardan biri forvete. Bu gerçekleşirse, Daum’un yıldızının barışmadığı Nobre’yle yollar ayrılabilir. Futbolcu alınması düşünülen ikinci yer ise savunmanın son kanadı. Ancak Devler Ligi’ne devam edilemezse, tüm bunlara gerek kalmayacak. Çünkü bugünkü kadro, Türkiye için yeterli görülüyor. 
     
</TEXT>
</DOC>
