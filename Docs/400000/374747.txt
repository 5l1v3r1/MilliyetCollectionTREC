<DOC>
<DOCNO> 374747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/soneko42.html </URL>
<DATE> 2005/09/01/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa'da rekor kapanış... 
</HEADLINE>
<TEXT>

     İMKB Ulusal 100 Endeksi, 2. seansta 697. puan artarak, 31,947.95 puandan tarihi rekorla kapandı. 
     Hisse senetleri 2. seansta, ortalama yüzde 2.23 oranında değer kazandı. 
     İlk seanstaki 342.40 puanlık artış dikkate alındığında, Borsa endeksi günün tamamında 1.039.93 puan yükseldi. Hisse senetlerinin günlük ortalama değer kazancı yüzde 3.36 oldu. 
     Borsa en son rekorunu 30,908.02 puanla dün kırmıştı. 
     Endeks 2. seansa, 6.78 puan azalarak 31,243.64 puandan başladı. Seansın ilk yarısını 31,484.14 puandan geçen endeks, seans içinde en düşük 31,129.51 puanı gördü. Endeks, 2. seansta ulaştığı en yüksek değer olan 31,947.95 puanlık yeni rekor seviyeden günü tamamladı. 
     2. seans kapanışında, mali endeks 1.117.11 puan artarak 48,961.60 puana, sanayi endeksi 437.05 puan artarak 24,946.19 puana, hizmetler endeksi ise 182.64 puan artarak 15,651.97 puana yükseldi. 
     Böylece ilk seansa göre, mali grup hisseler ortalama yüzde 2.33, sanayi grubu hisseler ise yüzde 1.78, hizmetler grubu hisseler yüzde 1.18 değer kazandı. 
     2. seansta işlem gören toplam 306 hisse senedinden 130'u değer kazandı, 104'ü değer yitirdi, 72 hisse senedinin fiyatında değişiklik olmadı. 
     2. seansta, 970 milyon 938 bin 346 YTL'lik işlem hacmi kaydedildi. Günlük işlem hacmi, 1 milyar 814 milyon 12 bin 184 YTL olarak hesaplandı. 
     2. seansta, İş Bankası C , Yapı ve Kredi Bankası, Doğan Holding, Ereğli D.Ç. ve Garanti Bankası, en çok işlem gören hisse senetleri oldu. 
     
</TEXT>
</DOC>
