<DOC>
<DOCNO> 397513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/siyaset/siy02.html </URL>
<DATE> 2005/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali'ye jet tayin 
</HEADLINE>
<TEXT>


Bölgeye giden AKP'li milletvekillerinin "Orada görev yapmamalı" dediği Hakk ri Valisi Gürbüz, Tokat'a atandı 

ANKARA Milliyet 


Şemdinli, Yüksekova ve Hakk ri'de yaşanan olayların ardından, gözlerin çevrildiği ve bölgeye giden AKP milletvekillerinin "Orada görev yapmamalı" dediği Hakk ri Valisi Erdoğan Gürbüz, görevden alındı. Gürbüz, Tokat'a atanırken, Tokat Valisi Ayhan Nasuhbeyoğlu Hakk ri Valisi oldu. 
Başbakan Recep Tayyip Erdoğan'ın bölgeye yaptığı gezinin ardından, olaylar nedeniyle yıpranan Gürbüz'ün "tenzil-i rütbe" sayılmayacak bir formülle başka ilde görevlendirilmesi talimatı üzerine İçişleri Bakanı Abdülkadir Aksu'nun tavsiyesi ile Nasuhbeyoğlu'nun Hakk ri'ye gönderilmesine ilişkin kararname hazırlandı. Aynı kararnamede Gürbüz'ün de, Tokat Valisi olarak atanması benimsendi. Kararname dünkü Bakanlar Kurulu'nda imzaya açıldı ve onay için Köşk'e gönderildi. 

Tartışılan sözler 
Gürbüz'ün olaylarla ilgili olarak, "Ne zamana kadar silah kullanmayacağız Göstericiler silahlı neticede. Üzerinize geliyorlar, linç etme girişiminde bulunuyorlar. Buralarda DEHAP'lı belediye başkanları ne istiyorsa, halk onu yapıyor. Jandarma, emniyet, vatandaş silah atıyor. Buradaki olaylar öyle Ankara'dan, İstanbul'dan görüldüğü gibi değil" demesi tartışılmıştı. 
Vali değişikliği DEHAP'lı belediye başkanları tarafından olumlu karşılandı. Hakk ri Belediye Başkanı Metin Tekçe, halkın talebinin yerine geldiğini söyledi. 


</TEXT>
</DOC>
