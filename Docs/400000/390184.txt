<DOC>
<DOCNO> 390184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonsiy22.html </URL>
<DATE> 2005/10/27/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Milli Güvenlik Siyaset Belgesini sızdıranları bulmak için MİT görevde 
</HEADLINE>
<TEXT>

     Dışişleri Bakanlığı Sözcüsü Namık Tan, Milli Güvenlik Siyaset Belgesi ile ilgili bilgilerin kimler tarafından, nasıl ve hangi yöntemlerle sızdırıldığının araştırılması için istihbarat birimlerine talimat verildiğini bildirdi. 
     Dışişleri Bakanlığı Sözcüsü Namık Tan, Milli Güvenlik Siyaset Belgesi ile ilgili olarak son günlerde basına yer alan haber ve yorumları "maksatlı sızdırmaların ürünü" olarak değerlendirdi. 
     Tan, yaptığı yazılı açıklamada, söz konusu "yalanyanlış bilgilerin sorumsuzca sızdırılmasının devletin çıkarlarını tehlikeli bir şekilde zedelediğini" ifade etti. 
     Alınan belgeye dair bilgileri sızdıran "sorumsuz kişilerin yasalar uyarınca ciddi bir suç işlediğini" söyleyen Tan, "Bu itibarla, Sayın Bakanımızca, Başbakan vekili sıfatıyla söz konusu bilgilerin kimler tarafından, nasıl ve hangi yöntemlerle sızdırıldığının araştırılması ve sorumluların tesbiti için devletimizin istihbarat birimlerine talimat verilmiş bulunmaktadır" diye konuştu. 
     
</TEXT>
</DOC>
