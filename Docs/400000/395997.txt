<DOC>
<DOCNO> 395997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/yazar/tamer.html </URL>
<DATE> 2005/11/18/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Biz Türkler, ne kadar milliyetçiyiz 
</HEADLINE>
<TEXT>

Çinlilerin 76'sı kendilerini dünya vatandaşı olarak görürken, Ruslarda bu oran 16 

GlobeScan 2005 Raporu'ndaki veriler, küresel ve yerel arasında sıkışan günümüz insanının bakış açısının, bir ülkeden diğerine ne kadar büyük değişiklikler gösterebildiğini ortaya koyuyor. Kendilerini dünya vatandaşı olarak görenler sıralamasında, Çinlilerle Rus halkı taban tabana zıt görüşler belirtmiş. Tablo 2'de de görebileceğiniz gibi, Çinliler 76 ile en tepede yer alırken, Rusların Polonyalılarla birlikte 15 - 16 ile sıralamanın en altında yer alması gerçekten çok hayret verici. 

Fransızlar açılıyor 
GlobeScan'in 20 ülkede 20 bin kişiyle görüşerek gerçekleştirdiği geniş kapsamlı araştırmada, Avrupa'nın 3 büyüğü Almanya, Fransa ve İngiltere'de sonuçlar birbirine çok benzer Kendilerini dünya vatandaşı olarak görenlerle milliyetçi duyguları ağır basanlar tam yarı yarıya. Ne var ki 3 yıl önce bu tablo hayli farklıymış 2002'de Fransızların sadece 36'sı kendilerini dünya vatandaşı olarak görürken, Almanya'da bu oran 62'lerdeymiş. Bugünse kendilerini dünya vatandaşı olarak gören Fransızlar, 52'lik oranla Almanların 1 puan önünde. 
Görünen o ki sosyal refah devletinin nimetlerinden yıllar boyu en fazla yararlanan Almanlar, ekonomi sıkışıp işsizlik arttıkça içine kapanırken milliyetçi duyguların her zaman ön planda olduğu Fransızlar, çıkış yolunu dünya vatandaşı olmakta görüyor... 

Halkımızın 31'i... 
Araştırmanın Türkiye halkasını oluşturan Yöntem Araştırma'nın bulduğu sonuçlar ise biz Türklerde milliyetçi duyguların zaten ağır bastığını, bu konuda son 3 yılda pek kayda değer bir değişiklik olmadığını ortaya koyuyor. Tablo 1'de görebileceğiniz gibi ülkemizde kendini dünya vatandaşı olarak görenlerin oranında son 3 yılda sadece 2 puanlık gerileme var. Ama 20 ülke arasındaki yerimize bakınca, bizden daha milliyetçi olan sadece 4 ülke halkını görüyoruz Polonyalılar, Ruslar, Arjantinliler ve Güney Koreliler... 
Tablolarda benim ilginç bulduğum diğer noktaları da dikkatinize sunmak istiyorum 
Asya'nın parlayan 2 yıldızı olarak Çin'le birlikte anılan Hindistan'da 3 yıl önce halkın 67'si kendini dünya vatandaşı olarak görürken, bu yıl bu oran 19 puan birden gerileyerek 48'e düşmüş.Son 3 yıl içinde milliyetçilik duygularının en çok değişime uğradığı ülke, kendini dünya vatandaşı olarak görenlerin oranının 67'den 30'a keskin bir düşüş yaptığı Güney Kore. 





</TEXT>
</DOC>
