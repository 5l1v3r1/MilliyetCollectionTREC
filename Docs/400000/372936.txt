<DOC>
<DOCNO> 372936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/ekonomi/eko05.html </URL>
<DATE> 2005/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrolün fiyatı 70 doları gördü 
</HEADLINE>
<TEXT>


Varil başına 70 dolara kadar çıkan petrol fiyatı, Meksika Körfezi'ni tehdit eden kasırganın yön değiştirmesiyle az da olsa geriledi 

EKONOMİ SERVİSİ 

Geçen yılın ilkbahar aylarından itibaren yükselişe geçen petrolün varil fiyatı 2006 yılı Mart ayı teslim ABD'de 70 dolara kadar çıkarak yeni bir rekor kırdı. 
Aynı piyasada, 2005 yılı Ekim ayı teslim petrolün varili de 68 dolara kadar çıkarak en yüksek seviyesini gördü. Fiyatlardaki yükselişte, Meksika Körfezine doğru ilerlemekte olan Katrina kasırganın ülkenin petrol üretiminde kesintiye sebep olabileceği endişeleri etkili oldu. 

Londra'da 66.3 dolar 
Meksika Körfezi, ABD'nin petrol üretiminin yüzde 30'unu karşılıyor. Dün öğleden sonra kasırganın yön değiştirmesiyle ekim vadeli petrol fiyatı 67 dolara kadar indi. Londara'da ise Brent Petrol varil başına 66.35 dolardan işlem görüyor. 

Talep yüksek 
Petrolün yüksek seyrinde global anlamda artan talebin, üretim tarafından karşılanamayacağına dair endişeler etkili oluyor. İran'ın nükleer programını sürdürmesi ve bunun ABD ile İran arasındaki gerginliği artıracağı endişeleri de fiyatları yüksek tutuyor. 
Fiyatların rekorlar kırmasında spekülatif hareketlerde önemli sebepler arasında gösteriliyor. 


3 milyar dolarlık ek fatura Dış Ticaret Müsteşarlığı DTM , yüksek ham petrol fiyatlarının yılın ilk 6 ayında 1.2 milyar dolarlık ek maliyet getirdiğini hesapladı. 
Yılın ikinci yarısında ortalama ithalat maliyetinin 60 dolar olması ve ithalat miktarının değişmemesi halinde, yılın tamamındaki ek maliyetin 3.1 milyar dolar olacağı bildirildi. Bu rakam Türkiye'nin milli gelirinin yüzde 1'ine yakın bir oran oluşturuyor. Türkiye 2004'te ham petrole 6.1 milyar dolarlık ödeme yapmıştı. DTM'nin tahmini gerçekleşirse bu tutar bu yıl 9.2 milyar dolara ulaşacak. 

En pahalı benzin Türkiye'de dolar Ülke 1 litre benzin Kişi başı milli gelir Haiti 0.81 350 Meksika 0.50 3500 Türkiye 1.60 4500 Polonya 1.14 9330 İspanya 1.01 24.550 İtalya 1.25 27.987 İsveç 1.25 36.000 ABD 0.50 40.000 Japonya 0.96 50.000 


</TEXT>
</DOC>
