<DOC>
<DOCNO> 380550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/soneko14.html </URL>
<DATE> 2005/09/22/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Vestel, Electrolux'le görüşüyor 
</HEADLINE>
<TEXT>

     Vestel Beyaz Eşya A.Ş. ve Vestel Dayanıklı Tüketim Malları Pazarlama ve Ticaret A.Ş.'nin Electrolux ile görüşmeler yaptığı doğrulandı, ancak bu görüşmelerin ''hisse satışı, hisse devri ya da ortaklık amaçlı ya da buna benzer bir sonuç doğuracak yönde olmadığı'' bildirildi. 
     Vestel Elektronik Sanayi ve Ticaret A.Ş.'den İMKB'ye yapılan açıklamada, son zamanlarda çeşitli basın organlarında ''şirket ve veya bir iştirakinin Electrolux firması ile ortaklık yapmak üzere görüşmeler yaptığı'' yolunda bazı haberlerin yer aldığı, söz konusu haberlerde Yönetim Kurulu Başkanı Ahmet Zorlu'nun da haberi doğruladığının ifade edildiği hatırlatıldı. Açıklamada şöyle denildi 
     ''Şirketimiz iştirakleri Vestel Beyaz Eşya A.Ş. ve Vestel Dayanıklı Tüketim Malları Pazarlama ve Ticaret A.Ş.'nin Vestel Pazarlama , söz konusu firma ile görüşmeler yaptığı doğrudur. 
     Ancak bu görüşmeler haberlerde yer aldığı üzere hisse satışı, hisse devri ya da ortaklık amaçlı ya da buna benzer bir sonuç doğuracak yönde değildir. Görüşmelerin kapsamı Vestel Beyaz Eşya A.Ş.'den söz konusu firmaya ürün satışı ve söz konusu firmanın sahip olduğu markalardan bir tanesinin ülkemizde Vestel Pazarlama aracılığı ile pazarlanmasından ibarettir. Yönetim Kurulu Başkanımızın da görüşmeler olduğunu kısmen doğrulaması da bu nedenledir. Yukarıda belirtilen her iki görüşmenin kapsamı da ticarı işlemler olup, kamuya duyurulacak özel bir durum teşkil etmemektedir.'' 
     
</TEXT>
</DOC>
