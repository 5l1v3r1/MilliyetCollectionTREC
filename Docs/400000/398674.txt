<DOC>
<DOCNO> 398674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sonsiy05.html </URL>
<DATE> 2005/11/28/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
AKP'den Ağar'a 'Meydan kabadayıları gibi konuşmak yakışmıyor' 
</HEADLINE>
<TEXT>

     Tahsin C. ÜLKER ADANA, DHA 

DYP Genel Başkanı Mehmet Ağar'ın Başbakan Recep Tayyip Erdoğan'a yönelik Yüreğin varsa Kandil Dağı'na gidelim'' sözlerine AKP Genel Başkan Yardımcısı Necati Çetinkaya cevap verdi. Çetinkaya, Başbakanımız tehdit edenlere sesleniyorum Bir genel başkana meydan kabadayısı edasıyla konuşmak yakışmıyor'' dedi. 
     Adana İl Gençlik Kolları'nın Büyükşehir Belediyesi Tiyatro Salonu'nda düzenlediği Danışma Meclisi Toplantısı’nda konuşan Necati Çetinkaya, partisinin yaptığı yoklamalarda AKP'nin açık ara önde olduğunu iddia etti. Çetinkaya, Başbakan Erdoğan’ı Kandil Dağı’na davet eden DYP Lideri Ağar’ı şu sözlerle eleştirdi 
     
     HAVAYI YUMRUKLUYORLAR 

     Türkiye'yi batıran, sosyal patlamalara neden olan siyasiler şimdi havayı yumrukluyorlar. Birileri meydan kabadayısı gibi diyor ki, Hadi şu dağa gidelim’ Bir genel başkana yakışan söz mu bu Bizim genel başkanımız bu ülkeyi karış karış dolaşıyor. Edirne'den Hakkari'ye, Şemdinli, Yüksekova’ya her yeri geziyor. Biz AKP olarak, bu ülkenin huzursuzluğuna, sükunetinin ve güvenliğini bozanlara karşı sonuna kadar mücadele edeceğiz. Yakın zamanda 30 bin esnaf kepenk kapatmış, işini kaybetmiş, sanayiciler üretimi durdurmuş. Bizler bir güneş gibi gelip Türkiye’yi yeniden aydınlattık.'' Çetinkaya’dan sonra konuşan AKP Genel Başkan Yardımcısı Hayati Yazıcı ise, AKP’nin siyasete kalite getirdiğini söyledi. Adalet, kalkınma ve demokratikleşmeye ayrı birer anlam yüklediklerini ifade eden Yazıcı, konuşmasını şöyle sürdürdü 
     Bizden önce 3 bin 800 kilometre yol yapılmıştı, biz 3 yılda 5 bin 800 kilometre yol yaptık. Bunu 15 bin kilometreye çıkaracağız. Toplu Konut İdaresi 19 yılda 43 bin konut yapmıştı. 3 yılda 121 bin konut yaptık. 2007 yılına kadar 250 bin konuta çıkacak. Eğitim, adalet, sağlık ve güvenlik alanında yüzyılın ilk 50 yılına damgasını vuracak icraatlarımız oldu. Şu an ne ana muhalefet iş yapabiliyor ne de yavru muhalefet. Yavru muhalefet kabadayı gibi konuşup iktidara hakaret ediyor. Kişinin kafasında ya fikir ya küfür olur. Yararlı şeyler söyleyemiyorlar, küfür ediyorlar. Bu ülke ile ilgili projelerini ortaya koysunlar.'' 
     
</TEXT>
</DOC>
