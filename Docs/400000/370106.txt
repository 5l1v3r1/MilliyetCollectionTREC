<DOC>
<DOCNO> 370106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/dunya/dun01.html </URL>
<DATE> 2005/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'İstenmeyen adam' bakan oldu 
</HEADLINE>
<TEXT>


İran'ın yeni Dışişleri Bakanı Mottaki, 1989'da Ankara'da görev yaparken 'İstenmeyen adam' ilan edilmiş. Dönemin Dışişleri Müsteşarı Kandemir, "Devlet kararıyla ben gönderdim" dedi 

UTKU ÇAKIRÖZER Ankara 


İran'ın yeni Dışişleri Bakanı Manuçehr Mottaki'nin 1989'da Ankara'da görev yaparken "persona non grata" istenmeyen adam ilan edilerek gönderildiği ortaya çıktı. 
Eski Dışişleri Bakanlığı Müsteşarı Nüzhet Kandemir, 1985 - 89 arasında Ankara'da görev yapan Mottaki'nin, Anıtkabir'i ziyaret etmemesi ve Türk kadın gazetecilere başörtüsü zorunluluğu gibi uygulamalar nedeniyle bir kez şik yet edildiğini, eski RP lideri Necmettin Erbakan'ın Konya'da yaptığı bir mitinge katılması üzerine de "persona non grata istenmeyen adam ilan edilerek ülkesine geri gönderildiğini açıkladı. 
Kandemir, Mottaki'yle ilgili Milliyet'e şu çarpıcı açıklamaları yaptı "Mottaki konusunda 2 defa kriz yaşadık. Anıtkabir'e gitmemesi ve Türkiye'deki köktendinci unsurlarla yakın teması nedeniyle önce dikkatini çektik. Tutumunu sürdürünce, şik yet ettik. İstişareler için 2-3 ay geri gitti. Sonra yeniden geldi. 
Sanırım 1989 başıydı. Erbakan'ın Konya'daki bir mitingine katıldı ve onun yaptığı açıklamalar doğrultusunda basına demeç verdi. Bunun üzerine benim önerim, Cumhurbaşkanı Kenan Evren, Başbakan Turgut Özal ve Dışişleri Bakanı Mesut Yılmaz'ın ortak onayıyla 'persona non grata' ilan ettik. Kendisine de tebliği ben yaptım. 

Batu Neler çektik 
Dönemin Dışişleri Bakanlığı sözcüsü olan CHP Milletvekili İnal Batu da, Mottaki dönemini şöyle değerlendirdi "Neredeyse her gün kriz çıkıyordu. İlişkileri o kadar gererdi ki, diplomatik kurallar çerçevesinde uyarmak zorunda kalırdık. İnşallah Türkiye'ye karşı ne yapılmayacağını anlamıştır." 


</TEXT>
</DOC>
