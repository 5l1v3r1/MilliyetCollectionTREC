<DOC>
<DOCNO> 388683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/ekonomi/eko02.html </URL>
<DATE> 2005/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
600 bin konutluk yeni bir kent kurulacak 
</HEADLINE>
<TEXT>


İstanbul Büyükşehir Belediyesi'nin kurduğu İstanbul Planlama Merkezi İMP , kentin 25 binlik planlarını bitirmek üzere. Plan çalışması ile kentin yeni konut ve iş alanları tespit edildi. Başakşehir - Çatalca arasına, biri İkitelli, diğeri Bahçeşehir - Ispartakule olmak üzere iki merkezli, 2.5 milyon nüfuslu, 600 binden fazla konut bulunan yeni bir kent planlandı 

Tebernüş Kireçci 

İstanbul'a, 2.5 milyon nüfuslu, 600 binden fazla konutun yer alacağı komşu kent geliyor. Mimari projesi ulusal yarışma ile belirlenecek olan komşu kentin planlarını, bu amaçla kurulan İstanbul Büyükşehir Belediye Başkanlığı'na bağlı Metropoliten Planlama ve Kentsel Tasarım Merkezi kısa adı İMP hazırlıyor. İMP, mimari projeye temel oluşturacak İstanbul'un 1 25 binlik planlarını bitirmek üzere. 
Yeni yerleşim iki merkezli olacak. Birinci merkez içinde 30 bin civarında dükk n, atölye ve ofis bulunan İkitelli Organize Sanayi Bölgesi olmak üzere, Başakşehir ve civarında kurulacak. Bu bölgede 1.5 milyon nüfus yaşayacak. 
İkinci merkez ise Bahçeşehir - Ispartakule ile Tatarcık Çifliği arasına kurulacak. Burada da 1 milyon nüfus yaşayacak. Böylece toplam 2.5 milyon nüfusun yaşacağı iki merkezli yeni bir kent kurulacak. Şehircilik kriterlerine göre, 'bir konutta dört nüfus' hesabından hareketle, 2.5 milyon nüfusu barındırmak için 600 bin civarında konut yapılacak. 

Birinci merkez İkitelli 
Ana merkezin 'iş alanı', Başakşehir 1, 2, 4 ve 5. etap ile Onurkent'in tam ortasında kalan bölgede olacak. 3 milyon metrekarelik toplam arazi üzerinde kurulacak bu iş merkezinin 1.5 milyon metrekarelik inşaat alanı bölümünde hastane, kaymakamlık, belediye başkanlığı gibi kamu hizmet binaları yapılacak. 
Bölgenin hem otogar üzerinden hem de Atütürk Havalimanı üzerinden metro bağlantısı olacak. Ayrıca iki merkez birbirine metro ile bağlanacak. 
Konut alanının yoğunluğu İkitelli'nin doğusundan başlayarak Çatalca'ya kadar uzanacak. Bu bölgede etap etap yapılacak. Proje alanındaki arazilerin çoğu Hazine arazisi durumunda. Bir kısım problemli arazi için görüşmeler yapılıyor. Konutların yapımında belediyenin toplu konut şirketi KİPTAŞ ve Toplu Konut İdaresi'nin önemli bir rol oynaması bekleniyor. Belediyenin kurmayı planladığı gayrimenkul yatırım ortaklığı şirketi de projeler için yatırımcılarla pazarlık edecek. Böylece devreye özel sektör de girecek. Yeni kentin konut bölgesi olarak düşünülen kısmında toplam 625 bin konutluk alan bulunuyor. 

İkinci merkez Bahçeşehir 
300 bin konut yeni kentin merkez olarak planlanan bölgesinin çevresinde olacak. Kalanı ise Bahçeşehir'in kuzeyinden Çatalca'ya kadar olan bölgede yapılacak. 
Küçükçekmece-Ayazma arasına 1 milyon 400 bin metrekarelik alanda 6-7 bin konutluk, Yarımburgaz'da 2 milyon metrekare alanda 8-10 bin, Kayabaşı'nda 15 milyon metrekarelik alanda 100 bin, Altınşehir'de 4 milyon 500 bin metrekarelik alanda 35 bin konutluk alan yaratılacak. 

İlk kentsel dönüşüm projesi Zeytinburnu'nda Yaklaşık 4.5 ay önce kurulan İMP'nin Ekim 2005 tarihli raporuna göre, İstanbul'un çehresini değiştirecek olan belediye projeleri yeni bir kentin kurulması ile sınırlı değil. Raporun 'Kentsel Tasarım Projeleri' başlıklı bölümünde, çalışmalar 4 ana başlık altında toplanıyor. 
İstanbul'da en büyük kentsel dönüşüm planı Zeytinburnu'nda gerçekleştirilecek. Toplam 1 milyon 560 bin metrekarelik alan ulusal ve uluslararası turizm ve ticaret merkezine dönüştürülecek. 
Buradaki nüfusun önemli bir kısmı kentsel dönüşüm projeleri çerçevesinde İkitelli ve çevresine yerleştirilecek. Zeytinburnu'nda kentsel dönüşüm projesi uygulanacak alan 12 bin dönüm olarak belirlendi. Mevcut dokunun çağdaş bir yenileşmeye dönüştürülmesi için kentsel tasarım çalışmaları yapılacak. 
Kartal, merkezi iş alanı olarak düzenlenecek. Yeni kurulacak plaza ve turizm tesislerinde 100 bin kişinin istihdam edilmesi hedefleniyor. E-5 ile sahil kesimine 2 milyon kişiye hitap eden tesisler inşa edilecek. Kartal, bölgenin yeni merkezi olarak konumlanacak. 

Yeni eğlence merkezi 
Bütün bu projeler içerisinde en ilginç olanı Karadeniz Maden Ocakları Yeniden Kazanım Projesi çerçevesinde, Karaburun Terkos ve Kilyos arasında 216 milyon metrekarelik arazi üzerinde yeni bir turizm merkezi kurulacak olması. 
İstanbul'un spor, eğlence, gezi ve yeme-içme merkezi olacak bu alan metro ile Taksim'e bağlanacak. Yani bu bölge İstanbul'un yeni Taksim'i olacak. Sahilde yazlık limanlar yapılacak. Bölge uluslararası turizme de açılacak. 

Levent, Topkapı ve Güneşli'den sanayi tesisleri çıkarılacak Küçükçekmece-Avcılar kentsel tasarım Toplam 1 milyon 800 bin metrekarelik proje bölgesinde doğal değerleri yeniden kazandıracak kreatif ve kültürel alanlar oluşturulacak. Ulusal ve uluslararası turizm merkezi olarak planlanan bölge için uluslararası proje yarışması açılacak. Yeni merkezler Bahçeşehir - Ispartakule ile Tatarcık Çiftliği'nde 1 milyon metrekare alan üzerinde 2 milyon metrekare inşaat alanlı merkezi iş alanı kurulacak. Sanayi bölgeleri Büyükdere Caddesi'nde 4 milyon metrekare, Güneşli'de 6 milyon metrekare ve Topkapı'da 4 milyon metrekare olmak üzere toplam 14 milyon metrekarelik alan, sanayi bölgesi olmaktan kurtarılacak. Maltepe Bölge Parkı 6 milyon 300 bin metrekareye yeşil alanlar ile spor faaliyetlerinin yer alacağı bölgesel ölçekte tüm İstanbul'a hitap eden bir park inşa edilecek. Semt merkezleri Beylikdüzü'nde 320 bin metrekare, K ğıthane altlarında 950 bin metrekare ve Maltepe Dragos'ta 300 bin metrekarelik alanda semt merkezleri kurulacak. Bu çalışmalar her semt merkezi için devam edecek. Tuzla Aydınlı Mahallesi'nde 5 milyon metrekarelik alanda 25 bin konutluk alan yaratılacak. 

Merkezde 350 kişi çalışıyor İstanbul Metropoliten Planlama ve Kentsel Tasarım Merkezi İMP 1 Haziran 2005'te faaliyete geçti. Yıldız Teknik Üniversitesi Şehir ve Bölge Planlama Anabilim Dalı Öğretim Üyesi Prof. Dr. Hüseyin Kartal yönetiminde faaliyetlerini sürdürüyor. Şehir plancısı ağırlıklı olmak üzere mimarlar, harita, orman, ziraat, çevre, jeofizik ve maden mühendisleri çalışıyor. Merkezde sanat tarihçisi, sosyolog ve tarihçi gibi değişik alanlarda eğitim görmüş toplam 350 eleman bulunuyor. 2006 yılı ocak ayında 1 25 binlik planları yetiştirmeye çalışan merkez, 2007 yılı ocak ayında 1 5000'lik planları bitirecek. Önceki plan 1981'de yapılmıştı. 

Prof. Dr. Hüseyin Kaptan 
25 yıl aradan sonra ilk defa imar çalışması yaptık İstanbul'daki boş kalan son arazilere en fazla 3 milyon nüfusun yerleştirilebileceğini ifade eden İMP Başkanı Prof. Dr. Hüseyin Kaptan, şöyle dedi 
"Baraj ve göl koruma havzalarına dokunmadan, tarım arazilerine zarar vermeden yapılacak imar çalışmasında son durum bu. Her yıl bu kentin 500 bin nüfus göç aldığını göz önüne alırsak en fazla ne kadar sonra dolacağını siz bulun. Şu anda İstanbul'da tahminen 12 milyon kişi yaşıyor. En fazla 3 milyon kişi daha alır. Belli başlı merkezlerden Bahçeşehir'de 80 bin kişi, Esenyurt'ta 350 bin kişi, İkitelli'deki OYAK arazisinde ise 100 bin kişinin yaşayabileceği projeler hayata geçirilecek. İstanbul için 25 yıl aradan sonra ilk defa imar çalışması yapıldı." 



</TEXT>
</DOC>
