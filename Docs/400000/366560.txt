<DOC>
<DOCNO> 366560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/guncel/gun04.html </URL>
<DATE> 2005/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısakürek de listede 
</HEADLINE>
<TEXT>


MEB'in ilköğretim öğrencilerine okuma alışkanlığı kazandırmak için hazırladığı 100 Temel Eser arasından Küçük Prens çıkarıldı Necip Fazıl Kısakürek ve Mehmet Akif Ersoy'un eserleri listeye alındı 

ANKARA Milliyet 

Milli Eğitim Bakanlığı'nca MEB , ilköğretim öğrencilerine tavsiye edilen Antoine de Saint-Exupery'nin "Küçük Prens" kitabı, "Bir Türk diktatör halkına Avrupalılar gibi giyinme zorunluluğu getirdi, öyle giyinmeyenlerin cezası ölümdü" ifadeleri nedeniyle eleştirilmesinin ardından "100 Temel Eser" listesinden çıkarıldı. Listede yer almadıkları gerekçesiyle muhafazak r kesimin tepki gösterdiği Necip Fazıl Kısakürek ile Mehmet Akif Ersoy'un seçme eserleri de listeye alındı. 
MEB, öğrencilere okuma alışkanlığı kazandırmak, Türkçe'yi doğru ve etkin olarak kullanmaları amacıyla geçen yıl ortaöğretim, bu yıl da ilköğretim öğrencileri için "100 Temel Eser" belirledi. Ancak yaşayan yazarların alınmaması nedeniyle tartışma yaratan liste değişikliğe uğradı. Listede iki eseri olan İbrahim Zeki Burdurlu'nun "Anılarda Öyküleri" ile Saint-Exupery'nin dünyaca ünlü kitabı listeden çıkarıldı. Bu kitaplar yerine "Mehmet Akif Ersoy'dan Seçmeler" ve "Necip Fazıl Kısakürek'ten Seçmeler" adlı eserler eklendi. 

'Liste objektif' 
MEB Müsteşarı Prof. Dr. Necat Birinci, değişikliği "Gereksiz polemiklere yol açabileceği için kitabı listeden çıkardık. Atatürk etrafında oluşacak polemiklere muhatap olmak istemiyoruz" sözleriyle açıkladı. Birinci şöyle devam etti 
"Atatürk konusunda hassasiyet gösteriyoruz. Bu ifadeler, Türkiye genelinde eğitimin içinde tavsiye edilecek kitapların taşımaması gereken özelliği gösteriyor. 
Bazı tercümelerde despot, kral, diktatör olarak yer alıyor. Bunları bakanlığın inceleme imk nı yok. 1960'lardan beri Türkiye'de en çok okunan çocuk kitabı olmasına rağmen listeden çıkarıldı. Çocuklarda yanlış kanaatler uyandırabilirdi." 
Necip Fazıl'ın "Anne", "Şehirlerin Dışında", "İstanbul" nesirlerinden seçmeler yapılacağını da belirten Birinci, "Liste oldukça objektif, yan tutan taraf olma gibi bir anlayışı yok" dedi. 
Kitaptaki diktatörün Atatürk olduğunu ifade eden Türk Eğitim-Sen, Küçük Prens'in listeden çıkarılmasını istemişti. Son değişiklikle listede Türk yazarların eser sayısı 70'den 71'e çıktı, yabancı yazarların kitap sayısı 30'dan 29'a düştü. 

CHP Aziz Nesin neden yok 

CHP İzmir Milletvekili Hakkı Ülkü, ilköğretim öğrencileri için hazırlanan "100 Temel Eser" listesinde Aziz Nesin'in kitaplarına neden yer verilmediğini sordu. Ülkü, Milli Eğitim Bakanı Çelik'in yanıtlaması istemiyle verdiği soru önergesinde, Nesin'in çocuklara yönelik "Şimdiki Çocuklar Harika", "Ben de Çocuktum", "Bu Yurdu Bize Verenler", "Borçlu Olduklarımız", "Pırtlatan Bal", "Uyusana Tosunum" ve "Anıtı Dikilen Sinek" adlı eserlerinin uluslararası alanda yazara birçok ödül kazandırdığını anımsattı. 


</TEXT>
</DOC>
