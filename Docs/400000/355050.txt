<DOC>
<DOCNO> 355050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sondun28.html </URL>
<DATE> 2005/06/24/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Almanya, dünya çapında en iyi imaja sahip ülke... 
</HEADLINE>
<TEXT>

     Uluslararası alanda 16 ülkede yapılan bir araştırma, Almanya'nın ''dünya çapında en iyi imaja sahip ülke'' olduğunu ortaya koydu. 
     Dünya çapında tanınan Amerikan Pew Araştırma Merkezi tarafından yapılan araştırmaya göre, Almanya, Fransa ve Japonya dünyada en iyi imaja sahip ülkeler. 
     Fransızların yüzde 89'unun, Hollandalıların yüzde 88'inin, Lübnanlıların yüzde 85'inin, Rusların yüzde 79'unun, İspanya ve Kanadalıların yüzde 77'sinin ve İngilizlerin yüzde 75'inin Almanya'yı olumlu bir ülke olarak gördüğü ifade edildi. 
     Alman halkının yüzde 41'inin ise, kendi ülkelerinin yurtdışında iyi bir imaja sahip olmadığını düşündüğü bildirildi. 
     Buna karşın ABD'nin Irak savaşıyla büyük ölçüde kötüleşen imajının, bugüne kadar çok az düzeldiği ve ABD'nin, Almanya, Fransa, Japonya ve Çin arasında en kötü imaja sahip ülke olarak görüldüğü belirtildi. 
     ABD'nin, 16 ülkenin 6'sında halkın yüzde 50'sinden fazlası tarafından olumlu ülke olarak görüldüğü kaydedildi. 
     
</TEXT>
</DOC>
