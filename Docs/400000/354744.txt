<DOC>
<DOCNO> 354744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/soneko27.html </URL>
<DATE> 2005/06/23/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
TMO, hububat alım fiyatlarını artırdı... 
</HEADLINE>
<TEXT>

     Toprak Mahsulleri Ofisi TMO Genel Müdürü İsmail Kemaloğlu, piyasalarda fiyatların gevşek seyretmesi dolayısıyla hububat müdahale fiyatlarında kademeli olarak artış yapma kararı aldıklarını bildirdi. 
     TMO Genel Müdürü İsmail Kemaloğlu, düzenlediği basın toplantısında, hububatta yeni alım kararlarını açıkladı. 
     Hububat hasadının devam ettiği şu günlerde piyasa fiyatlarının gevşek seyretmesi nedeniyle daha önce açıklanan müdahale fiyatlarında artış yapma kararı aldıklarını belirten Kemaloğlu, 1 Temmuz 2005'ten geçerli olmak üzere fiyatlarda 5 bin lira, 1 Ağustos 2005 tarihinden geçerli olmak üzere ilave 5 bin lira artış yapma kararı aldıklarını bildirdi. 
     Kemaloğlu, daha önce açıklanan 30 tonluk limit uygulamasını da 1 Eylül 2005 tarihinden itibaren kaldırma kararı aldıklarını belirterek, ''30 tonun üzerinde çiftçi kayıt sistemi kapsamında ürünü olan üreticilerimiz 1 Eylül tarihinden itibaren de bütün ürünlerini bize getirebilirler'' dedi. 
     
</TEXT>
</DOC>
