<DOC>
<DOCNO> 385012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/yazar/pulur.html </URL>
<DATE> 2005/10/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Demek Abdullah Gül "takiyye" yapmış... 
</HEADLINE>
<TEXT>


DOĞRUSU alındık CHP Sözcüsü, Büyükelçi Onur Öymen Meclis'te konuşurken, Dışişleri Bakanı Abdullah Gül'e 1995'te neler söylediğini hatırlatmış ve sormuş 
"Avrupa Birliği Hıristiyan kulübüdür diyen siz değil misiniz " 
Peki, Onur Öymen bunu sordu diye bize ne oluyor, niye alınıyoruz 
Şundan alınıyoruz, çünkü bugün Abdullah Gül'ün başına dert olan o "Avrupa karşıtı" konuşmalarını gündeme ilk getiren bizdik de ondan... 

22 Eylül 2003 tarihli yazımızın son bölümü şöyleydi 
"Fransa'da yasaklanan bir kitap var büyük İslam limlerinden Kardavi'nin İslam'da Haram ve Helal diye Türkçeye çevrilen ve her yerde satılan bu kitabı, bölücülük yapıyor diye Fransa'da yasaklanmıştır. Avrupa'nın özgürlük anlayışı budur, Avrupa'nın özgürlük anlayışı sadece kendi çıkarlarınadır, dolayısıyla, bu konuda da gerçek yüzü bellidir. Avrupa kulübünün gerçek tavrı budur, Türkiye'ye bakışı da budur. Müttefiklerin amacı Türkiye'yi bölmektir." 
Kimdi bu zehir zemberek lafları söyleyen 
O tarihte Refah Partisi milletvekili olan Abdullah Gül... 

ERTESİ gün Amerika'da bulunan Abdullah Gül'den çok ağır bir cevap geldi, "O konuşma kendisine ait değildi, yazımız yalan ve yanlış bilgiye dayalıydı, tamamen yalandı, Meclis zabıtları ortadaydı, hangi oturumda bu konuşmayı yaptığını açıklamak zorundaydık, yalan bilgiye dayanarak, kendisini kamuoyu önünde küçük düşürmek, bizim gibi yılların gazetecisine yakışır mıydı " 

ABDULLAH Gül yılların gazetecisinin "çürük tahtaya basmayacağını" da bilmeliydi cevabını verdik 
"Diyorsunuz ki 
'Meclis zabıtları ortadadır, hangi gün ve oturumda bu konuşmayı yaptığımı ispatlamalısınız.' 
Hayhay 
Sayın Gül, siz bu konuşmayı 2 Mayıs 1995 Salı günü Millet Meclisi'nde yaptınız, o tarihte Refah Partisi Kayseri milletvekiliydiniz. Avrupa Konseyi Parlamenterler Meclisi Türkiye aleyhinde bir karar almıştı Türkiye'nin Kuzey Irak'a müdahalesi, Anayasa ve hukuk reformlarına ilişkin taahhütlerini yerine getirmemesi eleştiriliyordu. O gün Meclis, Başkan Vekili Kamer Genç tarafından açıldı, önce Dışişleri Bakanı Erdal İnönü konuştu, sonra siz Refah Partisi grubu adına söz alarak, bugün ink r ettiğiniz bu konuşmayı yaptınız. 
Evet, Sayın Abdullah Gül, Meclis tutanakları ortadadır. Konuşmanız, TBMM Tutanak Dergisi, Dönem 19, Yasama Yılı 4, Cilt 85, Birleşim 107, s. 375-377 bölümünde aynen mevcuttur. 
Eğer zahmet edip bakarsanız, ya da "çok bilen" danışmanlarınıza baktırırsanız, gerçekle yüz yüze, burun buruna gelirsiniz." 
Cevabımızı şöyle bitirmiştik 
"Biz Türkiye Cumhuriyeti'nin Dışişleri Bakanı'na 'Hilaf-ı hakikat beyanda bulunuyor' diyemeyiz. 
Ama siz, kendi deyiminizle 'yılların gazetecisi'ne 'yalancı' demekten çekinmediniz. 
Bir gün gelir, vicdanınızla hesaplaşırsınız." 

İKİ gün sonra Abdullah Gül, Amerika'dan telefon etti 
"Özür dilerim, hata yapmışım " 

İŞTE, Sayın Onur Öymen'e bu yüzden alındık, insan eski laflarını Gül'ün önüne sürerken, bir kere, bizim adımızı anar, biz de Meclis tutanaklarına geçerdik 
Tabii bunlar şaka, lise hocamız rahmetli Münir Raşit Öymen'in oğlu bu şakamızı hoşgörüyle karşılar herhalde... 
Sayın Onur Öymen, teşhis ve tespitimize katılır mı acaba 
Biz ve bizim gibiler galiba akıntıya kürek çekiyoruz çünkü "takiyye" nedir bilmiyoruz. 
NE bize öğrettiler ne de biz öğrenmeye çalıştık... 
Demek Abdullah Gül, on yıl önce Avrupa için o lafları ederken "takiyyenin l sını" yapıyormuş, gönlünde yatan aslan Avrupa'ymış... 
Herhalde Erbakan Hoca'nın korkusundan öyle konuşuyormuş 



</TEXT>
</DOC>
