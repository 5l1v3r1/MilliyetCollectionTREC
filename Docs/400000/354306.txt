<DOC>
<DOCNO> 354306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sondun15.html </URL>
<DATE> 2005/06/22/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Eyvah Polonyalı ikizler iktidar oluyor 
</HEADLINE>
<TEXT>

     BBC - VARŞOVA 

      Polonya'da yıllar önce 'Ayı Çalan İkizler' filmindeki rolleriyle halkın gönlünü kazanan ünlü kardeşler, iktidara birlikte yürüyor. Kaczynski kardeşlerden Varşova Belediye Başkanı Lech, yıl sonundaki seçimlerde devlet başkanlığına, merkez sağdaki Hukuk ve Adalet Partisi lideri Jaroslaw da başbakanlığa oynuyor. 
     Onlar hedefe yakın gözükürken, birbirlerine tıpatıp benzemeleri yüzünden nasıl ayırt edilecekleri halka dert oldu. Gerçi ikizlerin devletin zirvesinde koltukları çaktırmadan değiştirmesi beklenmiyor. Ama halk yine de tiyoyu kapmış Lech'in alamet-i farikası burnu ve yanağındaki iki ben. İkili olası mahcubiyetleri önlemek için nadiren birlikte halkın karşısına çıkmış. 55 yaşındaki ikizler suç ve rüşvete karşı ateşli nutuklar atıyor. Jaroslaw'dan 45 dakika küçük olan Lech, halka ahlak devriminden başka bir şey vaat etmiyor. 
     
</TEXT>
</DOC>
