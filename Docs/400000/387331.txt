<DOC>
<DOCNO> 387331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/soneko32.html </URL>
<DATE> 2005/10/17/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
TMSF, çimento fabrikalarının satışından 1 milyar doları garantiledi 
</HEADLINE>
<TEXT>

     Tasarruf Mevduatı Sigorta Fonu'nun TMSF satışa sunduğu ve yatırımcılardan büyük ilgi gören 9 çimento fabrikasının ihalesinde 1 milyar dolarlık gelir beklentisi oluştu. 
     Toplam 433 milyon dolar muhammen bedele sahip 9 çimento fabrikasından Lalapaşa, Standart, Bartın, Ladik, Gaziantep ve Şanlıurfa'dan oluşan 6'sı için toplam 816 milyon 750 bin dolarlık teklif alındı. 
     Satışa sunulacak 3 fabrikanın muhammen bedelleri kadar teklif gelmesi durumunda bile, teklif toplamı 941 milyon 750 bin doları bulacak. 
     Çimento fabrikalarının satış sürecinde, Ergani Çimento Fabrikası yarın, Van Çimento Fabrikası 19 Ekim'de ve Trabzon Çimento Fabrikası da 20 Ekim'de ihaleye çıkarılacak. 
     Ergani Çimento milyon dolar, Van Çimento 22 milyon dolar, Trabzon Çimento da 50 milyon dolar muhammen bedelle satışa sunulacak. 
     61 milyon dolar muhammen bedelli Lalapaşa Çimento Fabrikası 166.5 milyon dolar ile Çimentaş İzmir Çim. Fab. T.A.Ş.'ye, 62 milyon dolar muhammen bedelli Standart Çimento Fabrikası 175.5 milyon dolar ile Çimsa Çim. San. ve Tic. A.Ş.'ye, 22 milyon dolar muhammen bedelli Bartın Çimento Fabrikası 48 milyon dolar ile Çimko Çim. ve Beton San. Tic. A.Ş.'ye, 60 milyon dolar muhammen bedelli Ladik Çimento Fabrikası 140 milyon 250 bin dolar ile Akçansa Çim. San. ve Tic. A.Ş.'ye, 47 milyon dolar muhammen bedelli Gaziantep Çimento Fabrikası 128 milyon dolar ile Sanko Paz. İth. İhr. A.Ş.'ye ve 56 milyon dolar muhammen bedelli Şanlıurfa Çimento Fabrikası 158.5 milyon dolar ile Türkerler İnş. Tur. Mad. A.Ş.'ye ihale edildi. 
     
     ERGANİ İÇİN 13 TALİP VAR 
     Satışa yarın çıkarılacak Ergani Çimento Fabrikası'nın ihalesine 13 şirketin katılması bekleniyor. 
     Sepetçiler Kasrı'nda yapılacak ihale için idari belgelerini teslim eden şirketler şunlar 
     ''Çimentaş İzmir Çim. Fab. T.A.Ş, BÇG Çimento İnş. San ve Tic. A.Ş, K-L Çimento Yat. Mad. San ve Tic. A.Ş, Limak Mad. Yapı Çim. San ve Tic. A.Ş, Oci Çimento A.Ş, Birçim Çim. ve Mad. San ve Tic A.Ş, Kadoğlu Petrolcülük Taş. Tic. San. İth. İhr. A.Ş, Erçim Toprak Çim. San ve Tic. A.Ş, Tümad Mad. San ve Tic A.Ş, Tek İnş. Taah. San. Tic. A.Ş, Çimsa Çim. San ve Tic A.Ş, Serka Tur. Nakl. İnş. San. Ltd. Şti, Çetinkaya Çimento A.Ş.'' 
     
</TEXT>
</DOC>
