<DOC>
<DOCNO> 356349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sontur05.html </URL>
<DATE> 2005/06/28/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Uyuşturucuyu özendiren şarkıcılara savcılık yasağı 
</HEADLINE>
<TEXT>

     Soner KOCAER DHA 

ANTALYA Cumhuriyet Savcılığı, uyarıcı ve uyuşturucu madde kullanımına özendirdiği gerekçesiyle Extacy’ ve Fuck on Cocain’ adlı iki şarkının eğlence merkezlerinde ve radyolarda çalınmasını yasakladı. Savcılık, bu parçaları çalan işyeri sahiplerinin ve aracılık yapanların 2 yıldan 5 yıla kadar hapisle yargılanacağını bildirdi. 
     Antalya Emniyet Müdürlüğü Kaçakçılık ve Organize Suçlarla Mücadele Şube Müdürlüğü Narkotik Büro Amirliği ekipleri, turizm sezonunun başlamasıyla birlikte kent merkezinde bulunan eğlence mekanlarını mercek altına aldı. Özellikle underground’ tarz müziklerin çalındığı eğlence merkezlerinde çok sık uygulama yapan ve birçok kez uyuşturucu etkisi bulunan extacy ve benzeri haplar ele geçiren polis, bir çalışma yaptı. Uzman dedektiflerin yaptığı çalışmada, extacy ve benzeri uyuşturucu hapların undergraund müzik türü ile anıldığı, madde kullanan kişiler üzerinde yapılan bir ankette de Warp Brothers A Guagen müzik grubunun seslendirdiği Extacy’ ile DJ Youri'nin seslendirdiği Fuck on Cocain’ adlı şarkıların sözlerinin uyuşturucu madde kullanımını teşvik ettiği belirlendi. Bu müziklerin özellikle genç kesimi uyuşturucu kullanmaya teşvik ettiğini söyleyen narkotik polisi yetkilileri, 2 şarkının yasaklanması için harekete geçti. Kaçakçılık ve Organize Suçlarla Mücadele Daire Başkanlığı'na resmi bir yazı gönderen Antalya Emniyet Müdürlüğü Kaçakçılık ve Organize Suçlarla Mücadele Şube Müdürlüğü Narkotik Büro Amirliği, Radyo Televizyon Üst Kurulu nezdinde bir çalışma yapılarak, Türkiye'de faaliyet gösteren eğlence merkezlerinde bu iki parçanın çalınmamasını istedi. 
     
     SAVCILIK YAZI GÖNDERDİ 

     Antalya Cumhuriyet Savcılığı da bugün Kaçakçılık ve Organize Suçlarla Mücadele Şube Müdürlüğü Narkotik Büro Amirliği'ne gönderdiği yazıda, bu iki parçanın çalınmasını yasakladı. Antalya'da faaliyet gösteren bar, disko, gece kulüpleri ve halka açık yerler ile özel radyolara tebliğ edilmesi istenen yazıda şu ifadelere yer verildi 
     Eğlence merkezleri ve radyolarda Warp Brothers A Guagen müzik grubu tarafından seslendirilen Extacy’ isimli parça ile DJ Youri tarafından seslendirilen Fuck on Cocain’ adlı parçaların çalındığı, bu parçaların uyuşturucu ve uyarıcı madde kullanımını alanen özendirdiği, bu parçalar gibi yine değişik şekilde uyuşturucu ve uyarıcı madde çağrışımı yapan müzik parçalarının da çalındığını duyumu alınması üzerine TCK'nın 190 3 Maddesi uyuşturucu ve uyarıcı madde kullanımını alanen özendiren veya bu nitelikte yayın yapan kişiye 2 yıldan 5 yıla kadar hapis cezasıyla cezalandırılır’ yine TCK'nın 4'üncü Maddesi ceza kanunlarını bilmemek mazaret sayılmaz’ hükümlerine istinaden bu tür müzik yayını yapan veya yaptıran işyeri sahipleri ile bu tür yayınlara aracı olan şahıslar hakkında yasal işlem yapılacağından konunu Antalya'da faaliyet gösteren bar, disko, gece kulübü ve halka açık işletme sahipleri ile Antalya'da yayın yapan özel radyo sahiplerine tebliğ edilmesini rica ederim.'' Bu talimatı alan narkotik polis, eğlence mekanlarına ve radyolara tebliğ etmek için harekete geçti. 
     
</TEXT>
</DOC>
