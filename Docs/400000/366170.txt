<DOC>
<DOCNO> 366170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sontur21.html </URL>
<DATE> 2005/08/01/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
TRT Genel Müdürü Demiröz emekliye ayrıldı... 
</HEADLINE>
<TEXT>

     TRT Genel Müdürü Şenol Demiröz, bugün itibariyle emekliye ayrıldı. 
     Demiröz, sağlık sorunlarını gerekçe göstererek emekliliğini istedi. 
     Alınan bilgiye göre, Demiröz, bugün TRT yöneticileriyle bir toplantı yaparak kuruma veda etti. 
     Demiröz, TRT yöneticilerine hitaben yaptığı konuşmada, görevi süresince kurumun özerkliği ve tarafsızlığını koruma gayreti içinde olduğunu belirterek, kendilerine bundan sonraki çalışmalarında başarılar diledi. 
     Demiröz’ün, hakkındaki bir takım iddilarla ilgili olarak Başbakan Erdoğan ile sorunlar yaşadığı iddia edilmişti. 
     TRT Genel Müdürlüğü’ne en kıdemli genel müdür yardımcısı sıfatıyla İdari Yardımcı Ali Güney’in vekalet edeceği bildirildi. 
     
</TEXT>
</DOC>
