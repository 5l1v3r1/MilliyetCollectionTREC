<DOC>
<DOCNO> 368107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sonspo39.html </URL>
<DATE> 2005/08/08/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Trabzonspor, Konyaspor maçı hazırlıklarına başladı... 
</HEADLINE>
<TEXT>

     Birinci Süper Lig’e galibiyetle "merhaba" diyen Trabzonspor, 1 günlük iznin ardından Konyaspor ile deplasmanda yapacağı maçın hazırlıklarına başladı. 
     Teknik Direktör Şenol Güneş yönetiminde, Mehmet Ali Yılmaz Tesisleri’nde yapılan antrenmana tüm futbolcular katılırken, hafif sakatlığı bulunan Gökdeniz, bir süre koşu yaptı. Koşunun ardından dar alanda pas çalışması yapan futbolcular, idmanın son bölümünde yarı sahada çift kale maç yaptı. 
     Bordo-mavililerin, Konyaspor ile 14 Ağustos Pazar günü deplasmanda yapacağı maç için 12 Ağustos Cuma günü özel uçakla Konya’ya gideceği bildirildi. 
     Trabzonspor, yarın yapacağı antrenmanla Konyaspor maçının hazırlıklarını sürdürecek. 
     
</TEXT>
</DOC>
