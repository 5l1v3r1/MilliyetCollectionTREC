<DOC>
<DOCNO> 380165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/yasam/axyas01.html </URL>
<DATE> 2005/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatağan santralında yine 'hava' alarmı 
</HEADLINE>
<TEXT>


Son ölçümlerde hava kirliliği yüksek seviyede çıkan Yatağan'da, önce santral düşük kapasitede çalıştırıldı, ardından 1 ünite tamamen devre dışı bırakıldı 

MuĞla DHA 

Muğla'da yine Yatağan Termik Santralı'nın yarattığı kirlilik nedeniyle panik vardı. Yatağan'da önceki gün saat 11.30'da yapılan ölçümlerde, termik santralın zehirli baca gazlarının ilçenin üzerine çöktüğü ve kükürtdioksit oranının 530 mikrogram metreküpe çıktığı belirlendi. 

'Rüzg r çıktı, normale döndü' 
Bunun üzerine, termik santralin 3 ünitesinde üretim düşürüldü. Ardından bir ünite tamamen kapatıldı. Rüzg rın çıkmasıyla 2 saat sonra hava kirliliği değerleri normale döndü. Bunun üzerine devre dışı bırakılan ünite gece yarısı yeniden ateşlenirken, inversiyon olasılığına karşı santraldaki 3 ünite dün minimum kapasitede çalıştırıldı. 

'Çevre ve insan sağlığı önemli' 
Yatağan Termik Santralı Müdürü Aziz Tığ, konuyla ilgili şu bilgileri verdi 
"Şu anda ölçümlerimizde havadaki kükürtdioksit oranı 75 mikrogram metreküpe düştü. Rüzg rın da çıkmasıyla hava normale döndü. Çevre ve insan sağlığı bizim için önemli. İnversiyon ihtimaline karşı santral düşük kapasite ile çalışıyor. Hava kirliliği olduğunda uyarı beklemeden derhal duruma müdahale ediyoruz." 



</TEXT>
</DOC>
