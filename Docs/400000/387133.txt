<DOC>
<DOCNO> 387133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/son/sonspo01.html </URL>
<DATE> 2005/10/16/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Halil Altıntop hat-trick yaptı, Tugay ve Emre'nin morali bozuk... 
</HEADLINE>
<TEXT>

     Almanya Birinci Futbol Ligi’nin Bundesliga 9. haftasında bugün 7 karşılaşma yapıldı. 
     Milli futbolcu Halil Altıntop’un forma giydiği FC Kaiserslautern, sahasında Borussia Dortmund’la 3-3 berabere kalırken, Halil Altıntop takımının tüm gollerini atarak hat-trick yaptı ve gol sayısını 10’a çıkardı. 
     Halil, gol krallığı yarışmasında Werder Bremenli Miroslav Klose’nin de haftayı 3 golle geçmesiyle zirveyi bu futbolcuyla paylaştı. 
     FC Bayern München, deplasmanda FC Schalke 04 karşısında uzatma dakikalarında yediği golle 1-1 berabere kalınca, sahasında 1.FC Nürnberg’i 6-2 yenen Werder Bremen averajla liderliğe yükseldi. 
     Yıldıray Baştürk’ün de forma giydiği Hertha BSC Berlin deplasmanda sürpriz şekilde DSC Arminia Bilefeld’e 3-0 yenildi. 
     
     Bundesliga’da bugün yapılan karşılaşmalarda alınan sonuçlar şöyle 

     FSV Mainz 05-Bayer 04 Leverkusen Ticker 3-1. 
     DSC Arminia Bielefeld-Hertha BSC Berlin 3-0. 
     FC Schalke 04-FC Bayern München 1-1. 
     Hamburger SV-VfL Wolfsburg 0-1. 
     1.FC Kaiserslautern-Borussia Dortmund 3-3. 
     Werder Bremen-FC Nürnberg 6-2. 
     VfB Stuttgart-Borussia M’gladbach 1-1. 
     Lig’de 9. hafta yarın oynanacak FC Köln-Hannover 96 ve MSV. 
     Duisburg-Eintracht Frankfurt karşılaşmalarıyla tamamlanacak. 
     
     "HALİL'İ ELİMİZDE TUTAMAYACAĞIMIZDAN ENDİŞE EDİYORUM" 

     Almanya Birinci Futbol Ligi Bundesliga takımlarından FC Kaiserslautern'in Başkanı Rene Jaeggi, takımda oynayan milli futbolcu Halil Altıntop'u ellerinde tutamamaktan endişe duyduğunu söyledi. 
     Rene Jaeggi, dünkü karşılaşmada Borussia Dortmund'a karşı attığı 3 gol ile takımının sahadan beraberlikle ayrılmasını sağlayan Halil ile ilgili olarak, "Halil'i elimizde tutamayacağımızdan endişe ediyorum. Uluslararası alanda oynamak istiyor ve Avrupa'da iyi bir kulüpte, bizde aldığından çok daha fazlasını alabilir. Bunu engelleyemeyiz" dedi. 
     Kulübün mali imkanlarının fazla olmadığını ifade eden Jaeggi, "Yine de bir kaç yüz bin avrodan dolayı Halil'in gitmesine izin verirsek aptal olmamız gerekir" diye konuştu. 
     Halil Altıntop ise "Henüz sözleşmemi uzatmayacağımı söylemedim. Ben burada kendimi iyi hissediyorum ve her halükarda sezon sonuna kadar oynayacağım. Ondan sonraki işlerimi danışmanıma bırakıyorum" dedi. 
     Takımının defans sorunları olduğunu da kaydeden Halil, "Ben gollerden sorumluyum, ancak defans üzerinde biraz çalışmamız lazım" şeklinde konuştu. 
     Tugay ve Emre’nin morali bozuk 
     İngiltere Premier Ligi’nde top koşturan temsilcilerimiz Tugay Kerimoğlu ve Emre Belözoğlu’nun yüzleri gülmüyor. Tugay’ın 67 dakika forma giydiği karşılaşmada Blackburn Rovers, Liverpool’a 1-0 mağlup oldu. Liverpool’un golü Cisse’den geldi. Emre’li Newcastle ise ligin yeni ekiplerinden Wigan’a boyun eğdi. Emre ikinci yarının başında oyuna alınmasına karşın etkili olamadı. 
     
     Diğer sonuçlar 

     Middlesbrough-Portsmouth 0-0. 
     Sunderland-M.United 1-3. 
     Tottenham-Everton 2-0. 
     West Bromwich-Arsenal 2-1. 

     
</TEXT>
</DOC>
