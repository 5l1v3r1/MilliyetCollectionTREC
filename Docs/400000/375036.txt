<DOC>
<DOCNO> 375036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sondun52.html </URL>
<DATE> 2005/09/02/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Molivyatis "Üyelik müzakerelerinin başlatılacağını tahmin ediyorum" 
</HEADLINE>
<TEXT>

     Yunanistan Dışişleri Bakanı Petros Molivyatis, "Türkiye’nin üyelik müzakerelerinin belirlenen tarihte başlatılacağını tahmin ettiğini" söyledi. 
     Molivyatis, gazetecilere yaptığı açıklamada, İngiltere’nin Cardiff kenti yakınlarındaki Newport kasabasında düzenlenen AB dışişleri bakanları gayriresmi toplantısında, bu konuda "istikrarlı bir görüşün hakim olduğunu" belirtti. 
     Petros Molivyatis şöyle konuştu 
     "Türkiye’nin Gümrük Birliği ek protokolüyle ilgili yükümlülüklerini yerine getirdiğinde ve daha sonra da hiçbir ayrım yapılmadan tüm üye ülkelere uygulandığından emin olunduğunda üyelik müzakerelerinin başlatılması gerektiği konusunda istikrarlı bir görüş hakim olduğu açık. Üyelik müzakerelerinin başlatılacağını tahmin ediyorum. Bu müzakereler AB koşullarına uyum sağlanacağı uzun bir süreç olacak. Biz, Yunanistan olarak inanıyoruz ki Türkiye koşullara tam olarak uyduğunda ve önceden belirlenen kriterleri yerine getirdiğinde, bu sürecin AB üyeliğiyle sonuçlanması mantıklı olacaktır." 
     
</TEXT>
</DOC>
