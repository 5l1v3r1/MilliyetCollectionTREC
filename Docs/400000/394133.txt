<DOC>
<DOCNO> 394133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sonspo06.html </URL>
<DATE> 2005/11/11/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Terimli Türkiye, son 3 maçını da kazandı... 
</HEADLINE>
<TEXT>

     Milli Takımlar Teknik Direktörü Fatih Terim, yarınki İsviçre maçıyla birlikte ay-yıldızlı ekibin başında 40. sınavına çıkacak. 
     A Milli Futbol Takımı, Fatih Terim yönetiminde oynadığı 39 maçta 20 galibiyet, 9 beraberlik, 10 yenilgi alırken, toplam 54 gol atıp, kalesinde 43 gol gördü. 
     
     RESMİ MAÇLAR 

     Fatih Terim yönetimindeki Türk Milli Takımı, yaptığı 16 resmi maçtan 8'ini kazandı, 4'ünde berabere kaldı, 4'ünü ise yitirdi. 
     Terimli Türkiye, resmi maçlarda toplam 24 gol atıp, kalesinde 17 gol gördü. 
     
     İKİNCİ DÖNEMİ 

     Türk Milli Takımı, 9 yılı aşkın bir aradan sonra yeniden ay-yıldızlı ekibin başına getirilen Terim yönetiminde ikinci dönemde oynadığı 3'si resmi, 2'si özel olmak üzere toplam 5 maçtan 3'ünü kazandı, 1'inde berabere kaldı, 1'ini ise yitirdi. 
     Terim yönetimindeki milliler, yaptıkları son 3 karşılaşmayı ise kazanmayı başardı. 
     A Milli Futbol Takımı, bu dönemde 18. Dünya Kupası Avrupa Elemeleri 2. Grup'ta Ukrayna ve Arnavutluk'u deplasmanda 1-0, 2006 Dünya Kupası finallerine ev sahipliği yapacak Almanya'yı ise İstanbul'daki özel maçta 2-1 yendi. 
     
</TEXT>
</DOC>
