<DOC>
<DOCNO> 385914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/astro/index.html </URL>
<DATE> 2005/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kararlılık gerekiyor 
</HEADLINE>
<TEXT>


Kova burcundaki Ay, arkadaşlıkları ve sosyal konuları desteklemekte. Yeni fikirlere açık olabileceğimiz bir gündeyiz. Öğleye doğru bazı engeller olsa da, akşam saatlerinde işbirliği var. 
Koç'lar için ortaklaşa konularda ve grup çalışmalarında verimli olacakları koşullar bulunuyor. Bu arada ileriye dönük projelerde yenilikten yana olmaları da destek görüyor. Boğa'lar iş hayatında kararlı olmalı ve hedeflerini iyi belirlemeli. Üstlerle ilişkilerine dikkat ederken, inatçılıktan kaçınmalarında fayda var. İkizler daha iyi enerjiler altındalar. Eğitimle ilgili projelerinde pozitif gelişmeler var. Yeniliklere açık olmaları da fayda sağlayıcı olabilecek. Yengeç'ler aceleci davranmaktan kaçınmalılar. Borç-alacak konularında kendilerini etkileyecek sonuçlara hazır olmalı ve maddi alanda ileriyi düşünerek hareket etmeliler. Aslan'lar bire bir ilişkiler açısından hareketli bir gündeler. Duygusal konularda tutarlı ve yapıcı yanlar öne çıkarken, hiçbir konuda acele etmemeleri lazım. Başak'lar için detay gerektiren konularda dikkatli olmaları gereken bir gün. İş ortamında yardımlaşmaya açık olmaları ve iyimserlikleri onları verimli kılacak. 
Terazi'ler bir an önce ellerindeki işleri tamamlamaktan yanalar. Bu sayede duygusal alanda heyecan yaşarken, yaratıcı konuların içinde yer bulabilecekler. Akrep'ler birçok konuda hızlı hareket etmek yerine beklemeyi denemeli. Bugün özenli olmaları gereken işler onları zorlayabilir. Özellikle eve ait sorumluluklar ve fedak rlıklar öne çıkıyor. Yay'lar iyimser günlerindeler. Kısa yolculuklar sıklaşırken, eğitimle ilgili projeler ağırlık kazanabilir ancak yakınların desteğine de ihtiyaçları olacak. Oğlak'lar maddi konularda gerçekçi olmalı ve riske girmemeli. Birikimlerini korumalı ve harcamalarında dengeli olmalılar. Kova'lar dikkat çekebilecekleri ve yeni girişimlerde bulunabilecekleri koşulları kullanmalı. Bu arada duygusal açıdan onları ilgilendiren konular da olacak. Balık'lar yeni girişimler düşünüyorlar ama dikkatli olmalılar. Bunun dışında geçmişle bağlantılı konular gündeme gelebilir, bu konuda kendilerini yıpratmaktan kaçınmaları lazım. 


</TEXT>
</DOC>
