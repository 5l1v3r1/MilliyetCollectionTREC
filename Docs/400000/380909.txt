<DOC>
<DOCNO> 380909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonspo03.html </URL>
<DATE> 2005/09/23/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Demirören İhanet edenler çamurda boğulur... 
</HEADLINE>
<TEXT>

     Herkes konuştu, o sustu Beşiktaş Başkanı Yıldırım Demirören, suskunluğunu bozdu Beşiktaş’ın kötülüğü üzerine politika kuranlar, boşa kürek çekiyorlar. Beşiktaş, birlik ve beraberlik demektir. Taraftar tepkisinde haklı, ama herkes sakin ve sabırlı olmalı. Çünkü güzel günler yakında'' Öyle bir 10 gün geçirdik ki, kabus gibiydi. 10 gün önce takımımız şampiyon ilan edildi. Ailton yüzyılın golcüsü, Çalımbay da en başarılı hocaydı. Üç maç kaybettik, her şey tersine döndü. Bu kez de dibe vurulmak istendik. 10 gün önce göklere çıkartılırken bir yerlere gelmediğimiz gibi, şimdi de dibe vurmadık. Asla vurmayacağız...'' Her antrenör başarı için çalışır. Yıllarca bu takımın forması altında ter akıtan Rıza Çalımbay da bu nedenle görevinin başında. Elbette hataları olmuştur, kendisi de bunların farkında. Ancak her şeyi bir kişiye mal etmek doğru değil. Şimdi yapılması gereken tek şey var Hocamıza sahip çıkmak. Bu konuda camiamız bize destek olmalı.'' Sadece Beşiktaş’ın değil, her büyük kulübün B Planı olmalıdır. Bizim de var elbette. Ancak bu plan, olağandışı durumlarda devreye girecektir. Büyük şirketler de, hatta ülke yönetimleri de böyle çalışır. Günlerdir yönetim, teknik heyet ve oyuncular hep beraberiz. Şapkayı önümüze koyduk, her şeyi konuştuk. Güzel günler yakında.'' Ligde liderin 8 puan gerisindeyiz. UEFA’da avantajlı durumda değiliz. Tüm bunlar, son üç maçın faturası. Fakat önümüzde bu durumu düzeltebilecek maç, süre, bilgi birikim, teknik heyet ve oyuncu kadrosu var. Önemli olan, gücü etkili kullanmak. Taraftar tepkisinde haklı, ama sakin ve sabırlı olmalılar. Beşiktaşlılık bunu gerektirir.'' Bazı oyuncuların kadro dışı bırakılacağı söyleniyor. Şu an böyle bir düşüncemiz yok. Beşiktaş’ın kötü günü gelsin de ortalığı karıştıralım’ mantığı içinde olanlar, takımın içten sabote edildiğini bile iddia ediyor. Bu, en büyük ihanettir. Bu iddiaların sahiplerini ispata davet ediyorum. Yoksa kendi çamurlarında boğulurlar.'' İyi günlerde başarıyı sahiplenmek kolay. Bir - iki maçın sonucuna bakarak politika yapmak da öyle. Beşiktaş Kulübü’nün kötülüğü üzerine politika kuranlar, boşa kürek çekiyorlar. Şimdi kongreyi, başkanlığı, iktidarı, muhalefeti konuşma zamanı değil. Şimdi tek yumruk olmanın günüdür. Camiamız bu tür kişilere prim vermez.'' 
     
</TEXT>
</DOC>
