<DOC>
<DOCNO> 359605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/sondun11.html </URL>
<DATE> 2005/07/09/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Rice Kuzey Kore'ye saldırma niyetimiz yok... 
</HEADLINE>
<TEXT>

     ABD Dışişleri Bakanı Condoleezza, Kuzey Kore'ye saldırma niyetleri bulunmadığını söyledi. 
     Kuzey Kore'nin nükleer programıyla ilgili görüş alışverişinde bulunmak üzere bugün Asya ülkelerini ziyarete başlayacak Rice, kendisini Çin'e götüren uçakta gazetecilere değerlendirmede bulundu. 
     ABD Başkanı George Bush'un 2002'de ABD'nin Kuzey Kore'ye saldırma ya da bu ülkeyi istila etme niyeti olmadığını söylediğini hatırlatan Rice, Washington yönetiminin Kuzey Kore'yi "bağımsız bir ülke" olarak gördüğünü belirtti. 
     ABD'nin Kuzey Kore'ye nükleer görüşmeler için masaya oturması amacıyla takvim dayatmadığını kaydeden Rice, görüşmelere yeniden başlanması için kapının açık olduğunu söyledi. 
     
</TEXT>
</DOC>
