<DOC>
<DOCNO> 362750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/soneko44.html </URL>
<DATE> 2005/07/20/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Yılın ilk yarısında konsolide bütçe toplam borç stoku 323.5 milyar YTL 
</HEADLINE>
<TEXT>

     Hazine, 2005 yılının ilk yarısında konsolide bütçe toplam borç stokunun 323.5 milyar YTL olduğunu bildirdi Hazine Müsteşarlığı, 30 Haziran itibariyle konsolide bütçe toplam borç stokunu açıkladı. 
     Buna göre, toplam borç stokunun 196,8 milyar YTL tutarındaki kısmı Türk Lirası cinsinden, 119,9 milyar YTL tutarındaki kısmı döviz cinsinden ve geriye kalan 6,8 milyar YTL tutarındaki kısmı ise dövize endeksli borçlardan oluştu. 
     2005 Haziran sonu itibariyle toplam borç stokunun yüzde 48,2'si piyasaya, yüzde 24,4'ü ise kamu kesimine olan iç borçlardan oluşurken, dış borçların ağırlığı yüzde 27,4 olarak gerçekleşti. 
     323.5 milyar YTL tutarındaki toplam borç stokunun 234.8 milyar YTL'si iç borç, 88.7 milyar YTL'si de dış borç stokundan oluştu. 
     İç borç stokunun 155.8 milyar YTL'si piyasaya, 79 milyar YTL'si de kamu kesimi borç stokunu kapsadı. 
     88.7 milyar YTL tutarındaki dış borç stokunun 48.2 milyar YTL'si kredi, 40.5 milyar YTL'sini de tahvil oluştu. 
     Kredinin 22.6 milyar YTL'si IMF kredisi olmak üzere 32.9 milyar YTL tutarında uluslararası kuruluşları, 7.7'şer milyar YTL'si hükümet kuruluşları ile ticari kuruluşları kapsadı. 
     
</TEXT>
</DOC>
