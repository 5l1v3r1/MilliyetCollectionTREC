<DOC>
<DOCNO> 386024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sondun23.html </URL>
<DATE> 2005/10/12/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
ABD Dışişleri Bakanı Rice Pakistan'da 
</HEADLINE>
<TEXT>

     ABD Dışişleri Bakanı Condoleezza Rice, depremden zarar gören Pakistan'a istediği zaman daha fazla yardım yapılacağını taahhüt etti. 
     Orta Asya turuna çıkan Rice, Afganistan'dan geldiği Pakistan'ın başkenti İslamabad'da, Devlet Başkanı Pervez Müşerref, Başbakan Şevket Aziz ve diğer yetkililerle görüştü. 
     Rice, liderlerle görüşmesinden sonra Aziz ile birlikte düzenlediği basın toplantısında, kendilerinden çadır, su, battaniye ve temizlik malzemesi istendiğini belirterek, ABD'nin yardım için elinden geleni yapacağını söyledi. 
     ABD'de de doğal afetler meydana geldiğini hatırlatan Rice, "İstediğiniz an yanınızda olacağız. Bugün de, yarın da sizle olacağız" dedi. 
     Rice, Güney Asya'da geçen cumartesi meydana gelen şiddetli depremden bu yana Pakistan'ı ziyaret eden ilk yüksek düzey yetkili oldu. 
     ABD, terörle mücadelede kilit müttefiki Pakistan'a, depremin ardından 50 milyon dolar yardım taahhüt etmiş kurtarma çalışmalarında yardımcı olmak üzere 8 helikopter göndermişti. 
     
</TEXT>
</DOC>
