<DOC>
<DOCNO> 380724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/ekonomi/eko11.html </URL>
<DATE> 2005/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan satışlarında engel kalmadı 
</HEADLINE>
<TEXT>


ANKARA ANKA 

Tasarruf Mevduatı Sigorta Fonu'nun TMSF elinde bulunan Uzanlar'a ait şirketlerin satışının önünde hukuki engel kalmadığı bildirildi. Yargıtay, Uzanlar'ın, Standart Alüminyum Fabrikası'nı satış kararının iptali için açtığı kararda yerel mahkemenin verdiği davayı ret kararını onayladı. 
Alüminyum levha ve folyo üretimi yapan Standart Alüminyum, 62 milyon 750 bin YTL'ye 8 Haziran 2005 tarihinde açık artırma yöntemiyle satışa çıkarılmıştı. Fabrikanın satılmasının ardından Kemal Uzan, Gebze İcra Hakimliği'ne, Standart Alüminyum Sanayi ortağı sıfatıyla ihalenin feshi davası açıldı. 
Ancak Uzan'ın bu isteğini mahkeme reddetti. Yargıtay 12. Hukuk Dairesi, yerel mahkemenin kararını onayarak TMSF'nin yaptığı satış işlemine yönelik hukuki bir engel olmadığına karar verdi. 
TMSF açıklamasında, kararın Uzan varlıklarının satılmasının önünde hukuki bir engel olmadığını bir kere daha ortaya koyduğu ifade edildi. 


</TEXT>
</DOC>
