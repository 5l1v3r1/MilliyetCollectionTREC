<DOC>
<DOCNO> 395949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/siyaset/siy01.html </URL>
<DATE> 2005/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Seçime hazırlanıyor' 
</HEADLINE>
<TEXT>


Erdoğan'ın "ulema" açıklamasını yorumlayan üst düzey bir AB yetkilisi, "Türkiye, AİHM'nin türban kararına tam uymak zorunda. Erdoğan seçime hazırlanıyor izlenimi veriyor" dedi 

GÜVEN ÖZALP Brüksel 


Başbakan Recep Tayyip Erdoğan'ın "ulema" açıklaması AB'de de hoş karşılanmadı. AB yetkilileri, AİHM'nin verdiği kararların Türkiye açısından bağlayıcı olduğunu vurgulayarak, Erdoğan'ın bu sözlerle seçime hazırlandığı izlenimi verdiğini savundu. 
Türkiye dosyasının tüm unsurlarına h kim üst düzey bir AB yetkilisi, insan hakları konusunda AB'nin referans kaynağının Avrupa Konseyi olduğunu, Türkiye'nin de bu örgüte üye olduğunu hatırlattı. Yetkili, "Sistemin işleyişi ve kuralları belli. Bu bağlamda Türkiye diğer konulardaki kararlarda olduğu gibi AİHM'nin türban konusunda aldığı karara da tam olarak uymak zorundadır" dedi. 
Demokratik Avrupa'nın insan hakları doktrinini şekillendiren kurumun Avrupa Konseyi olduğunun altını ısrarla çizen yetkili, "Türkiye, bu örgütün bir kurumu olan AİHM'nin işleyişini ve karar alış yöntemini biliyor. 
Mahkemenin kararlarını son günlerde yaşandığı gibi sistemle pek de bağlantılı olmayan yaklaşımlarla tartışmaya açmanın yararlı olduğuna inanmıyoruz" diye konuştu. 

'Mesajlar dikkat çekici' 
Erdoğan'ın son dönemde, "dini tonu yüksek" mesajlar vermesinin dikkat çekici olduğunu belirten yetkili, "Verdiği mesajlara bakıldığında, kendi seçmenlerini etkileme potansiyeli yüksek din unsuru ve milliyetçilik, ön planda tutuluyor. Ne zaman dinle ilgili bir konu olsa Türkiye'de gerginlik arttı. Ancak AKP, din dozu yüksek mesaj verdiği alanlarda bir kazanım elde edemedi" ifadelerini kullandı. 
Danimarka basınında yer alan ve hükümetin tepkisini çeken Hazreti Muhammed karikatürlerine de değinen yetkili, "Her şeyden önce bu karikatürlerin berbat ve kötü niyetle yapılmış olduklarının hakkını vermek lazım. Ancak Danimarka hukuk devleti. İfade özgürlüğünün sınırlarını belirleyen yasalara sahip. Dolayısıyla soruna çözüm Danimarka yargısı aracılığıyla aranmalıydı" dedi. 

'Şik yetin anlamı yok' 
Danimarka Başbakanı Anders Fogh Rasmussen'in tavrına destek veren yetkili, "Konuyu Rasmussen'e şik yet etmenin hiçbir anlamı yok. Çünkü onun yapabileceği bir şey yok. Başbakan'ın devreye girerek karikatürlerin cezalandırılmasını sağlaması gibi olaylara maalesef Türkiye'de rastlayabiliyoruz. Ancak bu Danimarka gibi bir ülke için hayal bile edilemez" diye konuştu. 


</TEXT>
</DOC>
