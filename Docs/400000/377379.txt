<DOC>
<DOCNO> 377379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sontur21.html </URL>
<DATE> 2005/09/10/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Kadıköy'de trafik kazası 1 ölü, 1 yaralı... 
</HEADLINE>
<TEXT>

     Kadıköy'de meydana gelen trafik kazasında 1 kişi öldü, 1 kişi yaralandı. 
     AA muhabirinin edindiği bilgiye göre, Rıza Kıran'ın 57 kullandığı 34 AS 7040 plakalı otomobil, Tuzcuoğlu mevkiinde TEM Otoyolu bağlantı yolundan Bostancı yönüne inerken, aynı yoldan yukarıya çıkmakta olan Tuğrul Demirel idaresindeki 34 AP 2219 plakalı otomobille çarpıştı. 
     Kazada otomobil sürücülerinden Kıran, aracında sıkışarak hayatını kaybetti. Aynı araçtaki eşi Fatma Kıran 52 ise kazada yaralandı ve Haydarpaşa Numune Hastanesi'ne kaldırıldı. 
     Bu arada, kazada hayatını kaybeden Rıza Kıran'ı bulunduğu yerden çıkarmak isteyen vatandaşların çabaları yetersiz kaldı. Kıran'ın cesedi, polis ve itfaiye ekiplerinin yaklaşık 20 dakika süren çalışmaları sonucu araçtan çıkarılarak Göztepe Eğitim ve Araştırma Hastanesi morguna götürüldü. 
     Öte yandan, kazayı duyarak olay yerine gelen Rıza Kıran'ın oğlu ile kardeşi, uzun süre gözyaşı döktü. 
     Otomobili bariyerlere çarparak durabilen diğer sürücü Demirel ise ifadesi alınmak üzere İçerenköy Polis Merkezi'ne götürüldü. 
     
</TEXT>
</DOC>
