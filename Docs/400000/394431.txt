<DOC>
<DOCNO> 394431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/ekonomi/eko03.html </URL>
<DATE> 2005/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğtaş, Almanya'da mobilya şirketi kurdu 
</HEADLINE>
<TEXT>


EKONOMİ SERVİSİ 

Mobilya şirketi Doğtaş, Almanya'da "Möbelverteiebes" MD isimli bir şirket kurdu. Şirketin başına Alman mobilya pazarının tecrübeli ismi Arthur Hecht'i geçiren Doğtaş, yıllık hacmi 85 milyar euro olan Alman mobilya pazarından pay almaya çalışacak. 
Doğtaş Yönetim kurulu Başkanı Davut Doğan, Doğtaş'ın Almanya'da daha çok Türkler arasında tanındığını, Alman tüketicilere de ulaşmak istediklerini söyledi. 
Almanya'nın Köln kentinde 2006'da düzenlenecek uluslararası mobilya fuarına yeni markalarıyla katılacaklarını belirten Doğan, "Bu fuarda ilk kez MD markasıyla Alman mağaza zincirlerinin karşısına çıkacağız. Fuardan olumlu sonuçlar bekliyoruz" dedi. 
MD şirketinin Genel Müdürü Arthur Hecht de , Köln Fuarı için Alman kullanıcının seveceği özel modeller tasarladıklarını, hazırlıkların 3 aydır devam ettiğini söyledi. 


</TEXT>
</DOC>
