<DOC>
<DOCNO> 391972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/soneko17.html </URL>
<DATE> 2005/11/03/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Asya Kalkınma Bankası Kuş gribi salgınının faturası ağır olur 
</HEADLINE>
<TEXT>

     Asya Kalkınma Bankası AKB kuş gribinin yayılmasının ekonomik faturasının ağır olacağını bildirdi. 
     AKB'nin konuyla ilgili raporunda, insanlara bulaşan bir kuş gribi salgını çıkması durumunda Asya ekonomilerinin 283 milyar dolarlık zarar göreceği ve dünya ekonomisinin durgunluğa girebileceği uyarısı yapıldı. 
     Raporda, görece sınırlı bir salgının bile, Asya ülkelerinde tüketim, yatırım ve ticaret üzerinde ağır sonuçlarının olacağı belirtilirken, muhtemel bir salgında en ağır zararı ihracata dayanan ekonomileriyle Honk Kong ve Singapur'un göreceği ifade edildi. 
     AKB'nin tahminlerine göre, insanlara bulaşan olası bir kuş gribi salgınının çıkması durumunda, gelecek yıl Asya bölgesinde toplam Safi Yurtiçi Hasıla GSYİH yüzde 6.5 gerileyecek. Salgın, küresel GSYİH'de yol açacağı azalmanın da yüzde 0.6'yı bulabileceği kaydediliyor. 
     
</TEXT>
</DOC>
