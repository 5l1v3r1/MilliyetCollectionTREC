<DOC>
<DOCNO> 361685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sonspo12.html </URL>
<DATE> 2005/07/16/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Olaylı maçtakı bıçaklı taraftara bin YTL para ve 6 ay men cezası verildi 
</HEADLINE>
<TEXT>

     İkinci Futbol Ligi B Kategorisi B Grubu'nda Orduspor ile Eskişehirspor arasında yapılan karşılaşmada elinde bıçakla sahaya giren taraftara, bin YTL para cezası ile 6 ay müsabakalardan men cezası verildi. 
     Edinilen bilgiye göre, 15 Mayıs'ta Ordu 19 Eylül Stadı'nda oynanan ve çıkan olaylar sonucu Eskişehirspor'un ikinci yarı sahaya çıkmaması nedeniyle yarıda kalan karşılaşmada, elinde bıçakla sahaya girdiği belirlenen Adnan Temel'e, İl Spor Güvenlik Kurulu'nca hakkında para ve spor müsabakalarından men cezası verildi. 
     Vali Yardımcısı Metin Arslanbaş başkanlığında toplanan İl Spor Güvenliği Kurulu tarafından, Temel hakkında bin YTL para cezası ve 6 ay süresince tüm spor müsabakalarından men cezası uygulanmasına karar verildi. 
     
</TEXT>
</DOC>
