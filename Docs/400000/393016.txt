<DOC>
<DOCNO> 393016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sondun17.html </URL>
<DATE> 2005/11/08/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Olaylar Paris'te azalıyor... Fransa'da dün gece 1173 araç ateşe verildi 
</HEADLINE>
<TEXT>

     Paris banliyölerinde başlayan ve daha sonra ülke geneline yayılan protesto eylemlerinin 12'inci gecesinde 1173 aracın ateşe verildiği açıklandı. 
     Polis, dün geceki olaylarda 330 kişinin sorgulandığını bildirdi. Dün geceki olaylar sırasında 12 polis yaralandı. 
     Şiddet olaylarının Paris bölgesinde azalırken, diğer kentlerde artış gösterdiği gözleniyor. 
     Dün gece Paris'te 240, diğer kentlerde ise 933 araç ateşe verildi. Bir önceki gece, ülke genelinde 1400 araç ateşe verilmişti Fransa'da bakanlar kurulu, alınacak güvenlik önlemlerini görüşmek üzere bugün olağanüstü toplanacak. 
     Başbakan Dominique de Villepin, dün yaptığı açıklamada, Fransa'da ülke geneline yayılan şiddet olaylarını durdurmak üzere 9500 polis ve jandarma konuşlandırıldığını ve gerekli yerlerde sokağa çıkma yasağı için izin verilebileceğini söylemişti. 
     
</TEXT>
</DOC>
