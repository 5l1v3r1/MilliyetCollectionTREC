<DOC>
<DOCNO> 353004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonspo36.html </URL>
<DATE> 2005/06/17/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Brezilya'nın yeni Pele'si Robinho 
</HEADLINE>
<TEXT>

     LEIPZEIG DHA 

SANTOS’ta oynayan 21 yaşındaki Robinho lakaplı Robson De Souza, Yunanistan maçında sergilediği futbolla izleyenleri büyüledi. 
     Bir zamanlar Fenerbahçe’yi çalıştıran Brezilya Milli Takımı Teknik Direktörü Carlos Alberto Parreira, yeni yıldız adayı için, Süper Yetenek'' derken, efsanevi Pele de ilginç bir yorum getirdi, Ona bakarken kendimi görüyorum'' FIFA tarafından 7’ncisi düzenlenen Konfederasyon Kupası’nda, Brezilya’nın son Avrupa Şampiyonu Yunanistan’ı 3-0 yendiği maçın ikinci golünü atan genç yıldız Robinho maça damgasını vuran isim oldu. Genç oyuncu ayrıca maçın adamı da seçildi. 
     Brezilya’nın Santos takımında forma giyen 21 yaşındaki Robinho lakaplı Robson de Souza için efsane futbolcu Pele Son yıllarda gördüğüm en iyi futbolcu. O’nda kendimi görüyorum'' diye bahsediyor. Konfederasyon Kupası’nın ilk maçında da gösterdiği performansla futbolseverlerin beğenisini toplayan Brezilyalı futbolcu, futboldaki üstün yeteneklerini Tanrı’dan bir hediye'' olarak nitelendiriyor. 
     İspanya’nın Real Madrid takımı başta olmak üzere birçok Avrupa kulübünün peşinden koştuğu genç golcü, futbol hayatına başladığı Santos takımında top koşturuyor. 2001 yılında Santos’un alt yapısında futbol hayatına başlayan Robinho, 2002 yılında Santos’un A takımına yükselerek, oynadığı 29 lig maçında 9 gol attı. 2003 yılında ise Santos forması altında 32 lig maçına çıkan genç yıldız 9 gol kaydetti. 2003 yılında Libertadores Kupası’nda 14 maçta 3 gol atan Brezilyalı futbolcu, en iyi performanısına ise 2004 yılında yine Santos formasıyla ulaştı. Ligde oynadığı 37 maçta 21 gol atan Robinho, Paulista Şampiyonası’nda 7, Libertadores Kupası’nda ise 4 gol kaydetti. Genç yıldız aynı yıl, Yılın en iyi Brezilyalı futbolcusu'' seçilerek Ba lon de Oro'' ödülünün sahibi oldu. Robinho bu sezon ise ligde oynadığı 5 maçta 3 gol atarken, Libertadores Kupası’nda 9 maçta 6, Paulista Şampiyonası’nda ise 14 maçta 11 gol kaydetti. 
     Öte yandan geçen sene Real Madrid tarafından transfer teklifi alarak yıldızı parlayan Robinho’nun, tekliften sonra annesi Marina Lima de Souza, fidyeciler tarafından kaçırılıp, 41 gün sonra serbest bırakılmıştı. 

     
</TEXT>
</DOC>
