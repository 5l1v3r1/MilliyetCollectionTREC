<DOC>
<DOCNO> 365339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sondun38.html </URL>
<DATE> 2005/07/29/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Rühe Türkiye ile müzakereler başladığında hedef tam üyelik 
</HEADLINE>
<TEXT>

     Alman federal meclisi Dış İlişkiler Komisyonu Başkanı Volker Rühe, Türkiye ile AB üyelik müzakerelerine başlandığında hedefin üyelik olacağını söyledi. 
     Eski Savunma Bakanı Rühe, Süddeutsche Zeitung gazetesine yaptığı açıklamada, üyesi olduğu Hıristiyan Demokrat Birlik Partisi'nin CDU Genel Başkanı Angela Merkel'in Türkiye'nin AB üyeliğine karşı olan tutumunun hatırlatılması üzerine, ''İnsan iktidara geldiğinde özellikle dış politikada dünyayı başka türlü görür. Türkiye ile müzakereler ekim ayında başladığında hedef üyelik olacaktır'' dedi. 
     Bunun dışında başka bir müzakere hedefi olmadığını ifade eden Rühe, ''Hedef açık ve belirgindir. Birlik partileri CDU CSU yönetimindeki bir hükümet de bunu desteklemelidir. Schaeuble'nin Washington'da sözünü ettiği gibi hızlı bir üyelik de söz konusu değildir'' diye konuştu. 
     
</TEXT>
</DOC>
