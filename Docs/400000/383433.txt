<DOC>
<DOCNO> 383433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/ekonomi/eko02.html </URL>
<DATE> 2005/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel, dış borçta devleti geçti 
</HEADLINE>
<TEXT>


2001 yılından sonra hızlı bir dış borçlanma sürecine giren özel sektörün dış borçları 74 milyar doları aştı ve ilk kez bu yıl haziran sonunda kamu sektörünün borçlarını geçti 

ANKARA ANKA 

2001 krizini izleyen yıllarda hızlı bir dış borçlanma sürecine giren özel sektörün dış borçları bu yıl haziran sonunda 74 milyar dolarla ilk kez Hazine ve diğer kamu kurum ve kuruluşlarının toplam dış borcunu aştı. 
Hazine verilerine göre 2001'den sonra özel sektörün dış borçlarında 30.9 milyar dolarlık büyüme oldu. Kamu sektörünün dış borçları ise 24 milyar 475 milyon dolar arttı. Böylece 2001 yılı sonunda 46 milyar 164 milyon dolar olan dış borç stoku, bu yıl haziran sonunda 70 milyar 639 milyon dolara çıktı. Özel sektörün dış borçlarında bu dönemde yaşanan büyümenin 13 milyar 796 milyon dolarlık kısmı bankacılık ve diğer finansal sektörün borçlarındaki artıştan kaynaklandı. 
Bankalar ve finansal kuruluşların 2001 yılı sonunda 12 milyar 786 milyon dolar olan dış borçları bu yıl haziran sonunda 26 milyar 582 milyon dolara çıktı. Reel sektördeki kuruluşların dış borç stoku ise aynı dönemde 17 milyar 156 milyon dolarlık büyümeyle 47 milyar 509 milyon dolar oldu. 

Kamunun 70.6, özel sektörün 74 milyar dolar dış borcu var Milyon dolar 2001 2005 Değ. Kamu 46.164 70.639 24.475 MB 24.323 17.088 -7.235 Özel 43.139 74.091 30.952 Toplam 113.626 161.819 48.192 

</TEXT>
</DOC>
