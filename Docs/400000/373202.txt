<DOC>
<DOCNO> 373202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sontur51.html </URL>
<DATE> 2005/08/26/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Havuz kenarındaki elektrik direği can aldı 
</HEADLINE>
<TEXT>

     Niğde'de, serinlemek için girdiği bahçe havuzunun kenarında bulunan direkteki akıma kapılan MEDAŞ işçisi öldü. Akıma kapılan arkadaşını kurtarmak isteyen kişi de yaralandı. 
     Merkeze bağlı Kayardı Bağları bölgesinde, Halil Büyüköztekin'e ait bahçede bulunan havuza, arkadaşlarıyla birlikte serinlemek için giren Adem Bolat 36 , havuz kenarındaki elektrik direğine tutundu. 
     MEDAŞ Niğde Müessese Müdürlüğü'nde şoför olarak çalıştığı öğrenilen Bolat, elinin ıslak olması sonucu elektrik akımına kapılması sonucu olay yerinde öldü. 
     Akıma kapılan arkadaşı Adem Bolat'a yardım etmek isterken yaralanan Şenol Özdemir ise Niğde Devlet Hastanesi'nde tedavi altına alındı. 
     Olayla ilgili soruşturma başlatıldığı bildirildi. 
     
</TEXT>
</DOC>
