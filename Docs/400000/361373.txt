<DOC>
<DOCNO> 361373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/soneko32.html </URL>
<DATE> 2005/07/15/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Dışbank'ın adı "Fortis Bank" olacak... 
</HEADLINE>
<TEXT>

     Türk Dış Ticaret Bankası A.Ş.'nin adı ,''Fortis Bank A.Ş.'' olarak değiştirilecek. 
     Dışbank'tan Borsa'ya gönderilen açıklamada, Yönetim Kurulu'nun bugün yapılan toplantısında, bankanın, ''Türk Dış Ticaret Bankası A.Ş.'' olan adının ''Fortis Bank A.Ş.'' olarak değiştirilmesine, bu amaçla gerekli izinler alındıktan sonra genel kurulun olağanüstü toplantıya çağrılmasına karar verildiği bildirildi. 
     Açıklamada, Genel Kurul Toplantısı'nın 2 Eylül 2005 tarihinde yapılacağı belirtildi. 
     Öte yandan toplantıda, Mare Amoine Paul Bellis ve Christian Schaack'ın Yönetim Kurulu üyeliklerine seçilmelerine ve kendilerine 1. derece imza yetkisi verilmesine, Karel August Maria De Boeck'in Yönetim Kurulu Başkanlığı'na, Jozef Maria Alfons Clijsters'in Yönetim Kurulu Başkan Yardımcılığı'na seçilmelerine, Yönetim Kurulu Başkan Yardımcısı Çetin Hacaloğlu ve Üye Kaan Cesur'un istifalarının kabul edilerek 1. derece imza yetkilerinin iptal edilmesine karar verildiği kaydedildi. 
     
</TEXT>
</DOC>
