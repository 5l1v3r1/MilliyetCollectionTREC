<DOC>
<DOCNO> 366704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/soneko30.html </URL>
<DATE> 2005/08/03/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Hazine nakit dengesi Temmuz'da 1.7 milyar açık verdi... 
</HEADLINE>
<TEXT>

     Hazine nakit dengesi, Temmuz ayında 1.7 milyar Yeni Türk Lirası YTL açık verirken, faiz dışı fazla ise 2.1 milyar YTL oldu. 
     Ocak-Temmuz 2005 döneminde ise nakit dengesi 9.8 milyar YTL açık verirken, 17.3 milyar YTL faiz dışı fazla oluştu. 
     Hazine Müsteşarlığı verilerine göre, Temmuz ayında nakit bazda toplam 10.5 milyar YTL gelir elde edilirken, 8.4 milyar YTL faiz dışı harcama yapıldı ve 2.1 milyon YTL faiz dışı fazla oluştu. 
     Toplam 3.8 milyar YTL faiz ödemesinden sonra, Hazine nakit dengesi 1.7 milyar YTL açık verdi. 
     Temmuz ayında nakit açığı net borçlanma ve kamu kullanımı ile finanse edilirken aynı dönemde kasa bank hesaplarında 365 milyon YTL değişim meydana geldi. 
     
     OCAK-TEMMUZ DÖNEMİ 
     Bu yılın Ocak-Temmuz döneminde, nakit bazda toplam 70.7 milyar YTL gelir elde edildi, .4 milyar YTL faiz dışı harcama yapıldı ve 17.3 milyar YTL faiz dışı fazla oluştu. 
     Bu dönemde toplam 27.1 milyar YTL faiz ödemesinden sonra Hazine nakit dengesi 9.8 milyar YTL açık verdi. 
     Bu gelişmeler sonucunda, Ocak-Temmuz 2005 döneminde nakit açığı ağırlıklı olarak net borçlanma ile finanse edilirken aynı dönemde kasa banka hesaplarında 4.8 milyar YTL değişim meydana geldi. 
     
</TEXT>
</DOC>
