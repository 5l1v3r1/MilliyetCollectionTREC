<DOC>
<DOCNO> 376334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sondun14.html </URL>
<DATE> 2005/09/07/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Washington Post Pamuk hakkındaki suçlamalar rezillik 
</HEADLINE>
<TEXT>

     Yazar Orhan Pamuk’un Ermeni sorununa ilişkin açıklamaları nedeniyle hakkında dava açılmasının yankıları sürüyor. Başyazasında konuyu değerlendiren Washigton Post gazetesi de, Pamuk hakkındaki suçlamaları "rezillik" olarak nitelendirdi ve davanın durdurulması için Türk hükümetinden elinde geleni yapmasını istedi. 
     Washington Post, "Türkiye için Özgür İfade" başlıklı başyazısında Orhan Pamuk’un açıklamalarının "yumuşak" olmasına karşı Türkiye’de bir fırtına yarattığını belirtti. 
     Türk yasaları uyarınca Pamuk hakkında getirilen suçlamalara ilişkin yorum bile yapamadığını kaydeden gazete, "Sayın Pamuk’un yargılanması elbette ki rezilliktir. Suçlamalar, münküm olan en kısa süre içinde kaldırılmalı" ifadesini kullandı. 
     Pamuk hakkında yapılan yasal işlemlerin Türkiye’nin uluslararası anlaşmalarının ifade özgürlüğüne ilişkin maddelerine uyma taahhütlerine ters düstüğü belirtilen başyazasında Türkiye’nin AB’ye yanlış bir sinyal gönderdiği savunuldu. 
     Washington Post, Pamuk hakkındaki yasal işlemlerin zamanlanmasının kuşkular yarattığını savunurken de şunları yazdı 
     "Bu, hükümetin, suçlamaları getiren savcıyı kontrol etmemekle birlikte bu davayı ve bunun gibi diğer davaları durdurmak için elinden geleni yapmasını daha da önemli kılıyor. Tükiye, son yıllarda ifade özgürlüğünü korumak için ceza kanunu reformu dahil, önemli ilerleme sağladı. Sayın Pamuk hakkında getirilen suçlamalar, katedecek daha ne kadar yol olduğunu gösteriyor." 
     
</TEXT>
</DOC>
