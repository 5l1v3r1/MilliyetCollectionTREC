<DOC>
<DOCNO> 369161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/spor/spo08.html </URL>
<DATE> 2005/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir roman gibi... 
</HEADLINE>
<TEXT>


Feryal Pere Radikal Spor'un Fenerbahçe sevdalısı olarak arz-ı endam ediyor. Ya da bir köşede saçaklanıyor diyelim. Tribünden bir yazar olmanın nasıl bir şey olduğunu konuştuk. Öğrendik ki renk sevgisi ve aşkıyla da yazılabilir ama kulüp yazarı olunmayabilirmiş 

HAKAN DİLEK 


Geçenlerdeki yazınıza çok güzel bir başlık atmıştınız siz hiç bayrak ütülediniz mi İçerikte de başka bir tarzınız var... Yazarın halleriyle taraftarın hallerini buluşturuyorsunuz.. 
Ben bayrak ütülemedim ama artık nasıl bir şey olduğunu anladım. Büyük törenler olmasa bile kendi kendine bayrak ütülemenin nasıl bir duygu olduğunu anlamak asgari bir saygı sağlıyor. 
En büyük aşkımıza ithaf ettiğimiz o saygılı halleri çok seviyor ve beğenimi göstermek istiyorum. 

Güneşte futbolu konuşuyoruz... Bazı futbolcuların gölgede futbol oynamayı sevdiği söylenirdi. Eskiden mesela bir Yusuf Tunaoğlu vardı. 
O gözleriyle bunu hak ediyordu zaten-gülüyor- 
Atilla Gökçe'nin deyimiyle 'yeşil gözlü kartal' ama kızı tekzip etmiş Yusuf mavi gözlüymüş. 
Menekşe hareler varmış içinde... 

Evet oyunu güzelleştiren futbolcu sayısı giderek azalıyor ve birbirine benzeyenlerin sayısı da giderek artıyor 
Allah'tan Gana ve Surinamlı oyuncular var da...-gülüyor- 

Tribündesiniz ama kulüp taraftarlığı-yazarlığı değil sizinkisi. Nasıl bir şey tribünde olmak ve takım sevgisi renk sevgisi için yazmak 
Tribünde olmayı çok seviyorum. Başka bir yerde de olamam herhalde. Yazılarıma katlanılmasının bir sebebi de tribünde olmam herhalde. 

Nasıl tepkiler alıyorsunuz 
Şikayetlerini Radikal'in ana sayfasında beğenilerini maillerle bana iletiyorlar.-gülüyor- 

Peki sert yazılar yazar mısınız Rakibin achilleusuna ve tendonuna yönelecek kelimeler... 
Onlar sadece yavrularımın -futbolcuları kastediyor- sakatlık korkusunu anlatıyor bana. Hiç öyle bir tarzım olamaz. Önce Pierre ardından Nicolas... Kan ağlıyoruz... 

Nasıl bir sevgidir bu 
Futbolu ve Fenerbahçe'yi çok seviyorum. Benimkisi iki rengin sevgisi değil sadece ben iki renkten birinin bir parçası olmak istiyorum. 

Neden ve nasıl yazmaya başladınız 
Önce kendim için. Çünkü en iyi sonuçlarda bile Fenerbahçe'yi yerin dibine batıran yazılar görüyordum ve bu benim canımı çok acıtıyordu. 

Yapmayın Fenerbahçe kazandığında satış artar diye yaygın bir kanı vardır... 
Kesinlikle bir aldatmaca. Medya Fenerbahçelidir lafı koca bir balondur. Tamam medyada çok Fenerbahçeli var ama zaten "çok Fenerbahçeli var "-gülüyor- Önemli yerlerde de Fenerbahçeliler var ama yazarlar bir Galatasaray yazarı gibi Fenerbahçe'yi göklere çıkarmıyorlar. 

Peki İslam Çupi'nin "Bu abluka dağıtılacak " sözü gerçekten böyle bir durum için mi söylenmiştir 
Evet tam da bunun için. Belli ki ustanın canı yanmış. Fenerbahçeli medya gerçekliği olmayan bir şehir efsanesi. 



</TEXT>
</DOC>
