<DOC>
<DOCNO> 377046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/soneko22.html </URL>
<DATE> 2005/09/09/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
IMF, konut kredilerindeki artışı sorguladı 
</HEADLINE>
<TEXT>

     IMF Türkiye Masa Şefi Lorenzo Giorgianni başkanlığındaki heyet Zorlu Holding Yönetim Kurulu Başkanı Ahmet Nazif Zorlu ve Denizbank yöneticileriyle görüştü. 
     Denizbank Genel Müdürlüğü’nde yapılan görüşmenin ardından açıklama yapan Denizbank Genel Müdürü Hakan Ateş, IMF heyetinin pazarın genel durumunu incelemek ve bankacıların ekonomiyi nasıl değerlendirdiğini öğrenmek Denizbank’ı ziyaret ettiklerini söyledi. 
     IMF heyetiyle görüşmede Ahmet Nazif Zorlu’nun da bulunduğunu bildiren Ateş, bir gazetecinin "IMF heyeti son görüşmelerinde neden bankaları da ziyaret ediyor" sorusunu yanıtlarken, Türk bankacılığına olan yabancı ilgisine dikkat çekti. Ateş, bir takım bankalardan hisse almak isteyen yabancıların bulunduğunu ancak IMF ile yaptıkları görüşmede bu konunun hiç gündeme gelmediğini ifade etti. 
     Ateş, IMF’nin konut kredilerindeki artışı önemli bir konu olarak gördüğünü ve heyetin özellikle bu konuyu sorguladığını söyledi. 
     IMF heyeti Denizbank’ın ardından Yapı ve Kredi Genel Müdürlüğü’ne geldi. 

     
</TEXT>
</DOC>
