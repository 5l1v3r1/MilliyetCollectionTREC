<DOC>
<DOCNO> 372030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/magazin/axmag01.html </URL>
<DATE> 2005/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Naz Elmas dik durmayı bilmiyor' 
</HEADLINE>
<TEXT>


Nebahat Çehre, rol arkadaşı Naz Elmas için 'Çocuksu, ciddiyetsiz ve saygısız' derken, yaşıtı Türk n Şoray'ın da kendisinden daha yaşlı durduğunu söyledi 

BİRSEN ALTUNTAŞ 

Kanal D'nin beğenilen dizisi "Haziran Gecesi"nde, Özcan Deniz'in annesi "Kumru"yu canlandıran Nebahat Çehre, yeni bölümlerde seyircinin karşısına gençleşmiş olarak çıkacak. Paris'te geçirdiği estetik operasyonun ardından görüştüğümüz 59 yaşındaki Çehre, önce genç rol arkadaşlarının performansını değerlendirdi, sonra genç kalmanın sırlarını verdi. 

Diskotek çocukları 
Genç kuşak oyuncuları nasıl buluyorsunuz, mesela Haziran Gecesi'nde Burcu Kara ve Naz Elmas birbirine sürekli rakip gösteriliyor 
Naz Elmas, işi ciddiye almıyor. Sette oyun oynarken bile cep telefonuna çok takıntılı. İyi gözlemci değil, çocuksu hareketleri var. Onu bir kez uyardım. Tam sahne çekilecek seti bırakıp gidiyor, sigara içiyor. Dedim ki, sakın benim karşımda bu hatayı yapma, asla affetmem. Beni yapımcıya şik yet etmiş. 
Yapımcımız da benden özür dilemesini söylemiş. Özür dileyince ben de gönlünü aldım. Bunlar diskotek çocukları, hayatı bilmiyorlar. 
Naz, oyunculuk okuyor ama işi ciddiye almıyor. Dik durmayı bilmiyor, omuzlarını aşağıya doğru salıyor. Burcu Kara ise yaş olarak daha olgun olduğu için yaptığı işin de farkında. Çünkü oyunculuğu meslek olarak edinmek istiyor. Takipçi, ağır, aklı başında. Burcu'nun istikbali var. 

'Bazılarında anaçlık ifadesi ağır basıyor' 
Bu kadar genç ve güzel kalmayı nasıl başarıyorsunuz 
Yürüyüş yaparak form tutmaya çalışıyorum. Sol yanağımdaki sarkıklık için Paris'te operasyon yaptırdım. Kamera hiç bir kusuru affetmiyor, kötü bir ışık aldığınız zaman çok kusurlu çıkıyorsunuz. Ancak yüzümün geneline asla bir şey yaptırmam. Genetik olarak jön yapılıyım. Mesela ben 59 yaşındayım, Türk n Şoray da öyle ama duruş farklı. Bazılarında anaçlık ifadesi ağır basıyor. 



</TEXT>
</DOC>
