<DOC>
<DOCNO> 379775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sontur38.html </URL>
<DATE> 2005/09/19/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
İzmir'deki terör örgütü operasyonunda yakalanan 2 kardeş tutuklandı... 
</HEADLINE>
<TEXT>

     İzmir’de, terör örgütüne yönelik operasyonda, cep telefonuyla uzaktan patlatılmaya hazır hale getirilmiş 2 kilo RDX plastik patlayıcı ile yakalanan 2 kardeş, tutuklandı. 
     Alınan bilgiye göre, Terörle Mücadele Şube Müdürlüğü’ndeki işlemlerinin ardından Y.D. 27 ve kardeşi İ.D. 19 , İzmir Cumhuriyet Başsavcılığı’na sevk edildi. 
     Savcılıktaki sorgularından sonra tutuklanmaları talebiyle İzmir 8. 
     Ağır Ceza Mahkemesi’ne sevk edilen 2 kardeş, tutuklandı. 
     Terörle Mücadele ve İstihbarat Şube Müdürlüğü ekiplerinin çalışmaları sonucu, Agora semtindeki bir eve düzenlenen operasyonda, birer kiloluk 2 konserve kutusuna yerleştirilmiş ve cep telefonuyla uzaktan patlatılmaya hazır hale getirilmiş 2 kilo RDX plastik patlayıcı ele geçirilmiş, evde yaşayan Y.D. ve kardeşi İ.D. gözaltına alınmıştı. 
     
</TEXT>
</DOC>
