<DOC>
<DOCNO> 394311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/yazar/guclu.html </URL>
<DATE> 2005/11/12/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Eğitim-Sen çözüm istiyor 
</HEADLINE>
<TEXT>


Eğitim sendikaları içerisinde en fazla üyeye sahip olan Eğitim-Sen, mevcut eğitim sorunlarının çözümü için bir dizi talepte bulundu. Bununla yetinmedi, sorunların nasıl ve hangi yöntemlerle çözülebileceği konusunda da bir rapor hazırladı. 
Raporda yer alan, eğitime yönelik isteklerden bazılarının satırbaşları şöyle 
İkili eğitimden tekli eğitime geçilmelidir.Mevcut sınıf mevcutları 60 değil, 24 kişilik olmalıdır.Eğitim çağındaki tüm çocukların sağlık giderleri devlet tarafından karşılanmalıdır.Tüm anaokulu ve ilköğretim birinci kademe öğrencilerine ücretsiz süt ve beslenme hakkı verilmelidir.Eğitimde kadrolaşma değil, demokratik yönetim anlayışı benimsenmelidir.Eğitime hazırlık ödeneği tüm eğitim ve bilim emekçilerine ödenmelidir.Hizmetli ve memurlar için özel hizmet tazminatı ödenmelidir.Ek ders ücretleri günün şartlarına uygun olarak yeniden belirlenmelidir.Tüm eğitim ve bilim emekçilerine yakacak parası verilmelidir.Kamu emekçilerine grev ve toplu sözleşme hakkı tanınmalıdır. 
Manifesto niteliği taşıyan Eğitim-Sen raporunda, isteklerin yanı sıra uluslararası kıyaslamalara da yer veriliyor. Örneğin tablolardan birinde öğretmenlerin Türkiye'deki ve dünyadaki çalışma süreleri veriliyor. Bir öğretmen ortalama olarak İspanya'da 1425, Almanya'da 1708, Yunanistan'da 1762 saat çalışırken, Türkiye'de 1826 saat görev yapıyor. 
Peki, bu kadar uzun çalışma süresine karşın, öğretmenlerimiz hak ettikleri ücreti alabiliyorlar mı Raporda bu yönde de bilgiler var. 
İlköğretim öğretmenliğine başlangıç maaşı, İspanya'da 26 bin, Almanya'da 38 bin, Hollanda'da 27 bin Yunanistan'da 20 bin d0olar iken, Türkiye'de bu rakam 6 bin dolar düzeyinde kalıyor. 
Yani en kalabalık sınıflar ve en çok uzun çalışma süresi bizde olmasına karşın, en az maaşı bizim öğretmenlerimiz alıyor. 
Geçmişle bugün kıyaslandığında öğretmenlerimizin refah düzeyi artıyor mu, yoksa azalıyor mu Raporda maalesef bu konuda da hiç de iyimser bir tablo karşımıza çıkmıyor. Yüz binlerce eğitim emekçisi açlığın ve yoksulluğun kıskacında ifadelerine yer veriliyor. Öğretmenlerin, taksi şoförlüğü, garsonluk, pazarlamacılık, seyyar satıcılık yapmasının artık olağan bir durum olarak görüldüğü vurgulanıyor. 
Bir başka çarpıcı tablo ise yaşam koşulları giderek zorlaşan öğretmenlerin, eskiye oranla çok daha yoğun bir şekilde emekliye ayrılmaları. Örneğin 2001'de 8 bin 936, 2002'de 9 bin 794 öğretmen emekliye ayrılmışken, son üç yılda bu oran iki kat artarak 18 bine yükseldi. 
Bu durumda elbette eğitimin kalitesini etkiliyor. Tecrübeli öğretmenler gidiyor, yerine stajyerler geliyor. 
Bir başka tablo da ise yeni atanan öğretmen sayısının, artan öğrenci ve emekli olan öğretmen sayısının çok gerisinde kalması. 2000'de 30 bin, 2001'de 33 bin, 2002'de 41 bin öğretmen alınmasına karşın, son üç yılda bu sayı azalarak önce 23 bine, sonra da 18 bine ve 19 bine gerilemiş. 
14 sayfalık Eğitim Sen raporunda üniversitelerin taleplerine de uzun uzadıya yer verilmiş. İşte onlardan da bazı satırbaşları 
Üniversiteler, özerk, bilimsel, laik, katılımcı ve demokratik bir yapıya kavuşturulmalıdır.Üniversitelerin ve yükseköğretimin işleyişi siyasi iktidarların her türlü müdahalesine kapalı olmalıdır.Tüm üniversite çalışanları, ayrım yapılmaksızın Üniversite Personel Yasası kapsamına alınmalıdır. 
Özetin özeti Eğitimde kat edilecek daha çok mesafe var. Eğitim Sen'in eleştirel konumdan yapıcı konuma gelmesi de çok önemli... 



</TEXT>
</DOC>
