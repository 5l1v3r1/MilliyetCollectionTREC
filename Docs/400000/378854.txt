<DOC>
<DOCNO> 378854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/spor/ygokberk.html </URL>
<DATE> 2005/09/16/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Milano'dan, şundan bundan 
</HEADLINE>
<TEXT>


Bi tuhaftım bu defa... 
İlk gece niye Armani'nin Nobu'sundaydık mesela 
Necil Ülgen , Rıdvan Dilmen ve ben Gökberk niye Japon yiyorduk 
Bizim Ömer Temelli ve Neşet Yalçın ile beraberdik. 
Hadi onlar Japon seviyordu... 
Ya ben 
Tek bir Japon gördüğüm de bile oradan ufak ufak uzaklaşan bana, ne Japonya'dan, ne Japon'dan, ne de Japon'un yemeğinden doğumumdan beri bana ne idi... 
Mesela Papermoon'u da zar zor bulabilmiştim. 
Bütün baba butiklerin olduğu Montenapoleone'yi de karıştırmıştım. 
Yalnız olsam neyse 
Necil'in yanında oluyordu bunların hepsi. 
Ve... 
O anlatmadan ben yazıyorum. 

İstanbul'dan o gün bir mesaj gelmişti. 
"Burada seni seven biri var unutma." 
'O' göndermişti 
O kadından. 
"Yanlış yere gönderdin" herhalde demiştim ben de. 
Zırt - pırt arayıp... 
"Özledim - mözledim de" demez mi her aradığında... 
- Benim ben 
- Biliyorum 
- Bilgin'im ben, Bilgin... 
- Biliyorum. 
Kafam karışmıştı. 

İtalya'daki ilk gecemde Armani'nin Nobu'sunda Japon yediğim için lanet ediyorum kendime. 
Bitmedi. 
Ve öyle güzeldi ki. 
Silip, süpürdüm masayı. 
Utanmasam ertesi gece yine gidelim diyecektim, 
Utandım. 
Ve... 
Neme lazım, Kazım - Mazım, Faik - Maik oralardadır diye... 
Beyaz tişörtlüydüm. 
Sonra oradan Don İslander'de Şansal Büyüka'lı Abdullah Kiğılı'lı, Önder Fıratlı'lı, Hakan Bilal Kutlualp'li, filanlı falanlı başka bir gruba dahil olduk. 
Bol geyikti tabi. 
Ne bekliyordunuz ki... 

Şu Milano dedikleri 

Bu Milano, İtalya'nın Avrupası. 
Ticari başkenti. 
8-9 milyon işadamı turist değil ağırlıyor her sene. 
Sokaklarından para akıyor. 
Milanolu'ya İtalyan mısın deyince, "Hayır İtalyanlar aşağıda" diyor. 
- Siz kimsiniz peki 
- Kuzey İtalya Cumhuriyetler Birliği. 
- 
- Padania'lıyız. 
Yalnız Milano'lu mu böyle 
Cenova'lısı, Torino'lusu, Parma'lısı, Verona'lısı, Venedik'lisi de böyle. 
Tüm kuzey böyle. 
Çalışan, vergi ödeyen onlara göre kuzeyli yatan, dalgasını geçen de güneyli. 
Güneyden ayrılmak istiyorlar. 
Güneylinin de umrunda değil. 
Ayrılsalar 
İtalya güneyde kalacak. 
50 milyon turist, 50 milyon Euro. 
Koyar mı onlara. 

Como'su, Lugano'su önü-arkası, sağı-solu olmasa... 
Milano bizim Nişantaşı. 
Ve yılın 9 ayı sislisi, kasvetlisi, buzlusu, sıkıcısı. 
Sıradan bir turist için bir Duomo'su Kilise var, görülmeye değer, bir de meşhur Scala'sı Opera . 
Gerisi İtalya'nın geri kalanındakilerin yanında hikaye. 
Ama onlar Nişantaşıları'nın havasından -suyundan, taşından- toprağından bile marka yaratıyorlar. 
İşi biliyorlar. 
Mesela 
İşte Giuseppe Meazza. 
Eski San Siro. 
Son antrenmanda Fenerbahçe Başkanı ve yönetimiyle laflıyoruz. 
Etkilenmişler belli ki. 
Boşken de öyle heybetli ki. 
Saracoğlu daha güzel diyorum. En azından o da bunun kadar etkileyici. 
Aziz Yıldırım da takılmış bir kere stada. 
O da etkilenmiş. 
İtalyan bir kere daha maç öncesi amacına ulaşıyor. 
Onlar bozmadan koruyarak restore etmişler. 
Saracoğlu yıkılıp, yeniden yapılmış. 
Fark sadece bu gibi gelse de değil. 
Saracoğlu, Milano'da, Giuseppe Meazza Dereağzı'nda olsa Aziz Yıldırım, yine Milano'daki Saraçoğlu'nu beğenirdi. 
Fark bu işte. 
2 milyonluk Nişantaşı'nda, onun için bir Milan ve Inter çıkarmayı başarabilmişler. 
Kaba saba bir hesapla Milano'nun yarısı Interli olsa, yarısı da Milanlı. 
Hadi İtalya'nın geri kalan kısmında da 2 milyon Milanlı olsa... 
Hepsi bu mu 
Ya Gucci'si, Dolce Gabbana'sı, Armani'si, Fiat'ı, Ferrari'si... 
Ya Papermoon'u, Alfredo'su, makarnası, pizzası, şarabı, esperssosu 
Hatta ya Pavorotti'si. 
Hayatlarının her anlarına girmiş bir kere 6 küsur milyar dünyalının. 
2 milyar Milanlı da ordan çıkmaz mı. 
Onun için Kaka, Shevchenko orada. 
Onun için Rui Costa, Serginho onların kulübesinde. 
Fark sahanın içinde değil ki, 
Dışında. 

Fenerbahçe 20 küsur milyon taraftarı mesela , arka bahçesi, gücü-mücü, şusu-busuyla saha içinde bir Milan rahat rahat yaratır. 
Önemli olan Milano'muzu yaratmak. 
Kuru fasülyemizle, rakımızla - makımızla, Vakko'muzla - Makko'muzla, Pavorottimiz İbo'muzla. 
O zor işte. 
Yani bence... 

Bilgin'den 
Adamın biri Milano'da yanıma sokuldu. 
"Ya kardeşim, Allah aşkına bu sevdiğin kadın kim Ya da böyle bir kadın var mı " 
Tam o sırada cebim çaldı, arayan O. 
"Al" dedim konuş. Bak arayan o kadın. O'na sor. 
Var mı, yok mu 
Konuştular. 
"Ben teyzesinin kızıyım" demiş, "öyle biri de yok". 
Komik kadın. 

Santa Lucia ve Emre 

Yediğim Penne Al Ragu'ların kıymalı kısa makarna en iyilerinden biriydi, Santa Lucia'daki. 
Necil'le gittik. 
Emre Belözoğlu ve arkadaşları da ordaydı. 
"Yanlış anlaşılır diye gitmek istemiyorum maça" dedi. 
Nesi nasıl yanlış anlaşılacaksa. 
Sonra düşündük 
Belki de haklıydı. 
Biri çıkıp laf-maf atardı. 
Ne hale gelmişiz. 
Ne hale getirmişiz bu işleri. 
Inter'den Newcastle'ye geçen Emre, sık sık Milano'ya geliyor, yanlış anlaşılmıyor. 
Milan'ın maçına gidince Milanlılar yanlış anlamıyor. 
Ama Milan-Fenerbahçe maçına gidince yanlış anlaşılıyor. 
Evet ne hale gelmişiz. 

Bilgin'den 
Milan maçının devre arasında O'nu aradım. 
"Ne sıkıcı" dedim, "bayılttı valla... 
Rıdvan da öyle söylüyor." 
"Maç değil sıkıcı olan, sensin" dedi. 
"Söyle Rıdvan'a ikinci 45'i sensiz seyretsin. 
Ben babamla seyrediyorum. 
Şahane maç valla." 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 





</TEXT>
</DOC>
