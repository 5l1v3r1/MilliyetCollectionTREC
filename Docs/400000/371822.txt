<DOC>
<DOCNO> 371822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sondun27.html </URL>
<DATE> 2005/08/22/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Iraka'ta Şiiler ile Kürtler arasında anlaşma sağlandı 
</HEADLINE>
<TEXT>

     Irak'ta anayasa taslağı çalışmalarının tamamlanması için tanınan bir haftalık ek sürenin dolmasına saatler kala, Şii ve Kürtlerin taslak üzerinde anlaşmaya vardığı bildirildi. 
     Hükümet sözcüsü Leyt Kubba, CNN televizyonuna yaptığı açıklamada, Şii ve Kürt milletvekillerinin taslak üzerinde anlaştığını, ancak henüz Sünnilerin bu konuda ikna edilemediğini belirtti. 
     Meclisin Kürt üyesi Mahmud Osman ise ''iki taraf arasında ilerleme kaydedildiğini'' söyledi, ancak kesin bir anlaşmadan bahsetmedi. 
     Anayasa konusundaki en önemli engel, Sünnilerin federalizm istememesi. Sünniler, federalizmin ülkenin parçalanmasına yol açacağını düşünüyor. Şiilerin bir kısmı da federal Irak istemiyor ve Sünnilerle aynı görüşü paylaşıyor. 
     Yeni anayasa metninin TSİ 19.00'a kadar meclise sunulması gerekiyor. Uzlaşma sağlanamazsa sürenin bir hafta daha uzatılabileceği belirtiliyor. 
     
</TEXT>
</DOC>
