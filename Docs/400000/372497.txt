<DOC>
<DOCNO> 372497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sonsiy09.html </URL>
<DATE> 2005/08/24/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Erdoğan, Şaron'u arayıp tebrik etti 
</HEADLINE>
<TEXT>

     Başbakan Erdoğan, İsrail Başbakanı Ariel Şaron’la bir telefon görüşmesi gerçekleştirerek İsrail’in Gazze Şeridi’nin tamamından ve Batı Şeria’daki dört yerleşim biriminden çekilme işlemlerini tamamlamasından duyduğu memnuniyeti dile getirdi ve Şaron’u tebrik etti. İki lider, gelecek ay New York’ta biraraya gelme kararı aldı. 
     İsrail Başbakanlık Basın Merkezi’nden yapılan açıklamaya göre, İsrail Başbakan’ı Ariel Şaron’u arayarak telefonda görüşen Başbakan Erdoğan, İsrail’in Gazze’nin tamamamından ve Batı Şeria’daki dört yerleşim biriminden çekilme planının başarıyla tamamlanması nedeniyle tebrik etti. 
     Şaron’un çok cesur bir karar verdiğini söyleyen Erdoğan, bu kararın uluslararası arena da büyük takdir gördüğü belirtti. Erdoğan ayrıca, İsrail’in bu kararının, bölgenin geleceğinde barışın etkili olması gönünde önemli bir adım olduğunu kaydetti. 
     Bunun üzerine Ariel Şaron da Türkiye’nin bu süreçte gösterdiği destek ve kardeşlik için Başbakan Erdoğan’a teşekkür etti. 
     Şaron, Erdoğan’ın bir süre önce kendisine gönderdiği destek mektubundan duyduğu memnuniyeti dile getirdi. 
     İki lider ayrıca, gelecek ay New York’ta biraraya gelme kararı aldı. 
     
</TEXT>
</DOC>
