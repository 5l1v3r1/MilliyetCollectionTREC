<DOC>
<DOCNO> 391379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/soneko07.html </URL>
<DATE> 2005/11/01/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Hazine artık sadece sosyal güvenlik için borçlanıyor... 
</HEADLINE>
<TEXT>

     Hazine, bu yılla birlikte artık sadece sosyal güvenlik açıklarının bütçeden yapılan finansmanı için borçlanmaya başladı. Sosyal güvenlik dışı bütçesi fazla vermeye başlayan Türkiye’nin ilk defa bu yıl borç stokunu büyüten tek araç sosyal güvenlik sistemi olmaya başladı. 
     Aynı gelişme 2006 yılında da devam edecek. Bütçeden SSK ve Bağ-Kur’a da transfer yapılmaya başlanan ilk yıllarda bütçe açığının yüzde 8’i civarında olan sosyal güvenlik sistemine bütçeden yapılan transferler bu yıl açığın yüzde 150’si kadar bir büyüklük oluşturmaya başlardı. 
     ANKA’nın Maliye Bakanlığı verilerinden yaptığı belirlemeye ilk defa bu yıl sosyal güvenlik açıkları bütçe açığının üzerine çıktı. Bağ-Kur ve SSK’nın bütçeden transfer almaya başladığı 1993 yılında 133.1 trilyon liralık bütçe açığı verilirken, bunun yüzde 8.3’üne denk gelen 11 trilyon liralık bölümünü sosyal güvenlik açıklarından kaynaklanmıştı. 1994 yılında bütçeden sosyal güvenliğe yapılan transferin bütçe açığına oranı yüzde 22.9’a çıktı. 
     1995 yılında bütçe açığının yüzde 34.4’ünü, 1996 
     yılında 27.2’sini sosyal güvenlik açıklarının oluşturduğu belirlendi. Bu oranın yüzde 34’e yükseldiği 1997 yılında bütçe açığı 2 katrilyon 235.1 trilyon lira, sosyal güvenlik açıkları ise 760 trilyon lira olarak gerçekleşmişti. Sosyal güvenlik sistemine yapılan transferler 1998 bütçe açığının yüzde 36.8’i, 1999 yılında ise yüzde 30’u kadar bir büyüklük oluşturdu. 
     2000 yılında 13 katrilyon 264.9 trilyon lira olan 
     bütçe açığına sosyal güvenlik sistemi 3 katrilyon 225.7 trilyon liralık katkı yaptı. Bütçe açığının 29 katrilyon 36.1 trilyon lira olduğu 2001 yılında sosyal güvenlik 
     açıkları ise 4 katrilyon 792 trilyon lira düzeyinde gerçekleşti. 
     2002 yılında ise bütçe açığının yüzde 27.3’ünün sosyal 
     güvenlik açıklarından kaynaklandığı tespit edildi. 
     Sosyal güvenlik açığının 15 katrilyon 572 trilyon lira olduğu 2003 yılında, bütçe açığı ise 40 katrilyon 204.4 trilyon lira olarak gerçekleşti. Buna göre 2003 yılında bütçe açığının yüzde 38.7’si sosyal güvenlikten kaynaklandı. 
     2004 yılında ise bu oran yüzde 62.4’e ulaştı. Bütçe açığının 
     30 katrilyon 300 trilyon lira olarak geçekleştiği 2004 
     yılında sosyal güvenlik açığı ise 18 katrilyon 893 trilyon lira olmuştu. 
     Bu yılın ilk dokuz aylık döneminde ise sosyal güvenlik sistemine yapılan transferler bütçe açığının neredeyse iki katı kadar bir büyüklük oluşturdu. Bütçe açığının 8 katrilyon 193.1 trilyon lira olduğu bu yılın ilk dokuz aylık döneminde sosyal güvenlik açığı ise 17 katrilyon 693 trilyon lira olarak gerçekleşti. 
     Bu yılın tamamında 15 katrilyon 676 trilyon lira 15 milyar 676 milyon YTL olarak tahmin edilen bütçe açığının yüzde 150.1’ine denk gelen 23 katrilyon 533 trilyon liralık 23 milyar 533 milyon YTL sosyal güvenlik açığı verileceği belirlendi. 
     Maliye Bakanlığı’nın tahminlerine göre 2006 yılında 15 katrilyon 825 trilyon liralık 15 milyar 825 milyon YTL 
     bütçe açığı verilecek. Buna karşılık SSK, Bağ-Kur ve Emekli Sandığı’na bütçeden yapılacak transfer bu tutarın yüzde 149.5’i oranında 23 katrilyon 664 trilyon lira 23 milyar 
     664 milyon YTL olarak gerçekleşecek. 
     
     BÜTÇE AÇIK VERMEYEBİLİRDİ 

     Sosyal güvenlik sisteminin bütçe üzerindeki yükü bu yılla birlikte bütçe açığı verilmesinin tek nedeni olmaya başladı. Bütçeden sosyal güvenliğe söz konusu transferler yapılmasaydı bütçe bu yıl ve gelecek yıl açık vermeyecekti. 
     Bütçe açığı net borçlanma ile finanse edildiği için, Hazine, sosyal güvenlik sistemine yapılan transferin bir bölümünü normal bütçe gelirleriyle bir bölümünü de yeniden borçlanarak finanse edecek. 

ANKA 
     
</TEXT>
</DOC>
