<DOC>
<DOCNO> 366116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sonspo03.html </URL>
<DATE> 2005/08/01/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Owen nereye koşuyor 
</HEADLINE>
<TEXT>

     Robinho’nun transferiyle yıldız oyuncunun Real Madrid’den ayrılması neredeyse kesinleşti. Premier Lig’in dev ekipleri, 25 yaşındaki süperstarın peşinde... 
     
     Göze giremedi 

     Ve Michael Owen’ın Real Madrid macerası sona eriyor... Geçen sezon büyük umutlarla Liverpool’dan transfer edilen İngiliz oyuncu 12 ay sonra Ada’ya geri dönüyor. Her fırsatta yedek kalmaktan hoşnut olmadığını dile getiren milli futbolcunun forma hayalleri, Brezilyalı Robinho’nun transferiyle suya düştü. Teknik direktör Vanderlei Luxemburgo ile bir görüşme yapan Michael Owen ayrılmak istediğini İspanyol ekibine resmen bildirdi. 
     
     Liverpool Newcastle 

     Owen’ın Real Madrid’den ayrılacağı haberleri, İngiltere’yi karıştırdı. Yıldız futbolcunun eski kulübü Liverpool ve Emre Belözoğlu’nun formasını giydiği Newcastle United, 25 yaşındaki oyuncu için devreye girdi. Ayrıca golcü arayışı içerisinde olan Manchester United da Real Madrid’e 11 milyon Pound’luk resmi bir teklif yaptı. Michael Owen’ın Liverpool taraftarlarının tepkisinden çekindiği için Kırmızı Şeytanlar’a ret yanıtı verdiği öğrenildi. 
     
     Michael Owen’ın Kariyeri 

     

Sezon Takım Maç Gol 96-97 Liverpool 2 1 97-98 Liverpool 40 19 98-99 Liverpool 36 20 99-00 Liverpool 27 11 00-01 Liverpool 39 20 01-02 Liverpool 39 24 02-03 Liverpool 47 26 03-04 Liverpool 35 18      

     
</TEXT>
</DOC>
