<DOC>
<DOCNO> 385566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sontur07.html </URL>
<DATE> 2005/10/10/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Fıkra değil gerçek Türkü söylerken tezahüratlara dayanamadı ve... 
</HEADLINE>
<TEXT>

     Hilal YÜKSEL DHA 

      SİVAS’ın Şarkışla ilçesine bağlı Sivrialan köyünde yaşayan 25 yaşındaki Okan Ürtekin, hareket halindeki traktörde arkadaşlarıyla türkü söylerken tezahüratlara dayanamayarak ayağa kalkınca, dengesini kaybedip traktörden aşağıya düştü. Sol kolu kırılan genç hastanede tedavi altına alındı. 
     Ünlü halk ozanı Aşık Veysel Şatıroğlu’nun köyü olan Sivrialan’da yaşayan Okan Ürtekin, arkadaşlarıyla birlikte şehir merkezine gelmek için traktöre bindi. Bir süre sonra arkadaşları Ürtekin’in sesinin güzel olması nedeniyle türkü söylemesini istedi. Israrlara dayanamayan Ürtekin traktörde türkü söylemeye başladı. Arkadaşları Okan Ürtekin’e tezahürat yapmaya başlayınca genç ayağa kalktı. Bu sırada dengesini kaybederek hareket halindeki traktörden aşağıya düştü. 
     Arkadaşları tarafından Sivas Sultan 1’inci İzzettin Keykavus Devlet Hastanesi’ne getirilen Ürtekin, tedavi altına alındı. Sol kolu kırılan Ürtekin Şarkı-türkü merakı bende çok küçük yaşlardan beri var. Söyle’ denilince dayanamıyorum. Hatta geçen senelerde düzenlenen popstar yarışmasına bile katıldım. Ancak ikinci elemelerde kaybettim. Benim için yer ve mekan farketmiyor. Traktörde de şarkı söylerken ayağa kalkınca dengemi kaybedip düştüm. Ölebilirdim de, şans eseri kurtuldum'' dedi. Okan Ürtekin’in sağlık durumunun iyi olduğu belirtildi. 
     
</TEXT>
</DOC>
