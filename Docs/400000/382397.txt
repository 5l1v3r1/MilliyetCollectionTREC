<DOC>
<DOCNO> 382397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonyas06.html </URL>
<DATE> 2005/09/28/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Bir kaset şoku da Asuman'a 
</HEADLINE>
<TEXT>

     Asuman Krause'nin ayrıldığı sevgilisi Yaşar İpek'ten sokakta ortasında yediği dayağı gizlice kameraya çeken bir vatandaş, görüntüler için 5 milyar istiyor. 
     Podyumların seksi mankeni Asuman Krause'ye kaset şoku Aylar önce ayrıldığı sevgilisi Yaşar İpek'ten sokak ortasında dayak yiyen Krause, olayı gizlemeye çalışırken, bir vatandaş kendisinde dayak görüntülerinin olduğunu açıkladı. Televizyon kanallarını arayarak görüntüler için 5 bin YTL isteyen kişinin kimliği öğrenilemedi. 
     
     KANALLARI ARADI 
     Aradığı kanal yetkililerine görüntülerde Krause'nin sevgilisinden art arda tokat yiyip, tartaklandıktan sonra yere düştüğünü söyleyen kişi olayın Etiler'de bir sokakta gerçekleştiğini belirtti. Yetkililere, yanında bulunan kamerayla olayı dakika dakika görüntülemeyi başardığını anlatan kişi, aslında öncelikle olayın kahramanı Krause'ye ulaşmaya çalıştığını ancak güzel manken tarafından reddedildiğini söyledi. 
     
     HAKKIMI ARARIM 
     Yaşadığı bu şok gelişme karşısında zor günler geçirdiğini belirten Krause, şöyle konuştu "Bu olay, aylar önce yaşandı ve kapandı. Bu görüntülerin yayınlanmasını istemiyorum. Gerekirse hakkımı mahkemede ararım." 
     
</TEXT>
</DOC>
