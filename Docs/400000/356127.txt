<DOC>
<DOCNO> 356127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/yasam/yas02.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dahi mimarlar geliyor 
</HEADLINE>
<TEXT>


İstanbul'da bu pazar günü başlayacak olan Dünya Mimarlar Kongresi'ne, çarpıcı projelere imza atmış dünyaca ünlü 28 mimar da katılacak. İşte bu mimarlardan 3'ü ve en ünlü eserleri... 

SERHAT OĞUZ İstanbul 

CCTV Binası 
Rem Koolhaas 

Kariyerine gazeteci olarak başlayan Hollandalı mimar, özgün çalışmalarıyla adından söz ettiriyor. Çok sayıda uluslararası ödüle sahip olan Koolhaas'ın en ilginç projelerinden birisi, Çin Devlet Televizyonu CCTV için tasarladığı bina. 50 bin metrekarelik alana sahip sarmal şeklindeki bina, şaşırtıcı bir dönüşe sahip olduğu için mühendislik harikası olarak nitelendiriliyor. 

Suntory Müzesi 
Tado Ando 

Uluslararası Mimarlar Birliği, 2005 yılı Altın Madalyası'nı Japon mimara vermeyi kararlaştırdı. Ando, ödülünü İstanbul'da alacak. Herhangi bir mimarlık eğitimi almayan ve çocukluğunda mahallesindeki marangozda çalışan Ando'nun en ilgi çeken projeleri arasında etkileyici yapısıyla Osaka'daki Işık Kilisesi ve Suntory Müzesi yer alıyor. 

Innsbruck Kayak Merkezi 
Zaha Hadid 

Bağdat doğumlu İngiliz vatandaşı Hadid, Strasbourg Tramvay Terminali Fransa , Innsbruck Kayak Merkezi Avusturya ve Rosenthal Çağdaş Sanatlar Merkezi ABD projeleriyle dikkat çekti. Harvard ve Yale üniversitelerinde de mimarlık eğitimi veren Hadid, prestijli mimarlık ödülü Pritzker'i alan ilk ve tek kadın olma sıfatını da taşıyor. 


</TEXT>
</DOC>
