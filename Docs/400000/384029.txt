<DOC>
<DOCNO> 384029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/dunya/dun08.html </URL>
<DATE> 2005/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kararg hında 9 uzman vardı 
</HEADLINE>
<TEXT>


UTKU ÇAKIRÖZER Ankara 


Türkiye ile AB arasındaki tam üyelik müzakereleri, Ankara ile Lüksemburg arasında 33 saat süren uzun ve zorlu pazarlıklar sonrasında başladı. Pazarlığın bir ucunda AB Dönem Başkanı İngiltere'nin Dışişleri Bakanı Jack Straw, diğer tarafta Dışişleri Bakanı Abdulah Gül ve kurmay heyeti yer aldı. İki ülkenin birbirlerinin başkentlerindeki ve Brüksel'deki temsilcileri de "mesaj taşıyıcı" olarak kilit görev aldı. 
AB dışişleri bakanlarının Türkiye ile yürütülecek görüşmelerin temelini oluşturan Müzakere Çerçeve Belgesi'ne son şeklini verdikleri 2 Ekim 20.00'de Lüksemburg'da başlayan toplantıdan 3 saat önce Gül ve kurmayları 2 Ekim'de 17.00'de bir araya geldi. 3 Ekim sabahı 03.45'te bakanlıktan ayrılan ekip, 5 saatlik dinlenmenin ardından 09.00'da yeniden bir araya geldi. 20.55'e kadar süren pazarlıkları, AKP Genel Merkezi çıkışında Gül'ün "mutabakata vardık" sözleriyle sonuçlandıran Türk heyeti, apar topar müzakerelerin açılışı için Lüksemburg'a uçtu. Sabah 02.00'de müzakerelerin açılış törenine katılan heyet, basın toplantısından sonra Türkiye saatiyle 03.00'te rahat bir nefes alabildi. 
Büyük bölümü Gül'ün bakanlıktaki makam odasında sürdürülen pazarlıkların ardındaki teknik ekipte şu isimler yer aldı 
Dışişleri Müsteşarı Ali TuyganMüsteşar Yardımcısı AB ile ilişkiler Volkan VuralMüsteşar Yardımcısı Kıbrıs Ertuğrul ApakanBakan Danışmanı Gürcan TürkoğluBaşbakanlık Danışmanı Prof. Dr. Ahmet Davutoğlu AB Genel Müdürü Naci Akıncı AB Genel Müdür Yardımcısı Selim YenerAB Genel Müdür Yardımcısı Kaya Türkmen Bakanlık Sözcüsü Namık Tan. 


</TEXT>
</DOC>
