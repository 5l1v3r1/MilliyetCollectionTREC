<DOC>
<DOCNO> 376927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/magazin/amag.html </URL>
<DATE> 2005/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaya, ceketini alıp gidiyor 
</HEADLINE>
<TEXT>


Boşanma kararı alan Hülya Avşar ile Kaya Çilingiroğlu, birbirlerinden hiçbir mal talebinde bulunmayacaklar. Zehra ise annesinde kalacak 


YAŞAR ÇAKMAK 

Sekiz yıllık evliliklerini bitirme kararı alan Hülya Avşar ile Kaya Çilingiroğlu, karşılıklı anlaşarak birbirinden mal talebinde bulunmama karar aldı. 
Son olarak adının birlikte anıldığı Feraye Tanyolaç'la imam nik hı yaptırdığı iddia edilen Çilingiroğlu'na boşanma davasını Hülya Avşar açtı. Avşar, Avukatı Deniz Ketenci'ye, Çilingiroğlu ise Avukatı Osman Hacıbekiroğlu'na vek let vererek boşanma işlemlerini başlattılar. Karşılıklı oturup anlaşan çift, kızları Zehra'nın annesinde kalmasına karar verdiler. 


Nafaka istemedi 
Aynı anlaşma ile Çilingiroğlu, Avşar'dan maddi olarak hiçbir şey talep etmedi. 
Bugüne kadar alınan malların hiçbirinin müşterek olmamasından dolayı Ayvalık'taki yazlık, Sarıyer'deki ev, Tarabya Nurol Sitesi'nde bulunan 2 daire, Avşar'ın üzerine olan ancak annesinin kullandığı Peugeot 406 marka araba, kız kardeşi Helin Avşar'ın kullandığı Mercedes marka jip ve kendisinin kullandığı Chevrolet marka kamyonet Avşar'da kaldı. Avşar da, eşi Çilgingiroğlu'ndan nafaka da dahil hiçbir şey talep etmedi. 

İçlerine kapandılar 
Avukat Hacıoğlu, "Kaya Bey ve Hülya Hanım birbirlerinden hiçbir şey talep etmediler, çünkü müşterek hiçbir şeyleri yok. Zehra annesinde kalacak. Kaya bey de Zehra'nın annesinin yanında olmasını istiyor. Görüşme günlerine ise mahkeme karar verecek" açıklamasını yaptı. 
Boşanma kararı sonrası Avşar'ın evine kapandığı ve kimseyle görüşmek istemediği, Çilingiroğlu'nun da aynı şekilde ofisinden dışarı çıkmadığı belirtildi. 




</TEXT>
</DOC>
