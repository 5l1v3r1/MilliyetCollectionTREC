<DOC>
<DOCNO> 355913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sonspo05.html </URL>
<DATE> 2005/06/27/ </DATE>
<TIME> 01.30 </TIME>
<AUTHOR>  </AUTHOR>
<HEADLINE>
Galatasaraylı futbolcu Volkan Arslan, dünyaevine girdi... 
</HEADLINE>
<TEXT>

     Galatasaraylı futbolcu Volkan Aslan, Merve Ata ile hayatını birleştirdi. 
     Sepetçiler Kasrı’nda düzenlenen düğün töreninde, Volkan-Merve Aslan çiftini, Galatasaray Kulübü Başkanı Özhan Canaydın, yönetim kurulu üyeleri, teknik direktör Eric Geretz ve yardımcıları ile futbolcular yalnız bırakmadı. 
     Şişli Belediye Başkanı Mustafa Sarıgül’ün kıydığı nikahta, Volkan-Merve çiftinin şahitliklerini, başkan Canaydın ve menajer Harun Aslan yaptı. 
     Törende nikah cüzdanını geline veren başkan Canaydın, "Volkan’a sahip çıkıp performansını artırman için cüzdanı sana veriyorum" dedi. 
     A Milli Futbol Takımı’nın yeni teknik direktörü Fatih Terim’in de eşi ile birlikte katıldığı düğünde, milli basketbolcu Mehmet Okur, Beşiktaşlı futbolcu Tayfun ve spor camiasından çok sayıda ünlü isim de yer aldı. 
     
</TEXT>
</DOC>
