<DOC>
<DOCNO> 379064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sontur37.html </URL>
<DATE> 2005/09/16/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
İşlek "Eyleme katılan işçiler mahkemeye verilecek" 
</HEADLINE>
<TEXT>

     Düzce’nin Kaynaşlı İlçesi’nde D-100 karayolunu kapatan işçilerin tespit edilerek mahkemeye verileceği bildirildi. 
     Düzce Emniyet Müdürü Saim İşlek, AA muhabirine yaptığı açıklamada, Türk-Metal İş Sendikası’na üye işçilerin Erdemir’in özelleştirilmesini protesto etmek amacıyla yaptıkları yol kapatma eyleminin "kanunsuz" olduğunu belirterek, gösteri yapan işçileri mahkemeye vereceklerini söyledi. 
     İşlek, yol kapatma eylemine katılan işçilerin kamera ve fotoğraf yoluyla tespit edildiğini belirterek, "Kanunsuzca devlet karayolunu işgal eden ve araçlarında afiş ve temsil ettikleri sendika bayraklı araçların plakaları ekiplerimiz tarafından tespit edildi. Kamera ve fotoğrafla tespit edilen eylem yapan işçiler hakkında dava açılacaktır" dedi. 
     
</TEXT>
</DOC>
