<DOC>
<DOCNO> 371294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sontur40.html </URL>
<DATE> 2005/08/19/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Tartıştığı oğlunu av tüfeğiyle vurdu... 
</HEADLINE>
<TEXT>

     Samsun'un Bafra İlçesi'nde bir kişi, kendisine ait bahçeden habersiz fındık topladığı gerekçesiyle tartıştığı oğlunu av tüfeğiyle vurarak öldürdü. 
     Alpaslan Mahallesi'nde Fikret Y. 67 , Samsun'daki bahçesinden kendisinden habersiz fındık topladığı gerekçesiyle öğretmen oğlu Hüseyin Y. 29 ile tartışmaya başladı. 
     Tartışmanın kavgaya dönüşmesi üzerine, Fikret Y. av tüfeğiyle oğluna ateş etti. Hüseyin Y, olay yerinde hayatını kaybetti. 
     Hüseyin Y'nin Bafra'da bir dershanede Edebiyat öğretmeni olarak görev yaptığı öğrenildi. 
     Baba Fikret Y'nin gözaltına alındığı olayla ilgili soruşturmanın sürdürüldüğü bildirildi. 
     
</TEXT>
</DOC>
