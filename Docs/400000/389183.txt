<DOC>
<DOCNO> 389183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sondun36.html </URL>
<DATE> 2005/10/24/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Faz Bağdat Büyükelçiliği'nin 2 çalışanı kayıp... 
</HEADLINE>
<TEXT>

     Irak'ın başkenti Bağdat'taki Fas Büyükelçiliği'nin 2 çalışanının kayıp olduğu bildirildi. 
     Fas Dışişleri Bakanlığı tarafından yapılan açıklamada, maaş çeklerini almak üzere geçen hafta Ürdün'e giden Bağdat Büyükelçiliği'nin bir çalışanı ile şoföründen, geçen perşembe günü Irak'a dönmek üzere Ürdün'den ayrılışlarından bu yana haber alınamadığı kaydedildi. 
     Açıklamada, Bağdat Büyükelçiliği'nin 2 çalışanının bulunması için Iraklı yetkililerle temasa geçildiği belirtildi. 
     El Cezire televizyonu da Fas'ın Bağdat Büyükelçiliği'nin iki çalışanının kaçırıldığından endişe edildiğini kaydetti. 
     Bağdat'ta bu yıl içinde 2 Cezayirli diplomat öldürülmüştü. 
     
</TEXT>
</DOC>
