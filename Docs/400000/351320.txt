<DOC>
<DOCNO> 351320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/son/sontur10.html </URL>
<DATE> 2005/06/12/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Yan baktı’ diye 16 yaşındaki çocuğun boğazı kesilerek öldürüldü 
</HEADLINE>
<TEXT>

     Ergün AYAZ DHA 

      KOCAELİ Kültür ve Sanat Fuarı’nın dün akşamki açılış ardından, Atilla Taş’ın vereceği konseri bekleyen bir grup arasında çıkan tartışma cinayetle bitti. 16 yaşında Koray Uğur, Niye yan baktın '' diyerek kendisiyle tartışan bir kişi tarafından boğazı kesilerek öldürüldü. Olayda 18 yaşındaki Hasan Şener de yaralandı. Polis, cinayete karıştığı iddiasıyla 20 yaşındaki Hamza Kurnaz'ı gözaltına aldı. 
     Güneş Sahnesi’nde Atilla Taş konser için beklenirken, sahne çevresindeki bir grup arasında tartışma çıktı. Ortalık bir anda karışırken, Koray Uğur, kanlar içinde yere yığıldı. Boğazına bıçak darbesi aldığı belirlenen Uğur, damarının kesilmesi nedeniyle aşırı kan kaybetti. Yaklaşık 15 dakika sonra gelen ambulansla hastaneye kaldırılmak istenen Koray Uğur yolda öldü. Kargaşa sırasında, Koray Uğur’un arkadaşı olduğu belirlenen 18 yaşındaki Hasan Şener de koltuk altından yaralandı. Bu gencin durumunun ciddi olmadığı belirlendi. 
     Polis ekipleri, Koray Uğur’un ölümüne, Hasan Şener’in de yaralanmasına neden olan bıçağı kullandığı iddia edilen 20 yaşındaki Hamza Kurnaz'ı 100 metre ilerde yakalayarak gözaltına alındı. Kurnaz'ın bıçakladığı Koray Uğur ile Hasan Şener ile Niye bana yan bakıyorsunuz'' diye tartıştığı, tartışmanın kavgaya dönüşmesi üzerine de bıçağı çekip rastgele salladığı ileri sürüldü. 
     
</TEXT>
</DOC>
