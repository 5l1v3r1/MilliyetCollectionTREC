<DOC>
<DOCNO> 372927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/dunya/adun.html </URL>
<DATE> 2005/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Askere İran sorusu 
</HEADLINE>
<TEXT>


Genelkurmay'da PKK brifingi alan ABD Temsilciler Meclisi üyelerinin üst düzey danışmanlarından oluşan 5 kişilik heyet, "ABD, PKK'ya dokunmuyor diye mi İran'la yakınlaşıyorsunuz " diye sordu 

Utku Çakırözer 


Ankara'da Amerikan Kongre üyelerinin danışmanlarına brifing veren Genelkurmay Başkanlığı yetkililerinin, İran'ın son dönemde PKK'ya karşı mücadelesini överek, "İran ile ihtiyatlı bir ısınma içindeyiz" değerlendirmesi yaptığı öğrenildi. ABD heyetinin ise, bu değerlendirme üzerine brifing veren Tümgeneral Akın Zorlu'ya, "ABD hükümeti PKK'ya dokunmuyor diye mi İran'la yakınlaşıyorsunuz" sorusunu yönelttiği bildirildi. 
Türk-Amerikan İş Konseyi'nin TAİK davetiyle Türkiye'de temaslarda bulunan ABD Temsilciler Meclisi üyelerinin üst düzey danışmanlarından oluşan 5 kişilik ABD heyeti, Ankara'daki temasları kapsamında önceki gün Genelkurmay kararg hında brifing aldı. Yüksek Askeri Ş ra'da korgeneralliğe terfi ettirilerek Genelkurmay Plan Prensipler Başkanlığı görevine getirilen Zorlu, komşularla askeri ve güvenlik alanındaki ilişkileri anlattığı brifingde, Türkiye'nin doğu komşusu İran hakkında, "İran ile ilişkilerimizde ihtiyatlı bir ısınma içindeyiz" değerlendirmesi yaptı. 
Zorlu'nun İran konusundaki değerlendirmelerine şaşıran heyet üyeleri, İran'ın nükleer silah hazırlıklarını anımsatarak, Türkiye'nin bu konuda ne düşündüğünü sordu. 
Türkiye'nin de uluslararası camia gibi bölgesinde kitle imha silahları görmek istemediğini vurgulayan Zorlu, İran ile işbirliğinin özellikle PKK ile mücadele kapsamında yaşandığının altını çizdi. Zorlu, son dönemde PKK'ya karşı operasyonları yoğunlaştıran İran'ın 40 PKK'lıyı Türkiye'ye iade ettiğini de somut işbirliğinin örneği olarak aktardı. Zorlu'nun bu değerlendirmelerini dikkatle dinleyen ABD'li danışmanlar, "ABD hükümeti Irak'taki PKK'lılara operasyon yapmadığı için mi İran'la yakınlaştığınızı söylemek istiyorsunuz " diye sordu. 
Bu yaklaşımın doğru olmadığını belirten ancak Türkiye'nin ABD'den PKK ile mücadele konusunda beklentilerinin bulunduğunu kaydeden Zorlu, tartışmayı, "Terörle mücadele dayanışma gerektirir. 'Bana saldırmayan teröristle mücadele etmem' mantığı kabul edilemez. Size saldırmasa bile müttefikinize saldırıyor. O nedenle mücadele etmek lazım" sözleriyle bitirdi. 

3 terörist teslim edildi 
Öte yandan İran tarafından sınırda yakalanan 3 PKK'lı teröristin, Hakk ri'de güvenlik güçlerine teslim edildiği, 1 teröristin de kendiliğinden teslim olduğu bildirildi. Sorgulandıktan sonra mahkemeye çıkarılan teröristlerin tutuklandığı öğrenildi. 

Heyette kimler var 

3 sene içinde 90'a yakın ABD'li Kongre üyesi ve senatörün üst düzey danışmanını Türkiye'de ağırlayan TAİK'in son davet ettiği heyette Amber Sechrist Senatör Robert Bennett'in yasama danışmanı , Gretchen Marie Learman Temsilciler Meclisi üyesi John Linder'in danışmanı , Laurent Morgan Crenshaw Temsilciler Meclisi üyesi Darrel Issa'nın asistanı , Sandra Campbell Temsilciler Meclisi üyesi Gresham Barrett'ın yasama danışmanı ve Temsilciler Meclisi Milli Güvenlik Alt Komitesi'nin politika analisti Nicholas Palerino yer aldı. 
Genelkurmay kararg hının yanı sıra Dışişleri ve Enerji bakanlıklarında da brifingler alan heyet, 28 Ağustos'a kadar Bodrum, İstanbul ve İzmir'de de temaslarda bulunacak. 


</TEXT>
</DOC>
