<DOC>
<DOCNO> 393488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonspo24.html </URL>
<DATE> 2005/11/09/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Gerets'e hakaret eden 4 kişiye toplam 4.4 bin YTL ceza 
</HEADLINE>
<TEXT>

     İl Spor Güvenlik Kurulu, Kayseri Erciyesspor-Galatasaray maçında 4149 sayılı Spor Karşılaşmalarında Şiddet ve Düzensizliğin Önlenmesine Dair Kanunu’na muhalefet ettikleri belirlenen 4 kişiye toplam 4 bin 448 YTL para cezası verdi. 
     AA muhabirinin aldığı bilgiye göre, İl Spor Güvenlik Kurulu, yaptığı değerlendirme toplantısında, 15 Ekim Cumartesi günü Atatürk Stadı’nda Kayseri Erciyesspor-Galatasaray arasında yapılan karşılaşmada, kötü söz ve hakaret içeren tezahürat yaptıklarını belirlediği, Hasan Hüseyin Yaldızlı, Tayfun Çarıkçı, Mesut Aksoy ve Seçim Ay isimli 4 taraftara toplam 4 bin 448 YTL para cezası verdi. 
     
     GALATASARAY TEKNİK DİREKTÖRÜ GERETS’E HAKARET İDDİASI 
     İl Spor Güvenlik Kurulu, maç sırasında Galatasaray Teknik Direktörü Eric Gerets’e hakaret dolu sözler sarfettikleri belirlenen, Kayserispor eski yöneticilerinden ve Kayserispor Taraftarları Derneği Eski Başkanı Hasan Hüseyin Yaldızlı’ya da 1112 YTL ceza verilmesini kararlaştırdı. 
     Kurul, Yaldızlı’nın Galatasaray Teknik Direktörü Eric Gerets’e "Çeketin kısa, bu sana olmuyor" dediğini, Erciyesspor taraftarlarına hitaben de "Buraya tiyatro seyretmeye gelmedik. Haydi tezahürat yapalım" dediği için 1112 YTL para cezası verdi. 
     Ceza kararına itiraz eden Hasan Hüseyin Yaldızlı, AA muhabirine şunları söyledi 
     "Ben Kayseriliyim. Takımımı her şartlarda desteklerim. Eric Gerets’i de severim. Üzerindeki elbisenin kolları kısa geliyordu. Bunu hakaret için söylemedim. Bu cezanın kaldırılması için Kayseri Bölge İdare Mahkemesi’ne itiraz edeceğim. Galatasaray’ın dokunulmazlığı mı var Kendi evimizde tezahürat yapamayacakmıyız Sözlerimde küfür ve hakaret yok." Yaldızlı, "Galatasaraylı bir taraftar maçtan sonra sahanın içerisine girdi. Polis bu kişiyi yakaladı ama bu kişi ceza almadı" diye konuştu. 
     
</TEXT>
</DOC>
