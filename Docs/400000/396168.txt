<DOC>
<DOCNO> 396168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sonyas02.html </URL>
<DATE> 2005/11/18/ </DATE>
<TIME> 08.05 </TIME>
<AUTHOR>  </AUTHOR>
<HEADLINE>
Erken evlenenlerin mutlu olma şansı daha yüksek 
</HEADLINE>
<TEXT>

     Amerika'da yapılan bir araştırma, erken yaşta evlenen çiftlerin, sonsuza kadar mutlu olma şanslarının daha yüksek olduğunu ortaya koydu. 
     Teksas Üniversitesi tarafından 1503 kişinin katılımıyla yapılan araştırmanın sonuçları, toplumda yaygın olan genel kanının aksine, evlenmek için 30'lu yaşları beklemeyenlerin daha sağlam bir evliliğe sahip olma olasılığının fazla olduğunu gösterdi. 
     Üniversitenin sosyoloji bölümünden Norval Glenn, araştırmaya katılanların yüzde 98'inin evli, evlenmeyi düşünen ya da en az bir kere evlenmiş kişiler olduğunu belirterek, evliliğin toplumda hala sağlam bir kurum olarak görülmeye devam ettiğinin görüldüğünü söyledi. 
     Glenn, çiftlerin boşanmasının en önemli 3 nedeninin ise şiddetli geçimsizlik, çiftin maddi yatırım eksikliği ve sadakatsizlik olarak belirlendiğini kaydetti. 
     Araştırmanın sonuçlarını açıklayan Milli Evlilik Projesi yetkilisi Dr. Barbara Dafoe Whitehead de, 23-27 yaşları arasında evlenenlerin genellikle daha mutlu bir beraberlik sürdürdüklerinin belirlendiğini vurgulayarak, ''Belli bir yaşın üzerinde evlilik, sağlam bir beraberliğin göstergesi değil'' diye görüş belirtti. 
     Evlilik uzmanı, ABD'de 1970'li yıllarda erkeklerde 23, kadınlarda 21 olan ortalama evlenme yaşının şu anda erkeklerde 27, kadınlarda ise 26'ya yükselmiş olduğunu da ifade etti. 
     
</TEXT>
</DOC>
