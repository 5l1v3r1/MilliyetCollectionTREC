<DOC>
<DOCNO> 382889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sonsiy23.html </URL>
<DATE> 2005/09/30/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
ABD Büyükelçiliği'nden 'İslamcı Faşizm' yazısına sert tepki 
</HEADLINE>
<TEXT>

     Amerikan Büyükelçiliği, Wqashington Times gazetesinde yayınlanan ve Türkiye’yi "İslamcı Faşist" bir ülke haline gelmekle eleştiren yazıya sert tepki gösterdi. 
     Amerika Birleşik Devletleri Büyükelçiliği yaptığı yazılı açıklamayla, Washington Times gazetesinde 27 Eylül’de yayınlanan ve Türkiye’yi "İslamcı Faşist" bir ülke haline gelmekle eleştiren yazıya sert tepki gösterdi. 
     Amerikan Büyükelçiliği, "Türkiye ve Türk hükümetiyle ilgili ve son derece kışkırtıcı bir dille kaleme alınmış bir köşe yazısı" olarak nitelendirdiği makalenin, yazarın kendi fikirleri olduğunu belirtti. 
     "Bunlar hiçbir şekilde Amerikan hükümetinin görüşlerini yansıtmamaktadır" ifadesinin yer aldığı açıklama şöyle devam etti 
     "Biz Türkiye’yi önemli bir dost, stratejik bir ortak ve güçlü bir müttefik olarak görmekteyiz. Ulusal Güvenlik Danışmanı Hadley tarafından da ifade edildiği gibi, Amerika Birleşik Devletleri Hükümeti Türkiye’yi bütün, özgür ve barış içinde bir Avrupa’nın tam üyesi olarak görmek istemektedir". 
     
</TEXT>
</DOC>
