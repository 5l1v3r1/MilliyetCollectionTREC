<DOC>
<DOCNO> 395723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sondun32.html </URL>
<DATE> 2005/11/17/ </DATE>
<TIME> 20.10 </TIME>
<AUTHOR>  </AUTHOR>
<HEADLINE>
İsrail Havaalanı güvenliği için 'Yalan' dedektörü geliştirdi 
</HEADLINE>
<TEXT>

     İsrail, havaalanı güvenliğini sağlamak için yeni bir yalan dedektörü geliştirdi. 
     İsrail'in Nemesysco firması tarafından geliştirilen iki aşamalı ses dedektörü GK-1'e, yolcuların, yasa dışı bir şey planlayıp planlamadıkları sorusuna ''evet'' ya da ''hayır'' yanıtını vermeleri gerekiyor. 
     İlk denemeleri Rusya'da yapılan GK-1 ile potansiyel hava korsanları ve uyuşturucu kaçakçılarına karşı sıkı tedbirler alınabileceği belirtiliyor. 
     Dedektördeki bilgisayar yazılımı, yalanları ya da birşey saklandığını ortaya çıkaran sesteki kontrol edilemeyen titremeleri hemen hemen tespit ediyor. 
     GK-1'in satış bedelinin 10 bin ila 30 bin dolar arasında olması beklenirken, aletin test edildiği Moskova'nın Domodyedevo havaalanı yetkilisi, işe yaradığı kanıtlanan aleti ilke olarak kullanmaya hazır olduklarını söyledi. 
     
</TEXT>
</DOC>
