<DOC>
<DOCNO> 378387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sonsiy09.html </URL>
<DATE> 2005/09/14/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
TÜPRAŞ'ın özelleştirilmesi TBMM gündeminde... 
</HEADLINE>
<TEXT>

     CHP İzmir Milletvekili Ahmet Ersin, TÜPRAŞ’ın ilk ihalesiyle ilgili soruşturma açılıp açılmadığını sordu. 
     Ersin, Başbakan Recep Tayyip Erdoğan’ın cevaplandırması istemiyle TBMM Başkanlığı’na sunduğu önergede, Özelleştirme İdaresi Başkanlığı tarafından TÜPRAŞ’ın özelleştirilmesi için 2004 Ocak ayında yapılan ihalede yüzde 65 hissenin 1 milyar 372 milyon dolara satılmak istendiğini, açılan dava sonucu Danıştay tarafından ihalenin iptal edildiğini anımsattı. 
     Ersin, TÜPRAŞ’ın ilk ihalesinde daha büyük hissenin bugünkü fiyatının üçte bir fiyatına satılmak istendiğini, kurallara aykırı ihale yapıldığı ve bundan bir kasıt olup olmadığı sorularının akla geldiğini belirtti. 
     İlk ihalenin iptal edilmemesi halinde hazine ve borsadan TÜPRAŞ hissesi almış olanlarla birlikte 70 milyon vatandaşın büyük zararlara uğramış olacağına dikkati çeken CHP’li Ersin, önergesinde şunları sordu 
     "1.5 yıl önce daha büyük hisse bugünkünün üçte bir fiyatına nasıl satıldı İhale neden kurallara aykırı yapıldı İlk ihaleyle ilgili soruşturma açtırdınız mı Veya soruşturma açtıracak mısınız " 
     
</TEXT>
</DOC>
