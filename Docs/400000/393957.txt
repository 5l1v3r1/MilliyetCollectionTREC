<DOC>
<DOCNO> 393957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/siyaset/axsiy02.html </URL>
<DATE> 2005/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Başkanlığı istemedi' 
</HEADLINE>
<TEXT>


"H l Cumhuriyet'i sindiremeyenler var" diyen Cumhurbaşkanı Sezer, halifeliği Cumhuriyet'in önünde engel olarak gören Atatürk'ün, başkanlık sistemine de sıcak bakmadığını söyledi 

ANKARA Milliyet 


Cumhurbaşkanı Ahmet Necdet Sezer, Atatürk Kültür, Dil ve Tarih Yüksek Kurumu'nda düzenlenen ve devlet protokolünü bir araya getiren "Atatürk'ü anma" toplantısında önemli mesajlar verdi. H l Cumhuriyeti sindiremeyenlerin bulunduğuna dikkat çeken Sezer, halifeliği Cumhuriyet'in önünde bir engel olarak gören Atatürk'ün başkanlık sistemine de sıcak bakmadığını hatırlattı. 
Toplantıya, Sezer, Başbakan Recep Tayyip Erdoğan, TBMM Başkanı Bülent Arınç ile Genelkurmay Başkanı Orgeneral Hilmi Özkök ve kuvvet komutanları, bakanlar, yargının zirvesi ve yabancı temsilcilikler katıldı. Sezer, şunları söyledi 

'Halifeliği engel gördü' 
"Atatürk halifeliği kabul etmemekle kalmamış, şu sözlerle halifeliğin Türkiye Cumhuriyeti'nin önünde engel olduğunun altını çizmiştir 'Efendiler, açık ve kesin söylemeliyim ki, Müslüman halkı bir halife korkuluğu ile h l uğraştırmayı sürdürmek çabasında bulunanlar yalnız ve ancak Müslümanların ve özellikle Türkiye'nin düşmanıdırlar' demiştir." 
"Yüce Atatürk, 'Çok değerli ve güçlü bir kimse olsa bile vatan savunmasında bir kişiye bağlılığın doğru olmadığı' düşüncesiyle başkanlık sistemine sıcak bakmamıştır. 'Kişisel iktidar gibi bir örnek bırakarak ölmeyeceğim. Parlamenter bir Cumhuriyet kuracağım' sözleriyle parlamenter sistemi savunmuştur." 
"Yüce Önder'in en önemli niteliklerinden biri de karşısındaki düşman da olsa insana saygıyı ilke edinmiş olmasıdır" diyen Sezer, şöyle devam etti 
"Tarihini, öz değerlerini öğrenen, geçmişi ile gurur duyan ölümsüz önderimize, Atatürk ilke ve devrimlerine yürekten bağlı, bilinçli yurttaşlar, Cumhuriyet'e yönelebilecek tehditler karşısında daha duyarlı davranacaklardır. Ancak böylelikle ülkemiz üzerinde yeni oyunlar oynanmasını önleyebilir, Cumhuriyet'i sindiremeyen, bölünmez bütünlüğümüze zarar vermeyi amaç edinen düşüncelere ve etkinliklere karşı koyabiliriz." 

Millete hizmet anlayışı 
Erdoğan da, "Gazi Mustafa Kemal'i anmanın en iyi yolu, O'nun ileri görüşlülüğü, yenilikçi ve akılcı yönleri üzerinde düşünmeye çalışmaktır. Zira aksi takdirde ne dünyayı anlamak ne muasır medeniyet seviyesini yakalamak ne de içeride huzur ve istikrar ortamını korumak mümkün olmayacaktır. Bizim anlayışımız, O'nun 'Millete efendilik yoktur, millete hizmet vardır' anlayışıdır" dedi. 

Sadece tokalaştılar 
Toplantıda, Sezer'in davetlere türbanlı milletvekili eşlerini çağırmamasını eleştiren Arınç'la sadece tokalaşması, sohbet etmemesi dikkat çekti. Protokol sırasından Erdoğan'ın yanı sıra Anayasa Mahkemesi Başkanı Tülay Tuğcu da kısa bir konuşma yaptı. 

10 Kasım'da soğuk buluşma 

ANKARA Milliyet 

TBMM Başkanı Bülent Arınç'ın Cumhurbaşkanı Ahmet Necdet Sezer'in türban konusundaki tavrını eleştiren sözlerinin ardından gerçekleşen 10 Kasım Atatürk'ü anma törenleri devletin zirvesinde soğuk buluşmaya sahne oldu. Anıtkabir'deki törenlerde art arda yürüyen Sezer ve Arınç arasında konuşma olmaması dikkat çekti. Sezer, üzerinde "Cumhurbaşkanı" yazılı kırmızı - beyaz karanfillerden oluşan çelengi Büyük Önder'in kabrine koydu. Atatürk'ün 67 yıl önce ebediyete intikal ettiği 09.05'te sirenler eşliğinde saygı duruşunda bulunuldu ve İstiklal Marşı okundu. Törenler sırasında Sezer - Arınç - Erdoğan arasında hiçbir diyalog yaşanmadı. Cumhurbaşkanı Sezer sadece Anıtkabir'den ayrılırken Arınç ve Erdoğan'ın elini sıktı. 


</TEXT>
</DOC>
