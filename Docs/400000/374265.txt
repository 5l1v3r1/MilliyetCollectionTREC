<DOC>
<DOCNO> 374265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/siyaset/siy03.html </URL>
<DATE> 2005/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Irak idealine bağlıyız 
</HEADLINE>
<TEXT>


DIŞ HABERLER SERVİSİ 


Başbakan Recep Tayyip Erdoğan, ABD'nin saygın gazetelerinden Wall Street Journal'a yazdığı makalede, Türkiye'nin yeni Irak idealine bağlı olduğunu bildirdi. 
Son 2 yılda her şeyin dramatik bir şekilde değiştiği Irak'ta toplumun tüm kesimlerinin güvenlik, istikrar ve nezih bir gelecek için mücadele verdiğini, ancak bunun etnik ve dini çeşitliliğin bir rekabet kaynağı olarak değil, zenginlik kaynağı olarak hesaba alınmasıyla başarılabileceğini vurgulayan Erdoğan, şunları kaydetti "Bu, yıllarca zalim ve maceracı bir diktatörlüğün zulmü altında bulunan bir ülkede kolay bir görev değildir." 
Türkiye'nin Irak'taki terör ve istikrarsızlıktan endişe duyduğunu da kaydeden Erdoğan, şöyle devam etti 
"Irak'ın teröristlerin bir eğitim alanı haline gelmesine müsaade edilmemelidir. Samimi arzumuz, Irak güvenlik güçlerinin Irak'ta güvenliği sağlayabilmesi ve duruma h kim olmasıdır." 



</TEXT>
</DOC>
