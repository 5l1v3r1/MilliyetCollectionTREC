<DOC>
<DOCNO> 386599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sondun10.html </URL>
<DATE> 2005/10/14/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Die Tageszeitung Gül'e birkaç tavsiye 
</HEADLINE>
<TEXT>

     Daniela Weingaertner 

AB içerisindeki saatler farklı işliyor. Hatta bazen, ilan edilen toplantılar zamanında yapılabilsin diye durduruldukları bile oluyor. Straw bu hileyle, hükümet başkanlarının geçen yılın aralık ayında, Türkiye müzakerelerinin 3 Ekim'de başlatılması yönünde aldıkları kararın tam gününde uygulanmasını sağladı. 
     Gül, Lüksemburg'a ulaştığında, bu tür oyunları oynamayı öğreneceğini söyledi. 
     Türk bakanın asıl öğrenmesi gereken şey şu Avrupa salonlarında kalıcı olmak isteyen kimsenin çekingen bir dile değil, aksine ikna edici bir yumruğa ihtiyacı vardır. 
     Gül şunu da öğrenmeli Önemli olan bir ülkenin Avrupa'ya hazır ya da uygun olması değil. Başarılı bir başvuru için daha da önemlisi, bazı üye ülkelerin, belirli bir ülkenin Birlik içerisine alınmasında çıkarlarının olması. Türkiye, aday ülke statüsünü Ortadoğu'da bu yolla elde etmeyi umduğu stratejik avantajlarına borçlu. Hırvatistan'a verilen olumlu işaretin ardından Sırbistan-Karadağ da şimdi Brüksel ile katılım müzakereleri yapabilmeyi ümit edebilir. Lahey ile işbirliği yapıp yapmadıkları ya da insan haklarına saygı gösterip göstermedikleri fark etmez. 
     AB haritasına bakarsanız Yunanistan ile Hırvatistan arasında göze batan bir boşluk bulunduğunu görürsünüz. Ancak insanların kalbi taktiksel oyunlarla kazanılamaz. Avrupa'ya duyulan sempatinin sürünmesi, bunun kanıtı. 
     
</TEXT>
</DOC>
