<DOC>
<DOCNO> 374338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sondun30.html </URL>
<DATE> 2005/08/31/ </DATE>
<TIME> 19.25 </TIME>
<AUTHOR>  </AUTHOR>
<HEADLINE>
Irak'ta 2 Amerikan askeri öldürüldü... 
</HEADLINE>
<TEXT>

     Irak’taki Amerikan ordusu, ülkenin orta kesimlerinde meydana gelen çeşitli saldırılarda 2 Amerikan askerinin öldüğünü, 3 askerin de yaralandığını bildirdi. 
     Amerikan ordusunun açıklamasında, Bağdat’ın güneyindeki Samarra kenti civarında bugün devriye gezen Amerikan askerlerinin yakınında bir bombanın patladığı belirtildi. Olayda bir Amerikan askerinin öldüğü, 3 askerin de yaralandığı kaydedildi. 
     Açıklamada, ayrıca dün İskenderiye’de yola yerleştirilen bombanın patlaması sonucu bir Amerikan askerinin öldüğü bildirildi. 
     Öte yandan, başkent Bağdat’ın Kazimiye bölgesindeki türbeye havan topu ve roketle düzenlenen, 7 kişinin öldüğü saldırıyı adı pek duyulmamış Ceyş El Taife El Mansura Muzaffer Mezhebin Ordusu örgütü üstlendi. 
     Sünni örgütün, bir internet sitesinde yayımlanan açıklamasında, "Mücahitler bu sabah Kazimiye bölgesinde, inkarcı döneklerin yuvasına havan topu ve Katyuşa roketleriyle saldırdı" denildi. 
     Açıklamanın, Irak El Kaide Cihad Örgütü’nün bildirilerini yayımladığı sitede çıktığı belirtildi. 
     
</TEXT>
</DOC>
