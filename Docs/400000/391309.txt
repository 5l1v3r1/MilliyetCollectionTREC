<DOC>
<DOCNO> 391309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/yasam/yas01.html </URL>
<DATE> 2005/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
En sağlıklı tatlılar sütlü olanlar 
</HEADLINE>
<TEXT>


Sütlü tatlılar, iyi birer kalsiyum ve protein kaynağıdır enerji verirken de hamurlu-şuruplu tatlılar kadar şişmanlatmaz 

TAYLAN KÜMELİ bir kibrit kutusu lezzet 

Tatlı, Osmanlı ve Türk mutfağında her zaman önemli bir yere sahip olmuştur. Ancak sütlü tatlılar günlük beslenmede daha çok yer almaktadır. Tatlıların en önemli özelliği, enerji veren gıdalar olmalarıdır. Tatlılar içeriklerine göre değişik besin değerlerine sahiptir. Örneğin aşure çeşitli baklagillerin kullanıldığı bir tatlı olması nedeniyle besleyicilik bakımından öne çıkar. 

Şekeri en son ekleyin 
Sütlü tatlılar, pişirirken süt kullanılması nedeniyle oldukça besleyicidir ve hamurlu-şuruplu tatlılara göre kalori değerleri daha düşüktür. Bu yönleriyle, özellikle çocukların günlük beslenmesinde yer almaları diğer tatlılara göre daha fazla önerilmektedir. 
Sütlü tatlılar iyi birer kalsiyum kaynağıdır. Süt içmeyi sevmiyorsanız süt yerine yoğurt, peynir veya sütlü tatlıları tercih edebilirsiniz. 
Özellikle çocuklar, süt ve süt ürünlerini tüketmiyor ise kakaolu süt, sütlaç, puding gibi sütlü tatlıları daha sık tüketmelidir. Şeker ve süt, bir arada yüksek sıcaklıkta uzun süre kaynatılırsa besleyici değeri olan proteinlerin azalmasına neden olur. Bu durum özellikle sütlü tatlı ve çocuk maması yapımında çok önemlidir. 
Özellikle şeker ve süt ile hazırlanan yiyecekleri pişirirken önce unla sütü pişirmeli, şeker ise pişmeye yakın ilave edilmelidir. 

Hastalar için de daha iyi 
Obezite, kalp-damar hastalıkları ve diyabet çağımızın en yaygın hastalıklarından olduğundan enerjisi yoğun hamurlu ve şerbetli tatlılar yerine sütlü ve meyveli tatlılar tercih edilmelidir. Sütlü tatlılar daha az enerji içerdikleri gibi bu tip hastalıklarda daha rahat tüketilebilir. 

Haftanın tarifi 

Damlasakızlı diyet muhallebi 
Malzemeler 
1 litre diyet süt 
Yeteri kadar doğal tatlandırıcı 5-6 paket yeterli olacaktır 
1.5 kahve fincanı pirinç unu 
1 kahve fincanı nişasta 
1 su bardak su 
5-6 adet damlasakızı 

Yapılışı 
Süt ve doğal tatlandırıcıyı bir tencereye koyarak karıştırın. Bir su bardağı su ile pirinç unu, nişasta ve dövülmüş damlasakızını da ezdikten sonra bu karışıma ilave edin. İyice karıştırın. Orta ateşte karıştırılarak koyulaşıncaya kadar kaynatın. Koyulaştıktan sonra ateşten alıp k selere koyarak soğumaya bırakın. 

Haftanın besini 

Damlasakızı 
Damlasakızı, özellikle antibakteriyel özelliği nedeniyle, ilaç yapımında, kozmetik üretiminde ve bazı gıda maddelerinin imalatında, hem koku verici hem de tatlandırıcı bir ürün olarak kullanılmaktadır. Ayrıca gastrit, ülser ve hazımsızlık tedavilerinde damlasakızının pek çok yararı görülmüştür. Ülkemizde ilk kez 6 bin yıl önce İzmir'in Çeşme ilçesinde bulunan sakız ağaçları, azalmakla birlikte h l verimliliğini korumaktadır. Damlasakızı, reçel, muhallebi, sütlaç, dondurma, rakı, likör gibi yiyecek ve içeceklerin yanı sıra kuduz, yılan sokması, mide, akciğer ve bağırsak rahatsızlıklarına karşı çeşitli ilaçların yapımında da kullanılmaktadır. 


</TEXT>
</DOC>
