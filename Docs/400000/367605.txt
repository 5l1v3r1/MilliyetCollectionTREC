<DOC>
<DOCNO> 367605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/soneko03.html </URL>
<DATE> 2005/08/06/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Para arzında 730.4 milyon YTL'lik daralma... 
</HEADLINE>
<TEXT>

     Para arzı M3YR , 730.4 milyon YTL’lik düşüşle 212 milyar 693.3 milyon YTL’ye indi. 
     ANKA’nın Merkez Bankası verilerinden yaptığı belirlemeye göre, para arzında 15-22 Temmuz haftasında 730 milyon 364 bin YTL’lik daralma yaşandı. Para arzı bu gelişmeyle birlikte 212 milyar 693.3 milyon YTL’e geriledi. 
     Söz konusu haftada dar anlamdaki para arzı M1 338.6 milyon YTL artarak 34 milyar 835.1 milyon YTL’den 35 milyar 173.7 milyon YTL’ye çıktı. Bu kapsamdaki dolaşımdaki para 151.5 milyon YTL artarak 16 milyar 548.6 milyon YTL’ye ulaştı. Vadesiz ticari mevduat 468.9 milyon YTL artarak 8 milyar 819.9 milyon YTL, vadesiz tasarruf mevduatı ise 276.9 milyon YTL’lik gerilemeyle 9 milyar 804 milyon YTL oldu. 
     Merkez Bankası’ndaki mevduat ise 5 milyon YTL azaldı. Merkez Bankası’ndaki mevduat 6.2 milyon YTL’den 1.2 milyon YTL’ye düştü. 
     M1’e vadeli mevduatların da dahil edildiği geniş para arzı M2 ise 722.6 milyon YTL’lik artışla 131 milyar 173.4 milyon YTL’ye ulaştı. Söz konusu dönemde vadeli ticari mevduatlar 16 milyar YTL, vadeli tasarruf mevduatları ise 79 milyar 994.4 milyon YTL düzeyinde gerçekleşti. Bir önceki haftaya göre vadeli ticari mevduatlarda 507.3 milyon YTL’lik artış, vadeli tasarruf mevduatlar da ise 123.3 milyon YTL’lik düşüş yaşandı. 
     Yurt içi kaynaklı döviz tevdiat hesapları ise 481.1 milyon YTL gerileyerek 72 milyar 696.3 milyon YTL7den 72 milyar 215.2 milyon YTL’ye düştü. 
     Repo işlemleri ise 1 milyar 627.8 milyon YTL olarak gerçekleşti. Repo işlemlerinde bir haftalık süre içinde yaklaşık 54 milyon YTL’lik düşüş yaşandı. 
     22-15 Temmuz haftasında resmi mevduatlarda ise 1 milyar 3.9 milyon YTL’lik gerileme gözlendi. Resmi mevduatlar 8 milyar 74.2 milyon YTL’den 7 milyar 70.3 milyon YTL’ye indi. 
     Merkez Bankası’ndaki diğer mevduatlarda ise artış yaşandı. Söz konusu dönemde Merkez Bankası’ndaki mevduatlar 520.6 milyon YTL’den 606.6 milyon YTL’ye ulaştı. 

ANKA 
     
</TEXT>
</DOC>
