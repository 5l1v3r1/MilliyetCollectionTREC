<DOC>
<DOCNO> 380073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sonyas01.html </URL>
<DATE> 2005/09/20/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
8 yaşındaki çocukla cinsel ilişkiye giren kadına hapis yolu... 
</HEADLINE>
<TEXT>

     ABD’de, 8 yaşındaki bir erkek çocukla cinsel ilişkiye giren 30 yaşındaki kadın, 6 yıl hapis cezasıyla karşı karşıya kaldı. 
     Connecticut eyaletine bağlı Bridgeport kentinde yaşayan Tammy Imre adlı kadın, komşusunun 8 yaşındaki çocuğuyla uzun süredir cinsel ilişkiye girdiğini kabul etti. 
     "Reşit olmayan birine zarar verme riski" suçlamasını kabul eden Tammy Imre’nin, 4 Kasım’da görülecek davada 6 yıl hapis cezasına çarptırılabileceği belirtiliyor. 
     Tammy Imre, cinsel ilişkiye girdiği çocuğa yazdığı bir mektubun çocuğun annesi tarafından bulunmasından sonra geçen Kasım ayında cinsel taciz suçlamasıyla tutuklanmıştı. 
     Imre’nin 7 yaşındaki kızının oyun arkadaşı olan erkek çocuğun, başlangıçta reddetse de, yüzleşme sırasında kadınla ilişkiye girdiğini kabul ettiği belirtildi. 
     Tammy Imre, yeminli ifadesinde, çocukla ilişkisini "fantezi" olarak niteledi ve kendisini çocuğun kız arkadaşı gibi gördüğünü söyledi. 
     Avukatı Donald Papcsy, Imre’nin, yaptığının yanlış olduğunu kabul etmekte zorlandığını, gerçekte bir fantezi ilişki yaşadığına inandığını söyledi. 
     
</TEXT>
</DOC>
