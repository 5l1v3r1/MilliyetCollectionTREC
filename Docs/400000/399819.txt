<DOC>
<DOCNO> 399819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/guncel/gun17.html </URL>
<DATE> 2005/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
40 günlük Yüksekova Kaymakamı Muş'a atandı 
</HEADLINE>
<TEXT>


ANKARA Milliyet 

İçişleri Bakanlığı, Şemdinli, Hakk ri ve Yüksekova'da yaşanan olayların ardından vali değişikliğiyle başladığı kadro operasyonuna iki ilçenin kaymakamlarını değiştirerek devam etti. Vali Erdoğan Gürbüz'ü Hakk ri'den Tokat'a atayan, yerine Tokat Valisi Ayhan Nasuhbeyoğlu'nu getiren İçişleri Bakanı Abdülkadir Aksu, önceki gün de yine geçici görev onayıyla Yüksekova ve Şemdinli kaymakamlarını değiştirdi. 
40 gün önce Yüksekova'ya tayini çıkan Aytaç Akgül, bu kez Muş'un Bulanık ilçesine atandı. Yeni görevlendirme çerçevesinde 4 yıl Doğu ve Güneydoğu tecrübesi olan Bulanık Kaymakamı Uğur Kalkar Yüksekova'ya, Alpu Kaymakamı Altuğ Çağlar Şemdinli'ye atandı. Yetkililer, atamaların dikkatlerin yoğunlaştığı ilçelerde idari bir "rahatlama" sağlamayı amaçladığını kaydederken, asaleti 1 yıl önce tasdik edilen kaymakamın Şemdinli'ye atanması soru işaretlerine neden oldu. 



</TEXT>
</DOC>
