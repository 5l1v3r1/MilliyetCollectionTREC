<DOC>
<DOCNO> 354613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/siyaset/siy07.html </URL>
<DATE> 2005/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cemevi suyu ücretsiz alamaz' 
</HEADLINE>
<TEXT>


ANKARA Milliyet 


Ankara Büyükşehir Belediye Başkanı Melih Gökçek, Danıştay'ın, Batıkent Protestan Kilisesi hakkında verdiği ücretsiz su kullanımı kararı için, "Haberim olsaydı kiliselere de suyu ücretsiz verirdik. Konuyu Belediye Meclisi'nin gündemine getirerek, kiliselere de aynı uygulamanın yapılmasını temin edeceğim" dedi. Gökçek, cemevlerinin durumunun sorulması üzerine ise, "cemevlerinin kültür evi olarak inşa edildiğini, bu nedenle bu uygulamadan yararlanmasının mümkün olmadığını, bu uygulamanın gerçekleştirilmesi halinde diğer kültür evlerinin de talepte bulunabileceğini" söyledi. Gökçek, soru üzerine, kilise yapmak isteyenlere arazi tahsisi de yapacaklarını bildirdi. 


</TEXT>
</DOC>
