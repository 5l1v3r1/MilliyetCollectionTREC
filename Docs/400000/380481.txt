<DOC>
<DOCNO> 380481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/yazar/cetiner.html </URL>
<DATE> 2005/09/22/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Kanal D ekranına canlılık geldi 
</HEADLINE>
<TEXT>

TV kanalları geçen yazı, patırtısız, gürültüsüz ve masrafsız geçirdi... Üç beş eski dizinin tekrarı, hiç de çekici olmayan eski filmler. Irak ile Filistin cepheleri de olmasa ne yaparlardı bilmem .. Bazı kanallar, kurtuluşu İbrahim Tatlıses'te buldu. Eski yeni ne varsa döküldü ortaya bazen iki kanalda birden İbo karşımızda idi. Televolenin rakipleri çıktı ortaya. Mevsim de yaz olduğu için mayolu mankenler doldurdu ekranları. 
Dünyayı öğrenmek, yeniliklerden haberler almak isteyenler boş yere beklediler, şik yet ettiler .. Bir seyirci olarak söylüyorum bunları. 
Eylül ayı geldi bir patlama oldu TV dünyasında... Kanal D'den başlayalım.. Son zamanlarda monoton bir haber yayını vardı Kanal D'nin. NTV, CNN Türk hatta ATV ve HaberTürk hareketli habercilik yapıyordu... 
Önemli bir haberi diğerlerinden daha önce verebilmek, görüntülerin en canlısını, en anlamlısını seyrettirmek, okutmak gazeteciliğin başta gelen şartı değil midir 

Anchorman'lik... 
TV gazeteciliğinin en kıdemli, en yetenekli uzmanlarından biridir Mehmet Ali Birand. Kurduğu CNN Türk'te yıllarca başarılı haberler veren, röportajlar yapan MAB, Kanal D'nin anchorman'liğine getirilince kanal eylülden itibaren canlandı, hareketlendi. MAB'ın, hele iki yabancı dille konuştuğu ünlü siyasetçiler, işadamları ve sanatk rlarla karşılıklı röportajları, kendisine de güven getirdi. Filanca ülkenin başbakanı ile, başkanı ile görüşürken hiç heyecanlı değil, umursamaz tavırları kendine güvenden doğuyor ama bana, bazen dozu kaçıyormuş gibi geliyor .. 
Giyimi, kelimeleri seçmesi, tane tane konuşması, fıslatmaması ve el kol hareketleri... MAB'ı bazen bir aktör gibi, bazen orkestra şefi gibi haber ve olayları ekranda yönettiğini seyrediyoruz televizyondan... 

Abartmamalı 
Nereden geldi aklıma bütün bunları yazmak .. Bizde her başarılı kişiye sırf başarılı olduğu için sataşılır .. Övgü ise ancak bir başarılı kimseyi kaybettikten sonra yazılır. Yahu, doğruyu yaz İşte kalemin bilgisayarın , kırılmaz ya .. Mehmet Ali'yi yaklaşık 40 yıldır Cumhuriyet gazetesinin o müzelik binasından bu yana tanırım. Benden bir veya iki kuşak sonraki mesleğini seven, mesleğine şık bir gazeteci. Yurtdışında uzun yıllar deneyimi var. Mesleğin en kıdemlilerinden biri olarak yukarıdaki övgüyü yazmama rağmen şu da var Bazı olaylarda, konularda Mehmet Ali'nin görüşleriyle, düşünceleriyle, zaman zaman ayrı düştüğümü burada söyleyebilirim. 
MAB ve ekibinin son olayları abartmaları hiç şüphesiz yanlıştı. Gamze ile Semra Hanım ve talihsiz genç oğlu Ata olaylarını böylesine TV ekranında uzatmak ve adeta işgal etmek herkesi rahatsız etti 
Bu ve buna benzer olayları sık sık görüyoruz tüm TV'lerde. Kuzum Allah aşkına, reyting midir bu Halka inmek midir Nedir Efendim, şik yet edenler de seyrediyor Emin olun bu olayların böylesine abartılı gösterilmesini çoğu kasabalı vatandaşlar da küfür ederek izliyorlar .. 
70 milyon insanı almışız karşımıza dedikodu yapıyoruz .. 
Mehmet Ali dostum bütün bunları bizden daha iyi bilir. Çaresini de bulacaktır sanırım. 


</TEXT>
</DOC>
