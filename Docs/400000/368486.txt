<DOC>
<DOCNO> 368486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/ekonomi/eko02.html </URL>
<DATE> 2005/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kime satılırsa satılır sana ne Maaşını al karışma...' 
</HEADLINE>
<TEXT>


Erdemir ve İsdemir genel müdürlerinin istifalarını eleştiren Maliye Bakanı Kemal Unakıtan, "Genel müdür kalkıyor, ona değil buna satılsın diyor. Sana ne Sen genel müdürsün, maaşını alırsın" şeklinde konuştu 

ANKARA Milliyet 

Maliye Bakanı Kemal Unakıtan Ereğli Erdemir ve İskenderun İsdemir Demir Çelik Fabrikalarının yabancı şirketlere satılmasına karşı çıkarak istifa eden genel müdürler Kerim Dervişoğlu ve Atamer Giyici'ye "kime satılırsa satılır sana ne" diyerek tepki gösterdi. 
Ocak - temmuz dönemi bütçe gerçekleşmelerini açıklayan Unakıtan, soruları yanıtladı. Erdemir Genel Müdürü Kerim Dervişoğlu ile İsdemir Genel Müdürü Atamer Giyici'nin istifalarını özelleştirmedeki yabancı sermaye tartışmasına bağlayan Unakıtan, "Genel müdür kalkıyor, efendim özelleştirilecek şeye mani olacak. Orası ona değil de, buna satılacak. Kime satılırsa satılır, sana ne Sen genel müdürsün maaşını alan bürokratsın maaşını alırsın, orayı da en iyi şekilde yönetmek mecburiyetindesin" dedi. 

Koltuk boş kalmaz 
Unakıtan özelleştirmenin politikasının siyasi iradeye ait olduğunu kaydederken, özel sektörden örnek vererek bu iradeyi genel müdürlerle paylaşmyacaklarını söyledi. "Şimdi özel sektörde de bankayı satıyor biri. Ben bunu yabancıya mı, yerliye mi satayım diye genel müdüre mi soracak " diyen Unakıtan sözlerine şöyle devam etti 
"Sen ne dersin Ne demek ya... Özelleştirme ise sahibi, Özelleştirme İdaresi karar verir. Genel müdür onun iradesini yerine getirir. Efendim özelleştirme için genel müdür niye istifa etmiş. İstifa eder, yerine başkası... Koltuk boş kalmaz, koltuk doldurulur. Herkesin kendi görevini çok iyi bilmesi, ona göre de hareket etmesi lazım." 

'K rlı zararlı ayrımı yok' 
Unakıtan özelleştirilecek kuruluşlar arasında "karlı - zararlı" ayrımı yapmadıklarını anlatırken, yabancı şirketlerin hazır işletmeleri almaması yönündeki görüşlere şöyle karşı çıktı "Şimdi Erdemir'i düşünüyoruz. 'Erdemir'i yabancı mı alsın, yerli mi alsın ' Erdemir gitti, Romanya'da şirket aldı, Bulgaristan'daki özelleştirmeye girdi. Sen alıyorsun, dışarıdan da senden gelip alındığında kötü mü yani. Öyle açık gözlülük var mı Bunu lütfen bilimsel platformda iyice tartışıp, ona göre karar verelim. Hatta tartışmaya bile gerek yok." 
Unakıtan kamu işletmelerindeki genel müdürlerin kar - zarara bakılmaksızın maaş almalarını da eleştiren Unakıtan, "Nasıl olacak bu Hangi ticarete sığıyor. Genel müdürleri zaten orayı iyi etmesi için koymuşuz, o kadar parayı da veriyoruz" diye konuştu. 

İsdemir'e 'pislik' dedi 
Unakıtan kamu işletmelerinin siyasilerin çiftliği haline getirildiğini belirtirken Başbakan'ın İsdemir için kullandığı ancak daha sonra tekzip ettiği 'pislik' kelimesini kullandı. Milleti artık "bu pisliklerden kurtarmak" istediklerini söyleyen Unakıtan şöyle konuştu 
"Siyasiler İstediği, tanıdığı akrabasını almış, onu almış, oy almak için daha fazla adam almış. İskenderun'a İsdemir'e bakın. İskenderun şimdiye kadar 3 milyar doların üzerinde zarar etmiş. Bu para kimden toplandı. Vergisini ödeyen bütün 70 milyon nüfustan toplandı. Şimdi bu adalet mi, bu yönetim mi Böyle şey olur mu .. Türkiye'nin büyüklüğü zannedildiği kadar değil. Halimizi bilelim, durumumuzu bilelim" dedi. 

Park vergisi yeni değil Unakıtan, "evin önüne parkedilmiş arabadan vergi alınacak" şeklindeki haberleri de "herhalde medya gündem sıkıntısı çekiyor. Halihazırda belediyeler, isterlerse yollarda park yapan araçlardan 
park ücreti alabilir. Yeni bir şey getirilmiş gibi lanse ediliyor. Yeni bir vergi getirme söz konusu değil" diyerek eleştirdi. 

Seyyanen zamda miktar belirsiz Unakıtan, memur maaşlarına yapılacak zamlarla ilgili olarak "memurumuza seyyanen mi zam yapılacak, ne yapılacak, bunlar olgunlaşmadan kesin bir şey söylenmesi mümkün değil" diye konuştu. Güneydoğu'daki yolların asfaltlanmaması nedeniyle mayın döşenmesine imkan tanıdığına ilişkin eleştirilere yanıt veren Unakıtan "Türkiye Cumhuriyeti her tür yol yapımına muktedirdir. 'Talep edildi, yapılmadı' diye bir şey yok. Olmasa da onun ödeneğini vermeye hazırız" şeklinde konuştu. 


</TEXT>
</DOC>
