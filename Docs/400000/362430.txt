<DOC>
<DOCNO> 362430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonsiy03.html </URL>
<DATE> 2005/07/19/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
CHP eski milletvekili Kürdistan kurulursa kıyamet kopmaz 
</HEADLINE>
<TEXT>

     Gülay ÖZEK - Murat ÇAĞLAR DHA 

      CHP Hakkari eski Milletvekili ve Hani Aşireti lideri Mikail İlçin, kurulacak Kürdistan Devleti'ni Türkiye Cumhuriyeti Devleti’nin tanıması ve desteklemesi gerektiğini söyledi. İlçin, Bundan böyle Kuzey Kıbrıs’a verilen önemin ve ilginin Kuzey Irak Kürdistanı’na da vermemizin büyük yararları vardır. Kurulacak Kürdistan Devleti'nin en yakın dostu bizim devlet olacaktır. Kürdistan Devleti kurulursa kıyamet kopmaz'' dedi. 
     Van’da Cumhuriyet Caddesi, Sanat Sokak'ta basın açıklaması yapan CHP Hakkari eski Milletvekili ve Hani Aşireti Lideri Mikail İlçin, Kuzey Irak’ta ABD’nin desteğiyle kurulacak Kürdistan Devleti'ni ilk tanıyan devletin Türk devleti olması gerektiğini söyledi. 
     İlçin, kurulacak Kürt devletinin sırtını Türkiye’ye dayayacağını ve onların en sadık dostlarının Türkiye olacağını savundu. İlçin, ABD’nin desteğiyle Mesut Barzani’nin başkanlığında Kürdistan’da bir fedarasyonunun kurulduğunu, ancak fedarasyonun yeterli olmadığını ve yine ABD’nin desteğiyle Kürdistan Devleti kurulmasının düşünülmekte olduğunu öne sürdü. 
     
     KÜRT DEVLETİNİ İLK BİZ TANIYALIM 
     ABD’nin desteğiyle kurulacak Kürdistan Devleti’ni ilk tanıyan devlet biz olalım'' diyen İlçin şöyle konuştu 
     Şimdi adım adım Kürdistan Devleti kurulması çalışmaları sürdürülmektidir. Gönül arzu ederdi ki 70- 80 yıldan beri onlara yapılan haksızılığı telafi edelim. Nasıl telafi edelim, kurulacak Kürdistan Devleti desteklensin. Kurulacak Kürtdistan Devleti'ni ilk tanıyan biz olalım.'' 
     
     ABD DESTEKLİYOR 
     Irak'ın rejimini kabul etmediklerini söyleyen İlçin, Osmanlı devletinin Türkleriyiz, oradaki aşiretler bizim akrabalarımız. Kürdistan devleti bizim için yaralıdır. Bunlardan dolayı bir endişe duyulması yersizdir. Kürdistan Devleti kurulursa kıyamet kopmaz. Şimdi federasyon ortaya çıktı. Kim destekledi, yine Amerika. Yıllardır Kürt sorunu var, ben kabul ediyorum. Bu devletin istikbali için beraberliğe ihtiyaç vardır. Ben buradan tüm herkese sesleniyorum. Kürt kardeşlerimize yanlış bir gözle bakmasınlar, birlikte olacağımıza kimsenin şüphesi olmasın. Bu Cumhuriyeti birlikte kurduk, birlikte koruyacağız'' dedi. 
     
     KÜRT BAYRAĞI DALGALANSIN 
     Kuzey Irak’ta kurulan Kürdistan Federasyonu başkanlığına getirilen Mesut Barzani’ye mektup gönderip tebrik ettiğini söyleyen Mikail İlçin, yakında Barzani’yı Kürdistan Devleti'nin reisi olarak göreceklerini belirterek sözlerini şöyle tamamladı 
     40- 50 milyon Kürt milletinin bayrağı dünyanın her tarafında dalganacaktır. Biz bununla iftihar edeceğiz. Ayrıca bir ordu kurma teşebbüsü vardı. Kurulacak orduya büyük yardım ve destek bizden olsun. Buradan bu orduyu silahlarla bir techiz edelim. Ordunun başına subaylarımızı gönderelim, onları eğitsin. Nasıl Kıbrıs yavru vatan ise, bu da küçük vatan kardeş olacaktır. Onlar da bizim ikinci ordumuz olacak.'' 
     
</TEXT>
</DOC>
