<DOC>
<DOCNO> 379765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sontur28.html </URL>
<DATE> 2005/09/19/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
İzmir'de terörist oldukları iddia edilen 2 kişi patlayıcıyla yakalandı 
</HEADLINE>
<TEXT>

     İzmir’de düzenlenen terör örgütüne yönelik operasyonda 2 kişi, uzaktan cep telefonuyla patlatılmaya hazır halde 2 kilogram RDX plastik patlayıcıyla yakalandı. 
     İzmir Emniyet Müdürlüğü Terörle Mücadele ve İstihbarat Şube Müdürlüğü ekipleri, bir süredir "telefon dinleme ve takip" sonucu elinde patlayıcı bulunduğunu tespit ettikleri Y.D. 27 ve kardeşi İ.D’nin 19 evlerine operasyon düzenledi. 
     Evde yapılan aramada, birer kilogramlık iki konserve kutusuna yerleştirilmiş ve uzaktan cep telefonuyla patlatmaya hazır hale getirilmiş 2 kilogram RDX plastik patlayıcı ele geçirdi. 
     Operasyonda, Y.D. ve İ.D. gözaltına alındı. 
     Tekstil işçisi olan Y.D’nin, geçen temmuz ayında Çeşme’de 21 kişinin yaralanmasına neden olan patlamanın meydana geldiği sırada "bir günlüğüne" ilçede bulunduğu öğrenildi. 
     Zanlıların, emniyetteki işlemleri yapıldıktan sonra adliyeye sevk edilecekleri bildirildi. 
     
</TEXT>
</DOC>
