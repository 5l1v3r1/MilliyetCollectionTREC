<DOC>
<DOCNO> 365010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sondun37.html </URL>
<DATE> 2005/07/28/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Berlusconi'den Economist muhabirine 1 milyon avroluk dava 
</HEADLINE>
<TEXT>

     İtalya Başbakanı Silvio Berlusconi, İtalya'da yaşayan Economist yazarı David Lane hakkında, kendisine hakaret ettiği gerekçesiyle tazminat davası açtı. 
     Berlusconi'nin ''L'ombra del Potere'' Gücün Gölgesi adlı eserin yazarı Lane ve eserin yayıncısı Laterza yayınevinden talep ettiği tazminat miktarının bir milyon avronun üzerinde olduğu bildirildi. 
     Başbakan Berlusconi'nin Roma mahkemesi nezdinde açtığı tazminat davası, bugün Laterza Yayınevi tarafından yapılan yazılı bir açıklamayla duyuruldu. 
     Laterza Yayınevi yetkilileri, Berlusconi tarafından ''mesnetsiz'' suçlamalarla karşı karşıya olduklarını savundular. 
     Yayınevi yetkililerinin açıklamasında, ''Dava konusu olan kitap, kapsamlı ve kesin belgeler eşliğinde son on yıllık süreçteki siyasi hadiseleri, yolsuzlukları ve mafyayı konu almaktadır. Dava dilekçesindeki suçlamaların mesnetsiz olduğu kanaatindeyiz. Bu suçlamalara ilgili hukuki merciler nezdinde yanıt vermeye hazırız'' denildi. 
     
</TEXT>
</DOC>
