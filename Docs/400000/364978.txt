<DOC>
<DOCNO> 364978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sondun05.html </URL>
<DATE> 2005/07/28/ </DATE>
<TIME> 00.20 </TIME>
<AUTHOR>  </AUTHOR>
<HEADLINE>
Gürcistan'da Türk kaptana 4 yıl hapis 
</HEADLINE>
<TEXT>

     Gürcistan'da karasularını ihlal gerekçesiyle alıkonulan ''Tarık Güner'' adlı Türk yük gemisinin kaptanı Albi Sarı'nın 4 yıl hapis cezasına çarptırıldığı bildirildi. 
     Poti'deki mahkemede görülen davada, gemi kaptanı Sarı, Gürcistan karasularını ihlal etmek ve kaçak mal taşımak suçundan 4 yıl hapis cezasına mahkum edildi. 
     Türkiye'nin Batum Başkonsolosluk yetkililerinin verdiği bilgiye göre, Zugdidi kentinde cezaevine konulan Sarı, bir üst mahkemeye itiraz başvurusunda bulunabilecek. 
     Mahkemenin ayrıca, gemideki gıda ve inşaat malzemelerinin Gürcistan'dan bağımsızlığını ilan eden Abhazya'ya verilmesine karar verdiği ifade edildi. 
     Gemide bulunan 8 Türk vatandaşı kaçak yolcunun ise 1000 lari yaklaşık 500 dolar kefaletle serbest bırakıldıkları kaydedildi. 
     Gürcü sahil güvenlik birimleri tarafından Temmuz başında Abhazya'ya gitmekte olan Türk yük gemisi, Gürcistan karasularını ihlal gerekçesiyle alıkonulmuş ve Poti limanına çekilmişti. 
     
</TEXT>
</DOC>
