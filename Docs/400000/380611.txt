<DOC>
<DOCNO> 380611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sonsiy18.html </URL>
<DATE> 2005/09/22/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Baykal Elimizde gündemi değiştirecek teyp kaydı var 
</HEADLINE>
<TEXT>

     Tekin ATAY- Bahadır ÖKTEM TRABZON, DHA 

CHP Genel Başkanı Deniz Baykal, önceki gün Rize’nin Hemşin İlçesi’nde yaptığı konuşmada, CHP zihniyeti ancak çöp üretir'' diyen Başbakan Erdoğan’a sert yanıt verdi. Baykal, Başbakan'a Terörden kaçtı Karadeniz’e koştu. Yanlış yaptığı zaman kendini kontrol edemiyor, sağa- sola küfrediyor. İlk kez olmuyor bu, durup durup başı sıkıştı mı CHP’ye küfrediyor'' dedi. 
     
     OFER’LE İLGİLİ ELİMİZDE TEYP KAYDI VAR 

     İsrailli Ofer ailesinin önümüzdeki günlerde siyasetin ana konusu haline geleceğini savunan CHP Lideri, Kuşadası Limanı'nda Ofer Ailesi'ne yönetmelik gereği satış yapıldığını ve bu yönetmeliğin hukuka aykırı olduğu için iptal edildiğini vurguladı. Baykal, sözlerini şöyle sürdürdü 
     Yönetmelik iptal edilince dediler ki, Yönetmelik iptal edilirse kanun çıkarırız.’ Bu bizim elimizde, teypte, kayıtta. Ve nitekim bu laftan kısa bir süre sonra kanun çıkarıldı. Biz o kanunu Anayasa Mahkemesi’ne götürdük. Şimdi o kanuna dayanarak Ofer, Galata Port ihalesini almaya çalışıyor. Peki bunların hepsi nasıl oluyor Kişisel ticari başarısıyla mı oluyor Kendisine bu imkanı sağlayan bir muhatap var mı Memur mudur, bürokrat mıdır, kimdir o muhatap Yönetmelik olmazsa kanun çıkarırız’ deme kudretini gösteren bu kişi nasıl bir düzeydedir. Başbakan, yeşil kart hortumculuğu var, hepsini ezeceğim’ diyor. Sen önce sağına soluna bak. Adamlarla Başbakanlık'ta buluştun, nerede bunun tutanağı, ne konuştun orada Senin onayın olmadan bu kadar tezgah döndürülebilir mi Senin bilgin olmadan bunlar oluyorsa sana yazık. Türkiye’ye yazık.'' 
     
     ERDOĞAN OFER İLE GÖRÜŞMEDİM 

     Erdoğan, "Ofer ile ilgili olarak Başbakanlık’ta görüşmem veye bir başka yerde görüşmem falan filan gibi birşey olmadı. Kaldı ki ben her müteşebbisle görüşürüm. Her özelleştirmeye katılmak isteyenle görüşürüm" diye konuştu 
     
     SORUŞTURMA YALAN 

     Erdoğan, Tüpraş ve Galataport ihalesiyle ilgili olarak Başbakanlığın soruşturma açıp açmadığı ile ilgili bir soruya ise "Hayır, böyle verdiğim bir talimat yoktur. Bunların hepsi yalandır. Zaten bu yalana artık çok alıştık. Bu yakıştırmalara da ayrıca üzülüyoruz. Çünkü Türkiye’nin hızla yürümesi gerekir. Bu konuda medya birşeyleri araştırmadan aramanın gayreti içindedir" yanıtını verdi. 
     
</TEXT>
</DOC>
