<DOC>
<DOCNO> 398995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sonsiy12.html </URL>
<DATE> 2005/11/29/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Başbakan Erdoğan'dan köşe yazarlarına Hazmedemeyen tipler 
</HEADLINE>
<TEXT>

     ANKARA ANKA 

Yurt dışına sıkça çıkmasını eleştiren köşe yazarını "bunu hazmedemeyen tipler" şeklinde niteleyen başbakan Recep Tayyip Erdoğan, "bunlar" sözcüğünü yine kullandı. Erdoğan bu kez, "Bunu anlayamayacak kadar, düşünemeyecek kadar sığ bir yapının içinde bunlar" dedi. 
     AKP Grup toplantısında ekonomi dışında yurt dışı temasları ve terör konuları hakkındaki değerlendirmelerini de açıklayan Başbakan Erdoğan, haftasonunda yurt dışında iki önemli toplantıya katıldığını söyledi. "Bir köşe yazarı şunu yazıyor, ’başbakan Yeni Zelanda’da, Avusturalya’da ne işi var 
     Onlarla ticaretimiz çok düşük’" diyen Başbakan Erdoğan, gidiş gelişlerinin hızlanmasıyla dış ticaretin de arttığını söyledi. 
     Erdoğan, bu basit yaklaşımın asırlar önce de Hint Yarımadasına gemi gönderen Osmanlı’da yaşandığını, halen dünyanın bir ucundan öteki ucuna "neler gönderildiğinin bilindiğini" anlattı. 
     
     BUNU HAZMEDEMEYEN TİPLER... ANLAMAYACAK KADAR SIĞ... 
     Erdoğan, "Türkiye uluslararası diplomaside kendini güçlendirmek zorundadır. Tanınmak, kendini tanıtmak için bu adımları atmalı. Avustralya cumhurbaşkanı ta Çanakkale’de 18 Mart kutlamalarına geldiler. Bizim de iadeyi ziyaretimiz söz konusu. Bunu hazmedeyen tipler Türkiye’nin kabuğunu kırmasını istemeyenler, Türkiye’nin dünyaya açılmasını istemeyenler. 
     Olay salt bir ticari ekonomik ilişki değil, bunun siyasi, askeri, kültürel boyutu var. Tüm bunların hepsi bu görüşmelerde ele alınıyor. Avustralya’da bizim 200 bine yakın vatandışımız var yahu, haberi yok. Onların da parlamentoya, yönetime girebilmeleri için manevi desteği vatandaşlarımıza vermemiz lazım. Bunu anlayamayacak kadar düşünemeyecek kadar sığ bir yapının içinde bunlar. Biz turistik seyahat yapmıyoruz, biz Türkiye’nin gücünü itibarını artırmak ve dünya ülkeleriyle bu kucaklmaşmlayı sağlamak için bu adımları atıyoruz" şeklinde konuştu. 
     
     TERÖR VE DESTEKÇİLERİNE EN KÜÇÜK MÜSAMAHA 
     Türkiye’nin bu amaçla medeniyetler ittifakında, NATO’da, AGİT’te bulunduğunu, bundan sonra da bu süreci sürdüreceklerini ifade eden Başbakan Erdoğan, jeostratejik ülke olmanın gereğini yerine getirdiklerini söyledi. 
     Medeniyetler ittifakı toplantısında hiçbir din ve kültürün teröre gerekçe olamayacağına dikkat çektiğini anımsatan Erdoğan, düşünce ve ifade özgürlüğü gerekçesiyle terör odaklarına ve propagandistlerine hoşgörülü davranmanın, bu yolda yapılacak en önemli yanlış olduğunu söyledi. "Terör ve bölücülük dehşet duygusu uyandırmak amacıyla en ileri seviyede eylem yapıyor. Masum ayrımı yapmaz hedefi doğrudan insan hayatıdır" diyen Erdoğan, Türkiye’nin terörün gerçek yüzünü gördüğünü, acımasızca, hunharca öldürülmüş masum insanların bütün acısını yüreğinde hissettiğini ifade etti. Erdoğan, "Terör ve destekçilerine en küçük müsamaha çok sayıda masum insanın hayatına malolacak vahim bir hatadır" dedi. 
     
     VATANDAŞ BİNGÖL’E ÜNİVERSİTE İSTEDİ 
     Erdoğan’ın konuşmasının sonuna yaklaştığını sezen iki vatandaş ayagğa kalkarak,bağırarak taleplerini dile getirdi. 
     İlk vatandaş, "Sizinle görüşmek istiyorum, görüştürmüyorlar" diye bağırdı. Başbakan Erdoğan ise "Tabii odama getirin" dedi. 
     Bunun üzerine ayağa kalkan başka bir vatandaş da "O zaman Bingöl’e de üniversite istiyoruz" deyince de Erdoğan, "Bak üniversitea istiyor, evet hakkıdır" demekle yetindi. 
     
     ISPARTA MEYVASI BAŞBAKAN’A SUNULDU 
     Konuşmanın sonunda Ispartalı meyva üreticileri yanlarında getirdikleri meyvaları Başbakan Erdoğan’a sundu. Erdogğan da meyvaların bir kısmını foto muhabirlerine dağıttı. 
     
</TEXT>
</DOC>
