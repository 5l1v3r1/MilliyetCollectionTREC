<DOC>
<DOCNO> 381643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sonspo27.html </URL>
<DATE> 2005/09/26/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Necati Herkesten özür diliyoruz... 
</HEADLINE>
<TEXT>

     Samsunspor maçının devre arasında kavga eden Hasan Şaş ile Necati barıştı. 
     Hasan Şaş'ın yeni doğan çocuğunu görmek için International Hospital'a ziyarete gelen Necati, burada Hasan ile sarmaş dolaş oldu. Takım arkadaşının kafasını öpen Necati, dostluk gösterisinde bulundu. 
     Hasan Şaş, Necati ile aralarındaki pozisyonun o kadar büyütülmemesi gerektiğini ifade ederek, ''Takım olarak lideriz, çok iyi oynuyoruz, bunların gündemde olması, konuşulması lazım. Benimle Necati arasında olan Tomas ve Song arasında da olabilirdi. Saha içinde bu tür şeyler normal, maç içinde o anın vermiş olduğu şeyler. Necati ile aramızda bir sorun yok'' diye konuştu. 
     Necati ile aralarında yaşanan olayların, takımın kaptanlığını üstlenmesiyle bir ilgisinin olup olmadığı yolundaki bir soru üzerine de Hasan, ''Ben Galatasaray'da çok büyük sorumluluklar aldım. Yok öyle bir şey, kaptanlık bandı bana ağır gelmez'' dedi. 
     Necati ise Samsunspor maçında hoş olmayan bir görüntü çizdiklerini belirterek, şunları söyledi 
     ''Herkesten özür diliyoruz. Biz iyi arkadaşız, bu nedenle de nazımız birbirine geçiyor. İyi arkadaşlar arasında böyle şeyler olabilir. Bir daha böyle bir şey tekrarlanmayacak. Zaten fazla da büyütmeye gerek yok. Maç içinde bir olay. Hasan benim en sevdiğim arkadaşım, onunla problemim olmaz.'' Hasan Şaş, çocuğunun olması ile ilgili de ''Olanlar bilir, ama olmayanlar için çocuk sahibi olmayı öneriyorum, çok güzel bir duygu'' diyerek mutluluğunu anlattı. 
     
</TEXT>
</DOC>
