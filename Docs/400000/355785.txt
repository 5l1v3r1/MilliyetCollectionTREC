<DOC>
<DOCNO> 355785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/yazar/temelkuran.html </URL>
<DATE> 2005/06/27/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
İSTANBUL'DA 3 GÜNDÜR SÜREN IRAK DÜNYA MAHKEMESİ, SAVAŞ KARŞITLARINA SESLENİYOR 
</HEADLINE>
<TEXT>
'İtaatsizliğe çağırıyoruz' 
Irak Dünya Mahkemesi'nin jüri sözcüsü Arundhati Roy, dalgacı üslubuyla Sanıkların geleceğini sanacak kadar naif değiliz. İki taraf olsaydı Alfred Hitchcock filmine benzerdi 

Porto Alegre'de yapılan Dünya Sosyal Forumu'nda DSF bir stadyum dolusu insan onu dinledi. Bir sonraki forum Hindistan'da, Mumbay'daydı. Bu kez 1 milyonun üzerinde insan, ona kulak verdi. Arundhati Roy, bu ufacık tefecik, kocaman gözlü kadın, son yıllarda milyonların izlediği anti-kapitalist hareketin ikonlarından biri oldu. 
Her ne kadar "Toplumsal hareketin bir kişiyle temsil edildiğini zannetmek, bir dağı tepetaklak çevirip tepenin, bütün ağırlığı taşımasını beklemeye benziyor" deyip gülse de o, hayranlıkla izlendi. Roy, 3 gündür İstanbul'da süren Dünya Irak Mahkemesi'nde jüri sözcüsüydü. 

'Bu kadar kadın var mı ' 
Sözü mahkemeden açtık ama orada kalmadık. Anti-kapitalist hareketten, karnaval havasının somut sonuçları olan küresel bir politik harekete dönüşüp dönüşmeyeceğinden, mahkemeyi eleştirenlerden, hareketin evcilleşip STK'laşmasından söz ettik. Roy, her zamanki gibi "dalgacıydı" 

Irak Dünya Mahkemesi siyasi eylem mi, alternatif bir uluslararası hukuk yaratma çabası mı 
Kendi adıma bu mahkemeden bütün dünyadaki savaş karşıtı aktivistler için bir manifesto çıkmasını umuyorum. Bir çağrı metni. Çünkü bana göre biz, buradan bütün dünyaya etkili bir sivil itaatsizlik çağrısı yapabiliriz. 

n Mahkemenin niteliğini netleştirelim. Türkiye'de de önemli bir köşe yazarı bu mahkemeyi şeriat mahkemesine benzetti. Onların vandallığını taşıyabileceğini dile getirdi. Bu mahkeme şeriat mahkemelerine benziyor mu 
Şeriat mahkemelerinde bu kadar kadın olur muydu bilmiyorum Mahkemeyi eleştirenler gerçek bir mahkeme olmasını bekliyorlardıysa bu çok naif bir beklenti. Tabii ki İngiltere ve ABD gelip burada hükümetlerini temsil etmeyeceklerdi. Biz bunu bekleyecek kadar naif değiliz Böyle eleştirileri görmezden gelmek zorundayız. Eğer bu mahkemede gerçekten iki taraf olsaydı Alfred Hitchcock sineması gibi bir şey olurdu herhalde 

Gerçekten Blair ve Bush'un sanık koltuklarına birileri gelmeye kalksaydı 
Bizi çok etkilemezdi herhalde. Ayrıca bunu yapmak için çok cesur olmak gerekirdi Şunu söyleyeyim Bu iddialar bir fanus içinde yapılmıyor. Bu mahkeme, dünya sahnesinde kuruldu ve dünya Irak'lıların başına gelenleri gördü. Dünya bu konudaki hükmünü verdi. Bir ülke işgal edildi, yüz binlerce insan öldü. Amaç, insanlığın iddialarını bir araya getirmek ve kayıt altına almaktı. Bu, dünya tarihi açısından harika bir başlangıç. 

Mahkemenin dünya medyasında yer alışı sizi rahatsız ediyor mu Bu hareketin "bir dizi zararsız politik karnaval" olarak paketlenmesi. Enteresandır daha dün bir jean firmasının yeni koleksiyonunda 'Porto Alegre' ibaresini gördüm. Hareket 'tatlı bir imaja' mı dönüşüyor 
Naomi Klein bana "No Logo"nun "Markasız Klein'ın anti-kapitalist hareketin manifestosu sayılan kitabının adı marka olarak satın alındığını ve artık kendisin bu "markayı" kullanamadığını söyledi Gülüyoruz 1998 eylemlerimiz sırasında Amerikan karşıtı söylemlerim yüzünden Hindistan'da milliyetçilerin çok beğendiği bir yüze dönüştüm ben de. Ne oldu biliyor musunuz Mücevher firmaları, saat firmaları beni aradılar. GAP bile aradı. 

'Reklam için aradılar' 
Reklamlarda oynamanız için mi 
Evet Beni "dünyayı kurtaran yaratık" olarak reklamlarda kullanmak istediler. Bu sistem amip gibi yaşıyor. Mutasyona uğruyor, etrafınızı sarıyor ve sizi yutmaya çalışıyor. 

Bilmez miyim 
Ama bundan daha tehlikeli bir şey var. "Sivil Toplum Örgütleşmesi". STK'laşması. Üstelik STK'lar kolonyal dönemin misyonerleri gibi kullanılıyorlar artık. ABD nereye gidecekse, önceden STK'lar gidiyor. Ne kadar STK görürseniz o kadar emin olabilirsiniz ki bir felaket yaklaşıyor. Çok uluslu şirketler gelmeden STK'lar gelip araziyi işgal ediyorlar. 

Savaş ve kapitalizm karşıtı hareketin 'ortalama' insanla yeterli ilişkiyi kurabildiğini düşünüyor musunuz Arjantin'de kadın liderlerle konuşurken şaşırmıştım. Çünkü onlar politika yapmak değil, evde oturmak istiyorlardı. 
İşte bu doğru. Egemenler öyle bir dünya yarattılar ki insanlar aniden terörist oluveriyor. Otomatik olarak da "şer ekseni" Komik. Çünkü aktivistler iyi bilir ki insanlara bir metin imzalatmak bile zordur. Sokaklara dökmek Bu çok daha zordur. Bir insanın eline silahı alması Bu inanılmaz derecede tahrik olmayı gerektirir. Yani "şer ekseni" olmak dünyayı yönetenlerin sandığı kadar basit değildir. 



</TEXT>
</DOC>
