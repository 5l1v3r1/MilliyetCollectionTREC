<DOC>
<DOCNO> 392372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sondun18.html </URL>
<DATE> 2005/11/05/ </DATE>
<TIME> 20.35 </TIME>
<AUTHOR>  </AUTHOR>
<HEADLINE>
eBay'im olsun o kadar... 
</HEADLINE>
<TEXT>

     İnternetin bir numaralı açık artırma sitesi eBay'in kurucusu, gelişmekte olan ülkelerdeki iş kurmak isteyen girişimcilere ''mikro kredi'' olarak verilmek üzere mezun olduğu üniversiteye 100 milyon dolar bağışta bulundu. 
     EBay'in kurucusu ve İcra Kurulu Başkanı Pierre Omidyar'ın ABD'nin Boston kentindeki Tufts Üniversitesi'ne yaptığı bağışın önemli bölümü, gelişmekte olan ülkelerde yaşayan girişimcilerin dokumacılık veya çiftçilik gibi küçük ölçekli işler kurabilmeleri için 600 ila 40 dolar mikro kredi olarak verilecek. 
     Bu üniversitenin mezunlarına ''mikro kredilerin küçük işletmelerin özendirilmesi için bir araç olarak kullanılabileceğini göstermek istediğini'' belirten Omidyar, ''İş kurmanın sosyal yaşamı geliştirmek için bir unsur olabileceğini'' söyledi. 
     EBay'in kurucusu ve eşi Pam Omidyar tarafından Boston'ın Çin mahallesinde kurulu üniversiteye yapılan bağışın yarısı, üniversiteye mali destek ve düşük gelirli mezunlara yardım olarak, diğer yarısı da gelişmekte olan ülkelerdeki girişimcilere verilecek mikro kredi programlarında kullanılacak. 
     Gelişmekte olan ülkelerde iş kurmak isteyenlere verilecek mikro kredilerden özellikle gıda, barınma ve giyinme gibi temel gereksinimlerini karşılamakta sıkıntı çeken düşük gelirli ev kadınlarının faydalandırılması öngörülüyor. 
     1988'de Tufts Üniversitesi'nden mezun olan Pierre Omidyar ve 1989'da yine bu üniversiteden mezun olan eşi Pam, mali yatırımları kadar hayır işlerine yüklü miktarda para ayırmalarıyla tanınıyor. 
     
</TEXT>
</DOC>
