<DOC>
<DOCNO> 381202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sonspo22.html </URL>
<DATE> 2005/09/24/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Gençlerbirliği 2 - Malatyaspor 0 
</HEADLINE>
<TEXT>

     Turkcell Süper Ligi’nde Gençlerbirliği, Malatyaspor’u 2-0 yendi ve ligdeki ilk galibiyetini aldı. 
     Başkent ekibi, bu sezon ilk galibiyetini Malatya’dan almış oldu. 
     Kırmızı-siyahlı ekip ikinci yarıda daha çok defansif oyun sergilediyse de oyunun son bölümünde geliştirdiği bir kortaataklarla Isaac’in ayağından 2. golüne kavuştu. 
     Konuk Malatyaspor ise ikinci yarıda daha baskılı oynamasına rağmen kaleci Ömer’i geçmeyi başaramadı ve 7. haftanın sonun da da galibiyetle tanışamadı. 
     12. dakikada Ömer’in geri pasında kalecinin hatasından yararlanan Mehmet Çakır, kaleci Bora’yı da çalımlayarak topu çaprazdan boş ağlara gönderdi 1-0. 
     19. dakikada Mehmet Çakır’ın ara pasında ceza alanı sağ çaprazında 
     topla buluşan Erhan’ın altıpas içine gönderdiği topun gelişine Isaac’in vuruşunda kaleci Bora, meşin yuvarlağı kornere çelerek tehlikeyi önledi. 
     20. dakikada ceza yayı üzerinde topu önünde bulan Effa’nın sert vuruşunda İsmail’in kafasına çarpan top kaleye giderken, kaleci Ömer son anda meşin yuvarlağı kornere çeldi. 
     31. dakikada Jardler’in sol taraftan yaptığı ortada Mehmet Çakır ön direkte topa kafayı vurdu, ancak meşin yuvarlak üst direkten döndü. Karşılaşmanın ilk yarısı, Gençlerbirliğinin 1-0 üstünlüğüyle sona erdi. 
     
</TEXT>
</DOC>
