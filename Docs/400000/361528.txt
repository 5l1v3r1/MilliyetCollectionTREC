<DOC>
<DOCNO> 361528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/ekonomi/eko06.html </URL>
<DATE> 2005/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
IMI'nin krizi Türk delegasyona patladı 
</HEADLINE>
<TEXT>



Türk ordusunun ana muharebe tankı M60A1'in modernizasyonu ihalesinin verildiği İsrail'in IMI Israel Military Industries şirketinin içine düştüğü finansal kriz giderek derinleşiyor. Son olarak Türk delegasyonun modernize olan tankları test için gittiği İsrail'de fabrika çalışanları içinde bulundukları kriz ile ilgili olarak Türk delegasyonuna lobi yaptılar ve ziyaret sırasında protesto gösterisi düzenlediler. 
Şirket, 2002 yılında 170 tankın modernizasyonu için Türkiye'den 680 milyon dolarlık ihale almıştı. Savunma dergisi Jane's Defence'te yer alan habere göre IMI çalışanları kısa süre önce hükümeti finansal yardımlarını tekrar gözden geçirmediği sürece istekleri yapmayacakları konusunda uyarmıştı. 
Dergi haberinde, protestoların Türk Ordusu'ndan 45 subayın modernize olan tankların kullanımı konusunda eğitim almaya geldikleri döneme rast geldiğini ve eğitimin iptal edildiğini bildirdi. 

Mektup verdiler 
IMI çalışanlarının Türk yetkililere verdikleri mektupta eğitimin iptal edilmesinin İsrail Maliye Bakanı'nın finansal transferleri durdurmasından kaynaklandığı bu yüzden de projeye devam edilemeyeceğini belirtildi. Özür dileyen mektup İsrail Türk Büyükelçiliği'ne verildi. 


</TEXT>
</DOC>
