<DOC>
<DOCNO> 374133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sonspo22.html </URL>
<DATE> 2005/08/30/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
A Milli Takım hazırlıklarını sürdürüyor... 
</HEADLINE>
<TEXT>

     A Milli Futbol Takımı, 2006 Dünya Kupası Eleme Grubu'nda Danimarka ile 3 Eylül Cumartesi günü yapacağı maçın hazırlıklarını sürdürdü. 
     Milli Takımlar Teknik Direktörü Fatih Terim yönetiminde, Fenerbahçe'nin Dereağzı Tesisleri'nde gerçekleştirilen ve ilk 5 dakikasından medyaya görüntü izni verilen antrenmanda, futbolcuların taktik ağırlıklı bir çalışma yaptıkları bildirildi. 
     Tedavisini İngiltere'de sürdüren Emre'nin katılmadığı antrenmanda, sakatlıkları devam eden Serhat ve Ergün takımdan ayrı koşu yaptı. 
     Bu arada, teknik heyet ve futbolcular, 30 Ağustos Zafer Bayramı nedeniyle antrenman öncesi büyük bir Türk Bayrağı'yla fotoğraf çektirdi. 
     Öte yandan, Fenerbahçe Futbol Takımı İdari Koordinatörü Volkan Ballı, antrenman sırasında Fatih Terim ile bir süre sohbet etti. 
     Milliler, akşam yapacakları antrenmanla hazırlıklarına devam edecek. 
     
</TEXT>
</DOC>
