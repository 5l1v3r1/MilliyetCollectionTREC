<DOC>
<DOCNO> 362507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sontur11.html </URL>
<DATE> 2005/07/19/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Gelinine sarkıntılık eden köylüsünü öldürdü 
</HEADLINE>
<TEXT>

     Tarık ARSLAN DHA 

      BURSA'nın Mudanya İlçesi'ne bağlı Çamlık Köyü'nde, 69 yaşındaki Mehmet S., gelini 3 çocuk annesi 32 yaşındaki N.S.'ye cinsel tacizde bulunduğunu iddia ettiği köylüsü 40 yaşındaki Sefer Turan'ı av tüfeğiyle vurarak öldürdü. Jandarma tarafından gözaltına alınan Mehmet S., çıkarıldığı mahkemece tutuklandı. 
     Olay, Mudanya İlçesi'ne bağlı Çamlık Köyü'nde saat 01.15 sıralarında meydana geldi. Tarlalarda yövmiyeli işçi olarak çalışan 3 çocuk annesi N.S., aynı köyde oturan Sefer Turan'ın kendisine cinsel tacizde bulunduğunu iddia edip, durumu kayınpederi Mehmet S.'ye anlattı. Olayı duyunca sinirlenen Sakin, ruhsatsız av tüfeğini alıp Sefer Turan'ın evinin yanında beklemeye başladı. Gece yarısından sonra evine gelen Turan'ın yolunu kesen Mehmet S., elindeki av tüfeğiyle bir el ateş etti. Kanlar içinde yere yığılan Turan, olay yerinde yaşamını yitirdi. İhbar üzerine köye gelen jandarma, görgü tanıklarının ifadelerinin ardından Mehmet S.'yi evinde gözaltına aldı. 
     Jandarmaya verdiği ifadede suçunu itiraf eden Mehmet S., Gelinimin namusunu kurtarmak için elimi kana buladım. Pişman değilim'' dedi. Mehmet S., jandarmadaki sorgusunun ardından çıkarıldığı sevkedildiği Mudanya Adliyesi'ndeki nöbetçi mahkemece tutuklandı. 
     
</TEXT>
</DOC>
