<DOC>
<DOCNO> 373814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sonsiy10.html </URL>
<DATE> 2005/08/29/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
CHP'li vekilden teklif "Şu Çılgın Türkler" ders kitabı olsun 
</HEADLINE>
<TEXT>

     CHP İzmir Milletvekili Bülent Baratalı, Turgut Özakman’ın yazdığı "Şu Çılgın Türkler" kitabını TBMM gündemine taşıdı. 
     Baratalı, Milli Eğitim Bakanı Hüseyin Çelik’in cevaplandırması istemiyle TBMM Başkanlığı’na sunduğu önergede, kitabın, tüm dünyada hayranlık uyandıran ulusal Kurtuluş Savaşımızı, bilgi ve belgelerle bütün çıplaklığıyla gözler önüne serdiğini, yalın ve özgün anlatımıyla bu destansı zaferi okuyucularına yeniden heyecanla yaşattığını ifade etti. 
     Baratalı, önergesinde şu sorulara yer verdi 
     "Turgut Özakman’ın ’Şu Çılgın Türkler’ adlı eserinin ilk ve orta dereceli okullarımızda yardımcı ders kitabı olarak okutulması konusunda ne düşünüyorsunuz Bakanlık olarak bu konuda bir girişiminiz olacak mı 
     Halen ilk ve orta dereceli okullarımızda öğrenim gören öğrencilere Kurtuluş Savaşı’nın anlamını ve belgeler ışığında bu süreçte yaşananları anlatan hangi ders kitabı ya da yardımcı kitaplarla eğitim verilmektedir Bu kitap ve kaynaklar yeterli midir 
     Eserin, bakanlığınızın katkılarıyla ilk ve orta dereceli okul kütüphanelerine kazandırılmaları konusunda ne düşünüyorsunuz " 
     
</TEXT>
</DOC>
