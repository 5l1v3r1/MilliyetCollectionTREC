<DOC>
<DOCNO> 371084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/spor/spo20.html </URL>
<DATE> 2005/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Klişelere 'derin' sorular 
</HEADLINE>
<TEXT>


YAKAN TOP Nilay YILMAZ 


Lig başlayınca biz de hafta sonlarımızı tribünlerde ya da radyo veya Lig TV başında geçirmeye başladık. Maçı anlatan spikerlerimizin gaflarını kovalayacağız, onları köşemize konuk edeceğiz. Ama spikerlerimizin artık klişe haline gelmiş sözleri de var. O cümleleri duyduğumuzda artık şaşırmıyoruz. Hayatımıza girmiş cümleler... O cümlelerden birkaçı için "derin" sorular sorduk 
Orta yarı alanın kendi sahasına bakan bölümünden topu soktu Nasıl bir bölümdür burası böyle Daha kısa bir tanımlaması olamaz mıydı Ayrıca topu o bölümden oyuna sokan oyuncu, ne kadar karmaşık bir bölgeden o işi yaptığını farketse heyecandan eli ayağına dolanmaz mı 
'Ben ne yaptım hocam' der gibisinden hakeme baktı Niye "der" gibisinden baksın Hadi yurt dışı maçları neyse, peki yurt içi maçlarında hakeme bizzat söyleyemez mi Ayrıca "Hocam rakibe 3 kırmızı göstersene", "Hocam bize bir penaltı ayarlayamaz mısın" gibisinden bakışlar da var mıdır Varsa ne gibidir 
Arkadaşının 'Al da at' dercesine verdiği pası cömertçe harcadı O pası atanın hissiyatından nasıl bu kadar emin olunmaktadır Peki o pası gol yapamayan takım arkadaşının kamuoyu nezdindeki itibarı ne olacaktır Ayrıca o da arkadaşına şimdiye kadar hiç mi güzel pas atmamıştır İki arkadaşın arası bozulmaya mı çalışılmaktadır Yazık değil midir 
Yüzde 100 kesin gol fırsatını kaçırdı Yüzde 100 olduğu nereden bilinmektedir Bunun aynısı 100 pozisyonda 100 gol olduğu mu gözlenmiştir Ayrıca fırsat zaten önceden değerlendirilip değerlendirilemeyeceği belli olmayan şey değil midir Kesin fırsat ne ola ki 
Filelerin tozunu aldı adeta Filelerin tozlu olduğu yönünde istihbarat mı alınmıştır File çabuk toz tutan bir cisimden mi imal edilmektedir Teknoloji, filelerin toz tutma sorununu aşıp toz tutmayan fileyi imal edecek düzeye gelememiş midir Fileden toz kalktığını gören olmuş mudur şimdiye kadar Ya da evsahibi kulüp yöneticileri fileleri kirli ve tozlu bıraktıkları imasıyla töhmet altında bırakılmamakta mıdır Nedir 
Doksan diye "tabir" edilen noktaya topu bıraktı O noktanın başka ne gibi tabirleri vardır Doksan bir halk tabiriyse, "uzmanlar" nasıl tabir etmektedir Farklı tabirleri öğrenmek halkımızın hakkı değil midir Veya o noktanın amiyane tabiri vardır da ayıp olur diye mi "doksan" diye tabir edilmektedir 

Van Basten dayanıklıydı ve mükemmel bir dengeye sahipti. Cruff'tan sonra gelmiş geçmiş en iyi Hollandalı oyuncuydu o. 
Harry Hamer 


Haberiniz var mı 

1885 yılında İskoç Futbol Federasyonu Kupası'nda Arbroath, Bon Accord takımını 36-0 gibi farklı bir skorla mağlup etmeyi başardı. Maçı pek ciddiye almayan Bon Accord takımı, ayaklarında futbol ayakkabıları olmadan iş kıyafetleriyle maça çıktılar ve golleri yediler. Bon Accord yarı sahasında geçen maçta canı sıkılan Arbroath kalecisi ise, topa bir kez bile dokunamadı. 

Kararsızım 

Süper ligimizin 3. hafta maçları yarın oynanmaya başlanacak. Lig TV daha fazla maç yayınlasın diye, bazı maçlar 21.15'te oynanıyor. Ligin ilk haftasında 20.00'de başlayan Galatasaray-Konyaspor maçından sonra eve geldiğimde saat 22.00'yi geçmişti. Daha önce de yazdığım gibi kanallar arasında tercih yapamamış ve hiçbir spor programını tam anlamıyla seyredememiştim. Bu hafta daha beteri oldu. 21.15'te başlayan Beşiktaş-Denizlispor maçından sonra eve vardığımda saat 00.30'u bulmuştu. Birçok programın sonuna yetişirken, kaçırdıklarım da oldu. TV8 akıllılık yapıp, Ve Gool'ün başlama saatini 00.00'a almış. Ya diğerleri Demem o ki Federasyon ya da televizyon kanalları bu işe bir çözüm bulmalı. Ya maç saatleri daha erken saate alınmalı ya da programlar başka bir güne kaydırılmalı Biz de hangisini tercih edersek edelim, aklımızın öbüründe kalacağı tercihler yapmak zorunda kalmayalım. Mesela ben, bu hafta Galatasaray-Malatyaspor maçına mı gideyim, yoksa evde kalıp iki haftadır konuşulan CNN Türk'teki Futbolmania programını mı seyredeyim Hala karar veremedim 



Sen de mi 
Neredeyse Bülent'le beraber büyüdük. 
Ahmet Ağaoğlu - Söyle Senden Başka Kimim Var Benim, Kanal D 

Kızma lütfen 
Fenerbahçe'nin, Diyarbakır'a bu kadar pozisyon vermesi ne kadar yakışıksız kaldığını hangi adrese gidip soracağımı şaşırdım. Aziz Yıldırım'ın istikrar beyi Daum'un maçın hiçbir yerinde olmadığını da izledim. Eğer böyle istikrar varsa, yerin dibine batsın. 
Ziya Şengül - Star 

Kim tutar seni 
Stam'ı çok beğeniyorum, Rio Ferdinand çok iyi. Nesta çok kaliteli. Türkiye'de en çok kendimi beğeniyorum. 
Beşiktaşlı futbolcu Gökhan Zan - Tam Saha 

Abartmasak 
Önümüzdeki 10 yılın kadrosu kuruldu ve diğer kulüplerin önüne "yenilmez armada" olarak konuldu. 
Gürcan Bilgiç - Sabah 

Düşünüyorsun öyleyse varsın 
Buna tez mi, iddia mı, görüş mü, önsezi mi ya da saçmalık mı ne derseniz deyin, G.Saray'ın üst üste 4 şampiyonluk rekorunun kırılacağını düşünüyorum. 
Ali Sami Alkış - Star 

Hiç unutmadım ki abi 
Fatih, Bülent'i şimdi mi hatırladın 
Turgay Şeren - Akşam 

Nesi oluyormuş 
Adem'i Avrupa'daki kupa maçında beğenmiştim. Hemen bir şey yazmak istemedim. Dün akşam da dikkatle izledim. Bir kere futbola yakın akraba. 
Vedat Okyar - Hürriyet 

Hadi inşallah 
Mart ayında inşallah yönetime gireceğim. 
Abdurrahim Albayrak - Ve Gool, TV 8 

O zaman problem yok 
"İstikrarı" savunan Başkan Aziz Yıldırım'a, Daum da iki maçtır istikrarlı skorlar sunuyor. 
Gürcan Bilgiç - Sabah 

Kondisyon, teknik 2. planda 
Trabzonspor'un Şampiyonlar Ligi'nde kaybetmesindeki en önemli sebep, Anorthosis karşısında 1-0 öne geçince UEFA Kupası'nı kazanmış gibi sevinmeleri. 
Göktuğ Sevinçli - Ve Gool, TV 8 





Foto-jenerik 
Sporcu arkadaşımız galiba dövüş sporlarından atletizme yeni transfer olmuş. Kimse de ona, engellerin üstünden atlanması gerektiğini söylememiş anlaşılan. Çünkü o, tekme atmayı tercih etmiş... 






</TEXT>
</DOC>
