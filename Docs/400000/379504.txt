<DOC>
<DOCNO> 379504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sonyas05.html </URL>
<DATE> 2005/09/18/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Ankara Kalesi New York Times'ta... 
</HEADLINE>
<TEXT>

     Ankara Kalesi’nde yapılan yenileme ve onarım çalışmaları, dünyanın önde gelen gazetelerinden New York Times’de bir haber konusu oldu. 
     New York Times gazetesi Judith Yarnall imzalı haberinde çok eskiden beri ticaret yolları kavşağında bulunan Ankara’nın Mustafa Kemal Atatürk tarafından Türkiye başkenti olarak seçildiğine dikkat çekildi. 
     Ankara Kalesi’nin beş yıl öncesi kadar kaderine terkedildiği kaydedilen haberde, ancak artık özel sermayenin semte aktığı ve bunun bir simgesi olarak "çok güzel" bir biçimde restore edilen Çengelhan binasında Rahmi M. Koç Müzesi’nin açıldığı kaydedildi. 
     Semtteki Anadolu Uygarlıklar Müzesi’nin önemli arkeolojik eserlere sahip olduğu belirtilen haberde Kale’deki çeşitli lokantalara da yer verildi. New York Times gazetesi, "Kale içerisinde çeşitli lokantalar, konak ismi verilen, restore edilmiş Osmanlı evlerinde sadece geniş meze ve ızgara et menülerini önermiyor, aynı zamanda teraslarının altındaki nefis kent manzalarını seyretme olanağını sağlıyorlar" ifadesini kullandı. 
     New York Times, Kale Washington lokantasında garsonun ABD eski Başkanı Bill Clinton’un yediği masayı gösterdiğini, Kalekapısı Sokağı’nda altı geniş odası olan Angora Evi’in insana belki Ankara’da konaklayabileceği en zarif yeri sağladığını yazdı. 

ANKA 
     
</TEXT>
</DOC>
