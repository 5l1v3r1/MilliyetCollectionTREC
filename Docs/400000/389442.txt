<DOC>
<DOCNO> 389442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sondun17.html </URL>
<DATE> 2005/10/25/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Belçika, kayıp otobüsü arıyor 
</HEADLINE>
<TEXT>

     Belçika polis birimleri, iki şoför ve 7 yolcusuyla birlikte 28 Eylül'den beri kayıp olan bir otobüsü arıyor. 
     Belçikalı Italo Perrone ve Alman Gens Meibler isimli sürücülerin kullandığı otobüsün, Brüksel ile Casablanca arasında seferler yaptığı biliniyor. 
     Perrone'nin cep telefonu konuşmalarından yapılan tespitlere göre otobüs, Fas'tan Belçika'ya dönerken, İspanya'da, 7 yolcusuyla birlikte kayboldu. Şoförün son konuşması, 28 Eylül'de saat 23.45'te kayıtlara geçti. Fas'taki kadın arkadaşıyla 15 dakika konuşan Perrone, İspanya'da olduklarını, 7 yolcunun uyuduğunu, Alman arkadaşıyla birlikte yol aldıklarını anlattı. 
     konuşmadan sonra hiçbir cep telefonu bağlantısı, kredi kartı harcaması veya gümrük kontrol tespiti bulunmuyor. 
     Dört haftadır kayıp olan otobüsün ve içindeki insanların durumu endişeli yorumlara neden olurken, şoförlerin aileleri, ''İspanyolların otobüste uyuşturucu bulduklarını ve herkesi tutukladıklarını ümit ettiklerini'' söylüyorlar, ancak böyle bir olasılık zayıf gözüküyor. İspanyol polisi, kaybolmuş bir otobüs ve yolculardan haberdar olmadığını bildiriyor. 
     Belçikalı yetkililer, ''esrarengiz olay''ın aydınlatılması için uluslararası düzeyde çalışıldığını kaydediyor. 
     
</TEXT>
</DOC>
