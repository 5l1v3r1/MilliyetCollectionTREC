<DOC>
<DOCNO> 358134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sontur23.html </URL>
<DATE> 2005/07/04/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Sochi'de Türk gemisine el konulduğu iddiası... 
</HEADLINE>
<TEXT>

     Trabzon’dan Gürcistan’ın Sochi kentine giden "Tarık Güner" isimli yük gemisine, Gürcistan sahil güvenlik ekiplerince el konulduğu iddia edildi. 
     Gemi Sahibi Ümit Tosunoğlu, AA muhabirine yaptığı açıklamada, 1 Temmuz Cuma günü Trabzon Limanı’ndan hareket eden "Tarık Güner" adlı inşaat malzemesi taşıyan yük gemisine, 2 Temmuz Cumartesi günü Sochi karasularında taciz ateşi açıldığını ileri sürdü. 
     Gemiye daha sonra Gürcistan Sahil Güvenlik ekipleri tarafından hiçbir gerekçe gösterilmeden el konulduğunu ve geminin Poti Limanı’na çekildiğini iddia eden Tosunoğlu, gemiye el konulmasını gerektirecek hiçbir durumun söz konusu olmadığını savundu. 
     Tosunoğlu, gemiye ne gerekçeyle el konulduğunu halen bilmediklerini söyledi. 
     Konuyla ilgili olarak kendilerine herhangi bir açıklama yapılmadığını belirten Tosunoğlu, gemiyle irtibat kuramadıklarını, telsiz ve personelin cep telefonlarına el konulduğunu, gemide bulunan 10 personelin can güvenliğinden de endişe ettiğini ifade etti. 
     Tosunoğlu, Dışişleri Bakanlığı ve diğer ilgili resmi makamlara başvurduklarını da bildirdi. 
     
</TEXT>
</DOC>
