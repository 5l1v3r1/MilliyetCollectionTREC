<DOC>
<DOCNO> 359848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/son/sondun25.html </URL>
<DATE> 2005/07/10/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Irak'ta tutuklanan İran asıllı Amerikalı yönetmen serbest bırakıldı... 
</HEADLINE>
<TEXT>

     Irak'ta Amerikan ordusu tarafından tutuklanan İran asıllı Amerikalı film yönetmeni Cyrus Kar, serbest bırakıldı. 
     Amerikan ordusundan yapılan açıklamada, ABD'de Federal Soruşturma Bürosu'nun FBI yaptığı araştırma ve alınan ifadeler sonucunda, Kar'ın ''düşman savaşçısı'' olmadığının anlaşıldığı ve serbest bırakıldığı belirtildi. 
     Açıklamada, Kar ile birlikte kameramanının da serbest bırakıldığı, bu kişilerin bindikleri taksinin şoförünün ise tutuklu olduğu kaydedildi. 
     Eski İran şahlarından biri hakkında belgesel film yapmak üzere Irak'a giden Kar 44 , sehayat ettiği takside bomba yapımında kullanılabilecek malzeme bulunduğu gerekçesiyle 17 Mayıs'ta Bağdat'ta tutuklanmıştı. 
     
</TEXT>
</DOC>
