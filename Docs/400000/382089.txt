<DOC>
<DOCNO> 382089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/ekonomi/eko05.html </URL>
<DATE> 2005/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'İptal edilir, aynı fiyat bulunmazsa...' 
</HEADLINE>
<TEXT>


Bakan Yıldırım Galataport ihalesi yenilenirse, bu parayı bulamazsak hesabını kim verecek 

ANKARA Milliyet 

Ulaştırma Bakanı Binali Yıldırım, Galataport ihalesinin ÖİB onayının ardından Yüksek Planlama Kurulu'nda görüşüleceğini hatırlatarak, "İhale YPK kararından sonra geçerlilik kazanır. Önümüze gelen bütün kararları titizlikle inceleriz. Anlamadığımız varsa sorarız, açıklama isteriz ve ondan sonra onaylarız" dedi. 
Yıldırım, Katar Kamu İşleri İdaresi Başkanı Mansour Al Khayareen'i kabulünden sonra gazetecilerin Galataport ihalesiyle ilgili sorularını yanıtladı. "Bu kadar ucuza liman verilir mi " eleştirilerinin anımsatılması üzerine Yıldırım, şöyle konuştu 
"Galataport'un şu anki geliri yılda 4 milyon euro. 49 yılda 196 milyon euro yapar. Bu adamların en düşüğü 1 milyar 40 milyon euro teklif vermiş. Ne oldu, böyle mi dursun, öbürüne mi verelim En az parayı verene versek bile bu ülke kar ediyor. Bu kadar söylüyorum. Bırakın fazla vereni, iptal ettin, aynı parayı bulamazsak kim verecek bunun hesabını ' 


</TEXT>
</DOC>
