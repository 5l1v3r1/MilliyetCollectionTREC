<DOC>
<DOCNO> 370140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/siyaset/siy01.html </URL>
<DATE> 2005/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kampta 3 ton C-4 var' 
</HEADLINE>
<TEXT>


Polise teslim olan PKK'lının verdiği ifadeye göre, PKK'lılar 12'şerli gruplar halinde Türkiye'ye geçti. Zap kampında 21 füze, on binlerce silah ve 250 kadın bulunuyor 

TOLGA ŞARDAN ANKARA 


Bombalı eylemler için gönderildiği İstanbul'da polise teslim olan PKK'lı İbrahim Vural, "Ekonomik hedeflerle turistik tesislere yönelik eylemler için gönderildim. Amaç, Türkiye'nin ekonomisini çökertmek ve devleti, örgütle anlaşma zeminine hazır hale getirmek" dedi. Vural, terör örgütünün Zap kampında 3 ton C - 4 plastik patlayıcı bulunduğunu söyledi. 
Haziran başında polise teslim olan ve örgütün Kuzey Irak'taki faaliyetleriyle ilgili çok önemli bilgiler veren Vural, PKK'nın 1 Haziran 2004'te sonuçlandırılan 6. konferansı sonrasında, Kuzey Irak'ta eğitim almış teröristlerin gruplar halinde Türkiye'ye gönderildiğini söyledi. Terör örgütünün "özel kuvvetler" dediği, bombalı eylemleri gerçekleştiren timlerde görev aldığını söyleyen Vural, ifadesinde 150'ye yakın teröristin ismini verdi. Vural'ın ifadesi özetle şöyle 
Örgütün yeniden eylemlere başlama kararı alması üzerine, özel kuvvetler içinde yeni düzenlemeler yapıldı. Türkiye'deki metropollerde faaliyet gösterecek güçler belirlendi. "Eyaletlerde" bulunan gruplar içinde bağımsız özel kuvvet timleri de olacaktı. Çiğdem Türk ve "Doğan" kod adlı kişi bize "savaş" kararını aktardı. Ana kararg hta kurye birimleri hazırlandı. Kuryeler geçiş güzerg hlarını bilen kişilerden oluşmuştu. Tüm hazırlıklar tamamlandıktan sonra 12'şerli gruplar halinde, 15 gün arayla Türkiye kırsalına geçildi. Kani Cenge kampında, örgütün "halk savunma güçleri" dediği HPG'nin ana kararg hı bulunuyordu. Son dönemde karargahın Zap kampına gelmesinden dolayı burası boşaltıldı. Zap kampında 1000 - 1500 örgüt mensubu var. Toplam 150 kişiden oluşan 2 özel kuvvet taburu bulunuyor. Yine bu kampa bağlı olarak, 20 kişi, Zağros Özel Kuvvet Birliği adıyla Hakk ri - Yüksekova bölgesinde eylem yapıp Kuzey Irak'a dönüyor. 

250 kadın var 
Zağros birliği tarafından 2004 yazında, TNT dolu 12 küçük piknik tüpüyle eylem gerçekleştirmek üzere çalışma yapıldığını gördüm. Kampta basın - yayın birimi, hastane, 2 cephanelik bulunuyor. HPG'ye ait olan cephanelikte yaklaşık 3 ton C - 4 patlayıcı, 21 IGLA - 1 füze, on binlerce silah ve mermi var. H kim 3 tepeye uçaksavarlar yerleştirilmiş.Füzeler, Ermenistan'dan İran, daha sonra Kandil bölgesine ve oradan da Zap kampına geldi. Kampta, "platform" adlı, 1500 örgüt mensubunu alacak şekilde mağara var. 

Helikopterler füzelerin menzilinde 

Zap kampında, kadın yapılanması olan PJAK içinde faaliyet gösteren 2 tabur, yaklaşık 200 - 250 kadın örgüt mensubu bulunuyor. 

Helikopterlere tehdit 
Omuzdan atılan portatif uçaksavar füzesi olan IGLA - 1, birkaç kilometre çapındaki alanda, özellikle helikopterler için çok tehlikeli. Çok yüksek uçuş hızına ulaşamayan helikopterler, füzelerin menzilinde uçuyor. 


</TEXT>
</DOC>
