<DOC>
<DOCNO> 370638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonspo21.html </URL>
<DATE> 2005/08/17/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Türkiye'nin, FIFA'da 12. sıradaki yeri değişmedi... 
</HEADLINE>
<TEXT>

     Futbolda FIFA milli takımlar ağustos ayı dünya klasmanı açıklandı. 
     FIFA'dan yapılan açıklamaya göre, bu ayda Türkiye'nin 712 puanla 12. sıradaki yeri değişmedi. A Milli Takım, ağustos ayında Avrupa klasmanında ise 8. sırada yer aldı. 
     FIFA'ya üye 205 ülkenin değerlendirildiği klasmanda, Türkiye'nin 18. Dünya Kupası Avrupa elemeleri 2. Grup'ta bulunan rakiplerinden 696 puana sahip Yunanistan, 19. sıradan 18. sıraya, Danimarka da 20. sıradan 19. sıraya çıkarlarken, 639 puanlı Ukrayna'nın 36., 403 puanlı Gürcistan'ın 103., 296 puanlı Kazakistan'ın da 148. sıradaki yerleri değişmedi. 
     499 puanı bulunan Arnavutluk ise 86. sıradan 87. sıraya indi. 
     Milli takımlar dünya klasmanında ilk 6 sıra değişmezken Brezilya, 837 puanla birinciliğini, Arjantin, 782 puanla ikinciliğini ve Hollanda da 780 puanla üçüncülüğünü korudu. 
     Bu arada sıralamada 7.likten 9.luğa düşen dünya futbolunun devlerinden Fransa ise son Dünya Şampiyonu olduğu 1998 yılından beri en kötü derecesini elde etmiş oldu. 
     Klasmanın son sırasında ise diğer aylarda olduğu gibi 17 puanla Amerikan Samoası bulunuyor. 

     
</TEXT>
</DOC>
