<DOC>
<DOCNO> 390290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/ekonomi/eko02.html </URL>
<DATE> 2005/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbank'ın ilk 9 aydaki net k rı 1.1 milyar YTL'ye ulaştı 
</HEADLINE>
<TEXT>


492 milyon YTL vergi karşılığı ayıran Akbank, yılın ilk 9 ayında 1 milyar 132 milyon YTL'lik net k r açıkladı 

EKONOMİ SERVİSİ 

Akbank, bu yılın ilk 9 aylık döneminde 1 milyar 624 milyon YTL brüt k r elde etti. 492 milyon YTL vergi karşılığı ayıran Akbank'ın aynı dönemdeki net karı ise 1 milyar 132 milyon YTL oldu. Akbank Genel Müdürü Zafer Kurtul yaptığı açıklamada, bankanın net k rının geçen yılın aynı dönemine göre yüzde 28 oranında artış gösterdiğini belirtti. 
Kurtul, eylül sonu itibariyle Akbank'ın toplam aktiflerinin geçen yıl sonuna göre yüzde 39 oranında büyüyerek, 48.6 milyar YTL'ye ulaştığını kaydetti. Akbank'ın toplam kredilerinin geçen yıl sonuna göre, yüzde 50 oranındaki artışla 19.5 milyar YTL'ye çıktığını belirten Kurtul, sektördeki en fazla kredi kullandıran banka olma özelliğini sürdürmeyi hedeflediklerini bildirdi. 
Kredi miktarındaki bu artışın bireysel ile küçük ve orta ölçekli KOBİ şirketlerin kredilerindeki artışa bağlı olarak gerçekleştiğini ifade eden Zafer Kurtul, Akbank'ın KOBİ kredilerinin 9 ayda yüzde 90'lık artışla 6.7 milyar YTL'ye ulaştığını, bireysel ve KOBİ kredilerinin toplam krediler içindeki payının ise yüzde 65'e çıktığını bildirdi. 

Mevduat 30.8 milyar YTL 
Tüm bu gelişmelere rağmen problemli krediler rasyosunun halen yüzde 1.7 gibi düşük seviyelerde seyrettiğine işaret eden Kurtul, toplam mevduatın da yüzde 54 oranında bir artışla, sektörün çok üzerinde bir performansla 30.8 milyar YTL'ye yükseldiğini kaydetti. Kurtul, TL mevduatta ise aynı dönemde yüzde 146'lık bir artış olduğunu, bu artışı müşterilerin Akbank'a duyduğu güvenin bir göstergesi olarak gördüklerini ifade etti. 


</TEXT>
</DOC>
