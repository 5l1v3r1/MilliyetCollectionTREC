<DOC>
<DOCNO> 381589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/soneko47.html </URL>
<DATE> 2005/09/26/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Erdemir için 6 teklif 
</HEADLINE>
<TEXT>

     Erdemir’deki yüzde 49.29 oranındaki kamu hissesinin özelleştirilmesine yönelik açılan ihaleye 6 grup teklif verdi. Teklif verenler arasında Arcelor, Mittal, Novolipetsk gibi dünyanın büyük demir çelik şirketlerinin yanı sıra Ereğli Ortak Girişim Grubu ile OYAK yerli talipliler olarak bulunuyor. Nurol-Limak-Özaltın Alkol Pazarlama ise Erdemir için Severstal ile konsorsiyum oluşturdu. 
     Özelleştirme İdaresi, açılan ihalede teklif verme süresinin bugün sona ermen Edemir’e teklif veren yatırımcıları açıkladı. ÖİB’den yapılan açıklamaya göre ERDEMİR için teklif veren 6 yatırımcı grubu şöyle 
     "-Arcelor S.A. 
     -Ereğli Ortak Girişim Grubu Kibar Holding A.Ş, Yıldırım Dış Ticaret ve Pazarlama A.Ş, İçdaş Çelik Enerji Tersane ve Ulaşım Sanayi A.Ş, Tosçelik Profil ve Sac Endüstrisi A.Ş, Tezcan Galvanizli Yapı Elemanları Sanayi ve Ticaret A.Ş, Turkon Holding A.Ş, Borusan Holding A.Ş, Diler Holding A.Ş, Türkiye Odalar ve Borsalar Birliği, Ankara Ticaret odası, Bursa Ticaret ve Sanayi Odası, Fiba Holding A.Ş . 
     -Mittal Steel Company N.V. 
     -NLMK-Open Joint Stock Company Novolipetsk Iron and Steel Corporation. 
     -Nurol-Limak-Özaltın-Alkol Pazarlama-O.A.O Severstal Ortak Girişim Grubu. 
     -Ordu Yardımlaşma Kurumu OYAK ". 
     
     ÇELİK DEVLERİ 

     ERDEMİR ihalesine yerli firmalarla ortaklık kurarak katılan Severstal, Rus çelik devi olarak tanınıyor ve Uluslararası Demir ve Çelik Kurumu’nun 2005 yılı raporuna göre dünya ham çelik üretiminde 20’inci sırada yer alıyor. 
     Yine Rus şirketi olan Novolipetsk, 22’inci sırada bulunuyor. 
     Fransız Arcelor ise, dünya ham çelik üretiminde birinci konumda bulunuyor. Dünya ham çelik üretiminde ikinci sırada yer alan İngiliz Mittal şirketi ise İMKB’de halka açık olan ERDEMİR hisselerinin yüzde 8.61’ini elinde bulunduruyor. 
     
     TEKLİF VERMEYENLER 

     Bu arada, Özelleştirme İdaresi’nden Erdemir ihalesine katılmak üzere yeterlilik alan, Azovstal-Metinvest Ortak Girişim Grubu, Corus Group PLC, Koç Holding, LebGoK-Oskol Ortak Girişim Grubu, Posco ve Zorlu Holding ise teklif vermedi. 

     
</TEXT>
</DOC>
