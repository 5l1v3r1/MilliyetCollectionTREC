<DOC>
<DOCNO> 388013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sonspo15.html </URL>
<DATE> 2005/10/19/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
NBA öncesi hazırlık maçında Hidayet 15 sayı attı... 
</HEADLINE>
<TEXT>

     ABD Profesyonel Basketbol Ligi’nde NBA sezon öncesi hazırlıkları devam ediyor. 
     Yeni sezon hazırlıklarını sürdüren Hidayet Türkoğlu’nun takımı Orlando Magic, Miami Heat ile yaptığı karşılaşmadan 95-91 yenik ayrıldı. 
     American Airlines Arena’da yapılan ve 19 bin 600 kişinin izlediği maçta oyuna sonradan giren ve 30 dakika forma şansı bulan Hidayet, Heat potasına 15 sayı bıraktı. 
     2 sayılık atışlarda 5’te 2 isabet yakalayan Hidayet, 3 sayılık 
     şutlarda 7’de 3, serbest atışlarda da 2’de 2 yaparken, 1’i hücum olmak üzere toplam 6 ribaunt almayı başardı. 
     Magic’te maça ilk 5’te başlayan ve 34 dakika mücadele eden Keyon Dooling, 19 sayıyla takımının en skoreri olurken, Grant Hill’in 17 sayısı galibiyet için yetmedi. 
     Ünlü yıldızı Shaquille O’Neal’in sakatlığı nedeniyle forma giymediği maçta Heat, Magic karşısında üstünlüğü, 15 sayıyla Dwyane Wade, 14’er sayıyla da Antonio Walker ve Gary Payton ile yakaladı. 
     NBA’de günün diğer karşılmalarında alınan sonuçlar şöyle 
     Atlanta Hawks-New Orleans Hornets 97-94 Philadelphia 76’ers-New York Knicks 114-99 Dallas Mavericks-Detroit Pistons 94-88 Indiana Pacers-San Antonio Spurs 94-81 Denver Nuggets-Sacramento Kings 102-99 Los Angeles Clippers-Portland Trail Blazers 99-85 
     
</TEXT>
</DOC>
