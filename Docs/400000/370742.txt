<DOC>
<DOCNO> 370742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/astro/index.html </URL>
<DATE> 2005/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Engelli koşu 
</HEADLINE>
<TEXT>



Bugün gökyüzü zor şartlara işaret etmekte. Sabah saatlerinden itibaren yorucu bir tempoya hazır olmalıyız. Kişilik çatışmalarından uzak durmak ve olaylara daha geniş bakmak gerekiyor. 

Koç'lar ortaklaşa alanda başkalarından destek alabilirler. Yeni planlarını daha olgun bir şekilde kabullenmek ve ileriye dönük düşünmek söz konusu. Boğa'lar tamamlanması gereken işlerinde bazı sorunlar yaşayabilir. Zorlayıcı şartları kabullenmek ve planlı olmak durumundalar. İkizler'in hevesli tutumları bugün onlara şans getirecek. Yurtdışından gelebilecek haberleri sakin karşılamak ve işbirliğine açık olmak gerekiyor. Yengeç'ler yakın ilişkilerde esnek ve verici olabilmeli. Sıkıntı doğuracak beklenmedik gelişmelere rağmen yeni girişimler de söz konusu. Aslan'lar ilişkilerinde abartı ve inattan kaçınmalılar. Yapıcı yanlar kullanılırken, duygusal anlamda gerilimden uzak durulmalı. Başak'lar zaman alıcı işler nedeni ile yorgun olacakları bir gündeler. Bu nedenle sağlıklarına özen göstermeleri gerekir. İş ortamında iyimser olmaya çalışmalılar. 
Terazi'ler kendilerini güven içinde hissediyorlar. İşe ait yüklerin üstesinden gelebilecekler. Hayatın keyifli yanlarını yaşamaktan mutlular. Akrep'ler evleri ve yakınlarına ait sorunlara karşı ilgili olmalılar. Bu arada işlerine ait bazı ayrıntılar onları yorabilecek. Huzurlu olmaya bakmalılar. Yay'ların yakın çevreleri ile ilgili konular dışında düşündükleri yolculuklar onlara sorumluluklar yüklüyor. Eğitim konusunda düşüncelerini netleştirmeleri gerekli. Oğlak'lar maddi alanda yeni düşüncelere açıklar. Bu konuda tutarlı ve kararlı olunmalı. Harcamalarında ise ölçülü davranmalılar. Kova'lar burçlarındaki Ay sayesinde ön plandalar. Kişisel amaçlar dikkat çekiyor ama hemen sonuç almaları zaman isteyebilir. Balık'lar birçok konuda düşünerek karar vermeli. Gerçekçi olmakta fayda var. Duygusal baskı altında yeni girişimler yapmaktan kaçınmalılar. 
</TEXT>
</DOC>
