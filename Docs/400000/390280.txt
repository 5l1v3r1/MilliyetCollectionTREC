<DOC>
<DOCNO> 390280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonyas20.html </URL>
<DATE> 2005/10/27/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Abidin Dino, Picasso'ya seramikte yardımcı olmuş... 
</HEADLINE>
<TEXT>

     İspanyolların dünyaca ünlü ressamı Pablo Picasso'nun ''halka daha yakın olmak için'' seramiğe yöneldiği ve seramik sanatında Picasso'ya Abidin Dino'nun da yardımcı olduğu belirtildi. 
     Ünlü ressamın doğum yeri Malaga kentindeki Picasso Müzesi'nde açılan ''Picasso Seramik ve Gelenek'' sergisi dolayısıyla sanat uzmanları Marilyn McCully ve Michael Raeburn, bir konferans verdiler. 
     Picasso'nun seramikleri konusunda uzman olan Raeburn, İspanyol sanatçının eserlerinden halkın zevk almasını sağlamak amacıyla seramiğe yöneldiğini söyledi. 
     Raeburn, Picasso'nun Madoura de Vallauris'deki Fransa bir çömlek atölyesinde Türk ressam Abidin Dino ile çalıştığını, seramik üzerine resim yapma sanatıyla ilgili iki ressamın çok sayıda konuşmasının olduğunu belirtti. 
     Michael Raeburn, yaptığı araştırmalarda, Picasso'nun Abidin Dino'ya ''Tüm dünyanın zevkini çıkarması için bütün seramik çalışmalarımı pazarda ucuza satmak hoşuma gider. Pazarda bunları satın alıp altın fiyatına tekrar satacak olan tüccarlar olduğunu bilsem de, bu hoşuma gider'' dediğini ifade etti. 
     Raeburn, 1947 yılında seramik çalışmalarına başlayan Picasso'nun, diğer seramik sanatçılarının neler yaptıklarını öğrenmek gibi hiçbir kaygısının olmadığını kaydetti. 
     
</TEXT>
</DOC>
