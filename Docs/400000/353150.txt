<DOC>
<DOCNO> 353150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/magazin/amag.html </URL>
<DATE> 2005/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet de Noel Baba'ya sahip çıktı 
</HEADLINE>
<TEXT>


Kültür Bakanlığı, 'Demreli Aziz Nikola' adlı filmin yurtdışı tanıtım masraflarını üstlendi 

BAYRAM KAYGUSUZ 

Ezel Akay, Ufuk Ahiska ve Filiz Senger'le birlikte 'Demreli Aziz Nikola' adlı animasyon filmini çekmeye hazırlanan Sami Dündar, Kültür ve Turizm Bakanlığı'ndan tam destek aldıklarını açıkladı. Rüştü Asyalı'nın 'Demreli Niko'yu, Ata Demirer'in 'Sahte Noel Baba robot Santa Max'i, Okan Bayülgen'in 'Ren geyiği Rudolf'u seslendireceği filmin yurtdışındaki tüm tanıtımını bakanlık yapacak. 

'O bir Türk markası' 
Filmin çekimlerine yardımcı olunması için bakanlığın devlet kurumlarına da yazı gönderdiğini belirten Dündar, "Noel Baba'nın yaşadığı asıl ülkeyi birçok insan bilmiyor. Türkiye'nin tanıtımı ve 'Demreli Aziz Nikola'yı anlatmak için bu projeyi hayata geçirdik. Noel Baba'nın bir Türk markası olduğunu dünyaya duyuracağız" diye konuştu. 





</TEXT>
</DOC>
