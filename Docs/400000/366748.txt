<DOC>
<DOCNO> 366748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sonspo18.html </URL>
<DATE> 2005/08/03/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Efes Pilsen World Cup 4, 30 Ağustos-3 Eylül tarihlerinde İstanbul'da... 
</HEADLINE>
<TEXT>

     Basketbol Federasyonu'nun organizasyonunda, Efes Pilsen'in ana sponsorluğuyla gerçekleştirilen Efes Pilsen World Cup 4, bu yıl 30 Ağustos-3 Eylül tarihlerinde düzenlenecek. 
     Abdi İpekçi Spor Salonu'nda düzenlenecek organizasyona A Milli Takım'ın yanısıra, Sırbistan-Karadağ, İtalya, Fransa, Rusya ve Slovenya katılacak. 
     Turnuva, eylül ayında Sırbistan-Karadağ'da düzenlenecek 34. Avrupa Şampiyonası finalleri öncesinde son sınav niteliği taşıyacak. 
     Türkiye, organizasyonda Fransa ve Rusya ile birlikte A Grubu'nda mücadele edecek. B Grubu'nda ise İtalya, Sırbistan-Karadağ ve Slovenya karşı karşıya gelecek. 
     
     MAÇ PROGRAMI 
     Organizasyonda grup maçları ile yarı final ve finallerin maç programı şöyle 
     
     İlk tur 
     
     30 Ağustos Salı 
     18.30 Slovenya-İtalya. 
     20.45 Türkiye-Fransa. 
     
     31 Ağustos Çarşamba 
     18.30 İtalya-Sırbistan Karadağ. 
     20.45 Türkiye-Rusya. 
     
     1 Eylül Perşembe 
     18.30 Sırbistan Karadağ-Slovenya. 
     20.45 Rusya-Fransa. 
     NTV'den naklen yayınlanacak ve toplam 11 karşılaşmanın yapılacağı turnuvada yarı final maçları 2 Eylül Cuma, üçüncülük ve final maçları ise 3 Eylül Cumartesi günü yapılacak. 
     
     BİLETLER SATIŞTA 
     5 gün sürecek organizasyon için günlük biletlerin yanında, ilk tur için 3 günlük, final ve yarı final karşılaşmaları için 2 günlük, ayrıca tüm maçlar için 5 günlük kombine biletler satışa sunuldu. 
     Tek günlük biletle o gün içindeki tüm karşılaşmaları izleyebilecek olan basketbolseverler kombine biletlerle de satın alma avantajına sahip olacak. Dünden itibaren satışa sunulan biletler maç günleri Abdi İpekçi Spor Salonu'nun önündeki gişelerden bunun dışında ise Biletix'ten satın alınabilecek. 
     
     Bilet fiyatları şöyle 
     Tek gün Tam 8 YTL, öğrenci 5 YTL, saha içi loca 20 YTL. 
     2 günlük kombine Tam 12 YTL, öğrenci 8 YTL, saha içi loca 30 YTL. 
     3 günlük kombine Tam 18 YTL, öğrenci 10 YTL, saha içi loca 45 YTL. 
     5 günlük kombine Tam 24 YTL, öğrenci 14 YTL, saha içi loca 60 YTL. 
     
</TEXT>
</DOC>
