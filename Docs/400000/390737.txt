<DOC>
<DOCNO> 390737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sontur17.html </URL>
<DATE> 2005/10/29/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Yoğun kar yaığşı nedeniyle Erzurum'da 42 köy yolu ulaşıma kapandı 
</HEADLINE>
<TEXT>

     Erzurum’da, kar yağışı nedeniyle 42 köy yolu ulaşıma kapandı. 
     AA muhabirinin edindiği bilgiye göre, Erzurum, Ardahan ve Kars’ta dün gece başlayan ve etkisini hala sürdüren yoğun kar yağışı, günlük yaşamı olumsuz etkiliyor. 
     Erzurum’un Çat İlçesi’ne bağlı yüksek rakımlı 42 köy yolu, kar yağışı nedeniyle ulaşıma kapandı. Kapanan köy yollarının açılması için Köy Hizmetleri İl Müdürlüğü ekipleri çalışma başlattı. 
     Ardahan ve Kars’ta etkisini sürdüren kar yağışı nedeniyle şimdiye kadar yolu kapanan köy bulunmadığı, ancak iş makinelerinin yolların kapanma olasılığı göz önünde bulundurularak hazır halde bekletildiği belirtildi. 
     Öte yandan, Meteoroloji Erzurum Bölge Müdürlüğü’nden yapılan yazı açıklamaya göre, kar yağışının yoğun bir şekilde 31 Ekim Pazartesi gününe kadar devam etmesi bekleniyor. 
     Pazar gününden itibaren ise kuzeybatı yönünden orta kuvvetle rüzgarla tipi şeklinde kar yağışının etkili olacağı tahmin ediliyor. 
     Bugün gece ve yarın buzlanma olabileceğini belirten meteoroloji yetkilileri, gerekli önlemlerin alınması konusunda yetkilileri uyardılar. 
     Kar yağışının, 4 Kasım’a kadar etkisini azaltarak aralıklarla devam etmesinin beklendiği bildirildi. 
     
</TEXT>
</DOC>
