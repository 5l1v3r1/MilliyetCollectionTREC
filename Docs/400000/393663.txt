<DOC>
<DOCNO> 393663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/yazar/civaoglu.html </URL>
<DATE> 2005/11/10/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
3 'La' 
</HEADLINE>
<TEXT>


Türkiye'nin belalısı, Fransa İçişleri Bakanı Sarkozy, karısı tarafından Amerikalı bir reklamcıyla aldatıldı. O skandalla başlayan şanssız dönemi, son sosyal patlamalarla sürüyor... Anlatayım... Yakma eylemleri gerçi azalmaya başladı ama Sarkozy'nin belini doğrultması artık zor. 
Tansiyonun düşme nedenlerine gelince... 
- Eylemler, banliyölerde ama banliyölerin de merkezlerinde değil, kenarlarında, göçmen siteleri çevresinde konuyordu. 
Böylece öfkeli "ötekiler" kendi kategorisine zarar veriyordu. Kendi mahallelerinde sorgulanmaya başlandılar. 
- Bu eylem çevreleri, son olaylar patlayana kadar uyuşturucu çetelerinin egemen oldukları, uyuşturucu satışlarının yapıldığı polise -neredeyse- kapalı yörelerdi. 
Eylemlerle birlikte polis o kurtarılmış bölgelere girdi, yerleşti. 
Uyuşturucu baronları da tıpkı güvenlik güçleri gibi eylem koyan gençlere kuvvet kullanmaya başladılar. 
Kendilerine ait coğrafyadan polisin çıkması için eylemleri bastırdılar, önlediler. 
- Polis, etkili fakat çok özenli, ölçülü, serinkanlı çalıştı. Olaylara müdahale sırasında eylemci gençlerden birinin bile ölmesi ya da yaralanması bir eylem selini tetikleyebilirdi. 
- Dini liderler, kenar mahallelerin imamları, toplumlarını bu olayların dışında tuttular. Tahriklerden kaçındılar. Müslüman ana babalara, çocuklarına h kim olmaları çağrıları yaptılar. 
................. 
Bu -nispeten- durulmuş ortam nasıl bozulabilir 
Belki aşırı sağcı lider Le Pen'in tahriklerine kapılan şoven milliyetçi bir Fransız, eline çifteyi alıp 2 Arap genci öldürse, gergin psikoloji "megavat" patlamalar yapabilir... Ya da bir polis, kazara bir Arap genci öldürse, Fransa'da tüm taşlar yerinden oynayabilir. 
.................. 
Olaylar cumhurbaşkanlığı seçiminde iddialı olan Sarkozy'yi ağır yaraladı. 
Eleştiriliyor. 
Özellikle 2 büyük yanlışının altı çizilmekte... 
1- Daha önce var olan ve bizdeki mahalle bekçilerine benzeyen çevre polisini kaldırması, yöreden devşirilmiş, mahalleyi ve mahalledekileri iyi tanıyan, hiçbir başka yere tayini çıkmayan, çalışma saatlerinin dışında gene mahalle kahvesinde k ğıt oynayan, mahalle bakkalından, kasabından alışveriş yapan, "çevre polisini" Sarkozy lağvetmişti. 
Oysa onlar, kenar mahallelerin dışlanmış nüfusu ile sert Fransız polisi arasında yumuşak bir doku, ara bölge gibiydi. 
Gençler, onların yokluğunda Paris polisinin "sıfır tolerans" sertliğiyle karşı karşıya kaldılar. 
Zaten olayın başlangıcı da Paris polisinden kaçan 2 Arap gencinin sığındıkları trafoda ölmeleri sonucu patlamış değil mi 
Sarkozy, çevre polisini kaldırarak kenar mahallelerin derisini soymuş gibi gösteriliyor. 
2- Mahallelerin sorunlarını çözmek amacıyla hizmet gören sivil toplum örgütleri de güvenlik güçleriyle Arap nüfus arasında tampon bölge gibiydiler. 
Bu örgütlere, etkili görev yapmaları için Fransa hazinesinden yeterince mali katkıda bulunuluyordu. 
Sarkozy, bu yardımları da "sıfırladı" denecek kadar tırpanlamıştı. 
Onun kafası, "sıfır toleransa" takılmıştı. 
Böyle şefkat örgütlerine falan ihtiyaç yoktu. Suç işlemeye kalkan, devletin tokadını yemeliydi. O kadar. 
Ancak... Tokadı yiyen Sarkozy oldu. 
.................... 
Bu olayları yanlış tercüme edenler, "küresellik çözüm değilmiş" diyorlar. 
Oysa... Sorun "küreselleşme" değil, "küreselleşmeye batan Sarkozy çivisi"dir. 
.................... 
Sarkozy'nin cumhurbaşkanı seçilmesi, hayli zora girmiş görünüyor. 
Türkiye için iyi haber. 
Türkiye'ye kafayı takmak, ona pek de uğur getirmedi. 
Sarkozy, "3 la"nın ihanetiyle karşı karşıya... 
- Önce eşi, onu aldattı, bir Amerikalı reklamcıyla evlenip evlenmemek kararını verebilmek için beraberliklerine 100 günlük mola koydu. Bu ilk "la..." La femme karısı 
İkincisi... Fransa'da kariyeri aşındı. İkinci "la..." La France Fransa 
Üçüncüsü... Başkanlık şansını yitirmekte. Üçüncü "la..." La Presidence Başkanlık 



</TEXT>
</DOC>
