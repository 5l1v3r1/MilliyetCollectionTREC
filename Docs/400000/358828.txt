<DOC>
<DOCNO> 358828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/siyaset/siy01.html </URL>
<DATE> 2005/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Rumlarla bu iş olmaz' 
</HEADLINE>
<TEXT>


KKTC'nin ilk cumhurbaşkanı Denktaş, Çankaya Köşkü'nde düzenlenen Devlet Şeref Madalyası ödül töreninde, "Bizi Rumlara azınlık olarak yamamak istiyorlar" dedi 

ANKARA Milliyet 


KKTC'nin birinci cumhurbaşkanı Rauf Denktaş'a "Türkiye Cumhuriyeti Devlet Şeref Madalyası" verildi. 
Çankaya Köşkü'nde gerçekleştirilen törende madalyayı takan Cumhurbaşkanı Ahmet Necdet Sezer, Denktaş için "barış ve özgürlüğe ulaşmak için diplomasi ve hukukla mücadele eden bir savaşçı" ifadesini kullandı. 
Denktaş'ın "tüm ömrünü ulusal Kıbrıs davasına adadığını" belirten Sezer, "Türk halkı, Sayın Denktaş'ın dirayetli önderliğinde her türlü güçlüğü aşmasını bilmiş, barış yolunda, eşitlik temelinde özgür ve onurlu bir yaşam seçmiştir" dedi. 
Türkiye'nin BM çerçevesinde adada çözüm bulunmasından yana olduğunun altını çizen Sezer, KKTC'ye yönelik ambargoların kaldırılmasının "adada en öncelikli sorun" olduğunu vurguladı. 

'Azınlık olmayız' 
Rumların Kıbrıs'ın meşru hükümeti görüldüğü sürece adada iki taraf arasında bir uzlaşma istemeyeceğini belirten Denktaş ise, "Kimse vaktini ziyan etmesin. Bizi Rumlara azınlık olarak yamamak istiyorlar. Biz azınlık olmadık, olmayacağız. Devletimize sahip çıkalım. Bir devleti, cumhuriyeti yok farz ederek bir anlaşma yapılamaz. Bu hayaldir" dedi. 

Notlar... 
Denktaş ailesi, Lefkoşa'dan Ankara'ya Sezer'in gönderdiği özel uçakla geldi.ABD ziyareti nedeniyle törene katılmayan Başbakan Erdoğan'a Dışişleri Bakanı Abdullah Gül vek let etti.Genelkurmay Başkanı Orgeneral Hilmi Özkök, ana muhalefet partisi CHP Genel Başkanı Deniz Baykal, yüksek yargı organları başkan ve üyeleri, eski Başbakan Bülent Ecevit ve eşi Rahşan Ecevit de törene katıldı.Törene KKTC Cumhurbaşkanı Mehmet Ali Talat ve KKTC'li siyasetçiler davet edilmedi. 


</TEXT>
</DOC>
