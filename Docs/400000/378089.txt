<DOC>
<DOCNO> 378089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/soneko56.html </URL>
<DATE> 2005/09/13/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Putin'in danışmanı, ekonomi politikası nedeniyle hükümeti topa tuttu 
</HEADLINE>
<TEXT>

     Rusya Devlet Başkanı Vladimir Putin'in ekonomi danışmanı Andrey İllarionov, uyguladığı ekonomik program nedeniyle Rus hükümetini sert şekilde eleştirdi. 
     Rus haber ajansı RİA Novosti, İllarionov'un ''Bağımsız Devletler Topluluğu BDT ve Rusya'da Yatırım'' konulu panelde yaptığı konuşmada, ''hükümetin izlediği ekonomik politika sonucu, ülkedeki büyüme oranları düşüşe geçti'' diye konuştu. 
     Rusya'nın son beş yıldaki GDP'sinin yüzde 6.8 olduğunu, ancak 2005 yılında bunun 5.6'ya düştüğünü belirten İlliarionov, ''endüstriyel büyüme oranı yüzde 6.6'dan yüzde 4.1'e, petrol üretimi de her yüzde 8.5 oranında artış gösterirken, bu yıl sadece yüzde 2.5 oranında artış oldu'' dedi. 
     İlliarionov, hükümetin izlediği yapısal politikanın petrol şirketleri üzerinde vergi yükünün, devlet yatırımlarının ve gümrük tarifelerinin artırılmasına dayandığını belirterek, hükümetin izlediği bu yapısal politikasının ''Venezüella sendromu'' ile karşı karşıya bulunduğunu söyledi. 
     Venezüella hükümetinin 1950'li yıllarda ekonomideki birçok sektörü devletleştiridğini hatırlatan İlliarionov, ''Rusya'nın devletin büyük şirketlerinin varlığı da artıyor. Bunun sonucunda 2004 yılında özel yatırımlarda yüzde 20'lik düşüş yaşandı'' diye konuştu. 
     Hükümeti yurtdışına para kaçması konusunda da suçlayan İlliarionov, 2001 yılında yurtdışına kaçan para miktarının 11 milyar dolar olduğunu, ancak 2005 yılında bu miktarın 35 milyar dolar civarında olmasının beklendiğini kaydetti. 
     
</TEXT>
</DOC>
