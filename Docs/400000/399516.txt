<DOC>
<DOCNO> 399516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/spor/spo08.html </URL>
<DATE> 2005/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes duvara çarptı 51-72 
</HEADLINE>
<TEXT>


Lacivert-beyazlılar, Euroleague'teki 5. maçında büyük hüsran yaşadı. Lietuvos Rytas'tan fark yiyen temsilcimiz hem namağlup unvanını kaybetti, hem de 21 maç sonra sahasındaki ilk yenilgisini aldı 


Efes Pilsen, Euroleague B Grubu'ndaki beşinci maçında Litvanya'nın Lietuvos Rytas takımından evinde fark yedi, hem grubundaki ilk yenilgisini aldı, hem de Abdi İpekçi'de 21 maçlık yenilmezlik unvanını 22. sınavında kaybetti 51 - 72 
Lacivert-beyazlılar, Jasaitis ve Mujezinovic'in üçlükleriyle henüz ilk çeyrekte 12 sayı geriye düştü. Beşinci dakikada sakatlanan Kaya'nın oyuna dönemeyişiyle pota altında büyük sıkıntı yaşayan, ikinci çeyrekte farkın açılmasını önleyemeyen Efes, devreyi 28 - 43 geride kapadı. 
Üçüncü çeyrekte rakibinin sert savunmasına karşı hücumda bir türlü organize olamayan, şut sokamayan Efes, farkın daha da açılmasını engelleyemedi, son periyoda 36 - 60 geride girdi. Bu bölümde Prkacin ve Ender'in gayretine karşın farkı eritemeyen Efes, maçı 51 - 72 kaybetti. 

İstatistik 

EFES PİLSEN OYUNCU TS 2S 3S SA R A Prkacin 16 8-17 - 0-1 7 1 Kaya 4 2-5 - 0-1 2 - Granger 5 1-7 1-5 - 7 - Popovic 5 0-1 1-5 2-2 - 1 Domercant 7 2-6 1-5 - 2 1 Ender 10 3-4 - 4-5 1 1 Barış - 0-1 - - 1 - Mustafa - - - - 1 - Kerem - - - - 2 - Cenk 2 1-2 0-1 - 2 1 Mutlu 2 - - 2-2 - - TOPLAM 51 17-43 3-16 8-11 25 5 
LIETUVOS RYTAS OYUNCU TS 2S 3S SA R A Stelmahers 12 4-10 1-2 1-1 2 6 House 13 3-4 2-3 1-1 - 1 Mujezinovic 14 4-11 1-2 3-4 8 3 Jasaitis 13 2-3 3-4 - 8 2 Javtokas 15 7-14 0-1 1-2 7 1 Buskevics - - - - 3 - Nielsen 2 1-2 0-1 - 5 1 Lukauskis 1 - 0-2 1-2 1 1 Slezas - - 0-1 - - - Delininkaitis - 0-1 0-1 - 1 - Cukinas 2 1-1 - - 1 - TOPLAM 72 22-46 7-17 7-10 36 15 
1.PERİYOT 14 - 26 L.Rytas , 2.PERİYOT 14 - 17 L.Rytas , DEVRE 28 - 43 L.Rytas , 3.PERİYOT 8 - 17 L.Rytas , 4.PERİYOT 15 - 12 E.Pilsen , MAÇ SKORU 51 - 72 E.Pilsen 
BEŞ FAUL Nielsen 26.56 , Mujezinovic 37.20 
HAKEMLER Jungebrand Finlandiya , Maestre Fransa , Kowalski Polonya 

Beşiktaş fark yedi 

Basketbolda ULEB Kupası C Grubu'nda 4. maçına çıkan Beşiktaş Cola Turka, deplasmanda Belçika'nın Spirou Charleroi takımına 71-56 yenildi. Karşılaşmanın ilk periyodunu rakibi karşısında 17-11 geride tamamlayan siyah-beyazlılar, ikinci periyotta toparlanarak maça ortak olsa da devre 34-32 ev sahibi ekibin üstünlüğünde geçildi. Üçüncü periyotta oyunun üstünlüğünü yeniden ele alan ve bu bölümü 51-42 önde tamamlayan Belçika ekibi, sahadan da 71-56'lık galibiyetle ayrıldı. 

Potada bugün 
Euroleague C Grubu 
Belgrad 
21.45 Partizan-Ülkerspor Sky TV naklen 


</TEXT>
</DOC>
