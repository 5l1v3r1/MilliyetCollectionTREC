<DOC>
<DOCNO> 379221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/soneko05.html </URL>
<DATE> 2005/09/17/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası piyasalarda geçen hafta, ABD Doları, Kanada Doları dışında önemli paralar karşısında yükselirken, altın fiyatları da değer kazandı. 
     Tokyo döviz piyasasında ise Başbakan Junichiro Koizumi'nin seçim zaferiyle Japon Yeni, Dolar karşısında güçlendi ve Pazartesi günü dolar 109.61 yene geriledi. Cuma günü kapanışta dolar, yen karşısında hafif değer kazandı ve 110.58 yene çıktı. 
     ABD Doları'nın uluslararası döviz borsalarında önemli para birimleri karşısında pazartesi ve cuma kapanış saatlerindeki değerleri şöyle oldu 
     
     
PARA BİRİMİ PAZARTESİ CUMA Japon Yeni 110.16 111.35 İsviçre Frangı 1.2580 1.2716 Kanada Doları 1.1857 1.1835 
     Londra döviz piyasasında pazartesi 1.2281 dolardan kapanan avro, cuma kapanışta 1.2208 dolara geriledi. 
     Aynı borsada pazartesi 1.8190 dolardan kapanan İngiliz Sterlini de hafta sonunda 1.8027 dolara düştü. 
     Londra Borsası'nda, hafta başında 6.97 dolardan kapanan gümüşün onsu ise haftasonunda 7.03 dolara çıktı. 
     
     ALTIN FİYATLARI 
     Londra Borsası'nda altının ons fiyatı cuma günü bir ara 17 yılın en yüksek seviyesine çıkarak 460.45 dolara çıktıktan sonra gerileyerek 458.70 dolardan günü kapattı. 
     Bazı borsalarda altının ons fiyatının pazartesi ve cuma kapanış saatlerindeki fiyatları şöyle 
     
     
BORSA PAZARTESİ CUMA Londra 445.80 460.45 Zürih 445.65 458.10 Hong Kong 445.85 457.85 
     
     MENKUL KIYMET PİYASALARI 
     İşlem hacmi bakımından dünyanın en büyük borsası olan New York'ta endeksler hafta başında dalgalı bir seyir izledi. Dow Jones Endeksi 4.38 puan artarak 10,682.94 puana çıkarken, teknoloji endeksi Nasdaq 7.32 puan azalarak 2,182.83 puana indi. 
     Endekslerde, cuma günü kapanışta, yükseliş görüldü. Buna neden olarak petrol fiyatlarında görülen gerilemeye karşın, petrol firması Exxon Mobil ve yüksek teknoloji şirketi Intel'in kredi notlarında yaşanan artırım gösterildi. 
     Dow Jones ve Nasdaq endekleri kapanışta artış eğiliminde fakat hafta başına göre gerileme göstererek sırasıyla 10,641.94 puan, 2,160.35 puana indi Tokyo Menkul Kıymetler Borsası, geçen hafta sonu genel seçimlerden iktidardaki Liberal Demokrat Parti'nin açık farkla galip ayrılması üzerine, hafta başında son 4 yılın zirvesine çıktı. 
     Japon ekonomisinin Nisan-Haziran dönemini kapsayan ikinci çeyrekte, önceki tahminlerin üzerinde performans göstererek yüzde 0,8 büyüdüğünün açıklanması, borsadaki yükselişte etkili olan diğer bir gelişmeydi. 
     Borsanın temel göstergesi Nikkei endeksi Pazartesi günü 12,896.43 puana çıktı. 
     Başbakan Koizumi'nin zaferle ayrılmasıyla yükseliş trendine giren Tokyo Borsası, psikolojik açıdan önemli olan 13 bin seviyesini aşamayınca Cuma günü kapanışta, gelen kar satışlarıyla geriledi. 
     Borsanın temel göstergesi Nikkei endeksi, haftanın son işlem gününü 28.10 puan düşüşle 12,958.68 puandan kapattı. 
     Borsanın gerilemesinde, özellikle teknoloji hisselerinde yoğunlaşan satışlar etkili oldu. 
     
</TEXT>
</DOC>
