<DOC>
<DOCNO> 350502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/dunya/dun01.html </URL>
<DATE> 2005/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ruslar, KKTC'ye ambargoyu delmeye hazırlanıyor 
</HEADLINE>
<TEXT>


CENK BAŞLAMIŞ Moskova 


Bazı Rus turizmciler, Kuzey Kıbrıs Türk Cumhuriyeti'ne KKTC uygulanan uluslararası ambargoyu delmek amacıyla girişimlerde bulunuyor. Edinilen bilgiye göre, bir grup Rus turizmci, Lefkoşa ile Moskova arasında uçak seferlerinin başlamasına yönelik olarak nabız yokluyor. 
Rus turizmcilerin girişimi, Rusya Dışişleri Bakanı Sergey Lavrov'un önceki gün Güney Kıbrıs'ı ziyareti sırasında da gündeme geldi. Lavrov, Rusya'nın BM Güvenlik Konseyi'nin Kıbrıs sorunuyla ilgili kararlarına Rus vatandaşlarının uyması gerektiğini söyledi. Lavrov, "Bu konudaki tutumumuz değişmedi. Ancak, bazı ferdi girişimler olmayacağını da garanti edemeyiz" dedi. 

Tutum değişiyor 
Lavrov'un bu açıklamasına karşın Rus turizmcilerin girişiminin Moskova'nın onayıyla gerçekleşmiş olabileceği ifade ediliyor. Bir süredir Kıbrıs sorununda tutumunu değiştirmeye başlayacağı sinyalleri vermesine karşın, Moskova bu alanda henüz somut bir adım atmadı. Başbakan Recep Tayyip Erdoğan, Rusya Devlet Başkanı Vladimir Putin'le yaptığı görüşmelerde, KKTC'ye uygulanan ticari yaptırımların kaldırılması için destek istemişti. 


</TEXT>
</DOC>
