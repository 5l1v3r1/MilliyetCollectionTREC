<DOC>
<DOCNO> 369521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sonsiy02.html </URL>
<DATE> 2005/08/13/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Erdoğan'dan Diyarbakır gezisini eleştiren muhalefete yanıt geldi 
</HEADLINE>
<TEXT>

     
     Cnnturk.com 



     Başbakan Erdoğan, 'Kürt sorunu' tanımlamasını eleştiren muhalefete sert tepki gösterdi. 
     Başbakan Recep Tayyip Erdoğan, Diyarbakır gezisi dönüşü uçakta gazetecilerle sohbet etti. 
     Başbakan Erdoğan, muhalefet liderlerinin Diyarbakır gezisine yönelik eleştirilerine yanıt verdi ve muhalefeti kan ve gözyaşı üzerinden oy düşüncesi içinde olmakla’ suçladı. 
     Erdoğan şu şekilde konuştu Terör sadece benim meselem değil ki. Hepimizin ortak meselesi. Sizin de terörün içinde, önlenmesi noktasında payınız olması lazım. Sayın Baykal'ın da, Sayın Ağar'ın da, Bahçeli’nin de olması lazım. Ama bunların öyle bir derdi yok ki. Acaba Erdoğan batar mı, batınca acaba bize buradan ne gelir Yazıktır yahu, kan ve ölüm üzerinde oy düşüncesi olur mu '' CHP Genel Başkanı Deniz Baykal, ''terörün arkasındaki siyasi proje etkisizleştirilmeden, hepimiz kardeşiz anlayışıyla bir yere varılması mümkün değildir'' demişti. 
     
     Gündemde af yok 

     Başbakan Erdoğan'a Diyarbakır konuşmasında aileleri çocuklarına sahip çıkmaya çağırması ve kendilerinin bu doğrultuda gereken yardımı yapacağını söylediği hatırlatıldı. 
     Basın mensupların buradan af çıkacağı mı anlaşılmalı şeklindeki soruyu Başbakan "af konusu şu anda gündemimizde yok" diye yanıtladı. 
     Başbakan, gazetecilerin Teşvik Yasası’nın ne kadar başarılı olduğu sorusuna da "PKK terörü, köye dönüşü ve müteahhitlerin yatırım yapmasını engelliyor" diye cevapladı. 
     
     "Belediye ayrımcılığı yapmıyoruz" 

     Başbakan Erdoğan, DEHAP’lı belediye başkanlarının açıklaması konusunda "terörü bitirmeye yönelik her çağrıyı olumlu karşılarız" dedi. Erdoğan'a Leyla Zana ve arkadaşlarının tavrı sorulduğunda "sıra onlarda" mesajını verdi. 
     Başbakan biz şu ana kadar yapılması gerekeni yaptık. Bundan sonra yapması gerekenler, gereğini yerine getirirse daha isabetli olur" açıklamasında bulundu. 
     Erdoğan, belediyelere karşı partizanlık yapmadan pay ödediklerini belirterek "bazen daha fazla destek veriyoruz. Universiade'ın bütün giderlerini biz karşıladık. İzmir Belediyesi istifade ediyor. Tabii edecek. Bu bizim ayırım yapmadığımızın bir göstergesi" diye konuştu. 
     Avrupa Birliği'ne ilişkin basında çıkan haberlere de değinen Başbakan "3 ekimde müzakereler başlayacaktır. Tereddütümüz yoktur" açıklamasını yaptı. 
     
</TEXT>
</DOC>
