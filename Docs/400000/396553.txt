<DOC>
<DOCNO> 396553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/son/sontur05.html </URL>
<DATE> 2005/11/20/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
1 günlük evliydi, kazada öldü 
</HEADLINE>
<TEXT>

     SAMSUN’da bir gün önce evlenen 21 yaşındaki Serkan Kil, evine gelen konuklara akşam yemeği için ekmek almak isterken kendisine ait otomobille geçirdiği kazada öldü. Kazada yola saçılan düğün davetiyeleri görenleri duygulandırdı. 
     Samsun’un Atakum Beldesi Kürtün Köprüsü üzerindeki kaza, dün akşam meydana geldi. Serkan Kil yönetimindeki 55 EY 570 plakalı otomobil, direksiyon kontrolünü yitirerek karşı şeride geçti. Karşı yönden gelen 38 yaşındaki İsmail Bakan yönetimindeki 55 K 0691 plakalı TIR ile kafa kafaya çarpışan otomobildeki Serkan Kil yol kenarındeki bariyerlere çarparak durabildi. Otomobilin camından fırlayan Kil, olay yerinde öldü. 
     Serkan Kil’in 1 gün önce 20 yaşındaki Zeycan Kil ile evlendiği ve evine gelen misafirlerine akşam yemeği için ekmek getirdiği belirtildi. Kaza yerine gelen Kil’in yakınları sinir krizi geçirdi. 
     Kaza ardından Serkan Kil’in kullandığı otomobildeki düğün davetiyeleri etrafa saçıldı. Üzerinde Gördü gözlerimiz, sevdi kalplerimiz, ömrümüzün baharında, birleşirken ellerimiz, bu mutlu günümüzde sizleri de bekleriz’ yazılı düğün davetiyeleri kaza yerinde bulunanlara duygulu anlar yaşattı. 1 gün önce evlendiği eşinin ölüm haberi ile kriz geçiren Zeycan Kil evinden çıkamadı. Kaza ardından Serkan Kil'in yakınları büyük üzüntü yaşadı. Kazayla ilgili ilgili soruşturma devam ediyor. 

MURAT SANDIKÇI DHA 

     
</TEXT>
</DOC>
