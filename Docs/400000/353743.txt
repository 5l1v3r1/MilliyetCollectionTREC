<DOC>
<DOCNO> 353743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sontur02.html </URL>
<DATE> 2005/06/20/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Babalar Günü'nde babalarının ölüm çığlığını duydular 
</HEADLINE>
<TEXT>

     Gaziantep'te bir süre önce anneleri ölen Ayfer 12 ve Selma Yaşargül 24 adlı kızkardeşler, "Babalar Günü" nedeniyle aldıkları hediyeyi vermek için evde bekledikleri babaları Halil Yaşargül'ün 61 , sokak kapısından "imdat çığlıklarını" duydu. Hemen sokağa fırlayan iki kardeş, birkaç yerinden bıçaklanarak öldürülen babalarının cesediyle karşılaştı. 
     Vatan Mahallesi'nde dün yaşanan olayda, bir fabrikada servis şoförlüğü yapan Halil Yaşargül, işinden evine dönerken kapısının önünde kimliği belirsiz kişi ya da kişilerin bıçaklı saldırısına uğradı. Çok sayıda bıçak darbesiyla yaralanan Yaşargül'ün imdat çığlığı üzerine, evlerinde oturan kızları Ayfer ve Selma sokağa fırladı. Kapının hemen dibinde babalarının kanlar içindeki bedeniyle karşılaşan iki kardeş şoke oldu. Babalarına aldıkları hediyeyi vermeyi planlarken, ölümüyle şok olan Ayfer ve Selma Yaşargül kardeşler sinir krizi geçirdi. İki kardeşin yanı sıra, haberi alan ve olay yerine koşan yakınları da gözyaşlarına boğuldu. 
     
</TEXT>
</DOC>
