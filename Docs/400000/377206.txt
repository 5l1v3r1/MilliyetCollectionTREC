<DOC>
<DOCNO> 377206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/ekonomi/eko01.html </URL>
<DATE> 2005/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom ihalesi iptale mi gidiyor 
</HEADLINE>
<TEXT>


MURAT SABUNCU 

Ordu Yardımlaşma Kurumu'nun OYAK Antalya'da yaptığı toplantı her açıdan ilginçti. OYAK yöneticileri bu toplantıda "TÜPRAŞ ve Erdemir" için iddialı bir şekilde ortaya çıktılar. Ancak daha da ilginci OYAK yöneticilerinin Telekom için de hala istekli olmalarıydı. Telekom ihalesinde "normal süreç" tamamlandı ve Oger Telecom kazandı. Ancak şu anda satışın durdurulması için Danıştay'da Türkiye Haber İş Sendikası'nın açtığı dava sürüyor. 
Danıştay'ın 5 üyesinden ikisinin Özelleştirme İdaresi'nin savunması bile alınmadan yürütmeyi durdurma kararı verilmesi yönünde görüş belirttiği biliniyor. İşte bu sürecin sonucu ihalenin iptaline kadar giderse OYAK, Telekom'u da almak istiyor. OYAK Genel Müdürü Çoşkun Ulusoy Antalya'da iş ortaklarına şöyle bir konuşma yaptı 
Türk Telekom, TÜPRAŞ, Erdemir gibi kuruluşlar özelleştirilmemeli. Ben kişisel olarak bunların satılmasını istemiyorum. Ama madem özelleştiriliyor bunları özel şirket giysisi giymiş yabancı devletlere kaptırmamak için bugüne kadar biriktirdiğimiz rezervleri masaya koyacağız". 

'Yargıdan dönebilir' 
Ulusoy bu konuşmasından sonra bir grup gazeteciyle yaptığı toplantıda da bu sözlerini şöyle açtı "Görüyoruz ki Türk Telekom henüz bir neticeye bağlanmadı. Bir müddet daha bağlanamayıcağa benziyor. Ancak gazetelerin yazdığı ve bizim de Ankara'da bazı kaynaklardan duyduklarımız ihalenin yargıdan dönebileceği. Böyle bir durumda biz de koşullara bakar ve talip olabiliriz. Ancak fiyatın bugünkü rakamı yeniden yakalayabileceğini düşünmüyorum." 

'Bana sen daha askersin diyorlar, ne demekse o askerlik olayı' Gazetecilerin Coşkun Ulusoy'la buluşmasına Yönetim Kurulu Başkanı Emekli Korgeneral Yıldırım Türker de katıldı. Kendisine iki soru yöneltildi. Birincisi şuydu Siz Harp Okulu mezunusunuz. Şu anda da ekonomik bir kuruluşun yönetim kurulundasınız. Aldığınız eğitimle şu anda yaptığınız iş size zor geliyor mu 
Türker bu soruya şöyle bir yanıt verdi "Ben 222 bin ordu mensubunu temsil ediyorum. OYAK'ta profesyoneller işi yapıyor. Ben onay mevkiindeyim. Bunu da rahatlıkla yapıyorum." 
İkinci soru ise şöyleydi Oyak'ın yönetim anlamında ordu ile organik bağı olmadığını anlatıyorsunuz. Belki bunun için yönetim kurulu başkanını bir sivil yapabilirsiniz. Türker bu soruya gülerek "Niye, ben işimi iyi yapıyorum" diye yanıt verdi. 
Bu noktada sözü Ulusoy alarak şunları söyledi Bir gün birisiyle konuşuyordum. 'Neden paşalar var ' dedi. Ben de kendi parası, kendi parasına sahip çıkıyor. Yani 'sivil olarak ben mi olsaydım' dedim. 'Yok abi sen olma da hangi paşa olursa olsun, çünkü sen daha askersin' dedi. Ne demekse o askerlik olayı. 

Doğum günü 
Toplantının yapıldığı gün yani 7 Eylül, Türker'in doğum günüydü. Mütevazi bir doğum günü kutlaması yapıldı. Bütün dilekler pazartesi günü yapılacak TÜPRAŞ ihalesi ile ilgiliydi. Türker açık artırmada Yönetim Kurulu Başkanı sıfatıyla masada bulunacak. 

'Biz, Türkiye'yi yabancıdan çok daha iyi düşünürüz' Ulusoy'a TÜPRAŞ ve Erdemir'in OYAK için ne anlama geldiği de soruldu. Bu soruda 'grubu zora sokmak pahasına da olsa bu kuruluşların alınıp alınmayacağı' noktası vurgulandı. Ulusoy "Grubun zararınayı tarif edelim. Türkiye'nin yararına olan birçok şey grubun yararına. Ancak karlılık tabi ki önemli" dedi. Arkasından gelen soru ise şuydu Körü körüne Tüpraş'ı, Erdemir'i almayacaksınız. Burada hem ulusal çıkar var hem de bir k r amacınız var. Bunu nasıl tarif ediyorsunuz İşte Ulusoy'un cevabı 

1 katrilyon k r var 
"Üst üste örtüştüğünü varsayıyorum. Aksini düşünemiyorum. Oyak üyesinin emekliliklerini ipotek altına alarak, paralarını yok ederek ama Türkiye için iyidir iddiasıyla birşey yapmayız. Düşündüğümüz şu Hem üyelerimizin beklentilerine cevap verecek bir yatırım, hem de Türkiye için de yararlı bir yatırımla örtüştüğü için yapıyoruz. 
Geçen sene bizim 1 katrilyona yakın net k rımız var. Bu k r nerede Bir kısmı finansal yatırımlarda bir kısmı şirket yatırımlarında. Şimdi biz güzel bir fırsat bulmuşken, bunun da k rlı bir yatırım olduğunu düşünüyoruz. 
Türkiye'de bir tane, Akdeniz Havza'sında bir tane. Rusya'dan gelen petrolü işleyebilen ender kuruluşlardan biri. Türkiye için önemli olan bir kuruluşu bizlerin kontrolüne almamız doğrudur diye düşünüyorum. Ama deseniz ki bize 'her sene ömür boyu zarar edeceksiniz garanti ediyoruz alır mısınız ' almayız. 
Gönlümüzden öyle birşey yapmak geçse dahi, bizlerin kendimizi olduğumuzdan başka konumlara koymamız doğru olmaz. 
Niye özelleşiyor ki burası Ama özelleşiyorsa biz de bunda yarar değerlendirdiğimiz için bu işe gireriz. Türkiye'ye de ayrıca kendi yorumladığımız anlamda Biz Türkiye'yi yabancıdan daha çok düşünürüz doğru bir iş yapıyoruz kanaatindeyiz. Bunun için elimizdeki imk nları biraz zorlar mıyız Zorlarız." 


</TEXT>
</DOC>
