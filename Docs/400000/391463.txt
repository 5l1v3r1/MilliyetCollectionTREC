<DOC>
<DOCNO> 391463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sonspo04.html </URL>
<DATE> 2005/11/01/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Sergen üç hafta yok 
</HEADLINE>
<TEXT>

     Ankaragücü maçında attığı gol sonrası sakatlanarak yerini İbrahim Akın’a bırakan Sergen Yalçın'ın sağ arka adalesinde yırtık tespit edildi. 
     Henüz dakikalar 5’i gösterirken, artık ezberlenen bir vuruşla Ankaragücü ağlarını da havalandıran Sergen Yalçın, 8. dakikada ise yerini İbrahim Akın’a bırakmıştı. Dün MR’ı çekilen süper solağın, sağ arka adalesinde yırtık tespit edildi ve Sergen’in en iyimser tahminle en az 3 hafta sahalardan uzak kalacağı ifade edildi. Bu arada adalesinde kopma meydana gelen Gökhan da, Sergen gibi Sevilla’ya karşı oynayamayacak. 
     
     Tigana’ya mesaj 
     Bu haber sonrası yıkılan Sergen, Ankaragücü maçını değerlendirirken, yeni teknik direktör Tigana’ya mesaj gönderdi Bu kadro, ofansif oyuna daha yatkın... Mehmet hoca da oyuncu tercihlerini bu yönde kullanınca, ortaya farklı skor çıktı. Benim kaç dakika oynadığım değil, yaptığım iş önemli. Sakatlanmasam en az 60 dakika oynar, skora daha çok etki yapardım. Kendimi Tigana’ya göstermek gibi bir niyetim yoktu. Zaten süre de buna yetmezdi '' 
     Diğer Haberler 
     Ailton’dan dersler... 
on dönemlerde İbrahim Akın ile arasındaki uyum sorununu, Ankaragücü maçında biraz olsun çözmüş gözüken Ailton, bu karşılaşmanın analizini yaparken ilginç tespitlerde bulundu. Kazanarak taraftara özür dilediklerini vurgulayan Sambacı, Tigana’nın tribünde olması, elbette bizim için ayrı bir motivasyon unsuruydu. Gol atarak görevimi yaptım. Ancak bu benim için ekstra bir artı değil. Çünkü zaten işim bu. Pas aldığım sürece gol atacağımdan da eminim'' diye konuştu. 
     
     Hassan’dan göz falı 
     ksiklerin çokluğunda bulduğu şansı iyi değerlendiren ve attığı golle sonuca direkt etki eden Ahmed Hassan, Ankaragücü maçının kendileri açısından büyük önem taşıdığını söyledi. Mısırlı yıldız, Skor 1-1’e gelince farklı kazanacağımıza daha çok inandım. Çünkü bütün arkadaşlar bir anda birbirimizin yüzüne öyle bir baktık ki, anlatamam. Bizim açımızdan golleri kimin attığı değil, fark önemliydi. Şimdi yukarıdakilerin kaybetmelerini bekleyeceğiz. Zaten yavaş yavaş kaybetmeye başladılar'' dedi. 
     
     Sevilla maçına Belçikalı hakem 
     Beşiktaş ile Sevilla arasında perşembe günü İspanya’da yapılacak UEFA Kupası H Grubu 2. maçını Belçikalı hakem Johan Verbist yönetecek. Ramon Sanchez Pizjuan Stadı’nda Türkiye Saati İle 22.30’da oynanacak olan karşılaşmada, Verbist’in yardımcılıklarını yine Belçika Futbol Federasyonu’ndan Danny Huens ve Claude Gregoire yapacak. Maçın 4. hakemi olarak ise Philippe Flament görevlendirildi. 
     
     Erdil Arpacı’ya Başkan vetosu 
     Beşiktaş Başkanı Yıldırım Demirören, ailevi problemlerini gerekçe gösterip görevinden istifa eden, ancak daha sonra yönetimin isteği üzerine ay sonuna kadar hizmete devam eden Erdil Arpacı’nın istifa dilekçesini onaylamadı. Demirören, görev süresi dün biten Arpacı’ya, Yıllardır kulübe çok başarılı hizmetlerin oldu. Gerekirse izin yap. Ancak görevinin başındasın'' talimatı verdi. Arpacı’nın Başkan’ın bu çıkışı karşısında kararsız kaldığı, ancak Demirören’in kesinlikle Arpacı ile yola devam edeceği öğrenildi. 

FANATİK 
     
</TEXT>
</DOC>
