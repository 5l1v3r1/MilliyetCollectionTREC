<DOC>
<DOCNO> 366353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sondun30.html </URL>
<DATE> 2005/08/02/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
İran'da muhalif gazetecinin davasına bakan yargıç öldürüldü 
</HEADLINE>
<TEXT>

     İran'da hastanede açlık grevini sürdüren muhalif gazeteci Ekber Genci'nin davasına bakan yargıcın, motorsikletli bir kişi tarafından vurulduğu bildirildi. 
     İran Yargı Erki sözcüsü Cemal Kerimirad, Yargıç Mesud Mukaddes'in Tahran'ın merkezinde mahkeme binasından çıktıktan sonra otomobilinde hareket halindeyken motorsikletli bir kişi tarafından vurularak öldürüldüğünü söyledi. 
     Mukaddes, "Saldırganın kimliği hakkında hiçbir şey bilmiyoruz" dedi. 
     İran televizyonu ise Mukaddes'ın Tahran Savcı Yardımcısı olduğunu belirtti. 
     
     SALDIRGAN KAÇTI 

     Yargıcı öldüren silahlı kişinin olay yerinden kaçtığı bildirildi. 
     Yargı Erki sözcüsü Cemal Kerimirad, yargıç Mesud Mukaddesi'nin bugün öğleden sonra Ahmed Kasr eski ismiyle Bükreş caddesindeki işyerinden çıktıktan sonra otomobiliyle seyir halindeyken, suikastçinin motorsikletle araca yaklaştığını, tüfekle ateş ederek yargıcı öldürdüğünü söyledi. 
     Sözcü, suikastçinin olay yerinden kaçtığını, olay yerini kordon atına alan ve çevre yolları tutan polisin aramalara devam ettiğini belirtti. 
     Saldırıyı henüz üstlenen olmadı. 
     Yargıcın öldürülmesi ile halen hastanede açlık grevine devam eden muhalif gazeteci Ekber Genci'nin davası arasında bir ilişki olup olmadığı bilinmiyor. 
     Kerimirad, öldürülen hakim Mukaddesi'nin, Genci 2000 yılında tutuklandığında hakkında açılan davaya baktığını söyledi. 
     12 Mart 2000'de reformcu gazeteci ve siyasetçi Said Haccariyan'a düzenlenen suikastte de, suikastçi olay yerinden motorsikletle kaçmıştı. 
     
</TEXT>
</DOC>
