<DOC>
<DOCNO> 373631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/astro/index.html </URL>
<DATE> 2005/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Verimli bir gün olacak 
</HEADLINE>
<TEXT>


Verimli işler, yapıcı çalışmaların olabileceği bir gündeyiz. Duygularımızı daha iyi anlatabiliriz. Sezgilerle hareket etmek de zor değil. Hızlı adımlar atabileceğimiz bir gündeyiz. 
Koç'lar süregelen işlerinde daha fazla özenli olmalılar. Bugün sıkı çalışmaları gerekiyor. Eve ait sorumluluklarında çabuk hareket etmeliler. Boğa'lar için son derece hareketli olacakları bir gün. Kısa yolculuklar öne çıkabilir ve kardeşlerle ilgili konularda olası gelişmeler pozitif. İkizler maddi durumlarını yakından ilgilendiren gelişmelerin içindeler. Bütçelerini yeniden düzenlemeli ve tutumlu olmalılar. Yengeç'ler oldukça dikkat çekici olacaklar. Önemli değişiklikler ve başlangıçlar söz konusu, fakat acele karar vermemek gerekiyor. Aslan'lar geçmişe ait konulardan bir biçimde etkilenebilir. Kendilerini yıpratmaktan uzak kalmalı ve iyimserliklerini korumalılar. Başak'lar ortaklaşa konular ve sosyal faaliyetler açısından mutlu olacaklar. İleriye dönük projeler var fakat bir süre beklemeleri gerekebilecek. 
Terazi'ler iş hayatına ait artan yüklerden zorlanabilirler. Her şeye rağmen amaçlara yakın durmak ve yeniliklerden yararlanmak gerekiyor. Akrep'ler yapacakları yolculuklardan olumlu sonuçlar elde edebilirler. Yabancılarla ilgili önemli kararlarını bir kez daha gözden geçirmeleri gerekiyor. Yay'lar ortaklaşa işler ve yatırımlardan yana yeni planlar yapabilirler. Bu alanda duygusal ihtiyaçların arttığı huzursuz bir dönem olabilecek. Oğlak'lar yeni anlaşmalar ve işbirlikleri açısından yenilikler yapabilecekler. Ortaklaşa projeler ve ilişkilerde onları zorlayan noktalar gözden kaçmamalı. Kova'lar iş ortamında fazla sorumluluk getiren koşulları kabul etmeli. Çalışma biçimlerini gözden geçirmek ve düzen değişikliği yapmak zorunlu hale gelebilir. Balık'lar iyimser enerjilerini rahat kullanacaklar. Yaratıcı alanda yenilik yanlısı olabilmeliler. Hayattan daha fazla keyif almak da gerekiyor. 


</TEXT>
</DOC>
