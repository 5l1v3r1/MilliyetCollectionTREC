<DOC>
<DOCNO> 397372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sonspo04.html </URL>
<DATE> 2005/11/23/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Tigana Altyapıdan 4-5 oyuncuya forma vereceğim... 
</HEADLINE>
<TEXT>

     Büyük bir operasyona hazırlanan Tigana, kimsenin ayrıcalıklı olmadığını, yakında altyapıdan 4-5 oyuncuya forma verebileceğini belirttti. 
     
     Sorunlar saha içinde’ 
     Asbaşkan ve futbol şube sorumlusu Kıvanç Oktay ile yaptığı özel görüşmede takımdaki sorunlara anlam veremediğini vurgulayan Tigana, 24 saatimi tesislerde geçiriyorum. Futbolcuların tesislere girişinden yemek yiyişine, kıyafetlerinden dinlenmelerine kadar herşey ile bizzat ilgilenip sorunları çözmeye çalışıyorum. Aslında saha dışındaki problemler büyük değil. Ancak futbolcular saha içinde tanınmaz haldeler. Ama bu işi hep birlikte çözeceğiz'' dedi. 
     
     Çok çarpıcı bir örnek 
     Hafta boyunca duran top çalışması yaptıklarının, 18 içinde kalabalık oluşturarak meşin yuvarlağı bu bölgeye gönderdiklerinin ve bundaki amaçlarının da karambol yaratarak gol yapmak olduğunun altını çizen genç teknik direktör, Evet, Tümer Metin, milli takımda olduğu için bu süre boyunca aramızda değildi. Ancak onun kariyerindeki bir oyuncunun da tüm arkadaşları ceza sahası içindeyken topu dışarıya çıkarmasını anlayamıyorum'' ifadesini kullandı. 
     
     Hakem, Çağdaş’tan hızlı 
     Yediğimiz golde taktik gereği Çağdaş ileri çıkmıştı. Buraya dikkat edelim. Emin olmak için televizyondan da baktım. Kaptırdığımız topta maçın hakemi ile Çağdaş neredeyse aynı hizadalar. Top dönüp kalemizde pozisyon ve sonrasında gol oluyor, maçın hakemi kalemizin dibinde bitiyor, stoper Çağdaş ise yok. Sadece o değil, diğerleri de hakemin gerisinde kaldılar. Hem de henüz maçın ilk 20 dakikası içinde'' görüşünü belirten Tigana, şöyle devam etti 
     
     Düşünmek istemiyorum’ 
     Ailton çok yetenekli bir oyuncu. Pas alamıyor, tamam, ama maç içinde de pas alacak poziyonlara girmiyor. İdmanlarda çalışıyoruz, konuşuyoruz, ancak sahada oyuncular arasında uyumsuzluk var. Bunun gerçek nedenini bulacağım. Taktiksel, düşüncesel ve mantalite farkı nedeniyle uyumsuzluk olabilir. Ama en istemediğim ve aklımdan bile geçirmek istemediğim şey, kişilik problemlerinin sahaya yansımasıdır. İşte bunun üstünde çok ciddi olarak durmak lazım.'' 
     
     Ve ok yaydan çıkıyor 
     Sahadaki hiçbir oyuncuyu ayırt etmem. İlerleyen haftalarda altyapıdan gelip forma giyecek oyuncuların sayısı 4-5’lere kadar yükselecek. En geç iki hafta içinde tüm sorunları derinlemesine öğrenip, gereken önlemleri almak zorundayız.'' Oktay’ın, Tigana’nın görüşlerini yönetime aktaracağı belirtildi. Öte yandan başkan Yıldırım Demirören de, pazar günü Tigana ile devre arasındaki operasyona yönelik’ geniş kapsamlı bir zirve toplantısı yapacak. 
     
</TEXT>
</DOC>
