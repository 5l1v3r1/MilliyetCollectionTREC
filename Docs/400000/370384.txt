<DOC>
<DOCNO> 370384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sontur42.html </URL>
<DATE> 2005/08/16/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Polislerin şakası kanlı bitti 
</HEADLINE>
<TEXT>

     Mehmet EZER ANTAKYA Hatay , DHA 

      MARDİN’ın Kızıltepe İlçe Emniyet Müdürlüğü’nde görevli polis memuru 38 yaşındaki Ali Tüfek, yıllık iznini geçirmek üzere geldiği memleketi Hatay’ın Kırıkhan İlçesi’nde Ankara’da görevli meslektaşı ve hemşehrisi 39 yaşındaki Ahmet Ağören’i silahla şakalaşırken yaraladı. 
     Olay, bugün ilçeye bağlı Kazkeli Köyü’nde meydana geldi. Ankara Keçiören’de görev yaparken tanışan aynı köyden polis memurları Ali Tüfek ile Ahmet Ağören, yıllar sonra bir araya geldi. Eski günlerini yad eden iki polis, birbirlerine silahla şaka yapmaya başladı. Bu sırada, yanlışlıkla tetiğe dokunan Ali Tüfek’in silahından çıkan kurşun, Ağören’in sırtına isabet etti. Antakya Devlet Hastanesi’ne götürülen Ahmet Ağören buradaki müdahale ardından Çukurova Üniversitesi Tıp Fakültesi Balcalı Hastanesi’ne sevk edildi. Hastanede meslektaşlarına ifade veren Ağören, Ali ile 14 yıl Ankara Keçiören polis karakolunda birlikte çalıştık. Sonra tayini çıktı. Yıllar sonra bir araya gelince şakalaşıyorduk. Ne olduğunu anlamadım'' dedi. 
     Olay sonrası arkadaşını hastaneye götürdükten sonra Kırıkhan İlçe Emniyet Müdürlüğü’ne giderek teslim olan Ali Tüfek, gözaltına alındı. Soruşturma sürüyor. 
     
</TEXT>
</DOC>
