<DOC>
<DOCNO> 396952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/yazar/sazak.html </URL>
<DATE> 2005/11/22/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Şemdinli ziyareti 
</HEADLINE>
<TEXT>


Başbakan Erdoğan, ani bir kararla Van üzerinden Hakk ri'ye giderek Şemdinli'deki olayların takipçisi olacakları mesajını verdi. 
Gergin geçen bir haftanın ardından, bölgede bir suskunluk gözleniyor. 
'Şemdinli'deki Susurluk' şeklinde nitelendirilen bombalı saldırılara ilişkin soruşturmanın seyri halkta olayların örtbas edileceğine ilişkin ciddi güvensizlik yaratmış durumda. Patlama günü kimlikleri bombalanan pasajın önünde bulunan iki astsubayın serbest bırakılması ve sorumluluğun bir 'PKK itirafçısı' üzerine yıkılmak istenmesi, hükümetin izleyeceği tutum hakkında soru işareti uyandırmıştı. 
Başbakan Erdoğan, İçişleri ve Adalet bakanlarını yanına alarak Şemdinli'ye gitti ve 'Biliniz ki yanlışlar varsa biz kesinlikle idare olarak bunun takipçisiyiz. Çünkü biz bunlardan çok çektik, çok bıktık, artık halkımızı bunlarla yoranlara da yormak isteyenlere de müsaade etmeyeceğiz' diyerek halkı arkasına almaya çalıştı. Buna rağmen aleyhte açılan pankartlar dikkat çekiciydi. 
Diyarbakır'a yaptığı gezi gibi Hakk ri ve ilçelerinde de Erdoğan'ın çok sıcak karşılandığı söylenemez. 
Başbakan'ın böyle bir geziye, 'habersiz' çıkması da sürpriz oldu. 
Şemdinli'de bombalamanın olduğu gün olayın açığa çıkarılmasında ve halkın yatıştırılmasında büyük rol oynayan CHP Hakk ri Milletvekili Esat Canan'ın bile Erdoğan Van'a indikten sonra ziyaretten haberi olmuştu Meclis'in Şemdinli olaylarını görüşmesi öncesinde Başbakan'ın heyetinde ana muhalefetten bir üye de yer almalıydı. 
Erdoğan'ın ani ziyareti bölgede nasıl karşılandı 
Diyarbakır Belediye Başkanı Osman Baydemir'le görüştük, bölgede bir sük net olduğunu, DEHAP'lı yerel yöneticilerin uğraşlarıyla yöre insanının yatıştığını ancak bu suskunluğun biraz da olayların yine örtbas edileceğinden kaynaklanan bir 'duygu kırılması'nı yansıttığını söyledi. 
Şemdinli'deki bombalama olayı faillerinin adalet önüne çıkarılmasının 'sivil otorite' açısından bir sınav olacağı görüşünde Baydemir. 
Demokratik Toplum Partisi'nden Orhan Doğan da Şemdinli soruşturmasını bir fırsata çevirmenin hükümetin elinde olduğunu savunuyor. 
Doğan'a göre Başbakan Erdoğan, 'Özal'ın devlet arşivlerinde saklı duran çözüm paketi'ne başvurabilir. Orhan Doğan, Özal'ın cumhurbaşkanlığı döneminde 'dağdaki PKK militanlarının silahtan arındırılması' için bir yasa taslağı hazırlandığını ve Çankaya'da bunu Turgut Özal'dan dinlediklerini belirtiyor. 
Diyarbakır'dan sonra Hakk ri'ye giden Başbakan Erdoğan yeni bir politika geliştirebilecek mi Göreceğiz. 



</TEXT>
</DOC>
