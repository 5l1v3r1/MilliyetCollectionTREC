<DOC>
<DOCNO> 377326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/soneko11.html </URL>
<DATE> 2005/09/10/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası piyasalarda geçen hafta, ABD Doları, Kanada Doları dışında önemli paralar karşısında yükselirken, altın fiyatları da değer kazandı. 
     ABD'yi vuran Katrina kasırgası, hafta içinde ABD ekonomisini, petrol fiyatlarını ve borsaları olumsuz etkiledi. 
     Katrina'nın tüm ABD ekonomisine olan zararı ise 150 milyar dolar olarak hesaplanıyor. 
     Katrina Kasırgası'nın ABD ekonomisinde yaratacağı olumsuz etkiler nedeniyle, önümüzdeki aylarda 400 bin kişi işini kaybedecek. 
     Kasırga nedeniyle yılın ikinci yarısında ülkenin ekonomik büyümesi de yüzde 1 oranında yavaşlayacak. 
     ABD Doları'nın uluslararası döviz borsalarında önemli para birimleri karşısında pazartesi ve cuma kapanış saatlerindeki değerleri şöyle oldu 
     
     
PARA BİRİMİ PAZARTESİ CUMA Japon Yeni 108.94 109.59 İsviçre Frangı 1.2299 1.2426 Kanada Doları 1.1855 1.1737 
     Londra döviz piyasasında pazartesi 1.2545 dolarda kapanan avro, cuma kapanışta 1.2420 dolara geriledi. 
     Aynı borsada pazartesi 1.8484 dolarda kapanan İngiliz Sterlini de hafta sonunda 1.8403 dolara düştü. 
     Londra Borsası'nda, hafta başında 7.04 dolardan kapanan gümüşün onsu ise haftasonunda 7.01 dolara geriledi. 
     
     ALTIN FİYATLARI 
     Bazı borsalarda altının ons fiyatının pazartesi ve cuma kapanış saatlerindeki fiyatları şöyle 
     
     
BORSA PAZARTESİ CUMA Londra 445.80 449.00 Zürih 445.65 449.00 Hong Kong 445.85 447.05 
     
     MENKUL KIYMET PİYASALARI 
     New York Menkul Kıymetler Borsası'nda endeksler, Katrina'nın petrol fiyatları üzerindeki etkisinin zayıflamaya başlaması ve Katrina'nın verdiği zararın tamiri için yapılacak yeni inşaatların ekonomik büyümeye olumlu katkı sağlayabileceği beklentisiyle yükseldi. 
     New York Borsası'nda, Dow Jones Endeksi, 231.19 puanlık artışla, yüzde 2.21 haftayı 10,678.56 puandan, Nasdaq Endeksi de yüzde 1.61 oranında yükselişle, 2,175.51 puanda tamamladı. 
     The Standard and Poor's 500 endeksi de, yüzde 1.93 oranında artış göstererek, cuma günü 1,241.48 puandan kapandı. 
     Londra Borsası'nda FTSE 100 Endeksi haftayı 32.5 puanlık yükselişle 59.3 puanda kapatırken, cuma gününü 5005.93 puanda bitiren Frankfurt Borsası'nın DAX Endeksi'nin haftalık kaybı 168.12 puan, 4491.68 puanda bitiren Paris'in CAC-40 Endeksi'nin haftalık kazancı 86.73 puan oldu. 
     Tokyo Borsası'nda da Nikkei Endeksi haftayı 92.04 puanlık artışla, 12,692.04 puanda kapattı. 
     
     PETROL FİYATLARI BİRAZ GERİLEDİ... 
     Öte yandan, Katrina'nın etkisini atlatmaya başlayan uluslararası ham petrol fiyatlarında biraz gerileme görüldü. 
     ABD petrolünün Ekim ayı varil teslim fiyatı 1.04 dolar düşerek 63.45 dolara geriledi. 
     Brent türü Kuzey Denizi petrolünün Ekim ayı varil teslim fiyatı da 57 sentlik gerilemeyle, 62.51 dolar düzeyine indi. 
     
</TEXT>
</DOC>
