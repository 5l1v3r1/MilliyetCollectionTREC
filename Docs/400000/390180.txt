<DOC>
<DOCNO> 390180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonsiy18.html </URL>
<DATE> 2005/10/27/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Dışişleri Milli Güvenlik Siyaset Belgesi ile ilgili sızdırmalar maksatlı 
</HEADLINE>
<TEXT>

     Dışişleri Bakanlığı Sözcüsü Namık Tan, Milli Güvenlik Siyaset Belgesi ile ilgili son dönemde çıkan haberlerin "maksatlı sızdırmaların ürünü" olduğunu belirterek, bu bilgileri sızdıran kişilerin ciddi bir suç işlediğini kaydetti. 
     Tan, konuya ilişkin soruya verdiği yanıtta, söz konusu belge ile ilgili son günlerde basında yer alan haber ve yorumların "maksatlı sızdırmaların ürünü" olarak değerlendirildiğini bildirdi. 
     "Söz konusu yalan yanlış bilgilerin sorumsuzca sızdırılması devletimizin çıkarlarını tehlikeli bir şekilde zedelemektedir" diyen Tan, belgeye dair bilgileri sızdıran sorumsuz kişilerin yasalar uyarınca ciddi bir suç işlediğini belirtti. 
     Namık Tan, şunları kaydetti 
     "Bu itibarla, Dışişleri Bakanı ve Başbakan Yardımcısı Abdullah Gül tarafından, Başbakan Vekili sıfatıyla, söz konusu bilgilerin kimler tarafından, nasıl ve hangi yöntemlerle sızdırıldığının araştırılması ve sorumluların tespiti için devletimizin istihbarat birimlerine talimat verilmiş bulunmaktadır." 
     
</TEXT>
</DOC>
