<DOC>
<DOCNO> 375483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/siyaset/siy01.html </URL>
<DATE> 2005/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'ya bir rest daha 
</HEADLINE>
<TEXT>


Erdoğan, 'Vereceğimiz bir şey kalmadı' diyerek tepki gösterdiği AB'ye bir mesaj daha gönderdi Avrupa Birliği'ne üye olmamak Türkiye için kıyamet değildir 

ABDULLAH KARAKUŞ Como 


Avrupa Birliği'nin müzakereler başlamadan önce Türkiye'nin önüne yeni koşullar getirmesi eğilimine, önceki gün "Vereceğimiz bir şey kalmadı" diye tepki gösteren Başbakan Recep Tayyip Erdoğan'dan bir rest daha geldi. 
Erdoğan, "Avrupa Birliği bizim için olmazsa olmaz değildir. Türkiye için bir kıyamet değildir" dedi. İtalya'da Ambrosetti Forumu'na katıldıktan sonra dün Türkiye'ye dönen Erdoğan, uçakta soruları yanıtladı. Dışişleri Bakanı Abdullah Gül'ün önceki günkü "çeker gideriz" restinin hatırlatılması üzerine Erdoğan, şunları söyledi 
İKİ ÜÇ ÜLKEDE SORUN VAR 25 üye ülkenin büyük bir çoğunluğu herhangi bir soruna sahip değil. İki üç ülkede bazı sorunlar var. Onlar da bu süre içinde sorunlarını hallederlerse hallederler, halletmedikleri takdirde biz o zaman nihai kararımızı veririz. KİTABIMIZDA İMTİYAZLI ORTAKLIK YOK Bizim kitabımızda imtiyazlı ortaklık diye bir şey yok. Böyle bir şeyi düşünmüyoruz. Bir defa diplomatik ilişkilerde, diplomasi ahlakına uymayan davranış biçimi olamaz. Kaldı ki AB müktesebatı içerisinde veya AB'ye üye olan ülkeler arasında 'imtiyazlı ortaklık' diye bir ortaklık yok. 




</TEXT>
</DOC>
