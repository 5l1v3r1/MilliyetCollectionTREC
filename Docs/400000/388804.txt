<DOC>
<DOCNO> 388804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/soneko06.html </URL>
<DATE> 2005/10/22/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası piyasalarda geçen hafta ABD Doları farklı paralar karşısında kararsız bir seyir izlerken, altın fiyatları düştü. 
     Enflasyon ve ABD'de yeni faiz artırımları olacağı kaygılarının etkisiyle büyük borsalarda düşüş eğilimi hakimdi. 
     ABD Doları'nın uluslararası döviz borsalarında önemli para birimleri karşısında hafta başı ve sonu kapanış değerleri şöyle oldu 
     
     
PARA BİRİMİ CUMA PAZARTESİ Japon Yeni 115.67 114.88 İsviçre Frangı 1.2860 1.2909 Kanada Doları 1.1838 1.1800 
     Londra döviz piyasasında pazartesi 1.2035 dolarda kapanan avro, cuma kapanışta 1.2013 dolara indi. 
     Aynı borsada hattaya 1.7543 dolarda giren İngiliz Sterlini ise cuma kapanışta 1.7742 dolara çıktı. 
     
     ALTIN FİYATLARI 
     Bazı borsalarda altının ons fiyatının pazartesi ve cuma kapanış saatlerindeki fiyatları şöyle 
     
     
BORSA SALI PAZARTESİ Londra 464.80 474.30 Zürih 461.25 474.55 Hong Kong 462.75 472.45 
     Londra Borsası'nda pazartesi 7.84 dolarda kapanan gümüşün ons fiyatı da cuma kapanışta 7.58 dolara düştü. 
     
     MENKUL KIYMET PİYASALARI 
     New York Borsası, büyük şirketlerin yılın 3. çeyreğindeki kar açıklamalarının etkisiyle haftayı kararsız tamamladı. Bazı sanayi şirketlerinin 3. çeyrekteki performansının beklenenin altında kalması Dow Jones Endeksi'nin düşmesine yol açarken, teknoloji şirketlerinin tatmin edici performansı Nasdaq Endeksi'ni yükseltti. 
     New York Borsası'nda cuma gününü 10,215.22 puanda kapatan Dow Jones Endeksi'nin haftalık kaybı yüzde 0.7 olurken, 2,082.21 puanda kapanan Nasdaq Endeksi geçen haftaya göre yüzde 0.8 yükseldi. 
     İngiltere'de enflasyon kaygılarının devam etmesi Londra Borsası'nın düşmesine neden oldu. Borsanın temel göstergesi FTSE 100 Endeksi hafta boyunca yüzde 2.5 gerileyerek 5,142.1 puanda kapandı. 
     Diğer büyük borsalarda da düşüş eğilimi hakimdi. 
     Frankfurt Borsası'nda 4,838.4 puanda kapanan DAX Endeksi'nin haftalık kaybı 137.16 puan, Paris Borsası'nda 4,366.52 puanda kapanan CAC-40 Endeksi'nin haftalık kaybı da 115.61 puan oldu. 
     Tokyo Borsası'nda da Nikkei Endeksi geçen hafta sonuna göre 220.59 puan azalarak 13,199.95 puanda kapandı. 
     
</TEXT>
</DOC>
