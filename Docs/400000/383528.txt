<DOC>
<DOCNO> 383528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sondun26.html </URL>
<DATE> 2005/10/03/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
FT Erdoğan milyonlarca Türk'ten farklı değil 
</HEADLINE>
<TEXT>

     İngiliz Financial Times gazetesi, Erdoğan’ın milyonlarca Türk’ten farklı olmadığını ifade etti. 
     Financial Times gazetesi, Başbakan Erdoğan’ı anlattığı haberinde, Erdoğan’ın ailesinin 1950’lerde göç dalgasıyla Karadeniz’den Türkiye’ye geldiğini, imam hatipte okuyup futbol oynadığını belirtti. Haberde, Erdoğan’ın bu özellikleriyle "milyonlarca Türk’ten farksız" olduğu ifade edildi. 
     Erdoğan’ın "Fundamentalist" günlerini geride bıraktığını söylediği aktarılan haberde, buna herkesin inanmadığını, hatta Beyaz Saray’ın da Erdoğan’ın Türkiye’yi götürdüğü yön konusunda şüpheci olduğu belirtildi. 
     Başbakan Erdoğan’ın geçtiğimiz yıl 17 Aralık’ta Türkiye tartışmalarının sürdüğü dönemde "çekilme tehdidinde bulunduğu" ifade edilen haberde, "O sırada orada olanlara göre Erdoğan, Tony Blair, Gerhard Schröder ve Türkiye’nin AB üyeliğini destekleyen diğer Avrupa liderleri tarafından neredeyse fiziksel olarak durduruldu ve masaya oturtuldu" denildi. 
     Türkiye’nin 40 yıldır AB oyununda olduğunun altı çizilen Financial Times gazetesinin haberinde Türkiye’nin 40 yıl öncesine kadar çok daha nüfuslu, şehirli, demokratik ve daha açık bir İslam anlayışına sahip olduğu belirtildi. 
     
</TEXT>
</DOC>
