<DOC>
<DOCNO> 381808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/yasam/yas15.html </URL>
<DATE> 2005/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de 2 yeni kasırga daha bekleniyor 
</HEADLINE>
<TEXT>



Rita kasırgasının ardından rahat bir nefes alan ABD'yi, yakında bir veya iki kasırganın daha vurabileceği uyarısı yapıldı. 
Amerikan Ulusal Kasırga Merkezi Başkanı Max Mayfield, kasırga sezonu boyunca başka tropik fırtına ya da kasırganın olmayacağını düşünmenin mantıksız olacağını, bir veya iki büyük kasırganın ABD'yi vurabileceğini belirtti. 
ABD'de kasırga sezonunun en yoğun faaliyetinin genellikle ağustos sonu ve eylül ortasında yaşanmasına karşın, bu yıl şiddetli kasırgaların eylül ayı sonunda da sürmesi dikkat çekiyor. Amerikan Ulusal Kasırga Merkezi'nin 1953'ten beri her yıl hazırladığı resmi kasırga listesine göre, Rita'dan sonra sırasıyla Stan, Tammy, Vince ve Wilma tropik fırtınaları bölgeyi etkileyecek. 


</TEXT>
</DOC>
