<DOC>
<DOCNO> 366913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/yasam/axyas02.html </URL>
<DATE> 2005/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Adana' kriterleri 
</HEADLINE>
<TEXT>


Artık her lokanta, tabelasına 'Adana kebap' yazamayacak Kebabı kriterlerine uygun hazırlayan mek nlara tescil verilecek tescili olmayan kebabına 'Adana' diyemeyecek 


Adana'nın sembolü olan kebabı 'disiplin altına almak' amacıyla başlatılan çalışma kapsamında herkes tabelasına 'Adana kebap' yazamayacak. Tabelasına bunu yazanlardan, Adana Ticaret Odası ATO ve Kebapçılar Odası işbirliğiyle, Türk Patent Enstitüsü'nce hazırlanan 'Adana Kebabı coğrafi işaret tescili' sorulacak. Tescilleri olmadığı halde Adana kebap adını kullananlar önce uyarılacak, daha sonra bu işten men edilebilecek. 
Adana Lokantacılar ve Kebapçılar Odası Başkanı Şefik Aslan, kebap şişinin uzunluğundan, içine konulacak kuyruk yağı oranı, tuz ve kırmızı biber miktarına ve yanında ne verileceğine dair çok sayıda ayrıntıyı kapsayan tescille ilgili başvuruların 15 Ağustos'tan, denetimlerin de en geç 1 Eylül'den itibaren başlayacağını açıkladı. 

'Et elle kıyılacak' 
Aslan, tescil kriterlerini şöyle sıraladı "Kebabın eti elle kıyılır. Makine kıyması olmaz. En az bir yaşında koyun eti, yağ, sinir, damar ve zarlardan ayıklanacak. Et, bir gün dinlendirilecek. Kıyılmış et ile kuyruk yağı binde 3 ile binde 8 arasında acı biber ve tuz ilave edilerek yoğrulacak. 1,5 tabir edilen Adana kebabının eti 270 gramdan az olmayacak." 


</TEXT>
</DOC>
