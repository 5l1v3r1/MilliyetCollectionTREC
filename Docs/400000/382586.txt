<DOC>
<DOCNO> 382586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/soneko50.html </URL>
<DATE> 2005/09/29/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
FAO Dünya tahıl üretim rekoltesi beklenenden düşük 
</HEADLINE>
<TEXT>

     Bülent Keneş AA 

BM Gıda ve Tarım Örgütü FAO , 2005 yılı dünya tahıl üretiminin yapılan tahminlerin altında gerçekleştiğini açıkladı. 
     FAO, bu yılki tahıl rekoltesinin 1 milyar 984 milyon ton olduğunu ve bu miktarın 2004 yılı rekoltesinden yüzde 3.4 geri olduğunu kaydetti. 
     Dünyadaki tahıl üretimine dair yapılan tahminin revize edilmesi ile düşen miktarın 2005 06 tahıl üretimindeki açığın büyümesi ve tahıl stoklarının önümüzdeki yıl içinde daha da azalacağı anlamına geldiğini kaydeden FAO, tahıl üretimindeki azalmanın büyük ölçüde gelişmiş ülkelerin üretimindeki düşmeden kaynaklandığını ifade etti. 
     ABD'de havaların sıcak ve kuru gitmesi yüzünden mısır üretiminin düştüğüne dikkat çeken FAO, Avrupa Birliği AB ülkelerinde yaşanan kuraklığın da tahıl üretimini olumsuz etkilediğini kaydetti. 
     FAO, başta birkaç Asya ülkesi olmak üzere gelişmekte olan ülkelerdeki tahıl üretiminin ise 2004 yılına göre nispeten daha iyi olduğunu belirtti. 
     Et üretimi açısından ise 2004 yılındaki hayvan hastalıklarının sebep olduğu krizin aşılarak üretimin yüzde 2.5 oranında artmasının beklendiğini açıklayan FAO, bu artışın yüzde 80'inin gelişmekte olan ülkelerde gerçekleştiğine dikkat çekti. FAO, ancak Asya'dan Rusya'ya doğru yayılan yeni kuş gribi salgınının yeni endişelere yol açtığını da ifade etti. 
     
</TEXT>
</DOC>
