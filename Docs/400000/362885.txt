<DOC>
<DOCNO> 362885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sonyas20.html </URL>
<DATE> 2005/07/20/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
5 bin yıllık 'düğüm yazısı' bulundu 
</HEADLINE>
<TEXT>

     Arkeologlar, Peru'da, 5 bin yıllık düğümlerle hesap ve bilgi aktarmada kullanılan ''quipu'' düğüm yazısı buldular. 
     Antik Caral kentindeki araştırmaları yürüten ekibin başında bulunan arkeolog Ruth Shady, son bulgunun ''quipu''ların sanılandan binlerce yıl önce kullanıldığını gösterdiğini söyledi. 
     İnkalarla birlikte anılan ''quipu''ların şimdiye kadar MÖ 650'ye uzanan bir tarihi bulunuyordu, ancak Caral'da bulunanın 5000 yıllık bir tarihe uzandığı belirtildi. 
     Shady, Caral'daki bulgunun eski quipu olduğunu ve antik toplumun İnka imparatorluğuna kadar devam eden bir yazı sistemini kullandıklarını gösterdiğini söyledi. 
     Quipo sistemi, sözleri kaydetmek ya da unutmamak ve hesap yapmak için ipe ve yan iplere atılan çok sayıda düğümden oluşuyor. Quipu, 12. ve 16. yüzyıl arasında And dağlarında büyük bir imparatorluk kuran ve İspanyol sömürgeciler tarafından 1650'de yok edilen İnkalarla birlikte anılıyor. 
     
</TEXT>
</DOC>
