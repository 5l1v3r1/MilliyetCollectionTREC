<DOC>
<DOCNO> 358233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/spor/spo12.html </URL>
<DATE> 2005/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Federermania 
</HEADLINE>
<TEXT>


İsviçreli raket Roger Federer, üst üste üçüncü Wimbledon şampiyonluğunun yanısıra ortaya koyduğu performansla da "tenisin efsaneleri" arasına katıldı 


Wimbledon tenis turnuvasında tek erkeklerde üst üste üçüncü şampiyonluğunu kazanan İsviçreli Roger Federer, tenis tarihindeki "elitler" arasındaki yerini aldı. 
Wimbledon'ın profesyonellik kazandığı 1936 yılından bu yana sadece Bjorn Borg ile Pete Sampras'ın üst üste üç kez yaşadığı mutluluğu tadan 23 yaşındaki genç raket, çim kortta da rakipsizliğini kanıtladı. Çim kortta üst üste tam 36 maç kazanan, oynadığı 101 sette sadece sekiz kez kaybeden İsviçreli tenisçiye İngiliz basını, "Korkunç Federer" yakıştırmasını yaptı. 
Daha şimdiden "tenisin en büyük yeteneği" olarak nitelenen Federer için, bir diğer efsane isim Alman Boris Becker, "H l nasıl böyle oynadığına inanamıyorum. Bence O gelmiş geçmiş en büyük oyuncu" derken, bir diğer efsane ABD'li John McEnroe ise "Şimdiye kadar O'nun gibisi gelmedi" sözleriyle övgüler yağdırdı. 
Federer ise üst üste üçüncü şampiyonluk sonrası yaşadığı büyük sevincin ardından yaptığı açıklamada, "Fantastik bir maç çıkardım. Bu benim hayatımdaki en muhteşem performanstı. Geriye dönüp baktığımda Wimbledon'ı üç kez kazanacak ne yaptım diye düşünüyorum" dedi. 



</TEXT>
</DOC>
