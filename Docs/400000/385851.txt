<DOC>
<DOCNO> 385851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sonspo23.html </URL>
<DATE> 2005/10/11/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Trabzonspor yönetimi iki gazetecinin tesislere girişini yasakladı 
</HEADLINE>
<TEXT>

     Trabzonspor Yönetim Kurulunun, bordo- mavili takımı takip eden 2 gazeteciye Mehmet Ali Yılmaz Tesisleri'ne giriş yasağı getirdiği bildirildi. 
     Bordo-mavili kulübün resmi İnternet sitesinde yer alan açıklamada, ''Son dönemlerde yaptıkları gerçeğe dayanmayan haberler sebebiyle iki basın mensubunun Adnan Sungur-Cevat Kol Trabzonspor Mehmet Ali Yılmaz Tesisleri'ne girişlerine yasaklama getirilmiştir. 
     Bu yasak, bahsi geçen kişilere yönelik olup çalıştıkları kurumlardaki diğer basın mensupları için geçerli değildir'' denildi. 
     Bu arada, Trabzon Gazeteciler Cemiyeti yaptığı yazılı açıklamada, 2 gazeteciye getirilen giriş yasağına tepki gösterdi. 
     Açıklamada, ''Trabzonspor yönetiminin Mehmet Ali Yılmaz Tesisleri'ne girişlerini yasakladığı gazetecilerin yazısını Trabzon da bağlı bulundukları birim amirleri varken İstanbul'daki Spor Müdürlerine göndermesi de düşündürücüdür'' diye kaydedildi. 
     
</TEXT>
</DOC>
