<DOC>
<DOCNO> 358582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sondun15.html </URL>
<DATE> 2005/07/06/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Almanların çoğu erken seçim istiyor 
</HEADLINE>
<TEXT>

     Almanya'da yapılan bir araştırma, halkın çoğunun erken seçimlere gidilmesini istediğini ortaya koydu. 
     Stern dergisi ve RTL televizyonu tarafından yapılan araştırmaya göre, halkın yüzde 68'i Cumhurbaşkanı Horst Köhler'in meclisi feshederek erken seçim kararı almasını istiyor. 
     Halkın yüzde 21'i ise yasal tereddütlerden dolayı meclisin feshedilmesine karşı çıkıyor. Halkın yüzde 11'i ise bu konuda bir görüşü olmadığını söyledi. 
     Alman halkının yüzde 49'u olası erken seçimlerde Başbakan Gerhard Schröder'in yeniden başbakan adayı olmasını isterken, yüzde 40'ı da Sosyal Demokrat Parti'nin SPD yeni bir başbakan adayı göstermesinin daha doğru olacağını savundu. 
     Stern dergisi tarafından en fazla desteklenen partiler konusunda her hafta yapılan kamuoyu yoklamasında ise geçen haftaya göre sadece Demokratik Sosyalizm Partisi PDS ile Çalışma ve Sosyal Adalet Seçim Alternatifi WASG tarafından oluşturulan sol ittifakın 1 puan kaybederek yüzde 10'a gerilediği bildirildi. 
     Bunun dışında Birlik partileri CDU CSU yüzde 47, SPD yüzde 26, Birlik 90 Yeşiller Partisi yüzde 7, Hür Demokrat Parti de FDP yüzde 6'da kaldı. 
     
</TEXT>
</DOC>
