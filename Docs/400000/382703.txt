<DOC>
<DOCNO> 382703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/ekonomi/eko01.html </URL>
<DATE> 2005/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çukurova 1 milyar dolar ödedi 
</HEADLINE>
<TEXT>


Yapı Kredi Bankası'nı Koç'a devreden Çukurova Grubu, 930.1 milyon dolar anapara, 80.7 milyon dolar da faiz olmak üzere toplam 1 milyar dolar ödemede bulundu 

EKONOMİ SERVİSİ 

Yapı Kredi Bankası'nın YKB Koçbank'a devriyle Çukurova Grubu'nun YKB'ye Finansal Yeniden Yapılandırma Sözleşmesi FYYS borçlarından mahsup edilmek üzere, 930.1 milyon dolar anapara ve 80.7 milyon dolar faiz borcu ödediği bildirildi. 
YKB'nin İMKB'ye gönderdiği açıklamada, olağanüstü genel kurulda seçilerek göreve başlayan yönetim kurulunun, ilk toplantısını yaparak Turkcell opsiyon sözleşmesi, rehin sözleşmesi, Çukurova kredileri finansal yeniden yapılandırma tadil sözleşmesi, bankacılık dışı varlıklara ilişkin opsiyon sözleşmesi, gayrimenkul sözleşmesi, Atel opsiyon sözleşmesi, Super-online tadil sözleşmesi ve reklam sözleşmesinin imzalanmasını kararlaştırdığı kaydedildi. 

Erken geri ödeme 
Açıklamada grubun bankaya olan borcunda yüzde 15 indirim yapıldığı belirtilerek, "FYYS borçlarından mahsup edilmek üzere ana para 930.9 milyon dolar ve 80.6 milyon dolarlık faiz ödemesinde bulunmuş ve borçtan 303.8 milyon dolarlık borç indirimi yapılmıştır" denildi. 

Turkcell üzerindeki rehin kaldırıldı Yapı Kredi Plaza Yapı Kredi Plaza'daki A Blok kat 15, 16, 17 ve 18 ile E Blok'un tamamının Çukurova'ya satılması konusunda anlaşıldı. 13 milyon 995 bin 820 dolar tahsil edilmiştir. 
Superonline Sözleşme uyarınca devir işleminin tamamlanmasından sonraki beş yıllık dönem için YKB ve iştirakleri tarafından, Çukurova Grubu'nda yer alan medya şirketleri aracılığıyla, yıllık 15 milyon euroluk reklam vermesi hususunda anlaşıldı. 
Turkcell YKB'ye ait Turkcell hisselerini piyasa değeri üzerinden hesaplanacak bedel ile 12 aylık süre içerisinde satın alma opsiyonu verilecektir. 92 milyon 744 bin 367 adet Turkcell İletişim, 44 milyon 764 bin 112 adet Turkcell Holding hisseleri üzerindeki rehin kaldırılmıştır. 


</TEXT>
</DOC>
