<DOC>
<DOCNO> 376827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur16.html </URL>
<DATE> 2005/09/08/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Yayaya çarpmamak için manevra yapan oto, minibüs ile çarpıştı 3 ölü 
</HEADLINE>
<TEXT>

     İstanbul yolu Sincan yol ayrımı yakınlarında, yayaya çarpıp yaralanmasına neden otomobile çarpmamak için manevra yapan bir başka otomobilin yolun karşısına geçerek servis minibüsüne çarpması sonucu meydana gelen kazada toplam 3 kişi hayatını kaybetti, 2 kişi yaralandı. 
     Emniyet yetkililerinden alınan bilgiye göre, Namık Ş. 
     yönetimindeki 06 AL 1199 plakalı otomobil, Sincan-Ankara yolunun İstanbul-Ankara yoluna bağlandığı yol ayrımı yakınlarında, karşıya geçmek isteyen Tuğba Dolapçı’ya çarptı. Kazada yaralanan Dolapçı, Gazi Hastanesi’nde tedavi altına alındı. Bu kazadan kısa bir süre sonra, aynı yönden gelen 06 HPA 61 plakalı otomobilin sürücüsü Hakan Karakoyun, kaza yapan 06 AL 1199 plakalı otomobile çarpmamak için direksiyonu kırdı. Yolun karşısına fırlayan otomobil, burada karşı yönden gelen Ahmet A. yönetimindeki servis minibüsü ile çarpıştı. Kazada, otomobilde bulunan Mecit Öz 28 ile Vedat Abat 27 olay yerinde hayatını kaybederken, yaralanan Nihal Yurdakul ve sürücü Hakan Karakoyun, Numune Hastanesi’ne kaldırıldı. Hakan Karakoyun, yapılan tüm müdahalelere rağmen kurtarılamadı. 
     
</TEXT>
</DOC>
