<DOC>
<DOCNO> 389837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sonsiy11.html </URL>
<DATE> 2005/10/26/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Mumcu Parmak üstünlüğü ebedi değil, birileri de AKP'den hesap sorar 
</HEADLINE>
<TEXT>

     Anavatan Partisi Genel Başkanı Erkan Mumcu, iktidara, "Bu parmak üstünlüğü ebedi değildir. Siz nasıl birilerinden hesap sorduysanız, birileri de gelir sizden hesap sorar" diye seslendi. 
     ANAVATAN Grubu’nda konuşan Mumcu, TÜPRAŞ’ın blok halinde satılması konusuna dikkati çekerek, "ihalenin ilan edilip, herkese duyurulmadığını" savundu. İhalenin blok satış yapılacağından, İMKB ve SPK başta olmak üzere hiç kimsenin haberi olmadığını ileri süren Mumcu, blok satış kararı alındıktan 8-9 ay sonra kamuoyuna bilgi verildiğini söyledi. 
     Blok satış kararından sadece Ofer-Kutman ikilisinin haberi olduğunu savunan Mumcu, "28 Şubat, ikinci kez gündemde. Bu sefer tersinden. 28 Şubat tarihinde, Türkiye’nin başını ağırtan bir şey var. 
     Bu tarihte Ofer-Kutman, şirketin yüzde 14.76’lık kısmını, borsadaki değerinin yüzde 10 aşağısından almak istediğini bildiriyor. Blok satışla değerin altında satış yapıldığı vaki değildir" dedi. 
     Ofer-Kutman’ın bu talebine, Özelleştirme İdaresi Başkanı Metin Kilci’nin imzasıyla aynı gün olumlu yanıt verildiğini kaydeden Mumcu, bu belgenin, Ankara 12. İdare Mahkemesi’nde Petrol-İş Sendikası’nın açtığı dava dosyasında olduğunu kaydetti. 
     -"MİNARE KILIFINA SIĞMIYOR"- İhalelerin önceden kime verileceğinin ayarlandığını iddia eden Mumcu, konuşmasını şöyle sürdürdü 
     "İşin aslını biliyorsunuz ama süreci bir an önce tamam istiyorsunuz. Çünkü önceden ayarlandığı şekilde olmak zorunda. Bu işin özelliği var. Son dakikada fotofinişte işi bitirmeye çalışıyorlar. Her işlerini böyle son dakikada yapıyorlar ama yüzlerine gözlerine bulaştırıyorlar. Minare kılıfına sığmıyor. Bir şey satıyorsunuz, ortada muhammen bedel yok. Öyle bir yarışmaya çıkıyorsunuz, sizin dediğiniz şartlar olacak. Rahmi Koç’un haberi olsaydı girermiş. Haberi olsa ne olurdu. Şartlar, tarif edilmiş. Damda gezer, kuyruğu var, bıyıklı, miyav der, bu nedir Yaz sırtına da bilelim." -"PARMAK ÜSTÜNLÜĞÜ EBEDİ DEĞİLDİR"- Erkan Mumcu, dünyanın en büyük firmalarının, Antalya Havalimanı işletmesinin ihalesine girmelerinin de engellendiğini ileri sürdü. 
     İdareyle davalı olanların ihaleye katılamaması şartı getirildiğini belirten Mumcu, "İdareyle davalı olan katılamazmış. Davalı olmak mahkum olmak mıdır Daha mahkeme karar vermeden siz mahkum ediyorsunuz, yarışmaya sokmuyorsunuz" dedi. 
     Antalya Havalimanı işletmesi ihalesi için yüzde 1 olan, "mutlaka elde bulundurulması" gereken hisse oranının, İstanbul Atatürk Havalimanı için yüzde 51 olduğuna işaret eden Mumcu, "Ne oldu İkisi de havaalanı... Şartnameleri niye farklı Çünkü oradaki tezgah ona göre, İstanbul’daki de ona göre. Antalya’daki şart, oradaki paraya göre yüzde 1 olması gerekiyor. Kimi inandırdığınızı zannediyorsunuz. 
     Ha, siz diyorsunuz ki Nasıl olsa bizden bunun hesabı sorulmaz , yanılıyorsunuz. Bu parmak üstünlüğü ebedi değildir. Siz nasıl birilerinden hesap sorduysanız, birileri de gelir sizden hesap sorar" diye konuştu. 
     
</TEXT>
</DOC>
