<DOC>
<DOCNO> 360047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sondun55.html </URL>
<DATE> 2005/07/11/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Blair "G8, Afrika'ya en büyük yardım kararını aldı" 
</HEADLINE>
<TEXT>

     İngiltere Başbakanı Tony Blair, İskoçya’da yapılan sanayileşmiş ülkeler grubu G8’in toplantısında, Afrika ülkelerine bugüne dek en büyük yardım kararının alındığını söyleyerek, bunun "önemli dönüm noktasına işaret ettiğini" bildirdi. 
     Blair, 18 yoksul ülkenin borçlarının silinmesinin de önemli olduğunu, 2010 yılına kadar Afrika ülkelerine yıllık toplam yardımın yıllık iki misline, yani yılda 25 milyar dolardan 50 milyar dolara çıkarılacak olmasının G8 doruğu bakımından "dönüm noktası" olabileceğini belirtti. 
     Blair, doğayı koruma sorununda, "sera etkisi" yaratarak dünyayı aşırı ısıtan ve iklim dengelerini bozan sanayiden atmosfere bırakılan karbondioksit salımının 2012’ye kadar azaltılmasını hedefleyen Kyoto Sözleşmesi’nin G8 ülkeleriyle birlikte, toplam 2 milyar 450 milyon nüfuslu Çin ve Hindistan ile temelli iklim antlaşması yolunda müzakere yapılması konusunda ilke kararı almanın da aslında "ilerleme" olduğunu belirtti. 
     G8 ülkeleri, Kasım 2005’te İngiltere’de Hindistan, Çin, Brezilya ve Meksika devletlerinin katılımıyla iklim anlaşması için doruk yapılmasını karara bağlamış bulunuyor. 
     G8 ülkeleri ABD, Kanada, İngiltere, Fransa, Almanya, İtalya, Japonya ve Rusya’dan oluşuyor. 
     
</TEXT>
</DOC>
