<DOC>
<DOCNO> 350060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sonspo23.html </URL>
<DATE> 2005/06/08/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Fenerbahçe'nin kaderini belirleyecek UEFA toplantısı 10 Haziran'da... 
</HEADLINE>
<TEXT>

     Avrupa Futbol Federasyonları Birliği UEFA , Avrupa Şampiyonlar Ligi Kupası'nı kazanan takımların bir sonraki sezonda durumlarını tartışmak için 10 Haziran Cuma günü toplanıyor. 
     UEFA Yönetim Kurulu, cuma günü yapacağı toplantıda, ligde kupayı kazanan takımın bir sonraki sezonda lige doğrudan katılması ve kazandığı ''Avrupa'nın en büyüğü'' unvanını savunması gerektiği tartışılacak. 
     Avrupa Şampiyonlar Ligi'nde uygulanan ülke kontenjanları nedeniyle bu yıl İngiltere Premier Ligi'nde ilk 4'e giremeyen, ancak İstanbul'da yapılan Avrupa Şampiyonlar Ligi finali sonunda kupaya uzanan FC Liverpool'un durumu da netlik kazanacak. 
     UEFA üst yöneticisi Lars-Christer Olsson, yaptığı açıklamada, ''Cuma günü yapılacak toplantıda FC Liverpool'un ve gelecekte şampiyon olacak tüm takımların durumları ele alınacak. Alınacak karar hem Avrupa Şampiyonlar Ligi, hem de futbolun iyiliği açısından önemli'' dedi. 
     Öte yandan UEFA toplantısında alınacak kararlar çerçevesinde gelecek sezon Fenerbahçe'nin ligde doğrudan veya ön eleme oynayarak katılacağı belli olacak. 

     
</TEXT>
</DOC>
