<DOC>
<DOCNO> 365459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sontur07.html </URL>
<DATE> 2005/07/29/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Beşiktaş'ta genç kadın 'sevgilisinin aşkını ölçmek için' denize atladı 
</HEADLINE>
<TEXT>

     Beşiktaş’ta denize atlayan genç kadın, çevredeki vatandaşlarca kurtarıldı. 
     Yabancı asıllı Türk vatandaşı E.E, erkek arkadaşı ile gece saatlerinde Beşiktaş Vapur İskelesi yanında oturarak içki içmeye başladı. 
     Bir süre sonra henüz belirlenemeyen bir nedenle iskele yanından denize atlayan ve suya batmaya başlayan genç kadın, kendisini fark ederek arkasından denize giren bir kişi tarafından sudan çıkartıldı. 
     Kıyıya çıkartıldıktan sonra kendisine sarılan erkek arkadaşı ve olay yerine gelen polislerce sakinleştirilmeye çalışılan kadın, daha sonra ambulansla Taksim Eğitim ve Araştırma Hastanesi’ne kaldırıldı. 
     Hastanede yapılan kontrolde önemli bir sağlık problemi bulunmadığı anlaşılan E.E. taburcu edildi. 
     Genç kadının, "erkek arkadaşının kendisini sevip sevmediğini denemek için denize atladığını, intihar gibi bir amacının olmadığını" söylediği ifade edildi. 

     
</TEXT>
</DOC>
