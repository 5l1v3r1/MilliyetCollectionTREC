<DOC>
<DOCNO> 386696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sonsiy14.html </URL>
<DATE> 2005/10/14/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Baykal Densizlik Sakal-ı Şerif'in getirilmesi 
</HEADLINE>
<TEXT>

     CHP Genel Başkanı Deniz Baykal, Sakal-ı Şerif’in yerinin değiştirilmesi girişimiyle ilgili yorumlara "densizlik" diyen Başbakan Tayyip Erdoğan’ı eleştirirken, "Ortada bir densizlik varsa o da Sakal-ı Şerifin oraya getirilmesidir" dedi. Baykal, Kuş giribiyle ilgili olarak lokal önlemler yerine kuşların göç yoluyla ilgili daha ciddi önlemler alınmasını isterken, kendisinin tavuk eti yemediğini de ima etti. 
     Kerkük’te yaşamını yitiren TRT Başkameramanı Mustafa Ünal’ın adı, TRT Sitesi yanındaki orman yoluna verildi. 
     Ünal’ın anısının yaşatılması amacıyla, Çankaya Belediyesi’nin de katkısıyla gerçekleştirilen törene CHP Genel Başkanı Deniz Baykal da katıldı. 
     Baykal, gazetecilerin sorularını yanıtladı. Başbakan Recep Tayyip Erdoğan’ın iftar yemeğinde kameraların önünde tavuk eti yemesini nasıl değerlendirdiği sorulunca Baykal şu yanıtı verdi 
     
     "KUŞ GRİBİNDE PANİĞE GEREK YOK" 
     "Türkiye’de tavuk yemenin bir risk olduğunu gösteren bir veri yok. Tavuk yemeyi caydıracak tıbben bir veri bulunmuyor. Bunun önüne geçecek herhangi bir durum yok. 
     Yenilmesinde bir sakınca yok. Daha önce radyasyonlu çay vakasına benzemiyor. Çünkü o zaman çayda radyasyon vardı. 
     Ancak şu anda herhangi bir virüs tespit edilmiş değil. CHP heyetinin bölgede yaptığı incelemeler sonucunda geçen sene de buna benzer kuş gribi salgını meydana geldiği öğrenildi. 
     Kimse farkında olmamış o zaman. O zaman da aynı çiftliklerde kanatlı hayvanlar yaşamlarını kaybetmişler. Geçen sene de binin üzerinde hayvan telef olmuş. Türkiye göçmen kuşların geçiş yolu üstündedir. Çok kolay bir şekilde kuşlar ülke üzerinden geçebilmektedir. Bunlara karşı etkin önlemlerin alınması gerekmektedir. Olaylara büyük bir panik havası verilmemesi lazım. Panik ve telaşa gerek yok. Soğukkanlı davranılması lazım. Ciddi tedbirler almak lazım. Tedbirlerin sadece Manyas bölgesiyle sınırlandırılmaması lazım. Göçmen kuşların geçtiği diğer yerler noktasında tedbirler almak lazım. Başbakan tavuk eti yemesinde bir sakınca yok başka başka şeylerine bakmak lazım." 
     
     "BEN YEMEDİM" 
     Son günlerde tavuk eti yeyip yemediği sorulunüca ise Baykal, "Düşünüyordum, son günlerde tavuk eti yemedim. 
     Başbakan’dan farklı olmak anlamında söylemiyorum bunu. Günde sadece bir kere yemek yiyebiliyoruz. Bakalım Olcay Hanım nasıl bir düzen tertiplemiş" demekle yetindi. 
     AB Komisyonu’nun Türkiye’ye gidecekleri uyarması hakkında ne düşündüğüyle ilgili bir soruya da Baykal, "AB’nin Türkiye’ye husumet beslediği için böyle bir şey söylediğini düşünmek mümkün değildir. Başka ülkeler için nasıl bir tavır takındığını bilmiyorum. En kısa zamanda olayın gerçek nedenini ortaya konulması lazım. AB’nin seyahatleri durdurma çağrısı önemli olabilir" yanıtını verdi. 
     
     "DENSİZLİK SAKAL-I ŞEREF’İN GETİRİLMESİ" 
     Baykal, Sakal-ı Şerif olayı ve Başbakan Erdoğan’ın yapılan yorumlara karşı söylediği "densizlik" sözü anımsatılınca da sözlerini şöyle sürdürdü 
     "Başbakan Sakal-ı Şerif kriziyle ilgili olarak ’neyin olduğunu’ söylüyor da ’neyin olmadığını’ söylemiyor. Önemli olan ortaya çıkması. Bunu Başbakan bilmeyecekte kim bilecek 
     Hepimiz biliyoruz da, garip bir iş olmuştur. Sakal-ı Şerif havalanına getirilmiştir. Sonra telaşla havalanında kaçırılmıştır. Havaalanında kimler vardı Dubai Şeyhi, Başbakan ve ailesi ve Kültür Bakanı Atilla Koç vardı. 
     Türkiye hala anlayamadı Sakal-ı Şerif niye geri döndürüldü. 
     Bu konuda yapılan açıklamalar tatmin edici değil. Geçerli değil. Başbakan geçerli nedeni niye bizden saklıyor. Bunu açıklayacak kişi Başbakan Erdoğan’dır. ’Olay şudur’ demesi lazım. Bu görev Kültür Bakanı’na verilmiş. Bakan da çeşitli hoşluklar yapıyor, inandırıcı değil. Kamuoyu merak ediyor. 
     Sakal-ı Şerif niye getirildi O konuda ortaya konulan bir açıklamayı cevaplıyor olmasını anlıyorum, bu cevapta ’densizlik’ sözünü kullanma ihtiyacı hissetmiş. Bu sözünün ağırlığında kurtulma çabası da olabilir. Ortada bir densizlik varsa o da Sakal-ı Şerif’in oraya getirilmesidir. 
     Sakal-ı Şerif niçin getirilmiştir. Bu densizliktir. Bu konuda bir tereddütün en azı densizliktir. Başbakan bu tespitin altında kalıyor. Bu kadar telaş yapmasına gerek yok." 
     
</TEXT>
</DOC>
