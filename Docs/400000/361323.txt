<DOC>
<DOCNO> 361323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sondun35.html </URL>
<DATE> 2005/07/15/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
El Kaide Mısırlı elçiyi kaçıranların yakalandığı iddiaları yalan... 
</HEADLINE>
<TEXT>

     El Kaide örgütü, Mısırlı bir diplomatın Bağdat'ta öldürülmesiyle ilgili önemli bir zanlının Irak'taki ABD askerleri tarafından yakalandığı açıklamasını yalanladı. 
     Örgütün internette yayımladığı bildiride, ''Mısırlı elçiyi kaçıranların yakalandığı iddialarının yalan olduğu, kaçırma olayını gerçekleştirenlerin güvende olduğu'' iddia edildi. 
     Irak'taki Amerikan ordusu, Mısır'ın Bağdat'a elçi olarak atadığı diplomatı İhab El Şerif'in öldürülmesiyle ilgili olarak önemli bir zanlıyı yakaladığını açıklamıştı. 
     Amerikan ordusundan yapılan yazılı açıklamada, Ebu Seba olarak bilinen Hamis Ferhan Halif Abd El Fahdavi adlı zanlının, Bağdat'ın batısındaki Ramadi bölgesinde düzenlenen operasyonların ardından Cumartesi günü yakalandığı bildirilmişti. 
     
</TEXT>
</DOC>
