<DOC>
<DOCNO> 377124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sontur16.html </URL>
<DATE> 2005/09/09/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Küçük Şehmuz'un büyük acısı 
</HEADLINE>
<TEXT>

     
     Taylan YILDIRIM- Ahmet SAYAR İZMİR, DHA 
     
İZMİR'in Buca ilçesinde sokak ortasında çevreye rastgele ateş eden saldırganın pompalı tüfeğinden çıkan kurşunla parçalanan sağ bacağı diz altından kesilen 7 yaşındaki Şehmuz Coşacak'a, durumu açıklanamadı. Herşeyden habersiz yattığı yoğun bakım servisinde Coşacak, Silah sesinden sonra bacağımda acı hissettim. Gözümü hastanede açtım'' dedi. 
     Dün saat 14.00 sıralarında Adatepe Mahallesi, 2 17 sokak 19 numara önünde meydana gelen olayda, Eskişehir'deki yakınlarının düğününe gitmek için hazırlık yapan tekstil işçisi 19 yaşındaki Ferhat Diler'in kendisiyle dolaşma isteğini geri çevirmesine kızan 17 yaşındaki D.G., yanındaki gaz tabancasıyla Diler'i tehdit edip tartaklamış, daha sonra da sahibi oldukları hurda deposuna gidip pompalı tüfeği alarak geri dönmüştü. İkinci kez gediği sokakta yakınlarının uyarısı üzerine Ferhat Diler'in kaçtığını gören D.G., kendisinin sözünden kimsenin çıkamayacağını söyleyerek pompalı tüfekle peşpeşe ateş etmiş, tüfekten çıkan domuz kurşunları yaklaşık 25 metre ileride arkadaşlarıyla oynayan Ötügen İlköğretim Okulu 2'nci sınıf öğrencisi Şehmuz Coşacak'ın sağ bacağına isabet etmişti. Buca Devlet Hastanesi'nde yapılan ilk müdahalenin ardından El ve Mikrocerrahi Hastanesi'ne kaldırılan Coşacak'ın diz altından parçalanan bacağının yapılan kontrollerde dikilemeyecek durumda olduğu ortaya çıkmış, bunun üzerine tekrar götürüldüğü Buca Devlet Hastanesi'nde talihsiz Şehmuz'un sağ bacağı diz altından ameliyatla kesilmişti. 
     
     PSİKOLOGLAR SÖYLEYECEK 
     Ameliyatın ardından yoğun bakıma alınan Şehmuz Coşacak, kendine geldiğinde marangoz ustası babası Nedim Coşacak'a sarılarak gözyaşı döktü, eve gitmek istediğini söyledi. Bacağının kesildiğinden haberi olmayan küçük çocuk, Oynarken birden bacağımda acı hissettim. Pantolonum kan olmuştu. Daha sonra gözümü hastanede açtım'' dedi. Doktorlar küçük çocuğun tedavisinin yoğun bakımda sürdüğünü, önümüzdeki günlerde Şehmuz Coşacak'a babası Nedim Coşacak'ın da hazır bulunacağı bir ortamda psikologlar yardımıyla bacağının kesildiğinin söyleneceğini bildirdi. Hastane yetkilileri, böylelikle çocuk yaşta büyük bir hayal kırıklığı yaşayacak olan Şehmuz'un, olaydan en az şekilde etkilenmesinin amaçlandığını söyledi. 
     
     DEVLET CEHALETİN ÖNÜNE GEÇSİN 
     Oğlunun gözlerinin içine bakarak olanlardan habersiz kendisine sarılmasını unutamadığını söyleyen baba 35 yaşındaki Nedim Coşacak, gözyaşları arasında yaptığı konuşmada, Sokak ortasında böyle sorumsuzca ancak cahil kişiler ateş eder, devlet o zaman bu cehaletin önüne geçşin. Benim oğlumun bir daha yürüyemeyecek olması büyük acı, bunun hesabını yapan kişi en ağır şekilde ödemeli ki yapmaya niyeti olanlara da ders olsun. Hep televizyonlarda görür yüreğim burkularak izlerdim, şimdi benim başıma geldi, yarın başkaları da aynı acıyı yaşayabilir. Hep acı yaşandıktan sonra önlem almayalım, bu sefer önce davranalım'' dedi. 
     Acı haber sonrasında kapandığı evinde 6 çocuğunu biran olsun yanından ayarmayan 32 yaşındaki anne Sabahat Çoşacak ise, Oğlum koşup oynayamayacak. Oğlumu sağlam ve sağlıklı olarak evine dönmesini istiyorum'' dedi. 
     
     POLİSEDE SALDIRMIŞ 
     Olaydan sonra kayıplara karışan ve çok sayıda hırsızlık suçundan kaydı bulunan D.G.'nin polis ekiplerine her yakalandığında karşı çıkıp saldırdığı öğrenildi. Geçtiğimiz 28 Ağustos'ta Buca'da hırsızlık ve polise mukavemet suçundan sevk edildiği mahkeme tarafından serbest bırakılan D.G.'nin iki gün sonra 31 Ağustos tarihinde de otomobil hırsızlığı suçundan yakalandığı ve yine serbest bırakıldığı ortaya çıktı. Zanlının yakalanması için alarma geçen polis ekipleri, evinde ve gidebileceği yerlerde bulamadığı D.G.'yi yakalamak için araştırmalarına aralıksız devam ettiği bildirildi. 
     
</TEXT>
</DOC>
