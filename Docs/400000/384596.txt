<DOC>
<DOCNO> 384596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sontur28.html </URL>
<DATE> 2005/10/06/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Başhekim istifaları sürüyor... 
</HEADLINE>
<TEXT>

     İzmir’de, "muayenehanede çalışma yasağı getiren yasa" nedeniyle 3 hastane başhekimi görevinden istifa etti. 
     Resmi Gazete’de 5 Temmuz’da yayımlanan, Sağlık Personelinin Tazminat ve Çalışma Esaslarına Dair Kanun’un 4. maddesinde yapılan değişiklikle ilgili karar gereğince başhekimlere muayenehanelerini kapatmaları için verilen yasal sürenin 4 Ekim’de sona ermesinin ardından İzmir’de bazı hastane başhekimleri, görevlerinden ayrıldı. 
     İl Sağlık Müdürlüğü yetkililerinden alınan bilgiye göre, Dr. Suat Seren Göğüs Hastalıkları Eğitim Araştırma Hastanesi Başhekimi Dr. 
     Salih Zeki Güçlü, Bayındır Devlet Hastanesi Başhekimi Zeki Yandı ile Foça Devlet Hastanesi Başhekimi Metin Karaaslan, başhekimlik görevlerinden istifa etti. 
     Yetkililer, Dr. Suat Seren Göğüs Hastalıkları Eğitim Araştırma Hastanesi ile Foça Devlet Hastanesi’ne başhekim görevlendirmelerinin yapıldığını, Bayındır Devlet Hastanesi için de gerekli görevlendirmenin en kısa sürede yapılacağını, atamaların ise Sağlık Bakanlığı tarafından yapılacağını bildirdiler. 
     
</TEXT>
</DOC>
