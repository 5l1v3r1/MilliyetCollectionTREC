<DOC>
<DOCNO> 363126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sonspo27.html </URL>
<DATE> 2005/07/21/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Kayseri'ye 2 G.Saraylı, 1 Fenerbahçeli... 
</HEADLINE>
<TEXT>

     Birinci Süper Futbol Ligi takımlarından Kayserispor'un, daha önce prensipte anlaştığı Galatarasaylı Ragıp ve Sedat ile Fenerbahçeli Taylan 3 yıllık sözleşme imzaladı. 
     Kocasinan Belediye Başkanı Bekir Yıldız, Melikgazi Belediyesi'nde düzenlenen imza töreninde yaptığı konuşmada, kamuoyunda ''Kayserispor'un transferde geri kaldığı'' yönünde yorumlar yapıldığını anımsattı. 
     Kendisinin buna katılmadığını ifade eden Yıldız, şunları söyledi 
     ''Ligin ilk maçı yarın olsa bile Kayserispor geçen yıldan kalan futbolcularından ilk 11'i çıkartabilecek pozisyonda. Gerek Muhammet Hanifi ve Yoldaş, gerekse de Yordanov, Aleks ve Fatih de çok isabetli transferler. Aramıza yeni katılan arkadaşlarımıza da hoş geldiniz diyorum. Hakikaten huzurlu bir şehre geldiniz. Bu tercihi yapmanız isabet oldu. Yaptığınız bu tercihin faydasını önümüzdeki günlerde göreceğinize inanıyorum.'' Kulüp basın sözcüsü Emre Ayan da ilk 11'de oynayabilecek en fazla 2 yerli ve 2 yabancı oyuncu daha transfer edeceklerini kaydetti. 
     Ayan, Gana Milli Takımı'nda forma giyen 22 yaşındaki stoper Daniel Coleman'ın denenmek için Kayseri'ye geldiğini de bildirdi. 
     
</TEXT>
</DOC>
