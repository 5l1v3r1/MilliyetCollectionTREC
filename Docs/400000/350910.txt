<DOC>
<DOCNO> 350910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/siyaset/asiy.html </URL>
<DATE> 2005/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'ABD bizi anlıyor' 
</HEADLINE>
<TEXT>


"İlişkimiz, görüş ayrılıklarını aşacak güçte" diyen Başbakan, ABD'nin, Türkiye'nin AB'ye yapacağı katkıyı bazı Avrupalılardan daha 'pragmatik' değerlendirdiğini söyledi 




Başbakan Erdoğan, Suriye uyarısı aldığı Beyaz Saray'daki görüşmenin ardından ABD ile zaman zaman görüş ayrılıkları yaşadıklarını söyledi. ABD ile Türkiye'nin ortaklığını, "paylaşılan vizyonlar ve birbirini güçlendiren yetenekler ortaklığı" diye tanımlayan Erdoğan, Beyaz Saray'ın beklediği kuvvetli mesajları verirken, ABD'nin küresel düzeydeki liderliğini öven bir söyleme de yöneldi. 
Erdoğan, önceki akşam "Foreign Policy Association"ın verdiği yemekli toplantıda, ABD'ye şu mesajları verdi 
AB'DEN DAHA İYİ ANLIYOR ABD ile aramızdaki yarım asrı aşan müttefiklik ilişkisi zaman zaman ortaya çıkabilecek konjonktürel görüş ayrılıklarını aşacak güçlü bir stratejik zeminde gelişmiştir. Bu zeminin daha da genişletilmesinin iki tarafın da hedefi olduğunu hiç tereddütsüz biliyorum. Gerçeğin hakkını teslim edelim. Stratejik ortaklığımız devam ediyor. Bu durumda İngiltere ve İtalya var. ABD ile aramızdaki stratejik zemin daha da genişletilecek. ABD'nin Türkiye'ye stratejik bakışı Türkiye'nin AB üyeliğinin birliğe getireceği katkıları bazı Avrupalılardan bile daha pragmatik değerlendirmesine imk n vermektedir. ABD'nin stratejik bakışı Türkiye'nin AB üyeliğini, ABD ile ilişkilerini olumsuz etkileyeceği yönündeki hatalı tahlillere de itibar etmemektedir. IRAK TALİHSİZLİĞİ Irak gibi çetrefil bir sorunun bu dönemde gündeme gelmesi talihsizlik olmuştur. İttifakın sadece kolektif savunma anlayışıyla sınırlı kalmayıp siyasi boyutu da güçlenen bir güvenlik teşkilatı ve işbirliği platformu olarak gelişmeye devam etmesine önem atfediyoruz. Irak sorunu ile baş etmek için izlenecek yöntem konusunda başlangıçta ABD ile müttefikleri tam bir mutabakat sağlayamadı. Türkiye ise kendi tecrübeleri ışığında ve demokratik karar alma süreçleri neticesinde kendi uygun gördüğü şekilde ABD'ye destek verdi. ABD DÜNYAYLA İLGİLENMELİ İçinde bulunduğumuz zor bölgesel ve uluslararası ortamda başarılı olabilmek için en etkili yol Türkiye'nin dış politika geleneklerini günümüzün gerçekleriyle bağdaştırmaktan geçiyor. Bu vizyonu hayata geçirirken, başta ABD'nin merkezi rol oynadığı transatlantik ittifak olmak üzere sahip olduğu çok boyutlu ilişkiler manzumesine sunduğu ortaklıklardan da destek alıyoruz. Günümüzün tek süper gücü olmak, beraberinde sorumluluklar getirir. ABD en etkili küresel güç, dünyayla ilgilenmeye devam etmeli. Bu, dünya için bir fırsat. Ama ABD, tek taraflı hareket etmemeli. 

Bilal Erdoğan'dan Anadol'a mektup 

Başbakan Recep Tayyip Erdoğan'ın ABD'de çalışan oğlu Bilal Erdoğan, "Oğlu da mı türban nedeniyle ABD'de okudu " diyen CHP'li Kemal Anadol'a mektupla yanıt verdi. Başbakanlık Basın Sözcüsü Akif Beki'nin dağıttığı mektupta Erdoğan, türban değil, imam hatip mağduru olduğu için ABD'de okuduğunu belirterek, şunları söyledi 
"İmam hatip lisesinden mezuniyetime çok az kala uygulamaya konulan tek aşamalı ÖSS sistemi ve yeni katsayı uygulaması, benimle birlikte tüm meslek lisesi mezunlarını mağdur etmiştir. Düşünceme göre, düzenlemenin hedefi imam hatiplerdir. Meslek liselilerin bizim yüzümüzden mağdur olmasına üzüldüm. Size, benim ve arkadaşlarımın mağduriyetini birebir görüşerek de anlatmak isterim." 


</TEXT>
</DOC>
