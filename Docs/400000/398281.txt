<DOC>
<DOCNO> 398281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/son/sonyas10.html </URL>
<DATE> 2005/11/26/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Mostar'da Bruce Lee'nin heykeli dikildi 
</HEADLINE>
<TEXT>

     Kung Fu savaş sanatının rakipsiz ustası Bruce Lee'nin heykeli, ünlü sinema oyuncusunun ölümünden 32 yıl sonra Bosna-Hersek'in Mostar kentinde açıldı. Alman Büyükelçisi Arne Freiherr von Kittlitz Ottendorf'un katıldığı Lee'nin gerçek boyuttaki bronz heykelinin açılış töreninde Mostar sakinleri Müslüman Boşnaklarla Katolik Hırvatlar buluştu. 
     Mariyana Martinoviç 18 , ''Li Lee , savaşta tarafsızlığı simgelerdi, onun için heykelinin Bosna Savaşı'ndan sonra Müslüman doğu ve Hırvat batı kesimleri arasında İspanya Meydanı'nda açılıyor olması güzel'' dedi. 
     Çinli ailenin çocuğu olarak ABD'de 1940'ta doğan Lee, Hong Kong'da büyüdü ve ABD yurttaşıydı. Çince Li soyadı ondan afişlerde hep ''Lee'' olarak kaldı. Dövüş sanatında sürati ve estetiğine kimse ulaşamadı. 
     
     BELEDİYENİN BARIŞ MÜCADELESİ 

     ''Küçük Ejder'' Şiao Lung Bruce Lee'nin heykelinin dikilmesi hakkında Mostar belediyesi yetkilileri, bire bir boyda bronz heykelin, halklar arası nefrete karşı ve adalet için mücadelenin simgesi olarak dikileceğini belirtmişlerdi. 
     Lee heykeli belediye meclisi ve ''Mostar Şehir Hareketi'' işbirliğiyle iki yıl süren çalışmayla dikildi. 
     Bosna Savaşı'nda Nisan 1992-Kasım 1995 hemen hemen tamamen harap olan Mostar, uzun süre Bosna'da halklar arası nefretin ve bölünmenin sembolü olarak kaldı. Yıkılmış Osmanlı eseri Mostar Köprüsü'nün onarılarak yeniden açılması, kentin savaş yaralarını sarışının simgelerinden biri olmuştu. 
     
     BRUCE'UN HAYATI 

     Felsefe okuyan ve kung fu okulunda öğretmenlik yapan Bruce Lee, öğrencisi Linda Emery'ye aşık oldu ve onunla 1964'te evlendi. 
     Çocukları Brandon Lee de sinema oyuncusu oldu. Brandon da beyin ödeminden ölen babası gibi genç yaşta 13 yıl önce 28 yaşında film setinde yanlışlıkla, dolu tabancadan çıkan mermiyle ölmüştü. 
     Bruce Lee, öğrencilerine ve kendisinin hayranı gençlere hep, ''İstidadınız neyse ona yönelin. Dövüş dünyasına bakıp durmayın. Gücünüzü heba etmeyin'' derdi. 
     Amerika'da Çin kesiminin Seattle'daki yöneticilerinden Ruby Chow'un Çin lokantasında bulaşıkçı olarak hayata atılan Bruce Lee, en yakını sağdıcı Taki Kimura 79 tarafından şöyle hatırlanıyor 
     ''O, tanıdığı herkesi, büyük işler başarabilecek gizli güce sahipsiniz diye yaklaşır, ikna ederdi. Yeter ki insan kendine karşı dürüst olsun, tamamen açık olsun derdi.'' Washington Üniversitesi'nde felsefe okuyan Bruce, uzun zaman, eşsiz yeteneğinin gizli olduğu karateye ve kung-fu'ya pek aldırmadan yaşamıştı. 
     Bruce Lee, son ''Ejderha'' filminin Asya-Avrupa ve Amerika kıtalarında estirdiği hayranlık fırtınasına tanık olmadan, 20 Temmuz 1973 günü, beyin ödeminden Hong Kong'da öldü. 
     
</TEXT>
</DOC>
