<DOC>
<DOCNO> 363720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sontur22.html </URL>
<DATE> 2005/07/23/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
ETS Tur 112 kişilik Türk yolcu grubunda ölüm ve yaralanma yok 
</HEADLINE>
<TEXT>

     Etstur Basın ve Halkla İlişkiler Departman Müdürü Pervin Yapar, Mısır’ın Sharm El Sheik turuna katılan 112 kişilik yolcu grubunda ölüm ve yaralanma olmadığını bildirdi. 
     Yapar, Mısır’da meydana gelen patlamalara ilişkin yaptığı yazılı açıklamada, 16-23 Temmuz 2005 tarihleri arasında Etstur tarafından düzenlenen Mısır Sharm El Sheik turuna katılan 112 kişilik yolcu grubunun tamamından haber aldıklarını belirtti. 
     Atlasjet ile seyahatlerini gerçekleştiren yolcuların gruplar halinde Sharm El Sheik’de 8 farklı otelde konakladıklarını ve dün gece saat 01.00 sıralarında 3 patlamanın meydana geldiği Naama Bay bölgesinde yer alan Mövenpick Otel’de Etstur’a ait hiçbir yolcunun bulunmadığını belirten Yapar, şunları kaydetti 
     "Ayrıca bir patlama da Old Town da meydana gelmiştir. Yapılan araştırmalar ve bize ulaşan bilgilere göre şu anda Türk yolcularda hiçbir ölüm veya yaralanma vakasına rastlanmamıştır. Etstur yolcularının kaldığı otellerden hiçbiri patlamaların olduğu bölgede yer almamaktadır. Şu anda rehberlerimiz ve çalışanlarımız tarafından gerekli araştırmalar ve incelemeler hassasiyetle yapılmaya devam etmektedir. Ayrıca bölgeye uçuşlarımız devam edecektir. Gün içerisinde gelişmeleri öğrenmek için Etstur Basın Halkla ilişkiler Departmanı’nın 216 542 99 35 - 216 542 99 21 numaralı telefonlarını arayıp gerekli 
     bilgileri alabilirsiniz." 
     
</TEXT>
</DOC>
