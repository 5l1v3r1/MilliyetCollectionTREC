<DOC>
<DOCNO> 392589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sonspo12.html </URL>
<DATE> 2005/11/06/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Vestel Manisaspor 1 - Çaykur Rizespor 1 maç bitti 
</HEADLINE>
<TEXT>

     Turkcell Süper Ligi'nde Vestel Manisaspor ile Çaykur Rizespor, 1-1 berabere kaldı. 
     4. dakikada gelişen Çaykur Rizespor kontraatağında, ceza alanındaki Dos Santos, uygun durumda olmasına karşın vurmakta gecikince, top auta çıktı. 
     10. dakikada Zafer'in sağ kanattan yaptığı ortayı iyi izleyen Mehmet Akdemir'in vuruşunda, kaleci Zdravkov topu kornere çeldi. 
     26. dakikada yine Zafer'in kafayla indirdiği topa Mehmet Akdemir vurdu. Ancak yetişen savunma oyuncuları topu kornere attı. 
     38. dakikada İnanç'ın sağ çaprazdan attığı sert şutta, top az farkla yandan auta çıktı. 
     Kalan dakikalar da gol getirmeyince, ilk yarı 0-0'lık skorla kapandı. 
     
     İKİNCİ YARI 

     48. dakikada Hakan Balta topu ceza alanına gönderdi. Zafer'in kafa vuruşunda, kaleci topu sonda tokatlayarak golü önledi. 
     53. dakikada Çaykur Rizespor'un golü geldi. Ceza alanına gönderilen uzun topta Cem Baki, düzgün bir vuruşla kaleci Bülent'in sağından topu ağlara yolladı 1-0. 
     58. dakikadaki Çaykur Rizespor atağında, Okan'ın sol çaprazdan attığı sert şutta, top direkten döndü. 
     61. dakikada Cem Baki'nin pasıyla buluşan Gökhan, uygun durumda olmasına karşın topa istediği gibi vuramayınca, yetişen savunma oyuncuları tehlikeyi önledi. 
     75. dakikada Vestel Manisaspor eşitliği sağladı. Zafer'in geliştirdiği atakta topu kontrol eden Mithat bekletmeden vurdu. Savunmadan dönen topu iyi izleyen Hakan Balta, düzgün bir vuruşla ağlara gönderdi 1-1. 
     Kalan dakikalarda takımların çabaları sonucu değiştirmeye yetmedi ve maç 1-1 berabere sonuçlandı. 
     
     KÜNYE 

     

Stat 19 Mayıs. Hakemler M.Selçuk Dereli xx, Mustafa Sönmez xx , Özcan Tarkan xx. Vestel Manisaspor Bülent xx, Yunus Murat xx, Yılmaz xx, D'Heane xx, İnanç xx Dk. 67 Gürol xx , Hakan Balta xxx, Duarte x Dk. 84 Serkan Dökme , Tufan xx, Zafer xxx, Caner xx Dk. 54 Mithat xx , Mehmet Akdemir xx. Çaykur Rizespor Zdravkov xx, Yasin xx, Ergin xx Dk. 54 Gökhan , Bashir xx, Murat Salar xx, Cem Baki xxx, Fahri xx Dk. 90 Ferdi , Evren xx, Ünal xx, Dos Santos xx Dk. 84 Serhat , Okan xx. Goller Dk. 53 Cem Baki, Dk. 75 Hakan Balta. Sarı Kartlar Dk. 30 Hakan Balta, Dk. 36 İnanç, Dk. 39 Caner, Dk. 81 Yunus Murat, Dk. 82 D'Hane Vestel Manisaspor . Kırmızı Kart Dk. 77 Gökhan Çaykur Rizespor .      
     YANAL SAVUNMADA HATA YAPMADIK, İYİ YOLDAYIZ 

     Turkcell Süper Ligi'nde Çaykur Rizespor ile 1-1 berabere kalan Vestel Manisaspor'da, teknik direktör Ersun Yanal, maçta savunmada hata yapmadan oynadıklarını söyledi. 
     Ersun Yanal, karşılaşmanın iyi oynadıkları bir bölümünde duran toptan yeni duruma düştüklerini kaydetti. 
     Bundan sonra rakip takımın direncinin arttığını anlatan Yanal, "Pozisyon ürettik, takımımın mücadelesinden memnunum. Rakibin iki pozisyonu vardı. Savunmada hata yapmadık. Kendi sahamızda maç kazanamayan bir takım olarak öne geçeceğimiz pozisyonlar vardı. İyi yoldayız. Mücadeleci oynuyoruz. Basit kartlar aldık. Tempolu ve bol aksiyonlu oyun oynamak amacımız" dedi. 
     Çaykur Rizespor Teknik Drektörü Sakıp Özberk ise iki takımın mücadelesine göre "uygun bir sonucun" ortaya çıktığını kaydetti. 
     Özberk, şöyle konuştu 
     "İlk yarıda çok pozisyonlar üretemedik. İkinci yarıda direkten dönen bir şutumuz vardı. Kontraatak futbolu planlarken 10 kişi kaldık. Ben bu takıma geleli 4 hafta oldu, hiç yenilgi almadık. Bence kırmızı kart doğru karar. Hakem iyi maç yönetti. Düşmemek için mücadelemizi sürdürüceğiz. Güçlü rakiplerle oynayacağımızı biliyorum. Galatasaray ve Trabzonspor gibi takımlarla oynayacağız." 
     
</TEXT>
</DOC>
