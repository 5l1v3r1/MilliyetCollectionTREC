<DOC>
<DOCNO> 372642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/guncel/axgun02.html </URL>
<DATE> 2005/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Meram Belediyesi'nden içki satış yasağı 
</HEADLINE>
<TEXT>


Konya'nın merkez ilçelerinden Meram'da, AKP yönetimindeki belediyenin kararıyla alkollü içki satışı yasaklandı. Konya'da belediyeler "Tekel bayii" adı altında ruhsat vermiyor. 'Bakkal' ruhsatı alarak içki satan 27 Tekel bayiinin ruhsatı da "bakkaliye ürünü satmıyor" gerekçesiyle iptal edildi 

KEREM PULGAT Konya DHA 

Konya'nın merkez ilçelerinden Meram'da, belediye zabıta ekipleri, 5 Ağustos'tan itibaren sorumluluk bölgelerindeki mahalle ve sokaklarda yaptıkları denetimlerde bakkal ruhsatıyla içki satan 27 işyeri hakkında tutanak tuttu. Aynı zamanda "Tekel bayii" ruhsatı da bulunan işyerleriyle ilgili tutanaklarda "Ruhsatında ana faaliyet konusu bakkallık yazmasına rağmen, işyerinde, ihtiyacını karşılayacak bakkaliye malzemeleri bulundurmayıp, sadece kapalı Tekel maddesi satışı yaptığı görüldüğünden hakkında tutanak tanzim edilmiştir" denildi. 
Belediye encümeni de 17 Ağustos'ta söz konusu işyerlerinin kapatılmasına karar verdi. Söz konusu 27 işyerine tebliğ edilen kararın 10 gün içinde uygulanacağı bildirildi. 
Belediye Başkanı Refik Tuzcuoğlu da, Tekel bayilerinin bakkaliye ruhsatıyla hem gıda hem de içki satışı yapabileceğini belirterek, "Ancak aynı ruhsatla dükk nında sadece içki satışı yapamaz" dedi. 

'Noterden belge getirin' 
Konya'daki belediyelerin Tekel bayii ruhsatı vermediğini ifade eden Konya Bakkallar Odası Başkanı Münir Angı, "Bu yüzden Tekel bayii açmak isteyenler yani içki ve sigara satabilmek için bakkaliye ruhsatıyla müracaat ediyorlar. Açık olan Tekel maddesi satabilen bakkalların ruhsatı çok eskidir. Şimdi de belediyeler, bakkal açmak isteyenlere 'Gidin noterden içki satmayacağız diye yazılı belge getirin' diyor. Hem belediye, hem esnaf zor durumda kalıyor" diye konuştu. 
Karara tepki gösteren bayilerden Dursun Kantarcı, şunları söyledi "Tekel bayileri zaten bakkal ruhsatı taşır. Ruhsat kararnamemizde, yan ürün olarak Tekel ürünleri satacağımız açıkça belli. Herkes istediği ürünü satar. Bakkaliye ruhsatıma rağmen dükk nımda içki dışında hiçbir şey de satmayabilirim. Buna hiçbir yasal engel yok. Tezg hın üzerine 2 yumurta, 1 süt şişesi koyup takıye yapmaya zorluyorlar." 

'Bakkaliye az diye' 
İdare mahkemesine dava açacaklarını belirten bayilerden Mustafa Adıbelli de, "Benim dükk nımda sadece içki ve sigara vardı. Ali Osman Işık arkadaşımızın dükk nında bakkaliye malzemeleri de var, ama o da 'bakkaliye malzemesi az' diye kapatılıyor. Bu işyerleri kapatılınca Meram'da içki satan yer kalmayacak" diyerek tepki gösterdi. 

2002'de Danıştay'dan dönmüştü 

Meram Belediyesi, 2002'de de aynı gerekçeyle bazı bayilerin ruhsatlarını iptal ederken Konya İdare Mahkemesi, kararı bozmuştu. Temyiz için başvuran belediyenin isteği Danıştay'dan da dönmüştü. 
Konya Tekel Başmüdürlüğü, Tekel maddesi satmak isteyenlerden vergi levhası, adli sicil belgesi, Bakkallar Odası'na kayıt belgesi, nüfus cüzdanı fotokopisi ve ikametg h belgesi ile 110 YTL depozito alıyor. 


</TEXT>
</DOC>
