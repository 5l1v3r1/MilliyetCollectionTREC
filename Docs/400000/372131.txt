<DOC>
<DOCNO> 372131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sondun44.html </URL>
<DATE> 2005/08/23/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
İsrail ve Mısır'ın Gazze sınırının denetimini yapacak 
</HEADLINE>
<TEXT>

     İsrail ve Mısır’ın Yahudi yerleşim birimlerinin tamamının boşaltıldığı Gazze Şeridi’nin sınırının denetimi konusunda anlaşmaya vardığı ileri sürüldü. 
     Haaretz gazetesi, adını vermediği Savunma Bakanlığı kaynaklarına dayandırdığı haberinde, sınırda tam teçhizatlı 750 Mısır askerinin konuşlandırılacağını, ayrıca Mısır’ın Gazze kıyılarında donanma devriyeleri bulunduracağını belirtti. 
     Haaretz, anlaşmanın İsrail hükümeti ve parlamentosu tarafından onaylandıktan sonra imzalanacağını kaydetti. 
     İsrail radyosu da denetimle ilgili son engelin, Mısır’ın Filistin yönetimine silah vermeyeceği konusunda taahhütte bulunmasının ardından aşıldığını duyurdu. 
     İsrail Dışişleri Bakanlığı sözcüsü ise anlaşmayla ilgili bilgisi olmadığını söyledi. 
     İsrail 38 yıllık işgale son vererek Gazze Şeridi’ni tahliye işlemini dün tamamlamıştı. 
     
</TEXT>
</DOC>
