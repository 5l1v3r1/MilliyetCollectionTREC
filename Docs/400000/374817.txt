<DOC>
<DOCNO> 374817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sonspo43.html </URL>
<DATE> 2005/09/01/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Antremanda sakatlanan Ergün çalışmayı yarıda bıraktı... 
</HEADLINE>
<TEXT>

     Danimarka ile yapacağı 2006 Dünya Kupası eleme grubu maçının hazırlıklarını sürdüren A Milli Futbol Takımı’nda, Ergün sakatlandı. 
     A Milliler, teknik direktör Fatih Terim Yönetiminde, Fenerbahçe Dereağzı Tesisleri’nde çalıştı. Akşam gerçekleştirilen antrenmanda, sol ayak parmağındaki sakatlığı yeni yeni düzelen Ergün, bu kez kasığından sakatlık geçirdi. Milli futbolcu çalışmayı yarıda bırakırken, bu oyuncunun durumunun yarın yapılacak kontroller sonrası netlik kazanacağı bildirildi. 
     Bu arada, sakatlığı geçen ve bugün antrenmanlara başlayan Serhat da takımdan ayrı olarak koşu yapmakla yetindi. 
     A Milli Futbol Takımı, yarın akşam yapacağı antrenmanla Danimarka maçı hazırlıklarını tamamlayacak. 
     
</TEXT>
</DOC>
