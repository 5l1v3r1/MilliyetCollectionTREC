<DOC>
<DOCNO> 354445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sonspo16.html </URL>
<DATE> 2005/06/22/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Trabzonspor'un Gerede kampı başladı... 
</HEADLINE>
<TEXT>

     Yeni sezon hazırlıklarına Gerede'de başlayan bordo-mavililer ilk antrenmana çıktı. 
     Bordo-mavili futbolcular, 1 Temmuz'a kadar Bolu'da çalışacak, 3 Temmuz'da da İsviçre'ye gidecek. 
     Şampiyonlar Ligi'nde ön eleme oynayacak olan Trabzonspor, sezonu erken açtı. Gerede kampının ilk antrenmanında kondisyon ağırlıklı çalışma yapıldı. 15 futbolcu ile çalışmalara başlayan bordo- mavili kadroda alt yapıdan A takıma yükselen Ufukhan, Enis, Eyüp Kadri ve Ergün de yer aldı. 
     Milli futbolcular ve Lee Yong dışındaki yabancıların kampa 25 Haziran'da katılması bekleniyor. Milli futbolcuların ise 26 Haziran tarihinde kampa katılacağı öğrenildi. 
     1 Temmuz tarihinde Gerede kampını sona erdirecek olan Trabzonspor, 3 Temmuz'da İsviçre'ye gidecek, 17-18 Temmuz'da Avrupa kampını noktalayıp, 20 Temmuz'da Avni Aker'de açılış yapacak. 
     Teknik direktör Şenol Güneş, teknik heyet ve futbolcularla sahada takım fotoğrafı için basın mensuplarına poz verildi. 
     Trabzonspor'un Gerede kampını çok sayıda ulusal ve yerel basın mensubu takip ediyor. 
     
</TEXT>
</DOC>
