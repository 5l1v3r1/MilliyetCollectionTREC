<DOC>
<DOCNO> 398861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/yasam/ayas.html </URL>
<DATE> 2005/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara içenler başka masaya 
</HEADLINE>
<TEXT>


Kadir Topbaş'ın, 'kapalı mek nlarda sigara içilen ve içilmeyen bölümlerin ayrılması' girişimine Türkiye'nin dört bir yanından destek geldi 

Şükran Pakkan 

İstanbul Büyükşehir Belediye Başkanı Kadir Topbaş'ın, Avrupa ülkeleri ve ABD'de yaygın şekilde uygulanan 'kapalı mek nlarda sigara içilen ve içilmeyen bölümlerin ayrılması' konusundaki girişimine destek yağdı. 
İstanbul'da en fazla eğlence mek nı ve restoranın bulunduğu Şişli, Beşiktaş ve Kadıköy gibi ilçeler, kapalı mek nda sigara düzenlemesiyle ilgili konuyu, belediye meclislerine taşımayı kararlaştırdı. Bazı büyükşehir belediye başkanları da karara destek vereceklerini açıkladı. Topbaş'ın İstanbul Büyükşehir Belediyesi Meclisi gündemine taşıyacağı girişimle ilgili görüşler şöyle 

İzmir Büyükşehir Bld. Bşk. Aziz Kocaoğlu 
'Pasif içicilik bitsin' 
Uygulamaya kademeli geçmek gerek. Biz de sigara içilen alanların ayrılmasını gündememize alırız. Kadir Toptaş'ın girişiminin uygulanmasında büyük fayda görüyorum. Sonuçta sigara içmeyenler pasif içicilikten kurtarılmalı. Belediye Meclisi'nde de karşı görüş çıkmaz kanaatindeyim. 

Kadıköy Bld. Bşk. Selami Öztürk 
'Geç bile kalındı, beklemeyelim' 
Bu uygulama için aslında çok geç kalındı. AB'yi ve mevzuatın gereklerini beklemeye gerek yok. İçmeyeni duman altında bırakmaya gerek yok, zaten sağlık dışı bir uygulama. Biz de böyle bir kararı almayı düşünüyorduk. Büyükşehir Belediyesi'nin kampanyasına sonuna kadar destek olacağız. 

Antalya Büyükşehir Bld. Bşk. 
Menderes Türel 'Turistler alışık' 
Bu uygulamaya destek oluruz. Tüm çağdaş ülkelerde sigara içmeyen vatandaşlar öncelikli vatandaş muamelesi görüyor. Bir restoranın en güzel yeri sigara içmeyenlere ayrılıyor. Antalya'ya gelen turistlerin yüzde 72'si AB'den, bu uygulamalara alışıklar. Turizmde bir sorun teşkil edeceğini düşünmüyorum. 

Beşiktaş Bld. Bşk. İsmail Ünal 
'Biz de bu konuda hazırlık yapıyoruz' 
Beşiktaş uygulamaya en hazır hale gelebilecek yer. Ancak, önemli olan toplumu bilinçlendirmek. Kapalı yerlerde sigara içilmemesiyle ilgili çalışmaya biz de başlayacağız. Yeni bir sistem için konuştuk, danışmanlarımız çalışma yapıyor. Belki kahvehanelerde sorun olabilir ama düzgün bir çalışmayla sıkıntı yaşanmaz. 

Şişli Belediye Başkanı Mustafa Sarıgül 
'15 Ocak'ta pilot uygulama geliyor' 
Biz bu konudaki çalışmalara beş ay önce başladık. 5 Aralık'taki Meclis toplantısı gündemine alınmıştı. Yurtdışındaki uygulamaları inceledik, mevzuatları taradık. Meclis'te karar alınır alınmaz, Büyükşehir Belediyesi'nin onayına sunulacak. Bizim hedefimiz, 15 Ocak'ta başlamak üzere kapalı mek n uygulamasını hayata geçirmek. 

Kanunda zaten var 

Türkiye'de sigara yasağı, 4207 sayılı "Tütün Mamullerinin Zararının Önlenmesine Dair" kanunla belirlenmiş durumda. Buna göre, kamu daireleri, sağlık, eğitim ve kültür hizmeti veren yerlerde ve toplu taşıma araçlarında sigara içilmesi kesinlikle yasak. Ancak kanuna rağmen bu yasak Türkiye'de tam olarak uygulanmıyor. 

'Türkiye'de 50 milyonu aşkın pasif içici var' 

Prof. Dr. Elif Dağlı Sigara ve Sağlık Ulusal Komitesi Koordinatörü Sigara dumanı, Uluslararası Çevre Koruma Ajansı tarafından A grubu kanserojen ilan edildi. Kanserojen olduğu ispat edilmiş bir maddeye başka insanların maruz bırakılıp bırakılmayacağının tartışması bile olmaz. Türkiye'de 50 milyonu aşkın pasif içici var. 
Ubeyd Korbey Sigarayla Savaşanlar Vakfı Başkanı Bu konuda zaten yasa tasarısı var, ancak belediyelerin sahiplenmesiyle çok önemli bir uygulama başlamış olacak. Sadece kafe ve restoranlarda değil, düğünlerde bile yasaklanması gerek. Sigara içmeyenlerin sosyal hayatı yok olmak üzere. 

Avrupa Birliği'nde yasak yaygınlaşıyor 

GÜVEN ÖZALP Brüksel 
Avrupa Birliği AB , 2002'den bu yana sigara tüketimiyle, özellikle sigara kullanmayanların pasif içici olmaktan korunması amacıyla ciddi bir mücadele veriyor. 
Sigara tüketiminin azaltılması için çok ayaklı politikalar yürüten AB, kamuya açık restoran ve bar gibi alanlarda 'toptan yasaklama'ya yönelik adımları da teşvik ediyor. 

Yaygın politikalar 
Sigara tüketimini azaltmak amacıyla AB'nin en fazla teşvik ettiği politikalar şöyle sıralanıyor 
Fiyat artırımı, Kamuya açık alanlar ya da çalışma mek nlarında sigara kullanımının yasaklanması, Sigara reklamlarına yasak getirilmesi, Sigara paketlerinin üzerine sağlık uyarıları yerleştirilmesi,Medya kampanyaları. Özel ve kamuya ait çalışma mek nlarında sigara kullanımının tamamen yasaklanması üye ülkelerin çoğunluğunun benimsediği bir uygulama olarak dikkat çekiyor. 

Tepki gördü ama.. 
Restoran ve bar gibi alanlarda ise 'örnek' konumunda üç ülke var. İrlanda, İtalya ve Malta'de restoran ve barlarda kesinlikle sigara içilemiyor. AB'nin genelinde restoran ve barlardaki uygulama "sigara içilen ve içilmeyen bölümler oluşturulması" olarak belirginleşiyor. Başlangıçta İrlanda ve İtalya gibi bar ve restoran kültürü yüksek ülkelerde kısıtlamalar tepkiyle karşılandıysa da, yapılan araştırmalar yasağın ileri aşamalarında şik yetlerin azaldığını ortaya koyuyor. 


</TEXT>
</DOC>
