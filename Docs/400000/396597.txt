<DOC>
<DOCNO> 396597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/magazin/amag.html </URL>
<DATE> 2005/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardelenler'e 68 bin seyirci 
</HEADLINE>
<TEXT>


Önceki akşam Kardelenler Projesi kapsamında 21'inci kez sahneye çıkan Sezen Aksu'nun bu konserlerini toplam 68 bin kişi izledi 

BORA BAĞCIBAŞI 

Kadın ve aileden sorumlu Devlet Bakanlığı, Çağdaş Yaşamı Destekleme Derneği ve Turkcell'in ortaklaşa yürüttüğü "Kardelenler Projesi"ne destek veren Sezen Aksu, önceki akşam TİM'de Türker İnanoğlu Maslak Show Center konser verdi. 
"Kızlarımızı okutalım, kızlarımız geleceğimizdir" sloganı ile sahneye çıkan Aksu, söylediği şarkılarla davetlileri coşturdu. Bugüne kadar 17 farklı noktada verdiği 21 Kardelen konseri 68 bin kişi tarafından izlenen Aksu, projeye gönül verenlere teşekkür etti. 

Milliyet'e teşekkür 
Aksu, konserde ayrıca, "İnsani duyarlılığı yüksek olan herkese ve 'Baba Beni Okula Gönder' kampanyası için Milliyet gazetesine teşekkür ediyorum" dedi. 
Yetkililerin verdiği bilgiye göre yurtdışında ödüller alan "Kardelenler Projesi" kapsamında bugüne kadar ulaşılan rakamlar şöyle 
10 bine yakın kız öğrenciye burs verildi. 4 bin 400 öğrenci mezun oldu. 560 öğrenci üniversitede okumaya hak kazandı. Sınavla belirlenen 26 öğrenci de İstanbul TED Koleji'nde burslu ve yatılı okumaya başladı. 




</TEXT>
</DOC>
