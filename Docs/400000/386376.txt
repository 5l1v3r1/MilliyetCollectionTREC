<DOC>
<DOCNO> 386376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/soneko44.html </URL>
<DATE> 2005/10/13/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa günü 1.064 puanlık kayıpla tamamladı... 
</HEADLINE>
<TEXT>

     İMKB Ulusal 100 Endeksi, 2. seansta 529.05 puan azalarak 32,054.34 puandan kapandı. 
     Hisse senetleri 2. seansta, ortalama yüzde 1.62 oranında değer kaybetti. 
     İlk seanstaki 535.05 puanlık düşüş dikkate alındığında, Borsa endeksi günün tamamında 1.064.10 puan geriledi. Hisse senetlerinin günlük ortalama değer kaybı yüzde 3.21 oldu. 
     Endeks 2. seansa, 113.52 puan azalarak 32,469.87 puandan başladı. Seansın ilk yarısını 32,237.12 puandan geçen endeks, seans içinde en düşük 31,810.95 puana kadar gerilerken, en yüksek olarak 32,583.39 puanı gördü. 
     2. seans kapanışında, mali endeks 771.85 puan azalarak 49,419.53 puana, sanayi endeksi ise 529.79 puan azalarak 25,248.48 puana, hizmetler endeksi 99.33 puan azalarak 15,889.68 puana geriledi. 
     Böylece ilk seansa göre, mali grup hisseler ortalama yüzde 1.54, sanayi grubu hisseler ise yüzde 2.06, hizmetler grubu hisseler ise yüzde 0.62 değer kaybetti. 
     2. seansta işlem gören toplam 307 hisse senedinden 34'ü değer kazandı, 236'sı değer yitirdi, 37 hisse senedinin fiyatında değişiklik olmadı. 
     2. seansta, 708 milyon 809 bin 383 YTL'lik işlem hacmi kaydedildi. Günlük işlem hacmi, 1 milyar 209 milyon 750 bin 489 YTL olarak hesaplandı. 
     2. seansta İş Bankası C , Yapı ve Kredi Bankası, Ereğli Demir Çelik, Akbank ile Doğan Holding, en çok işlem gören hisse senetleri oldu. 
     
     ENDEKS 4 EKİM'E GÖRE YÜZDE 10.02 GERİLEDİ 

     Öte yandan Bileşik Endeks, 35,624.79 puanla tarihi rekor kırarak kapandığı 4 Ekim'in ardından girdiği düşüş sürecinde 3,570.45 puan ve yüzde 10.02 oranında geriledi. 
     Aradan geçen 7 iş günü süresince, günlük bazda geçen Pazartesi ve Salı günleri yükselen endeks 5 günü kayıpla kapattı. 
     4 Ekim Salı gününe göre, mali endeks 5,674.71 puan ve yüzde 10.30, sanayi endeksi 2,800.04 puan ve 9.98 puan, hizmetler endeksi de 542.74 puan ve yüzde 3.30 geriledi. 
     Bu haftanın ilk 4 günü sonunda endeks, geçen Cuma gününe göre ortalama yüzde 4.07 oranında geriledi. İMKB Bileşik Endeksi 2004 yılı Aralık sonuna göre ise ortalama yüzde 28.36 oranında yukarıda bulunuyor. 
     Borsa uzmanları, Endeksin, 32,000 puan desteğinin de altına geldiğini, bundan sonra 30,500 seviyesine kadar düşüş olabileceğini savunarak, teknik göstergelerin hala satış yönünde bulunduğunu ve olumlu bir değişikliğin gözlenmediğini kaydediyor. 
     Piyasaların ihale süreçlerinin hukuki olarak bitmesini beklediğine işaret eden uzmanlar, şu anda Türk Telekom konusunun gündemde bulunduğunu, yaşanan düşüşte Telekom'a ilişkin tedirginliğin getirdiği satışların da etkisinin olabileceğini ifade ediyor. 
     
</TEXT>
</DOC>
