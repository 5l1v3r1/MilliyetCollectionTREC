<DOC>
<DOCNO> 363824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/yazar/pulur.html </URL>
<DATE> 2005/07/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse... 
</HEADLINE>
<TEXT>


BUGÜN değişik bir "kıssadan hisse" yazalım... 
Yani biz, bazı hicivleri, ya da olayları aktaralım, "kıssadan hisse" çıkarmak sizin olsun... 
"Haa, bu o galiba " 
"Yoksa bu şu olmasın " 
"Tamam, tamam bu o herif " 
Yani biz yazacağız, aktaracağız, siz benzeteceksiniz. 
Biraz zahmet olacak ama... 
Buyurun... 

ÖNCE Neyzen Tevfik'ten bir dörtlük 
"Kime sordumsa seni doğru cevap vermediler, 
Kimi hırsız, kimi alçak, kimi deyyus dediler. 
Künyeni almak için partiye ettim de telefon, 
Bizdeki kayda göre, o şimdi mebus dediler." 
Neyzen Tevfik, bunu 1945-50 arası yazmış... 

DR. Cihat Akkan, bir taşlamasında herifin birini anlatır 
"Çalışsa ceza vermeli, hapsetmeli derhal, 
Diyecektim ki, o çoktan beri mahpus dediler. 
Bakacak hiç kimsesi, yardımcısı yok mu dedim, 
Kızı kerhaneci, damadı da casus dediler. 
Hani, namusu mücessemdi ve doğruydu, dedim, 
İyi ama paradır ondaki namus dediler." 
Dr. Cihat Akyol'un taşlamasının tarihi 1960'lı yıllar. 

CELAL Vardar'dan "Marifet" taşlaması 
"Suya dokunmazmış, 
Sabuna dokunmazmış, 
Pise bak " 

ATATÜRK'e saldıranlara 
"İşgaldeki hali sakın unutma 
Atatürk'e dil uzatma şerefsiz 
Sen anandan yine çıkardın ama 
Baban kimdi, bilemezdin şüphesiz." 

MİLLETVEKİLİNİN biri kürsüye çıkmış, iktidar partisine de, Başbakan'a da veryansın, küfrediyor, hakaret ediyor, Meclis Başkanı sözünü kesiyor, oylama yapılıyor, 12 oturum dışarı atılıyor. 
Bir süre sonra Meclis Başkanı, bu adamın, iktidar partisine gitmek, daha doğrusu alınmak üzere olduğunu duyup, ilk rastladığında Başbakan'a soruyor 
"Beyefendi, adam bizim partiye geliyormuş..." 
"Fena mı olur " 
"Aman beyefendi, adam partiye de, zatıalinize de demediğini bırakmadı..." 
Başbakan güler 
"Köpek karşıda durup, bize havlayacağına, bizim yanımızda durup karşıya havlasa, daha iyi değil mi " 
İşte bugünkü "kıssadan hisseler" bu kadar... 
Kime uyuyorsa, kimlere uyuyorsa onlara gönderin. 
Haaa az kalsın Talleyrand'ı unutuyorduk, daha önce de yazmış olabiliriz ama, şimdi de tam zamanı... 
Talleyrand, Fransız İhtilal döneminin en önemli isimlerinden, hem Kral'ın, hem Cumhuriyetçilerin Dışişleri Bakanı, üstelik müthiş bir serveti de var. 
"Bu serveti nasıl yaptı " diye merak etmişler 
"Kendisini satın alanları, satarak..." 
Herhalde "Bu da kim " demezsiniz, etrafta o kadar çok satın alan, satın alınan ve sonra satın alanları satan var ki 



</TEXT>
</DOC>
