<DOC>
<DOCNO> 360299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/yasam/yas02.html </URL>
<DATE> 2005/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanrı'ya en çok Türkler inanıyor 
</HEADLINE>
<TEXT>


Türklerin yüzde 95'i Tanrı'ya inanıyor, ancak aynı araştırmaya göre politikaya ve güncel olaylara ilgisiz. Yani işini 'Tanrı'ya bırakıyor 

Güven Özalp - Brüksel 

AB üyeleri, Türkiye'nin de aralarında bulunduğu aday ülkeler ile İsviçre, Norveç ve İzlanda'yı kapsayacak şekilde "Sosyal değerler, bilim ve teknoloji" başlıklı bir araştırma yapıldı. Eurobarometre'nin yayımladığı araştırmaya göre "Tanrı"nın varlığına inanan Türklerin oranı yüzde 95 olarak belirlendi. Malta'da da Türkiye ile aynı oran belirlenirken, bu 2 ülkeyi yüzde 90'la Kıbrıs ve Romanya izledi. Tanrı'nın varlığına inanma ortalaması AB genelinde yüzde 52 oldu. 

Politikaya ilgisiz 
ARAŞTIRMANIN ortaya koyduğu bir başka unsuru da, Türklerin politika ve güncel olaylara ilgisizliği oluşturdu. Politikayla ilgilendiğini ifade edenlerin oranı yüzde 54'te kalırken, bu oranla Türkiye, 32 ülke arasında 31. sırada yer aldı. Bu sıralamada ilk üç Hollanda yüzde 86 , Danimarka yüzde 85 ve İsveç'ten yüzde 83 oluşurken, son 3 sırayı Portekiz yüzde 53 , Türkiye yüzde 54 ve Bulgaristan yüzde 57 aldı. Bu alanda AB ortalaması da yüzde 67 oldu. 


</TEXT>
</DOC>
