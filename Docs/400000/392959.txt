<DOC>
<DOCNO> 392959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/spor/spo06.html </URL>
<DATE> 2005/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerçek talih kuşu 
</HEADLINE>
<TEXT>


İddaa kısa sürede Tirkiye'deki tüm şans oyunlarının pabucunu dama attı. Hasılatı 1 milyar dolara dayandı. Hem kazandı, hem kazandırdı, ülke ekonomisine büyük katkı sağladı 

NECMİ KEPÇETUTAN 


Oynanmaya başladığı günden bu yana büyük ilgi gören İddaa'da hasılat 1 milyar dolara dayandı. Kısa sürede Milli Piyango, At Yarışları, Toto, Loto gibi diğer şans oyunlarının pabucunu dama atan İddaa, hasılatının yarısına yakınını ikramiye olarak dağıtması nedeniyle de en çok rağbet edilen oyun oldu. 
1 Kasım itibarıyla 1 katrilyon 125 trilyon 81 milyar 255 milyon liralık hasılata ulaşan İddaa, futbol kulüplerinden, Kredi Yurtlar Kurumu ve Çocuk Esirgeme Kurumu'na kadar birçok kuruluşa da ciddi oranlarda kaynak aktarılmasını sağladı. Bu dönem içinde İddaa'dan aslan payını bu oyunda şansını deneyenler elde etti. İddaa'da ikramiye olarak tam 539 trilyon 819 milyar 150 milyon lira dağıtıldı. KDV ve Şans Oyunları Vergisi olarak 187 trilyon 785 milyar 475 milyon lira maliyeye ödendi. 
İddaa'nın baş aktörleri olan kulüpler ise aldıkları payla ancak üçüncü olabildiler. Vergiler çıktıktan sonra yüzde 10 pay alan kulüplerin hesabına şu ana kadar 93 trilyon 556 milyar 248 milyon lira düştü. Süper Lig kulüpleri bu tablonun değişmesini ve oranın en azından yüzde 15'e çıkması talebi var. Bu konudaki çalışmaların devam ettiği bildirilirken, kulüp haklarının bir miktar daha arttırılması hedefleniyor. 
Bayilere 83 trilyon 76 milyar lira gibi bir rakamı satış komisyonu olarak veren İddaa'nın diğer kurum ve kuruluşlara kesilen miktarlar şöyle 
Çocuk Esirgeme Kurumu 9 trilyon 372 milyar 957 milyon lira, Kredi Yurtlar Kurumu 1 trilyon 562 milyar 325 milyon, Gençlik ve Spor Genel Müdürlüğü 1 trilyon 215 milyarn 141 milyon, Tanıtma Fonu 781 milyar 162 milyon, Savunma Sanayii Destekleme Fonu 520 milyar 775 milyon. 

Çocuk Esirgeme Kurumu 9 trilyon 372 milyar lira Kredi Yurtlar Kurumu 1 trilyon 562 milyar lira Gençlik ve Spor Genel M. 1 trilyon 215 milyar lira Tanıtma Fonu 781 milyar lira Savunma Sanayi Des.Fonu 520 milyar lira Kulüplere dağıtılan miktar 93 trilyon 556 milyar lira KDV ve Şans Oyun. Vergisi 187 trilyon 785 milyar lira Bayilerin satış komisyonu 83 trilyon 76 milyar lira İkramiye olarak dağıtılan 539 trilyon 819 milyar lira TOPLAM 917 trilyon 686 milyar lira 


</TEXT>
</DOC>
