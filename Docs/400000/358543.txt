<DOC>
<DOCNO> 358543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/yasam/ayas.html </URL>
<DATE> 2005/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan elçisine Van kedisi yok 
</HEADLINE>
<TEXT>


Van'da hayran kaldıkları yavru kedilerden isteyen Yunanistan Büyükelçisi ve eşine yanıt geldi Dışarıya kedi veremiyoruz 

OSMAN BEKLEYEN Van DHA 

Yunanistan'ın Ankara Büyükelçisi Michael ile eşi Boriana Christides'e Van kedisi verilemeyeceği iletildi. 
Gezi ve ziyaretlerde bulunmak için nisan ayında Van'a giden çift, dünyaca ünlü kedilerin bulunduğu Van Kedi Araştırma Merkezi'ni ziyaret etti. Büyükelçi ve eşi, Van kedilerine büyük ilgi gösterip bir yavru Van kedisi verilmesini istedi. 
Görevliler, yavruların en az 2-3 ay anne sütü emmeleri gerektiği belirtilerek isteği reddetti. Çift, kendilerine daha sonra kedi gönderilmesi talebinde bulunarak ayrıldı. 

'Amaç araştırma' 
Ankara'daki görevi bitmek üzere olan Christides, kedileri sabırsızlıkla beklerken, aileye Yüzüncü Yıl Üniversitesi Van Kedisi Araştırma ve Uygulama Merkezi Müdürü Prof.Dr. Zahit Ağaoğlu'ndan 'kötü haber' geldi. 
Dışarıya kedi vermelerinin imk nsız olduğunu bildiren Ağaoğlu, "Burada sadece en iyi ırkın elde edilmesi ve araştırma amaçlı kedi üretimi yapılıyor. Dışarıya kedi göndermemiz söz konusu değil" dedi. 





</TEXT>
</DOC>
