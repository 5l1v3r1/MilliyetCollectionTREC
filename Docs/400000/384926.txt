<DOC>
<DOCNO> 384926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sonyas13.html </URL>
<DATE> 2005/10/07/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Yeni doğan bebeğe sadece anne sütü 
</HEADLINE>
<TEXT>

     
     Sinan KORKMAZER NEVŞEHİR, DHA 
     
YENİ doğan bebek için gerekli tüm besinlerin anne sütünde bulunduğu, bu nedenle anne sütünün aralıksız 6 ay süreyle bebeğe verilmesi gerektiği belirtildi. 
     Nevşehir İl Sağlık Müdürü Dr. Salim Aytekin, Emzirme Haftası nedeniyle yaptığı açıklamada, tüm dünyada olduğu gibi ülkemizde de hatalı anne sütü uygulamalarının önlenmesi, emzirmenin korunması, özendirilmesi ve desteklenmesine yönelik olarak Anne sütünün teşviki ve bebek dostu hastaneler’ programının yürütüldüğünü söyledi. Dr. Aytekin'in bu programın Sağlık Bakanlığı tarafından 1991’den beri UNICEF'le işbirliği yapılarak yürütüldüğünü hatırlattı. 
     Tüm bebeklerin ve çocukların sağlıklı olmak ve sağlığını korumak için yeterli beslenme hakkına sahip olduğunu belirten Dr. Aytekin, emzirmenin ise, bebeklere bu hakkı sağlayan en etkili yöntem olduğunu vurguladı. Dr. Aytekin, Anne sütü en doğal ve taze besindir. Temizdir ve mikrop içermemektedir, kolay sindirilir ve ekonomiktir. Anne sütünün en büyük özelliklerinden biri de anne sütü olan bebeklerin diğer besinler ile besleyen çocuklara göre daha zeki oldukları gerçeğidir'' dedi. 
     Bebekleri 6 aya kadar sadece anne sütü ile beslemek gerektiğini söyleyen Dr. Aytekin, 6 aydan sonra da bebekler uygun ek besinlerle birlikte 2 yaşına kadar anne sütü ile beslenmelidir'' diye konuştu. 
     
</TEXT>
</DOC>
