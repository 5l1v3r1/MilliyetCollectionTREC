<DOC>
<DOCNO> 352455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/yasam/yas04.html </URL>
<DATE> 2005/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte doktor bilmecesi 
</HEADLINE>
<TEXT>


TURAÇ TOP NESRİN COŞKUN İzmir DHA 

İzmir'de, Karşıyaka Devlet Hastanesi'nde kendisini doktor olarak tanıtıp 179 hastayı tedavi ettiği öne sürülen S.S., yakalandı. Adliyeye sevk edilen S.S., tutuksuz yargılanmak üzere serbest bırakıldı. 
S.S.'yi ihbar eden Metin Durukan, oğlu Mutlu'nun kaza yaptığını, kolunda kırık ve bacağında ezilme meydana geldiğini, hastanede kendisini 'Buket Savaşır' olarak tanıtan bir kadınla tanıştıklarını anlattı. Pratisyen hekim olduğunu söyleyen bu kişinin oğlunun alçısını aldığını, röntgen çektiğini, yaralı bacağına pansuman yaptığını öne sürdü. 

Pansumana gelince yakalandı 
Bir tanıdıklarının, ortopedi problemi olan 10 yaşındaki çocuklarının da aynı kadın tarafından tedavi edildiğini belirten Durukan, "Ancak başka doktorlar böyle bir tedavi yöntemi uygulanamayacağını söyleyince bu kişiden şüphelendik ve ihbar ettik" dedi. Polis, pansuman yapmak için Durukan'ın evine gelen S.S.'yi yakaladı. Sahte doktorluk yaptığını reddeden S.S., aileden biriyle cinsel ilişkiye girdiğini iddia etti. 


</TEXT>
</DOC>
