<DOC>
<DOCNO> 359421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sontur07.html </URL>
<DATE> 2005/07/08/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Mersin'de aynı aileden 10 kişi balıktan zehirlendi 
</HEADLINE>
<TEXT>

     Mersin’de aynı aileden 10 kişi yedikleri balıktan zehirlendi. 
     Alınan bilgiye göre, limanda tuttukları balıkları Atatürk Parkı’nda pişirerek yiyen Hüseyin 27 , Sabri 20 ve Murat Dayan 24 
     ve akrabaları Mahir Emgili 25 ile aynı balıklardan Çavuşlu Mahallesi 5084 Sokak’taki evlerinde yiyen Hasan 4 , Huriye 16 , Ayşe 24 ve Hüsniye Dayan 26 ile akrabaları Ali 26 ve Müjgan Kök 4 halsizlik şikayetiyle hastaneye kaldırıldı. Yedikleri balıktan zehirlendikleri anlaşılan Ayşe Dayan ve Müjgan Kök, Toros Devlet Hastanesi’nde, ailenin diğer üyeleri ise Mersin Devlet Hastanesi’nde tedavi altına alındı. Yetkililer, tedavi altına alınan 10 kişinin sağlık durumlarının ciddiyetini koruduğunu, olayla ilgili soruşturma başlatıldığını kaydettiler. 
     
     DAMA "LİMANDA KİRLİLİKTEN KAYGILIYIZ" 
     Bu arada Akdeniz Sosyal Forumu Dernek Başkanı Kemal Dama, balıktan aldıkları numuneyi inceletmek üzere İl Tarım Müdürlüğü’ne teslim edeceklerini bildirdi. 
     Dama, limanda kirlilikle ilgili kaygılarının olduğunu belirterek, "Umuyoruz ve diliyoruz ki bu tür olaylar bir daha yaşanmasın" dedi. 
     
</TEXT>
</DOC>
