<DOC>
<DOCNO> 351583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sontur04.html </URL>
<DATE> 2005/06/13/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
PKK'lı teröristlerin yuvalandığı bölgeler 2 gündür bombalanıyor 
</HEADLINE>
<TEXT>

     Ferit ASLAN DHA 

      PKK'lı teröristlerin son günlerde terör eylemlerini tırmandırması üzerine, güvenlikg üçleri Diyarbakır'ın Lice İlçesi kırsalında geniş çaplı operasyon başlatttı. Lice 2'nci İç Güvenlik Piyade Tugayı'na bağlı birlikler, özel timler ve korucuların katıldığı operasyonda, PKK'lıların Ape Musa' ve Şehit Remzi' kampı adını verdikleri bölgeler, helikopterler ve savaş uçakları tarafından iki gündür bombalanıyor. 
     Irak'tan sızarak Türkiye'ye giren ve özellikle Diyarbakır, Bingöl ve Tunceli kırsalında üslenmeye çalışan PKK'lı teröristlere karşı Diyarbakır'ın Lice İlçesi kırsalında 2 gün önce geniş çaplı bir operasyon başlatıldı. Lice'de bulunan 2'nci İç Güvenlik Piyade Tugayı'na bağlı birlikler ve korucuların katıldığı operasyon kapsamında, Genç, Kulp ve Lice ilçeleri arasında bulunan PKK'lıların yuvalandığı Ape Musa' ve Şehit Remzi' kampları adını verdikleri bölgelere havadan obmba yağdırıldı. 
     Dağlık ve sarp kayalıklarla kaplı bölgeye, cuma gecesi Sikorsky helikopterleriyle askerler indirildi ve verilen koordinatlarla cumatesi günü sabahın erken saatlerinden itibaren havadan Kobra helikopterleri ve Diyarbakır 2'nci Taktik Hava Kuvvet Komutanlığı'ndan kalkan savaş uçakları bombardımana başladı. Bomba seslerinin Lice İlçesi'nden de duyulduğu belirtilirken, son dönemde bölgeye çok sayıda PKK'lı teröristin yuvalandığı kaydedildi. 
     Teröristlerin saklanma ve barınmalarına müsait olan dağlık ve sarp kayalık bölgede, bombalama sonucu zaman zaman yükselen dumanlar, çevredeki yerleşim birimlerinden de görüldü. 
     Güvenlik güçlerinin teröristlere yönelik sürdürdüğü operasyon kapsamında Hendik, Hegadere, Çavtepe, Keltepe, Koztepe, Şeytan Kayalıkları ve Hidif adlı bölgelerin tamamen teröristlerden temizlendiği, kaçan teröristlerin yakalanması için operasyonun devam ettiği belirtildi. 
     
</TEXT>
</DOC>
