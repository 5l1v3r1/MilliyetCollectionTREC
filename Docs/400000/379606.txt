<DOC>
<DOCNO> 379606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sondun24.html </URL>
<DATE> 2005/09/19/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Ürdün Bağdat'a büyükelçi atadı 
</HEADLINE>
<TEXT>

     Ürdün Kralı Abdullah, Irak'a büyükelçi atadı. 
     Ürdün Başbakan Yardımcısı Mervan Muaşer, Irak'ın, emekli General Ahmed Selami El Lavzi'nin atamasını kabul ettiğini belirtti. 
     Muaşer, büyükelçinin göreve ne zaman başlayacağını açıklamazken, bir hükümet yetkilisi, El Lavzi'nin Bağdat'ta güvenlik sağlanıncaya kadar Ürdün'de kalacağını söyledi. 
     Irak'ta temmuz ayında 2 Cezayirli ve bir Mısırlı diplomat kaçırılarak öldürülmüştü. Irak, Arap ülkelerini Bağdat'a büyükelçi yollama konusunu ağırdan almakla eleştiriyor. Irak hükümeti, elçilikler ve rezidanslar için Bağdat'ta güvenli bir bölge belirleyeceğini bildirmişti. 
     Ürdün, 2003'te, Irak'ta ABD önderliğindeki savaşın başlamasından kısa süre önce Bağdat büyükelçisini çekmiş, ancak elçilik faaliyetlerini maslahatgüzar seviyesinde sürdürmüştü. 
     
</TEXT>
</DOC>
