<DOC>
<DOCNO> 369674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/spor/spo13.html </URL>
<DATE> 2005/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Halil'den gol şov 
</HEADLINE>
<TEXT>



Alman Ligi'nde Kaiserslautern forması giyen Halil Altıntop müthiş performansıyla büyülüyor. Milli yıldız, Kırmızı - Beyazlılar'ın evinde Duisburg'u 5-3 yendiği maçta attığı 3 golle takımına galibiyeti getirdi. Bundesliga'nın ilk haftasında da Schalke ağlarını havalandıran Halil, krallık yarışında 4 golle, 5 gollü Makaay'ın ardından ikinci sıraya yerleşti. Halil karşılaşma bitiminde seyirciden büyük alkış aldı. İki Türk oyuncuyu karşı karşıya getiren Ruhr derbisinde Hamit Altıntop'un takımı Schalke, Nuri Şahinli Dortmund'u deplasmanda 2-1 yendi. Kuranyi iki golüyle yıldızlaştı. Yıldıray Baştürk'ün son 27 dakika görev aldığı maçta Hertha Berlin sahasında Frankfurt'u 2-0'lık skorla geçti. Deplasmanda Leverkusen'i 5-2'yle deviren son şampiyon Bayern Münih ligin ikinci haftasında liderlik koltuğuna oturdu. Diğer sonuçlar A.Bielefeld - Hamburg 0-2, M.Gladbach - Wolfsburg 1-1, Nürnberg - Hannover 1-1. 



</TEXT>
</DOC>
