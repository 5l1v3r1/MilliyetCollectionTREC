<DOC>
<DOCNO> 390960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/magazin/yazdud.html </URL>
<DATE> 2005/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Renkli ve eğlenceli BeachPark 
</HEADLINE>
<TEXT>


İskele Camii, Hammam Bistro'da tarih içinde fasıllı iftar, Sema Döner, Alaaddin Camii, Antalya mutfağının 'in'leri Paçacı Şaban, Börekçi Tevfik, Köfteci Topçu, Piyazcı Mustafa, dönerci Hakkı Baba, 7 Mehmet, Çevirme Tavuk Parlak, Şeyh Sücaettin Türbesi ve... 



Antalya gezimiz sürüyor efendim. Dün yazmayı unutmuşum Antalya turumda, özellikle geceleri Şaziye Kocademir'e ait, sevgili Nurullah'ın kullandığı 500 SEL bir Mercedes vardı. Antalya'ya gelen Türk ve dünya starlarına VIP hizmeti veren Lara Ota Yıkama Rent A Car'ın patroniçesi Şaziye'yi tanımalısınız. Telefon 0242 323 82 65. Kaleiçi'nin ardından Hammam Bistro'da soluklandık. Tarihi ve egzotik bir yer. Ama patron Şehmuz Kökerer yabancı turistlerin gösterdiği ilginin yarısını Antalya halkından göremediklerinden yakınıyor. Üstelik de fiyatlar atla deve değil. 1226 yılında Selçuklular tarafından Roma mimarisi kullanılarak inşa edilmiş tarihi bir hamam burası. Otantik atmosferinde bir A La Carte Restaurant ve Cafe Bar var. İkinci bölümde ise şarapevi ve pastane. Şu günlerde erkekler bölümünün onarımı ile uğraşıyor Kökerer kardeşler. Restoran Şefi İlhan Deniz, kebap şefi Bayram Girgin, garsonlar Kemal, Aydın, Ahmet de Antalya halkından ilgi bekliyor. Aromalı kahveler 5, diğer içecekler 3-7.5, ana yemekler 8-16 milyon TL. Gruplara özel fiks mönüler var. Bunların içinde de yok yok. Fiyatları 20-25 milyon TL arasında. Şimdilerde açık büfe, beraberinde de kalabalık gecelerde tasavvuf müziği var. Kişi başı 10-15 milyon TL. Öğle namazını Yat Limanı'ndaki küçük ve şirin bir camide, İskele'de kıldım. Yapılış tarihi bilinmeyen cami Kaleiçi restorasyon çalışmaları sırasında yenilenmiş. 

Türel'in favorileri 
Öğleden sonra güzel dostum ve Antalya Büyükşehir Belediye Başkanı Menderes Türel ile randevum vardı. Gazeteci bir ailenin oğlu olan Menderes'in babası sevgili Suphi Amca, Antalya'nın ilk gazetecilerinden. O nedenle Menderes için 'gözünü matbaada açtı' dersek yeridir. Ailesinin sahibi olduğu İleri Gazetesi hala çıkıyor. Menderes Antalya'yı bir Dünya kenti yapmaya kararlı. Bu arada çok ağır bir yükün altından başarıyla çıktı Menderes. Kolay mı 42. Antalya Altın Portakal Film Festivali ve 1. Uluslararası Avrasya Festivali'ni düzenlemek. Ama hala yorgun olduğu apaçık. Minik oğlu Akant alabiliyor ancak stresini. Yine uzun atladım. Neyse İleri Matbaası'na giriyoruz. Tam bir nostalji. Babası Suphi Amca'ya o zamanki Başbakan ve Cumhurbaşkanları Adnan Menderes, Celal Bayar ve Süleyman Demirel'in verdiği imzalı fotoğrafları gururla gösteriyor. Şimdi Akdeniz Üniversitesi, hala tipo baskı ile yayın hayatına devam eden İleri'nin müze gazete olmasını önermişler. Bilmem artık, olur mu. Başkanla merkezde bulunan Yivli Minare'de Alaaddin Camii cuma namazında buluşmak üzere sözleşiyoruz. Yivli Minare, Selçuklu Sultanı Alaaddin Keykubad'ın 1230 yılında kiliseden camiye dönüştürdüğü Alaaddin Camii'nin minaresi. Ben iftara, Antalya'nın en favori lokantalarından, olmazsa olmazlarından Köfteci Topçu'ya gideceğimi söylüyorum. "On numara" diyor Menderes. Başkana o arada yemek konusundaki favori yerlerini soruyorum. O da Clup Arma, L'Aura gibi popüler yerlerden çok Antalyalı ile özdeşleşmiş olan yerleri öneriyor. Hangileri mi Paçacı Şaban, Börekçi Tevfik, Köfteci Topçu, Piyazcı Mustafa, Dönerci Hakkı Baba, 7 Mehmet Restoran, Çevirme Tavukçu Parlak... Bu yerlerin en az 50 yıllık birer mazileri olduğunu, sokaktaki çocuğun bile buraları bildiğini söylüyor. Başkan'ın Antalya mutfağından favori yemekleri de şunlar Paça, işkembe, arabaşı çorbası, tandır, saç kavurma, tahin ile yapılan Antalya usulü piyaz, tereotlu balık, şakşuka, karpuz kabuğu, bergamut reçeli ve kabak tatlısı. 

Dönerciler Çarşısı, L'Aura 
Bir başka gün sevgili Göksel ve Oktay ile Dönerciler Çarşısı'na gittik. Oruçluyken biraz ağır oluyor ama ne yapacaksınız. Alpaslan Türer 21 senedir esnaf. 15 yıldır Dönerciler Çarşısı'nda bulunan Sema Restaurant ve Döner adlı 4 iş yerinin de sahibi. Burada hayat keyifsiz. 150'ye yakın dükkanın esnafı dertli. 'Herşey dahil' sistem porsiyonu 6 milyon. Üstelik içinde salatası, lavaş ekmeği, içeceği bile var. Ama işte bu dönerin bile alıcısı yok. Ramazan birazcık işleri kıpırdatmış iftar nedeniyle ama esnaf hiç memnun değil. KDV, ÖTV boyunlarını bükmüş, hep cepden veriyorlarmış. Kiralar 1 milyardan başlıyor. Kısacası havlu atmamak için zorlanıyorlar. Daha sonra Antalya'nın en popüler yerlerinden olan, Yatlimanı'ndaki Kaleiçi'nde bulunan, eski 29, yeni adıyla Clup Arma'ya uğruyoruz. Festival sırasında Menderes Başkan burada davet vermişti. Mutfağı başarılı. Eğlencesi de yazın süper. Şu an işletme, kentin köklü kuruluşlarından Antalya Balıkevi Hasan Yılmaz'da. Antalya'ya gittiğinizde mutlaka uğrayın. Telefon numarası 0242 244 97 10. Bir başka popüler ve şık restoran da L'Aura. Buranın müdürü eğlence dünyasından tanıdık bir isim İsmet Topçuoğlu. Çok şık bir İtalyan restoranı. Dedeman Aquapark'ın yanında. Sushi de var. Ayrıca çeşitli makarnalar, özel soslu salatalar, pizzalar... Fiyatları çok makul. Hele tatlılar Tiramisu, panna cotta, çikolatalı tartlar... Burası da kaçmaz. Telefon numarası 0242 316 09 99. Yorgunluktan akşam ve yatsıyı otel odasında kıldım. Bu arada odam çiçek bahçesine dönmüş. Otelin hemen altında olan As Çiçek Peyzaj gerçekten muhteşem aranjmanlar, sepetler yapıyor. Adem bu konuda çok başarılı. As Çiçek'in telefon numarası 0242 242 45 45. Otelin altında yer alan Say Kuaför Salonu'ndan Şenol ve Tuncer'i de unutmamak gerek. 

Antalya'nın gururu 
Sevdiğim ve sözüne inandığım genç işadamı E. Murat Süğlün ile bir öğleden sonra buluştuk. BeachPark'ın Genel Koordinatörü olan Murat bence Antalya ve Antalyalılar'ın gururu. Gelecek yaza muhteşem projeler üretiyorlar. Varyantın altında muhteşem bir açıkhava diskosu yapacaklar. İspanya'daki Pasha tarzı Gündüzleri beach, akşamları restoran bar. BeachPark'ın içinde çarşı-pazar projesi de var. İncik-boncuktan tekstile, meyveden sebzeye kadar pek çok çeşit mal satan minik dükkanlar ve bunları çalıştıran tek tip elbise giyen esnaf olacak. Taklit ürün yer almayacak. Daha çok yöresel mallar satılacak. Türk ekonomisi kalkınsın diye. Bu yıl yine BeachPark'ın içinde açılan Eleven Beach Clup hayli popüler olmuş. Zaten Yönetim Kurulu Başkanı Onat Menzilcioğlu ve kardeşi Suat gerçekten Antalya'ya dünya standartlarında yenilikler getiriyorlar, kutlamak gerek. Eleven'da biraz oturduk. Yönetim, Özgür Balaban ve Ersan Taner'de. Kışın kapatmayı düşünüyorlar. BeachPark'ın ardından Şeyh Sücaettin Türbesi'ne gittim. Göksel, buranın Antalyalılar tarafından yoğun ilgi gördüğünü söyledi. Evet efendim, bir Antalya serüvenini de burada noktalıyor, sizleri Antalya'da iftar seçenenekleriyle baş başa bırakıyorum. Bir dünya starı olan Belek Cesars Temple ise kısmetse cumartesi günkü köşemde yer alacak. Hoşkalın, sevinçleriniz okyanuslar, üzüntüleriniz ise kum tanesi kadar olsun efendim. 

İftar seçenekleri 

Dedeman Otel 9 çeşitli mönüde ağırlıklı olarak şunlar var İçinde peynir, zeytin çeşitleri, hurma, tereyağı, salatalık, domates, pastırma, reçel, bal ve sucuk bulunan iftar tabağı, çorba seçenekleri ezogelin, mercimek, domates, yayla, tavuklu pirinç, tavuklu tel şehriye, tavuklu sebze, tarhana veya düğün çorbası , zeytinyağlı tabağı enginar, biber dolması, imambayıldı , ara sıcaklar kıymalı su böreği, mevsim salatası , ana yemekler yanında patlıcan beğendi ve pilav olan kuzu rosto, domates-biber-sebzeli piliç topkapı, mantarlı çiftlik kebabı, yanında bademli pilav olan çoban kavurma , tatlılar dondurmalı keşkül, cevizli güllaç, fırın sütlaç gibi ve çay-kahve. Kişi başı 34 milyon TL KDV. Telefon numarası 0242 316 20 20. 
Talya Otel Burası da 4 çeşit iftar mönüsü ile karşılıyor müşterilerini. En seçkin mönülerden biri 12 çeşitli iftar tabağı ile başlıyor, çorba dağ kekikli yayla, tarhana, ezogelin, şehriyeli ve domatesli tavuk çorbası seçeneği , ara sıcak 2 çeşit börek, zeytinyağlı yaprak sarma ve zeytinyağlı dolma tabağı , ana yemek hünkar beğendi, piliç topkapı, piliç külbastı , tatlı güllaç, kaymaklı ekmek kadayıfı, dondurmalı fırın sütlaç ve kaymaklı kabak tatlısı , çay-kahve, ıhlamur ve adaçayı. Kişi başı 24 milyon TL. Telefon numarası 0242 248 68 00. 
Falez Otel Burada da 7 çeşit mönü var. Bunlardan biri, Mihriban Sultan Mönüsü. 13 çeşitten oluşan iftar tabağı ile başlıyor. Sonrasında mı Çorba kıymalı tarhana, nohutlu yayla, düğün ve bayram çorbası , meze tabağı haydari, acılı ezme, Çerkez tavuğu, humus, Rus salatası ve patlıcan salatası , gavurdağı salatası, ana yemek ızgara, kuzu tandır, beyti kebap, hünkar beğendi , kaymaklı karışık Türk tatlısı, çay-kahve ve limitli meşrubat. Kişi başı 30 milyon TL. Telefon numarası 0242 238 54 54. 
Adonis Hotel 8 mönüsü var. Ama her mönü 10 çeşit iftariyelik ile başlıyor. Ardından sebze çorbası kıymalı tarhana, şehriyeli tavuk, mercimek ve mantar çorbası gibi seçenekler diğer mönülerde mevcut , çoban salata, ana yemek islim kebap, piliç Topkapı, karnıyarık, yanında şehriyeli pilav olan pastırmalı kuru fasulye, yufka kebap , fıstıklı güllaç karışık baklava, kazandibi, tahinli kabak tatlısı diğer mönülerden , 1 meşrubat, limitsiz su ve çay. Kişi başı 13.50 milyon TL. Telefon numarası 0242 316 44 44. 



</TEXT>
</DOC>
