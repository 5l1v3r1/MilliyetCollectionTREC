<DOC>
<DOCNO> 367115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sontur20.html </URL>
<DATE> 2005/08/04/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Bahçesaray'da 2 ev ile 1 bakkal yandı 23 yaralı 
</HEADLINE>
<TEXT>

     Van’ın Bahçesaray İlçesi’nde çıkan yangında, 2 ev ile bir bakkal dükkanı tamamen yandı. Soğutma çalışması sırasında bir evin çökmesi sonucu 14’ü ağır, 23 kişi yaralandı. 
     AA muhabirinin edindiği bilgiye göre, ilçeye 10 kilometre uzaktaki Çatbayır Köyü’nde Beşir Ok’a ait bakkal dükkanında yangın çıktı. 
     Nedeni henüz belirlenemeyen yangın, Ok ile Osman Sezer’in oturduğu bakkalın yanındaki evlere de sıçradı. 
     Kısa sürede yayılan yangına, Bahçesaray Belediyesi ile Jandarma Komutanlığı ekipleri müdahale etti. 
     İtfaiye ekipleri ile güvenlik güçleri ve vatandaşların 3 saat süren çalışması sonucu kontrol altına alınan yangında, can kaybı olmazken evlerde hasar oluştu. 
     
     SOĞUTMA ÇALIŞMASI SIRASINDA EV ÇÖKTÜ 
     Bu arada, yangını kontrol altına alan itfaiye ekipleri ile vatandaşların Beşir Ok’a ait evde yaptığı soğutma çalışması sırasında, aşırı yüklenmeden dolayı evde çökme oldu. 
     Evin damında bulunan Selman Gül, Hakan Bumin, Muhammet ve Mehmet Kazım Aslanhan, Sabri Yayla, Sealahattin Cudi, Bereket, Mehmet, Fethi, Beşir ve Özal Ok, Halim Adıgüzel, Mehmet Emin Özlü, Temel Akay, Diyadin ve Müslüm Sunay, Minür Aydoğan, Aydın ve Durmaz Tektaş, İnan Yaşar, Şahin Cihan, Haşim Batun ve Kamuran Gün çevredeki vatandaşların yardımıyla göçük altından çıkarıldı. 
     Bahçesaray Devlet Hastanesi’nde tedavi altına alınan yaralılardan durumu ağır olan Hakan Bumin, Muhammet ve Mehmet Kazım Aslanhan, Bereket, Mehmet, Fethi ve Özal Ok, Mehmet Emin Özlü, Temel Akay, Diyadin ve Müslüm Sunay, Münir Aydoğan, Şahin Cihan ve Haşim Batun’un Van Devlet Hastanesi’ne sevk edildiği bildirildi. 
     Yangınla ilgili soruşturmanın sürdürülüyor. 
     
</TEXT>
</DOC>
