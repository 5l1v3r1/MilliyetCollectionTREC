<DOC>
<DOCNO> 387534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/spor/spo09.html </URL>
<DATE> 2005/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Renklilig 
</HEADLINE>
<TEXT>
geldi 

Takımlar henüz tam anlamıyla hazır olmasa da Basketbol Ligi'nde ilk hafta maçlarında alınan sonuçlar 2005 - 2006 sezonunun geçmiş yıllara oranla çok daha zevkli geçeceğini gösterdi 

BASKEBOLİK GÖKHAN TÜRE 


Milli Takım'ın Avrupa Şampiyonası'ndaki başarısızlığının olumsuz etkilerine rağmen Basketbol Ligi, henüz tam olarak hazır olmasa da geçen yıla oranla daha renkli bir görüntüye büründü. 
Maddi sıkıntılarla boğuşan ve bu yüzden yabancı oyuncusu bulunmayan İTÜ ve yine benzeri sıkıntılar yüzünden tek yabancıyla vaziyeti idare eden Pınar Karşıyaka dışında hemen tüm takımlar, bol yabancılı kadrolarıyla Efes ve Ülker'e "diş gösterebilecek" düzeye geldiler. Ancak Efes'in de aralarında yer aldığı birçok takım, sezon başlamış olmasına karşın lige hazır değil. Bu sonuca da ilk hafta maçlarında alınan farklı skorlardan varmak mümkün. Efes'in, kötü durumdaki Karşıyaka maçındaki kısır performansı, Beşiktaş'ın, birçok transfere rağmen ligde ve kupada aldığı kötü sonuçlar, geçen yılın flaş takımı Erdemir'in sahasında Tekel'e 27 sayı farkla kaybetmesi, Tuborg'un yine evinde Darüşşafaka'ya yenilmesi bu hazırlıksızlığı açıkça gözler önüne seriyor. 
Ancak şu da varki üç büyüklerin son yıllarda ezeli rekabete darbe vuran ortağı Galatasaray'ın Cafe Crown'un sponsorluğuyla dirilişi, bu sezon ligin en büyük artısı. Galatasaray'ın en büyük kazancı ise milli pivot Fatih Solak ve belki de ligde hiçbir takımın sahip olmadığı guard Malik Dixon. Fatih'in triple double'a yakın performansı ve Dixon'ın 31 sayılık startı, son yıllarda hep ligde kalma savaşı veren Galatasaray'ın, ezeli rekabete ve zirve yarışına lezzet katacağının ilk işaretleri... 
Genç coach Ahmet Çakı ile yine ligde ilk kez başantrenörlüğe soyunan Hakan Demir'in Darüşşafaka'sı ve Tekel'i ise cabası... Bu güzel gelişmelerin yanında tek kronik rahatsızlık ise "seyircisizlik"... 

HAFTANIN KARMASI 
Erdal Fenerbahçe 
Fatih Galatasaray 
Umut Darüşşafaka 
Videnov Tekel 
Tutku T.Telekom 

HAFTANIN KAHRAMANI 
Fatih Galatasaray 
Hem Ülkerspor'da, hem de Milli Takım'da yeterli süre alamayan 2.14'lük dev pivot Fatih Solak, sonunda aradığı ortamı Galatasaray'da buldu. Fatih, Mersin karşısında rakip uzunlara potayı karartırken, istatistiklere 15 sayı, 12 ribaund, 7 blokla damgasını vurdu, triple-double'ı az farkla kaçırdı. 

HAFTANIN TAKIMI 
Darüşşafaka 
Şampiyonluğu zorlayacak takımlar arasında gösterilen Tuborg Pilsener'e karşı hem de rakip sahada galip gelerek ilk haftanın en flaş galibiyetini aldılar. 

EN İYİ COACH 
Ahmet Çakı Darüşşafaka 
Takımda çok sayıda oyuncu değişmiş olmasına karşın yerinde transferler ve iyi bir hazırlık dönemiyle lige deplasmandaki Tuborg Pilsener galibiyetiyle başlayarak bu sene de çok can yakacağını gösterdi. 

HAFTANIN SÜRPRİZİ 
Darüşşafaka'nın, ligin iddialı ekiplerinden Tuborg Pilsener'i deplasmanda yenmesi. 

EN İYİ ALTINCI ADAM 
Polat Banvitspor 
Kuş gribi ile büyük darbe yiyen müesseseye Basketbol Ligi'nin ilk haftasında liderlik koltuğuna oturarak teselli veren Banvit'in genç yıldızı Polat da İTÜ maçında parladı. Polat, oyuna sonradan girip, 16 dakika süre almasına karşın bu sürede 13 sayı, 3 ribaund ve 1 top çalma ile üst düzey katkı yaptı. 

HAFTANIN İSTATİSTİĞİ 
Galatasaray'ın Ülkerspor'dan transfer ettiği milli pivot Fatih Solak, Mersin Büyükşehir Belediyesi karşısında 15 sayı, 12 ribaund ve 7 blokla maça damgasını vurdu. 

HAFTANIN HAKEMLERİ 
Ufuk Akyüz, Özlem Yalman, Kaan Büyükçil 
Ülkerspor - Büyük Kolej 
Ufuk Akyüz ve yardımcıları, son derece soğukkanlıydılar. Hem oyuncularla, hem de antrenörlerle olumlu bir diyalog içinde, verdikleri kararlara itiraz edildiğinde hemen açıklamasını yaparak protestoyu asgari düzeyde tuttular, yangına körükle giderek gerginliği tırmandırmadılar. Çaldıkları düdüklerin hemen hepsinde de isabetli kararlar verdiler. 

SAYI KRALLIĞI 
31 Dixon Galatasaray 
22 Oğuz Ülkerspor 
21 Videnov Tekelspor 

RİBAUND KRALLIĞI 
13 Mirsad Ülkerspor 
13 Kerem Efes Pilsen 
12 Fatih Galatasaray 

ASİST KRALLIĞI 
9 Hakan Tuborg Pilsener 
7 Tutku Türk Telekom 
7 Reese Tekelspor 

BLOK KRALLIĞI 
7 Fatih Galatasaray 
5 Semih Fenerbahçe 
4 Bell Tuborg Pilsener 

TOP ÇALMA KRALLIĞI 
5 Erdal Fenerbahçe 
5 Doğuş Fenerbahçe 
4 Onur Beykoz 

PUAN DURUMU TAKIMLAR O G M A Y P Banvit 1 1 0 101 53 2 Tekelspor 1 1 0 75 48 2 Fenerbahçe 1 1 0 94 61 2 Efes Pilsen 1 1 0 67 46 2 Türk Telekom 1 1 0 87 72 2 Ülkerspor 1 1 0 73 63 2 Galatasaray 1 1 0 85 77 2 Darüşşafaka 1 1 0 78 71 2 Tuborg Pilsener 1 0 1 71 78 1 Mersin BŞ. Bld. 1 0 1 77 85 1 Büyük Kolej 1 0 1 63 73 1 Beşiktaş 1 0 1 72 87 1 Pınar Karşıyaka 1 0 1 46 67 1 Beykoz 1 0 1 61 94 1 Erdemirspor 1 0 1 48 75 1 İ.T.U. 1 0 1 53 101 1 
TOPLU SONUÇLAR Fenerbahçe-Beykoz 94-61, Türk Telekom-Beşiktaş 87-72, Erdemirspor-Tekel 48-75, Tuborg Pilsener-Darüşşafaka 71-78, Efes Pilsen-Pınar Karşıyaka 67-46, Galatasaray-Mersin Büyükşehir Bld. 85-77, Banvit-İTÜ 101-53, Ülkerspor-Büyük Kolej 73-63 
HAFTANIN PROGRAMI İTÜ-Efes, Tekel-Ülker, Beşiktaş-Galatasaray, Darüşşafaka-Fenerbahçe, Büyük Kolej-Erdemir, Pınar Karşıyaka-Banvit, Mersin BŞ Bld.-Türk Telekom, Beykoz-Tuborg 



</TEXT>
</DOC>
