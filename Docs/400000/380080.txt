<DOC>
<DOCNO> 380080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sonyas08.html </URL>
<DATE> 2005/09/20/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Suda yürümek artık mümkün 
</HEADLINE>
<TEXT>

     Çinli bir lise öğrencisi olan Wang Wenting'in icadı ayakkabı sayesinde artık su üzerinde yürümek mümkün olacak. 
     Çin'in Chengdu kentinde yaşayan Wenting'in icadıyla İstanbul Boğazı'nı yürüyerek geçmek isteyenlerin hayalleri gerçek oluyor. Hem de yorulmadan, ıslanmadan... 
     Wenting, icadını mümkün olduğunca az enerji harcayarak su üzerinde kalabilen ördeklerden ilham alarak geliştirdiğini söylüyor. 
     
     Dört yılda bitirdi 
     Wenting'in su üzerinde yürüyüşü sağlayan ayakkabılar için farklı malzemeler denemesi ve geliştirme süreci dört yıldan uzun sürmüş. 
     180 santimetre uzunluğundaki ayakkabılar bir çift ördek yüzgecine benziyor. 
     Ayakkabılar yaklaşık 500 yuana yaklaşık 85 YTL mal oluyor. 
     Wenting, şimdiden bir firmanın kendisine ürünü daha da geliştirme ve pazarlama için teklifte bulunduğunu söylüyor. 
     
</TEXT>
</DOC>
