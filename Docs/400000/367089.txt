<DOC>
<DOCNO> 367089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sonspo41.html </URL>
<DATE> 2005/08/04/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Fenerbahçe'de Rüştü ve Anelka kadroda yok... İşte muhtemel 11... 
</HEADLINE>
<TEXT>

     Birinci Süper Futbol Ligi'nde 2005-2006 sezonunun açılış maçında yarın deplasmanda Gençlerbirliği ile karşılaşacak Fenerbahçe, Ankara'ya gitti. 
     Maç için son çalışmasını Samandıra Tesisleri'nde gerçekleştiren sarı-lacivertliler, Sabiha Gökçen Havaalanı'ndan özel uçakla başkente hareket etti. 
     Takıma yeni katılan kaleci Rüştü ve sakatlıktan yeni çıkan Anelka'nın yer almadığı maç kadrosunda, sakatlığı nedeniyle tedavisi süren Servet, kaleci Recep, genç oyuncular Gürhan, Kerim ve Can da bulunmuyor. 
     Fenerbahçe'nin 18 futbolcudan oluşan kadrosunda, Volkan, Serdar, Önder, Luciano, Deniz, Ümit, Mahmut Hanefi, Aurelio, Selçuk, Kemal, Serkan, Mehmet, Alex, Appiah, Olcan, Semih, Tuncay ve Nobre yer alıyor. 
     
     MUHTEMEL 11 

     Teknik direktör Christoph Daum'un Gençlerbirliği karşısında sahaya sürmesi beklenen muhtemel 11 şöyle 
     Volkan, Önder, Fabio, Deniz, Ümit, Serkan, Aurelio, Appiah, Alex, Tuncay, Nobre. 
     Digitürk Lig Tv'den naklen yayınlanacak karşılaşmayı hakem Erol Ersoy yönetecek. Ersoy'un yardımcıları ise Baki Tuncay Akkın ve Erhan Sönmez. 

     
</TEXT>
</DOC>
