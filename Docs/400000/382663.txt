<DOC>
<DOCNO> 382663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sontur23.html </URL>
<DATE> 2005/09/29/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Üniversite öğrencisi trafik kazasında öldü 
</HEADLINE>
<TEXT>

     Kütahya’da meydana gelen trafik kazasında, üniversite öğrencisi genç kız öldü. 
     AA muhabirinin aldığı bilgiye göre, M.B yönetimindeki 43 NU 186 plakalı otomobil, Kütahya-Afyonkarahisar karayolunun 5. kilometresinde karşıya geçmeye çalışan Dumlupınar Üniversitesi İktisat Fakültesi 1. sınıf öğrencisi Ayşegül Bahadır’a 18 çarptı. 
     Kazada ağır yaralanan ve "112 Acil Servis" ekibi tarafından Kütahya Devlet Hastanesi’ne kaldırılan genç kız, müdahaleye rağmen kurtarılamadı. 
     
     ÖZEL DERS VERİYORDU 

     Kütahya’da, bir otomobilin çarpması sonucu hayatını kaybeden Dumlupınar Üniversitesi DPÜ 1. sınıf öğrencisi genç kızın, ailesine yük olmamak için iki çocuğa ücret karşılığı ders verdiği, kazanın ders bitimi kaldığı yurda dönüşünde meydana geldiği öğrenildi. 
     AA muhabirinin aldığı bilgiye göre, ailesi Ankara’da bulunan Ayşegül Bahadır 18 , DPÜ İktisat Fakültesi’ni kazanmasının ardından, geçen hafta Kredi ve Yurtlar Kurumu Kütahya Öğrenci Yurdu’na kaydını yaptırdı. 
     Kütahya’da tanıştığı bir kırtasiyecinin önerisi üzerine iki çocuğuna ücretli ders vermeye başlayan Bahadır’ın, yurttaki arkadaşlarına, "Ailemin maddi durumu iyi ama onlara yük olmamak için hem çalışıp hem okuyacağım" dediği öğrenildi. 
     Ayşegül Bahadır’ın, Kütahya-Afyon karayolunun 5. kilometresinde yolun karşısına geçmek isterken bir otomobilin çarpması sonucu ölmesine neden olan kazanın da genç kızın ders bitimi yurda dönüşü sırasında meydana geldiği bildirildi. 
     Bu arada, Bahadır’ın, kaza yeri yakınlarındaki üst geçidi kullanmadığı öne sürüldü. 
     Kazayla ilgili soruşturmanın sürdüğü, genç kızın cenazesinin Trabzon Akçaabat İlçesi’nde toprağa verileceği bildirildi. 
     
</TEXT>
</DOC>
