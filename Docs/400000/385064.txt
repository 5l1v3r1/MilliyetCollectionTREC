<DOC>
<DOCNO> 385064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sonsiy08.html </URL>
<DATE> 2005/10/08/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
AB, eğitimde 29 kritere bakıyor 
</HEADLINE>
<TEXT>

     Suat Karabıyık 

Avrupa Birliği AB , eğitimde 29 kritere göre değerlendirme yapıyor. 
     Eğitim alanındaki çalışmalarını 13 ana başlık altında toplayan AB, değerlendirmede, öğretmenlerin yaş dağılımından öğretmen başına düşen öğrenci sayısı, ortaöğretimi tamamlayanların oranı, fen, matematik ve teknoloji bölümlerinde okuyanların oranı, eğitime yapılan harcama, yabancı dil öğrenimi ve mesleki eğitim saatlerine uzanan göstergeleri esas alıyor. 
     AB, ''Lizbon 2010 Ortak Hedefleri'' olarak bilinen eğitimdeki temel hedefleri 13 ana başlık altında toplayarak çalışma yürütüyor. 
     Bu çalışmalar, öğretmen ve formatörlerin eğitim ve öğretimlerini çağın şartlarına uygun hale getirmek, bilgi toplumu için gerekli temel becerileri geliştirmek, bilgi teknolojilerine herkesin ulaşılabilirliğini garanti altına almak, bilimsel ve teknik alanda iyileştirmelere gitmek ve bu alanlara ilgiyi artırmak, finans ve insan kaynaklarının en iyi şekilde kullanılmasını sağlamak başlıklarını taşıyor. Ana başlıklar arasında öğrenme ortamlarını herkese açmak, öğrenmeyi daha cazip hale getirmek, aktif vatandaşlığı, eşit imkanları ve sosyal uyumu desteklemek, çalışma hayatı ve bilimsel araştırmalar arasında toplumun geniş bir kesimini içine alacak şekilde bağlantılar kurmak ve olan bağlantıları kuvvetlendirmek, girişimcilik ruhunu geliştirmek, yabancı dil öğrenimi ilerletmek, ülkeler arası hareketliliği ve değişimleri artırarak, Avrupa işbirliğini güçlendirmek de bulunuyor. 
     
     ESAS ALINAN 29 KRİTER 
     AB'de eğitim alanındaki çalışmalar 29 kritere göre yapılan ölçümlerle değerlendiriliyor. Birlik üyesi ülkelerdeki eğitime ilişkin veriler, bu kriterlere göre ele alınıyor. Avrupa'daki eğitim ve öğretim sistemlerinin performans ve ilerlemesini izlemek için esas alınan 29 kriter şöyle 
     - Yüksek ve düşük emeklilik yaşlarıyla, öğretmenlerin yaş dağılımı - 0-14 ve 15-19 yaş grupları arasındaki insan sayısı ve toplam nüfusa oranı - Eğitim seviyesinde öğrencilerin eğitim personeline oranı - En azından orta öğretimi tamamlamış 22 yaşındaki kişilerin yüzdesi - Okuma yeterliği 'Seviye 1'de olan ve PISA okuma yeterlikleri ölçeğinde daha düşük seviyede olan öğrencilerin yüzdesi - PISA okuma yeterlikleri ölçeğinde, her ülke için, öğrencilerin dağılımı ve ortalama performansı - PISA matematik okuryazarlığı ölçeğinde, her ülke için, öğrencilerin dağılımı ve ortalama performansı - PISA Fen okuryazarlığı ölçeğinde, her ülke için, öğrencilerin dağılımı ve ortalama performansı - Son 4 hafta içinde 25-34, 35-54 ve 55-64 yaş gruplarında herhangi bir çeşit eğitim ya da öğretime katılmış, orta öğretimi tamamlamış yetişkinlerin oranı - Yüksek öğretimdeki tüm öğrencilere göre matematik, bilim ve teknolojiye kayıtlı öğrencilerin yüzdesi - Tüm mezunlara göre matematik, bilim ve teknoloji mezunlarının oranı - Matematik, bilim ve teknoloji alanlarından yüksek öğretim mezunlarının toplam sayısı - 20-29 yaş arası bin kişi başına, üçüncü derece eğitim matematik, bilim ve teknoloji mezunlarının sayısı - Eğitime yapılan devlet harcamalarının GSMH'ya oranı - Eğitim kurumlarına yapılan özel harcamanın GSMH'ya oranı - Sürekli eğitim merkezleri işletme harcamalarının toplam iş fiyatlarına oranı - Eğitim seviyesine göre, öğrenci başına toplam harcama - Öğrenci başına toplam harcama GSMH kişi başına 
     - Eğitim edinme seviyeleri araştırmasından 4 hafta önce eğitim ve öğretime katılan 25-64 yaş arası kişilerin yüzdesi - Çalışılan bin iş saati başına sadece kurslu işletmelerde devam eden mesleki eğitim saatleri - Çalışılan bin iş saati başına tüm işletmeler tarafından devam eden mesleki eğitimde saatler - Yaş ve eğitim seviyesine göre eğitime katılma oranları - 18-24 yaş arası sadece ilköğretimi tamamlamış ve eğitime devam etmeyen nüfusun oranı - Yabancı dil öğrenen orta öğretim öğrencilerinin dağılımı - Orta öğretimde kişi başına öğrenilen yabancı dillerin ortalaması - Socrates Erasmus, Comenius, Lingua ve Grundtvig ve Leonardo da Vinci programlarıyla öğretmen ve usta öğreticilerin iç ve dış hareketliliği - Erasmus öğrencilerinin ve Leonardo da Vinci kursiyerlerinin iç ve dış hareketliliği - Yüksek öğretime kayıtlı yabancı öğrencilerin gidilecek ülkede, milliyete göre kayıtlı tüm öğrencilere oranı - Asıl ülkesinden yabancı bir ülkede eğitim için kayıt olmuş öğrencilerin yüzdesi. 
     
</TEXT>
</DOC>
