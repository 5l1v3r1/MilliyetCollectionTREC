<DOC>
<DOCNO> 399321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sonsiy11.html </URL>
<DATE> 2005/11/30/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Tan, Gül'ün yargı konusundaki sözlerine açıklık getirdi 
</HEADLINE>
<TEXT>

     Dışişleri Bakanlığı Sözcüsü Namık Tan, Dışişleri Bakanı ve Başbakan Yardımcısı Abdullah Gül’ün Financial Times’a verdiği demeçteki yargı konusundaki sözlerine açıklık getirdi. 
     Tan, haftalık basın toplantısında yaptığı açıklamada, yanlış anlaşılmaların önüne geçmek amacıyla Gül’ün söz konusu demeçte yargı konusunda sarf ettiği sözlere açıklık getirmek istediğini belirterek, şunları kaydetti 
     "Sayın bakanımız yargı hususundaki ifadelerini yargı sistemimiz ve teamül gereği yargıçlarımızın daha tedbirli davrandıkları anlamında ifade etmişlerdir. Bu teknik bir nitelemedir. Herhangi bir ideolojik yanı yoktur. Reform çalışmalarını adalet camiasıyla birlikte yürütmüşüzdür. Bu sürece en büyük destek verenlerden biri de yargı camiasıdır. Sayın bakanımızın yargı camiası ve adalet kurumunu ilgilendiren sözleri bu çerçevede yorumlanmalı ve anlaşılmalıdır. 
     Tabiatıyla yargıya saygımız ve güvenimiz tamdır." 
     
</TEXT>
</DOC>
