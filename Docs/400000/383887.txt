<DOC>
<DOCNO> 383887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/soneko43.html </URL>
<DATE> 2005/10/04/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Ereğli halkı, ERDEMİR'in satışını televizyondan izledi 
</HEADLINE>
<TEXT>

     Sertan AYDEMİR DHA 

EREĞLİ Demir ve Çelik Fabrikası'nın ERDEMİR özelleştirilmesine ilişkin ihalenin televizyonlardaki canlı yayını sırasında Ereğli'de adeta hayat durdu. Ereğlililer, ihaleyi canlı yayından takip ederken, Ereğli Belediye Başkanı Halil Posbıyık, ERDEMİR çok ucuza gitti. Ancak tek tesellimiz ERDEMİR'İ OYAK gibi bir kurumun almasıdır'' dedi. 
     Zonguldak'ın Ereğli İlçesi'nde kurulu bulunan ERDEMİR'in yüzde 46.12'lik bölümünün özelleştirilmesine ilişkin ihalede en yüksek teklif 2 milyar 770 milyon dolar ile OYAK'tan geldi. Ereğlililer, Özelleştirme İdaresi Başkan Yardımcısı Hasan Köktaş'ın Komisyon Başkanlığı'nda gerçekleştirilen ve televizyonlardan canlı olarak yayınlanan nihai pazarlık görüşmelerine kilitlendi. İlçede, yayın sırasında sokaklar boşaldı. Halk, ev ve işyeleriyle, kahvelerde canlı yayını takip etti. İhaleyi, Ereğli Belediye Başkanı Anatavan Partili Halil Posbıyık, Belediye Meclis Üyeleri, Bozhane Cafe'de, ERDEMİR'den emekli olanlar ve vatandaşlarla birlikte izledi. 
     İhaleyi OYAK'ın 2 milyar 770 milyon dolara almasının ardından açıklama yapan Ereğli Belediye Başkanı Halil Posbıypık, ERDEMİR, kelepir fiyata satıldı. 9 şirketi, İSDEMİR'i, limanları ve sosyal tesislerlerle birlikte ERDEMİR'in bugünkü değeri 16-17 milyar dolardır. Ancak tek tesellimiz fabrikayı OYAK gibi bir kurumun almasıdır. Bundan sonra Ereğli halkı olarak beklentimiz OYAK'ın üretimi artırması, yeni istihdam sahaları açması, bölgedeki yeteri kadar gelişmeyen yan sanayiyi geliştirmesi, bölgede yapılan sosyal, kültürel aktivitelere destek vermesi, halk ile bütünleşmesidir'' dedi. 
     
</TEXT>
</DOC>
