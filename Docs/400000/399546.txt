<DOC>
<DOCNO> 399546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/yazar/uras.html </URL>
<DATE> 2005/12/01/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Vergide yabancı 'memnun olsun' ...Yerli ne olursa olsun 
</HEADLINE>
<TEXT>


Başbakanımız, "kurumlar vergisi yükünün Türk şirketler için yüzde 44'ten yüzde 34'e, yabancılar için yüzde 37'den yüzde 28'e indirildiğini açıkladı." 
Gelir vergisinde ise, "en yüksek gelir grubundakiler için uygulanan yüzde 40 vergi oranının yüzde 35'e çekildiğini müjdeledi." 
Başbakanımız bu indirimlerden yabancıların mutlu olacaklarını, Türkiye'ye daha çok yabancı sermayenin geleceğini söylüyor. 
Hükümetin bu icraatından yabancıların mutlu olacağının işareti IMF ve Dünya Bankası'ndan geldi. İstihdam üzerindeki vergi yükünün azaltılmasına kıyamet koparan IMF temsilcileri seslerini çıkarmadı. Dünya Bankası temsilcisi hükümeti alkışladı. 
Yabancılar memnun... Daha başka kimler memnun Yatırım yapmadan iş, para kazanan bin büyük şirket ile büyük gelir sahibi 3 bin vatandaşımız memnun. 

'Çok kazananlar' memnun 
Nereden çıktı bu Odalar Birliği Başkanı söylüyor. Diyor ki, "Türkiye'de 625 bin şirket kurumlar vergisi öder. Verginin yüzde 80'ini sadece bin şirket öder. Başbakanımız, Odalar Birliği Başkanı'nı destekliyor. Diyor ki, "2004 yılında şirketlerin ödediği verginin yüzde 58'ini sadece 100 mükellef beyan etmiştir. Bunların da 19'u kamu iktisadi kuruluşudur." 
Odalar Birliği Başkanı açıklamayı sürdürüyor "Gelir vergisi beyannamesi veren 1 milyon 780 bin kişidir ama verginin yüzde 60'ını 3 bin kişi öder." 
Demek ki hükümet, sadece bin yerli ve yabancı şirketi ve de 3 bin üst gelir grubundaki vatandaşı mutlu etmeye çalışıyor. 
İyi de... Halkımızın durumu ne olacak Bu bin şirket ve 3 bin üst gelir grubundaki vatandaşımızın ödemeyeceği vergiyi kim ödeyecek Halkımız "dolaylı vergi" diye adlandırılan KDV ve ÖTV ile ödeyecek. Maydanoz, tüpgaz alırken, dolmuşa binerken yabancı ve yerli şirketleri ve üst gelir grubundaki gelir vergisi mükelleflerini memnun etmenin mutluluğunu yaşayacak 
İyi de, acaba bu vergi indiriminden yatırımcılar, memurlar, işçiler de yararlanabilecek mi 

Yatırımcı, ücretli üzgün 
Hayır... Bu vergi indirimi, yatırım yapmayan yabancı ve yerli şirketlere indirim sağlıyor. Memurların, işçilerin vergileri değişmiyor. 
1 Yabancı ve yerli şirketler yatırım yapınca, yatırımın yüzde 40'ı oranında "yatırım indirimi" adı verilen bir vergi teşvikinden yararlanırdı. Bundan sonra bu teşvik yok. Yatırım yapan da yapmayan da bir... Vergi konularında her zaman akıl sorduğum Sezgin Özcan, yatırım teşvikinin nasıl yok edildiğini bir örnek vererek şöyle anlatıyor "100 YTL yatırım yapmış olan yabancı veya yerli bir şirket, 100 YTL kazandığında kurumlar vergisi yüzde 30 iken 12 YTL 'Yatırım indirimi teşvikinden yararlanıyor' ve 18 YTL vergi ödüyordu. Bundan sonra kurumlar vergisi oranı yüzde 20'ye düşecek ama, yatırım yapan yapmayanla eşit duruma düşecek 100 lira kazandığında yatırım yapmayan daha az vergi öderken, o daha fazla vergi 20 YTL vergi ödeyecek." 
2 Gene Sezgin Özcan'ın hesabı ile aylık ücreti 1.500 YTL'nin altında olanların vergisi değişmeyecek. Aylık ücreti 1.500 YTL'nin üzerindekilerin vergileri artacak. 



</TEXT>
</DOC>
