<DOC>
<DOCNO> 351865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sonsiy18.html </URL>
<DATE> 2005/06/14/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Mezuniyete alınmayan türbanlı veli Arınç beni aradı, üzüntülerini söyledi 
</HEADLINE>
<TEXT>

     Atatürk Üniversitesi’nde AÜ dün oğlunun da aralarında bulunduğu öğrenciler için düzenlenen mezuniyet törenine alınmayan Sabire Karşı, "TBMM Başkanı Bülent Arınç, telefonla arayarak, üzüntümüzü paylaştığını bildirdi" dedi. 
     Sabire Karşı, AA muhabirine yaptığı açıklamada, TBMM Başkanı Arınç’ın, dün oğlu Taner Karşı’nın mezuniyet törenine alınmamasının ardından yaşadığı üzüntüyü paylaşmak amacıyla kendisini telefonla aradığını söyledi. 
     Karşı, Arınç’ın, görüşmelerinde, "İnşallah bundan sonra böyle bir olay olmaz. Seni içeri almayanlar utansın. Acınızı paylaşıyoruz. Bu olay, hem şehit annesine yapılan haksızlık, hem de oğlunun başarısını görmek isteyen anneye yapılmış bir haksızlıktır" dediğini belirtti. 
     Oğlunun mezuniyet törenine alınmadığı için çok üzüldüğünü ifade eden Sabire Karşı, "Başkan Arınç’ın beni aramasının ardından biraz rahatladım" diye konuştu. 
     1996’da Hakkari’nin Yüksekova İlçesi’nde vatani görevini yaptığı 
     sırada terör örgütü üyelerince şehit edilen Hasan Karşı’nın annesi Sabire Karşı, dün AÜ’de oğlu Taner Karşı’nın mezuniyet törenine türbanlı olduğu gerekçesiyle alınmamıştı. 
     
</TEXT>
</DOC>
