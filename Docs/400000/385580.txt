<DOC>
<DOCNO> 385580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sontur21.html </URL>
<DATE> 2005/10/10/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Raporda ürküten " " işareti 
</HEADLINE>
<TEXT>

     Tarım ve Köyişleri Bakanlığı'na bağlı İzmir Veteriner Kontrol ve Araştırma Enstitüsü Müdürlüğü'nde yapılan incelemede, Manyas'ta hindilerde toplu ölüme yol açan hastalığın Avian influenza tavuk vebası, kuş gribi olduğu belirtildi. 
     Hastalığın hastalık yapma yeteneğinin patojenitesi belirlenmesi 10 gün sonra tamamlanacak. Bu nedenle raporda H5 N'den sonra işareti kondu. İnsanlarda ölümlere yol açan, insanlar için daha büyük tehdit unsuru olarak kabul edilen kuş gribi virüsü ise H5N1. 
     
     RESMEN KABUL ETTİK 

     Tarım ve Köyişleri Bakanlığı İzmir Veteriner Kontrol ve Araştırma Enstitüsü Müdürü Necdet Akkoca, Manyas’tan gelen hindi numunelerinde "H5 tipi kuş gribi tespit ettiklerini" açıkladı. 
     Akkoca, şu bilgileri verdi 
     "Numunelerde H5 tipi denilen kuş gribi faktörü tespit ettik. Daha önceden kuş gribi önemli bir vaka olduğu için gerek Tarım Bakanlığı, gerekse biz tedbirlerimizi almıştık. Bir ay önce Türkiye’deki tavukçuluğun çok geliştiği Bandırma Bölgesi’nde bir tatbikat yapılmıştı. Manyas’tan şu anda yeni bir bildirim ve numune gelmedi. 
     Başka yerlerden de bildirim veya akım yok. Burada görevli arkadaşlarımız yalancı bildirimler dediğimiz ’şurada bir kuş ölüsü gördük’, ’burada bir tavuk ölüsü var’ vakalarının dahi üzerinde duruyorlar. Kuş gribinin her türlüsünü değerlendirmeye alıyoruz. 
     Enstitümüzün dış enfeksiyon imkanlarını artırdık. Çok paniğe gerek olmadığı kanaatindeyiz. Mahalli idare de olayın ortaya çıktığı bölgede her türlü tedbiri aldı. Bakanlığımız da aldı. Özenle takip ediyoruz." Akkoca, Balıkesir’in Manyas İlçesi’nden "kuş gribi" iddiasıyla 5 Ekim Çarşamba günü kendilerine 3 canlı, 3 de ölü hindi gönderildiğini, bunlardan 2 canlı hindinin yolda gelirken yaşamını yitirdiğini, kendilerinin 5 ölü, 1 canlı hindi üzerinde hızla testler gerçekleştirdikleri belirtti. 
     İlk sonuçların "pozitif" görülmesi üzerine farklı testler ve analizler uyguladıklarını kaydeden uzman veteriner hekim Akkoca, sonuçları 7 Ekim Cuma günü Bakanlığa ilettiklerini söyledi. 
     
     ETLER SAKINCALI DEĞİL 

     Kuş gribinin "insanlara direkt temasla bulaştığını, piyasada satılan etlerin yenmesinde bir sakınca bulunmadığını" dile getiren Akkoca, piyasada satılan etlerin de kontrolünün Tarım ve Köyişleri Bakanlığı’nca sürekli yapıldığını, halkın paniğe sürüklenmemesi uyarısında bulunarak, vatandaşların etleri pişirmesi durumunda bu virüsün etkin olamayacağını söyledi. Akkoca, sözlerine şöyle devam etti 
     "Bu tür vakalar, göçmen kuşların nakliyle oluşuyor. Ancak, bunu sadece kuşlara mal etmek doğru değil. Araçlar, insanlar, tavuklar, uçaklar, bu tür virüsleri taşıyabilirler. Türkiye’nin kuş yolu üzerinde olması tabii ki bir dezavantajdır. Enstitümüz, Bölge Enstitüsü konumundadır. Aynı zamanda İngiltere’deki AB referans Laboratuvarı ile ortak çalışma yürütüyor. Elimizdeki numunelerden bir kısmını İngiltere’deki Uluslararası Laboratuvar’a göndereceğiz. Testin teyidini ve daha ileri çalışma yapacaklar. Dünyadaki diğer bölgelerdeki vakalarla karşılaştıracaklar. Biz kuş gribini burada tespit ettik. En kısa sürede de bildirimde bulunarak çeşitli önlemlerin alınmasına katkı koyduk. Son olarak Kazakistan, Rusya ve Romanya, kuş gribi bildiriminde bulundu. Bakanlık ve Enstitü olarak biz bunları yakından takip ediyoruz." 
     
     H5, ZONA KARAKTERLİ 

     Akkoca, erken teşhisi sağladıklarını bildirerek, H5 tipi virüsün zona karakterli olduğunu, insanlara, hayvanlara yaptığından daha az zarar verebileceğini söyledi. 
     Virüsün 15’in üzerinde değişik alt varyantları bulunduğunu kaydeden Akçakoca, "Bu tip, özellikle tavuklarda görülen tipi, öldürücülüğü konusunda hayli patojen olduğunu düşünüyoruz. Öldürücülük testlerine devam ediyoruz" dedi. 

     
</TEXT>
</DOC>
