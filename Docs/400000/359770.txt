<DOC>
<DOCNO> 359770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/spor/bbas.html </URL>
<DATE> 2005/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'ın dişine göre 
</HEADLINE>
<TEXT>


ULEB Kupası'nda ülkemizi temsil eden tek takım olan Beşiktaş, C Grubu'nda Etosa Alicante, Charleroi, Unics Kazan, FMP Zeleznik ve Queluz Sintra ile eşleşti. Siyah - Beyazlılar ilk maçını 8 Kasım'da Zeleznik ile deplasmanda oynayacak 


Basketbolda Beşiktaş'ın da yer alacağı ULEB Kupası'nda 2005 - 2006 sezonu grup maçlarının kuraları çekildi. Türkiye'den sadece Beşiktaş'ın katılacağı ULEB Kupası'nda kura çekimi dün Çek Cumhuriyeti'nin başkenti Prag'da yapıldı. 
Siyah - Beyazlılar C Grubu'nda İspanya'nın Etosa Alicante, Belçika'nın Charleroi, Rusya'nın Unics Kazan, Sırbistan - Karadağ'ın BC FMP Zeleznik ve Portekiz'in Queluz Sintra ekipleriyle eşleşti. Beşiktaş ilk maçını BC FMP Zeleznik ile 8 Kasım'da deplasmanda oynayacak. 
15 ülkeden toplam 24 takımın katıldığı kupada 4 grupta 6'şar takım yer alacak. Grup karşılaşmaları 8 Kasım 2005 - 17 Ocak 2006 tarihleri arasında oynanacak. Gruplarında ilk 4 sırayı alan toplam 16 ekip bir üst tura yükselecek. Bundan sonraki turlar 2 maç üzerinden oynanacak. Sekizli eleme turu karşılaşmaları 31 Ocak ile 7 Şubat'ta, çeyrek final maçları 28 Şubat ve 7 Mart'ta, yarı final mücadeleleri ise 21 ve 28 Mart'ta oynanacak. Kupada finale kalan takımlar 11 Nisan'da Belçika'nın Charleroi kentinde şampiyonluk için karşılaşacak. 

A GRUBU 
A. Estudiantes İspanya 
BK Ventspils Letonya 
L. Academic Bulgaristan 
Alba Berlin Almanya 
Aris Yunanistan 
Bree Belçika 

B GRUBU 
Hemofarm Yugoslavya 
Panionios Yunanistan 
Anwil Polonya 
Reggio Emilia İtalya 
Adecco Asvel Fransa 
Demon Astronauts Hollanda 

C GURUBU 
BEŞİKTAŞ Türkiye 
Etosa Alicante İspanya 
Charleroi Belçika 
Unics Kazan Rusya 
FMP Zeleznik Sırbistan 
Queluz Sintra Portekiz 

D GRUBU 
Virtus Roma İtalya 
Hapoel Migdal İsrail 
Kızılyıldız Sırbistan 
Le Mans Fransa 
Opel Skyliners Almanya 
Dinamo Moskova Rusya 

Bayanlar galip 

Çek Cumhuriyeti'nin Brno kentinde düzenlenen 4. Avrupa Ümit Bayanlar Basketbol Şampiyonası'nda Türkiye, klasman grubundaki son maçında Finlandiya'yı 82-54 yendi. Rusya'da mücadele eden erkek ümit takımımız ise Sırbistan - Karadağ'a 78-52 mağlup oldu. 

Haydi hayırlısı 

Avrupa Ligi'nde yeni sezon kuraları bugün Prag'da çekilecek. Kupada mücadele edecek takımlarımızdan Efes Pilsen ikinci, Ülkerspor da üçüncü torbada yer alacak 


Basketbol Avrupa Ligi'nde mücadele edecek Efes Pilsen ve Ülkerspor'un 2005 -2006 sezonunda 1.tur grup maçlarındaki rakipleri bugün belli olacak. 

Saat 12.00'de 
Prag'da TSİ 12.00'de yapılacak ve 24 takımın, geçen yıl sergiledikleri performansa göre 8 ayrı düzeyde derecelendirildiği kura çekimine Efes Pilsen ikinci, Ülkerspor da üçüncü torbadan girecek. Avrupa Ligi, yeni sezonda sekizer takımlı üç grupta oynanacak. 

1. TORBA 
Maccabi Tel Aviv İsrail 
Tau Ceramica İspanya 
Panathinaikos Yunanistan 

2. TORBA 
CSKA Moskova Rusya 
Efes Pilsen Türkiye 
Benetton Treviso İtalya 

3. TORBA 
Armani Milano İtalya 
Ülkerspor Türkiye 
AEK Yunanistan 

4. TORBA 
Climamio İtalya 
Montepaschi Siena İtalya 
Winterthur Barcelona İsp 

5. TORBA 
Real Madrid İspanya 
Cibona Zagreb Hırv. 
Zalgiris Kaunas Litvanya 

6. TORBA 
Prokom Polonya 
Unicaja Malaga İspanya 
Union Olimpija Slovenya 

7. TORBA 
Olympiakos Yunanistan 
GHP Bamberg Almanya 
Pau Orthez Fransa 

8. TORBA 
Partizan Sırbistan 
Strasbourg Fransa 
Lietuvos Rytas Litvanya 


</TEXT>
</DOC>
