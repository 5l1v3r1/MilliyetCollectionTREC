<DOC>
<DOCNO> 352327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sontur20.html </URL>
<DATE> 2005/06/15/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Adana'daki gerginliğe polis müdahalesi 
</HEADLINE>
<TEXT>

     Fatih KARAÇALI ADANA, DHA 

ADANA’da teröristbaşı Abdullah Öcalan’ın yeniden yargılanması talebinde bulunan ve basın açıklaması yapan DEHAP’lılar, uyarılara rağmen dağılmayınca polis müdahale etti. Türk Bayrağı açan bir grupla da sözlü olarak tartışan DEHAP’lılar ile polis arasında arbede çıkarken 2’i kadın 3 kişi de baygınlık geçirdi. 
     Kendilerini Demokratik Özgür Kadın Hareketi’ olarak tanıtan, aralarında kadınların da bulunduğu 60 kişilik DEHAP’lı grup, basın açıklaması yapmak üzere, Selam, selam, İmralı'ya selam’ sloganı atarak İnönü Parkı’na geldi. 
     Teröristbaşı Abdullah Öcalan’ın yeniden yargılanması konusunda açıklama yapacağı duyurulan grubun bulunduğu bölgeye gelen ve yeğeninin Güneydoğu'da terör mücadelesinde şehit düştüğünü söyleyen Ahmet Çelik, Türk Bayrağı açtı. DEHAP’lıların Öcalan lehine slogan atmayı sürdürmesi üzerine, Ahmet Çelik’e yoldan geçen yaklaşık 15 kişi de destek oldu. Bu grup da, Apo’nun p....’ diye slogan attı. Gruplar birbirlerine yuhalarken çağrılan Çevik Kuvvet Şubesi’ne bağlı polislerin önleminin ardından DEHAP’lılar açıklamalarını yaptı. 
     Basın açıklaması ardından polisin dağılmalarını istediği DEHAP’lılar dağılmayarak Öcalan lehine slogan atmaya devam etti. Bunun üzerine Güvenlik Şube Müdürü Ali Gezer, DEHAP üyelerinin dağıtılmasını istedi. Çevik Kuvvet polisi tarafından parktan çıkartılan göstericiler, Cemal Gürsel Caddesi’ne doğru koşarak dağılırken, buldukları taşları polise attı. Cadde boyunca kavalamaca başlarken grup DEHAP binasına girdi. Binanın teras katı ile pencerelerden sarkan partililer, çevrede güvenlik önlemi alan polise taş ve cam parçası attı. Bir süre sonra partililer taş atmaktan vazgeçti. 
     Arbede sırasında baygınlık geçiren 2’si kadın 3 kişi Adana Devlet Hastanesi’ne götürüldü. 
     
</TEXT>
</DOC>
