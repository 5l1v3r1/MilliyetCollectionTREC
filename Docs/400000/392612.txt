<DOC>
<DOCNO> 392612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sontur15.html </URL>
<DATE> 2005/11/06/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Para vermeyen öğrencinin 2 parmağını kestiler... 
</HEADLINE>
<TEXT>

     Bursa'nın merkez Yıldırım İlçesi'nde 3 kişinin, kendilerine para vermeyen bir ilköğretim okulu öğrencisinin 2 parmağını kestikleri bildirildi. Alınan bilgiye göre, Yavuz Selim Mahallesi'ndeki evinden gezmek için çıkan Yavuz Selim İlköğretim Okulu 8. sınıf öğrencisi Sezer Belgi'yi 14 Erenler Camii'nin önünde durduran kimliği belirlenemeyen 3 kişi, para istedi. 
     Parası olmadığını söyleyen Belgi'nin sol elinin 2 parmağını kesen zanlılar, olay yerinden kaçtı. 
     Yüksek İhtisas Hastanesi'ne kaldırılan Belgi'nin 2 parmağının yüzde 80 oranında kesildiği belirlendi. 
     Belgi, burada yapılan ilk müdahalenin ardından Uludağ Üniversitesi UÜ Tıp Fakültesi Hastanesi'ne sevk edildi. 
     Olayın ardından kaçan zanlıların yakalanması için çalışma başlatıldığı bildirildi. 
     
</TEXT>
</DOC>
