<DOC>
<DOCNO> 362960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/spor/spo22.html </URL>
<DATE> 2005/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyon evinde uçacak 
</HEADLINE>
<TEXT>



Formula 1 Dünya Şampiyonası'nda Almanya Grand Prix'si bu hafta sonu yapılacak. Hockenheim Pisti'ndeki dev yarışın doğal favorisi genel klasmanda lider durumda bulunan sezonun flaş ismi Fernando Alonso... Renault'nun İspanyol pilotunu en zorlayacak sürücü olarak ise Kimi Raikkonen gösteriliyor. Şayet Magny Cours ve Silverstone'da sıralama turlarındaki motor problemi nedeniyle 10 sıra ceza alan McLaren'in Finli pilotu normal şartlar altında başlasaydı bu iki yarıştan da zaferle ayrılabilirdi. 
Ancak Hockenheim'daki yarışın hiç şüphesiz Michael Schumacher açısından anlamı büyük. Hayal kırıklıklarıyla dolu bir yıl geçiren Ferrari sürücüsü evinde koşulacak bu Grand Prix'de birinci olmayı hedefliyor. H l şampiyonluk şansı olduğunu düşünen Schumi'nin, bu amacını gerçekleştirebilmek için Hockenheim'da damalı bayrağı gören ilk pilot olmaktan başka çaresi yok. 


</TEXT>
</DOC>
