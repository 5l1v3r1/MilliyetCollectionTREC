<DOC>
<DOCNO> 381621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sonspo05.html </URL>
<DATE> 2005/09/26/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Çalımbay İstifa etmeyi düşünmüyorum... 
</HEADLINE>
<TEXT>

     Yıldırım Demirören’in 'Kellesini vermeyeceğiz' dediği Rıza Çalımbay, Ankaraspor yenilgisinin ardından görevini bırakmayacağını açıkladı. 
     
     Böyle olmamalıydı’ 
     Beşiktaş Teknik Direktörü Rıza Çalımbay, 2-0’lık yenilgiyle son bulan Ankaraspor maçı sonrası adeta yıkılmıştı. Çok üzgün bir şekilde basın toplantısına katılan Atom Karınca, sözlerine, spor kamuoyunun merakla beklediği bir sorunun yanıtıyla başladı Şu anda görevi bırakma gibi bir düşüncem yok.'' Ardından karşılaşmanın değerlendirmesine geçen genç çalıştırıcı, oyuncularına sitem etti Böyle olmaması gerekirdi. Çok büyük üzüntü içindeyiz...'' 
     
     Hiç yakışmadı...’ 
     Bu maç, bizim için bir telafi maçıydı. Bu maç, oyuncular ve camia için kötü gidişe dur’ maçıydı. Ancak hafta boyunca yaptığımız konuşmalar ve çalışmalar maalesef soyunma odasında kaldı. Sahada futbol adına hiç bir şey veremedik. Takımımı gerçekten de tanıyamadım. Bize yakışmayan bir futbol ve bize yakışmayan bir skor bu. Fakat şimdi yapacak bir şey yok. Hepimizin tamamen Malmö maçına yönelmemiz gerekiyor. Çünkü artık çok kısa bir süre kaldı.'' 
     
     Arada karar veririz’ 
     Malmö ile yapacağımız karşılaşma, sadece Beşiktaş değil, Türk Futbolu için de büyük önem taşıyor. Şu an benim ve ekibimdeki diğer arkadaşlarımın görevi bırakmak gibi bir niyetimiz yok. Sadece ve sadece UEFA Kupası’ndaki rövanş maçını düşünüyoruz. Ondan sonra sahamızda Samsunspor ile karşılaşacağız. Bu mücadelenin ardından da 15 günlük bir araya gireceğiz. Biz de bu süreçte oturacak, tartışacak ve ne yapacağımıza karar vereceğiz.'' 
     
     Aybaba Rıza kalmalı 
     Çalımbay'ın soyunma odasında ise sert çıktığı, Hiç birinizi tanıyamadım. Ancak bunun muhasebesini şimdi değil, Malmö maçından sonra yapacağız'' diyerek talebelerine gözdağı verdiği öğrenildi. Bu arada Ankaraspor Teknik Direktörü Samet Aybaba da meslektaşını destekledi Rıza benim kardeşim. Beşiktaş ona sahip çıkmalı ve yollarını ayırmamalı. Belki bu sezon boşa gider, ama sonuçta gelecek kurtulur.'' 
     
     İstanbul’a takımla dönmedi 
     Eşi Leyla ve kızları Ayça ile Tuğçe de Rıza hocaya destek için Ankaraspor maçında tribündeydi. Karşılaşma öncesi kızlarının kazanması için dua ettiği Çalımbay, mücadelenin bitiminde de İstanbul’a takımla değil, ailesiyle birlikte karayoluyla döndü. Atom Karınca’nın bu tavrı, ilginç yorumların yapılmasına neden oldu. 
     
</TEXT>
</DOC>
