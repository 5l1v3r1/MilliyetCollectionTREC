<DOC>
<DOCNO> 354489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur25.html </URL>
<DATE> 2005/06/22/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Çocuğuna mama pişirmek isterken, hastaneyi yaktı 
</HEADLINE>
<TEXT>

     Kayseri Devlet Hastanesi mutfağında bir hasta yakınının pişirdiği mamanın taşması sonucu çıkan yangın, büyümeden söndürüldü. 
     Bir hasta yakını, çocuğu için Çocuk Servisi’ndeki mutfakta mama pişirmek istedi. Hasta yakınının ocakta unuttuğu mamanın taşması sonucu yangın çıktı. 
     Hastane çalışanlarının müdahalesiyle söndürülen yangında hortumu alev alan LPG tüpü dışarı çıkarıldı. Çocuk servisinde tedavi gören çocuklar, dumandan etkilenmemeleri için geçici olarak başka servislere taşındı. 
     Çocuklar, odaların temizlenmesinin ardından tekrar yataklarına yerleştirildi. 
     Hastane Başhekimi Dr. İsmail Tamer, AA muhabirine yaptığı açıklamada, büyümesi halinde büyük bir tehlikeye yol açabilecek yangının küçük çaplı olmasına sevindiklerini belirterek, bir daha benzer olayların yaşanmaması için gerekli önlemleri alacaklarını ifade etti. 
     
</TEXT>
</DOC>
