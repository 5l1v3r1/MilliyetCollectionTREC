<DOC>
<DOCNO> 392648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/guncel/axgun01.html </URL>
<DATE> 2005/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekile saldırıdan bir aşiret çıktı 
</HEADLINE>
<TEXT>


Saldırıya uğrayan Mardin Milletvekili Bölünmez, saldırganın babası için, "Belediyede hırsızlık yaptı. Bu çocuk, babasının çaldığı paralar bittiğinde buna yeltenmiştir" dedi 

ANKARA Milliyet 

Mardin Bağımsız Milletvekili Süleyman Bölünmez'in önceki gece sinemada uğradığı silahlı saldırıda yaralanmasının ardından, siyaset - aşiret ekseninde "Kurtlar Vadisi" dizisinin senaryosunu aratmayan hesaplaşmalar ortaya çıktı. 
Güven Hastanesi'nde tedavi gören Bölünmez basın toplantısı düzenledi. Filme ara verildiğinde, arkadan kendisine nefretle bakan saldırgan Mehmet Tutaşı'nı fark ettiğini söyleyen Bölünmez, olayı şöyle anlattı 'Bir şey mi oldu ' diye sorduğumda, aynen 'Önüne dön, salonu terk et' dedi. Yanında annesini görünce tanıdım elimde büyüttüğüm, ekmeğimi yiyen, evimde yatıp kalkan çocuktu. Annesine 'Serpil' diye seslenince, 'Anneme böyle diyemezsin' deyip kız kardeşinin arkasından silaha mermi sürdü. Bana ateş edince uzaklaşmaya çalıştım, büfe tezg hının arkasına saklandım." 
Bölünmez, 2 dönem Mardin Belediye Başkanlığı yapan Tutaşı'nı son seçimde desteklemeyince tehdit edildiğini öne sürdü. 

Sevgili evinde çiğköfte 
Bölünmez, "Tutaşı, belediyede en büyük hırsızlığı yapmıştır. Kıbrıs'ta okuyan çocuğunun hizmetini iki belediye işçisi görmüştür. Sevgilisinin evinde yediğim çiğköfteyi bile belediye işçisi yapardı" iddiasında bulundu. Tutaşı ailesiyle anlaşmazlık yaşayan ortaklarının 5 kişi tarafından 10 silahla öldürüldüğünü, bu aileden biriyle uygunsuz ilişki yaşayan bir kişinin uzuvlarının kesilerek katledildiğini savunan Bölünmez, kendi şoförünün de sakat bırakıldığını savundu. Bölünmez, "Bu aşiretin hegemonyasını yıktım. Bu çocuk, babasının çaldığı paralar bittiğinde buna yeltendi. Ben o çocuğu da hapiste çürütmem, bana yakışmaz" diye konuştu. 
Abdülkadir Tutaşı ise, "Milletvekilliğinde onu destekledim, ama bana rakip çıkardı, 2 milyon dolar harcadı. Sandık başında kavga ettik" dedi. Tutaşı, "Salonda oğluma küfretmiş" diye konuştu. 



</TEXT>
</DOC>
