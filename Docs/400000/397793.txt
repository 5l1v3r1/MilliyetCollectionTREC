<DOC>
<DOCNO> 397793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/guncel/gun04.html </URL>
<DATE> 2005/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Jandarma Veysel elemanımız 
</HEADLINE>
<TEXT>


9 Kasım'daki saldırının faili olduğu iddiasıyla tutuklanan Veysel Ateş'in 'haber elemanı' olarak görev yaptığı bildirildi 

GÖKÇER TAHİNCİOĞLU Ankara 

Hakk ri'nin Şemdinli ilçesinde Umut Kitabevi ve PKK üyeliğinden hükümlü sahibi Seferi Yılmaz'a yönelik düzenlendiği iddia edilen bombalı saldırıya ilişkin soruşturma, bölgedeki çete suçlarına bakmakla yetkili olan Van Başsavcılığı'nca sürdürülüyor. Saldırıdan sonra yakalanan Ateş, binmeye çalıştığı 30 AK 933 plakalı jandarma aracında bulunan astsubaylar Özcan İloğlu ve Ali Kaya ile aynı araçta keşif yapılırken kalabalığa ateş açtığı için tutuklanan Uzman Çavuş Tanju Çavuş hakkındaki soruşturma dosyası, çarpıcı bilgiler içeriyor. 

Jandarma sahiplenmiş 
Şemdinli Savcılığı'nın, salı günü, Van'a gönderdiği dosyada, Hakk ri İl Jandarma Komutanlığı'nın olayla ilgili cevabi yazıları da yer aldı. Tutuklanmamaları tartışma yaratan iki astsubayın PKK soruşturması için Şemdinli'de görevlendirildiği, silahların da görev kapsamında verildiğini bildiren jandarmanın, Ateş'i de sahiplendiği anlaşıldı. 
İfadesinde "Askeriyeye çalışıyorum" diyen PKK itirafçısı Ateş için jandarma da "Bizim elemanımız" ifadesini kullandı. Jandarma'dan savcılığa giden yazıda Ateş'in komutanlıkta "haber elemanı" olarak resmi kaydının bulunduğu belirtildi. 

YILMAZ'IN DURUMU 

PKK üyeliğinden 15 yıl cezaevinde kalan ve Şemdinli'de kitabevi açan Yılmaz hakkında, Van, Hakk ri ve Şemdinli savcılıklarında açılmış yeni bir soruşturma bulunmadığı da öğrenildi. Astsubayların, "Hakkında istihbari çalışma yapıyorduk" dedikleri Yılmaz'ın işyerinin krokisi ve fotoğrafları jandarmaya kayıtlı araçta çıkmıştı. Hakk ri Valiliği'nden alınan Erdoğan Gürbüz de Yılmaz'la PKK'nın ilişkisini ima ederek, "telefon dinleme kaydı" bulunduğunu söylemişti. Bomba imal ederken patlamaya neden olmakla da suçlanan Yılmaz hakkında yetkili hiçbir savcılıkça saldırıdan önce ve sonra soruşturma açılmamış olması, jandarmanın savcılıkları bilgilendirmeksizin "istihbari çalışma" yürüttüğü, sadece "suçu önleyici dinleme yetkisi" kapsamında mahkemeden genel bir telefon dinleme izni alınmış olabileceği yorumlarına neden oldu. 



</TEXT>
</DOC>
