<DOC>
<DOCNO> 394906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sontur43.html </URL>
<DATE> 2005/11/14/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Cinayet işledi, cesedi emniyete getirdi 
</HEADLINE>
<TEXT>

     Aralarında alacak-verecek konusunda anlaşmazlık bulunduğunu iddia eden bir kişi, söz konusu kişiyi öldürdükten sonra cesetle birlikte polise teslim oldu. 
     AA muhabirinin aldığı bilgiye göre, müteahhitlik yapan Bülent L, aralarında alacak-verecek konusunda anlaşmazlık bulunan Niyazi Ö’yü silahla öldürdü. 
     Niyazi Ö’nün cesedini arabasıyla birlikte Ankara Emniyet Müdürlüğü’ne getiren Bülent L. Cinayet Büro Amirliği’ne teslim oldu. Bülent L, cinayette kullandığı silahı da polise teslim etti. 
     Teslim olurken Cinayet Bürosu’nda ifade veren Bülent L. Niyazi Ö’den 12.5 milyar lira para aldığını, bu kişinin tefeci olduğunu iddia ederek, kendisinden 65 milyar lira istediğini söyledi. Bülent L, Bugün Niyazi Ö. ile buluştuklarını, maktulü aracında öldürdüğünü ifade etti. 
     Olayla ilgili soruşturmanın çok yönlü sürdüğü bildirildi. 
     
</TEXT>
</DOC>
