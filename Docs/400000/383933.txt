<DOC>
<DOCNO> 383933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sonspo07.html </URL>
<DATE> 2005/10/04/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Semih Şentürk Hepsi olmazsa belki oynarım... 
</HEADLINE>
<TEXT>

     Takımda Anelka, Nobre, Zafer Biryol gibi golcülerin bulunduğunu belirten Semih, Onlara birşey olsa, Tuncay’ı tercih ederler. Hepsi yoksa, ben şans bulurum'' dedi. 
     
     İşim kolay değil’ 
     Geçen sezon sadece 8 dakika forma giyen, bu sezon Çaykur Rize maçında ilk 11’de sahaya çıkıp, galibiyet golünü atmasına rağmen, bir sonraki hafta kulübeye çekilen Semih, Fenerbahçe’de şans bulmasının çok zor olduğunu söyledi. Futbol Federasyonu’nun Tamsaha Dergisi’ne konuşan genç golcü, işinin çok zor olduğunu vurgulayıp, Anelka, Nobre ve Zafer Biryol’a birşey olsa, Tuncay’ı tercih ederler. Hepsinin sakat veya cezalı olması lazım ki, ben tam bir şans bulayım'' diye konuştu. 
     
     Nasıl olgunlaşırım’ 
     Fenerbahçe'de 7. sezonunu yaşadığını kaydeden Semih, Önümüzdeki sene 23 yaşıma gireceğim. Çok kritik bir yaş. Artık genç olmaktan çıkıyorsunuz. Potansiyelinizi gerçeğe çevirmeniz gerek. Ama bunun için de oynamak şart. Tecrübe kazanmam lazım. Ama bunlar oynarsan olur. Oynamadan nasıl olgunlaşacağım ki. Artık zaman kaybetmemem gerek. Bu sene de oynayamazsam, gelecek yıl kiralık gitmeyi veya transferi düşünüyorum. Yusuf Şimşek, Fenerbahçe’de bekçilik yap, yine de ayrılma’ dedi. Yani bu kulübün kıymeti başka ama oynamak da gerekiyor'' açıklamasını yaptı. 
     
</TEXT>
</DOC>
