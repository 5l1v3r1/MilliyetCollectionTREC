<DOC>
<DOCNO> 388281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/soneko53.html </URL>
<DATE> 2005/10/20/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
KOSGEB Genel Müdürü Gürkan "Sanayii kendi kıymetini bilmiyor" 
</HEADLINE>
<TEXT>

     Burdur Ticaret Sanayi Odası'na Sinerji Odağı açıldı. 
     Açılışa Vali Can Direkçi, Küçük ve Orta Ölçekli Sanayiyi Geliştirme ve Destekleme İdaresi Başkanlığı KOSGEB Başkanı Erkan Gürkan, Burdur Ticaret Sanayi Odası Başkanı Yusuf Keyik, Burdur Belediye Başkanı Sebahattin Akkaya, Burdur Ticaret Borsası Başkanı Baki Varol, Denizli Sinerji Odağı Merkez Başkanı Kemal Bildiş katıldı. 
     Açılışta konuşma yapan Burdur TSO Başkanı Yusuf Keyik, KOSGEB Sinerji Odağı'nın açılmasıyla birlikte üyelerin, KOSGEB hizmetlerinden en iyi şekilde yararlanabileceğini söyledi. 
     13 yıllık dönem içinde, Türk sanayisine 20 milyon dolar destek verdiklerini belirten KOSGEB Ankara Merkez Başkanı Erkan Gürkan, 393 uzman kadroyla çalıştıklarını belirterek, şunları söyledi 
     ''Bizim benimsediğimiz ilkeler var. Sürekli değişim, sorun üretme kavramı yerine çözüm bulma, sinerji oluşturma ve sanayicilerle sevda köprüsü kurma konuları önem taşıyor. Bunu yaparken öğrenen fert, öğrenen kurum, öğrenen şirket ve öğrenen devleti oluşturmayı amaçlıyoruz.'' Burdur Ticaret ve Sanayi Odası'nda açılan Sinerji Odağı'nın, imalat sektöründe faaliyet gösteren şirketlere web sayfası tasarımı, nitelikli elman desteği, düşük faizli kredi, yeni işçi alımları için yüzde sıfır faizli kredi konularda da yardımcı olacağı bildirildi. 
     
</TEXT>
</DOC>
