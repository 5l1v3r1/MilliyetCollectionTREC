<DOC>
<DOCNO> 378371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/soneko43.html </URL>
<DATE> 2005/09/14/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Mey içki, yeni ürettiği likörleri tanıttı... 
</HEADLINE>
<TEXT>

     Mey İçki, yeni markasıyla Bilecik Fabrikası'nda ürettiği likorleri tanıttı. 
     Mey İçki'nin CEO'su Galip Yorgancıoğlu, fabrikada düzenlediği tanıtım toplantısında, dünyada gerçek meyvelerle likör üretimi yapan sayılı üreticilerden biri olan Mey İçki'nin, yenilediği likör portföyünü yeni markası ''HARE'' adıyla ilk aşamada 6 çeşit olarak piyasaya çıktığını söyledi. 
     Yılda 1.5 milyon şişe likör üretileceğini ve ilk aşamada vişne, ahududu, nane, muz ve acıbadem çeşitleriyle piyasaya çıkıldığını ifade eden Yorgancıoğlu, likörlerde kullanılan meyve oranının yüzde 30'dan yüzde 60'a çıkarıldığını kaydetti. 
     Yorgancıoğlu, Bilecik Likör Fabrikası'nın 2000 yılında faaliyete geçtiğini belirterek, ''bugüne kadar marka yatırımı yapılmayan dünya kalitesindeki likörlere, ciddi marka ve pazarlama yatırımı yapacağız'' dedi. 
     
</TEXT>
</DOC>
