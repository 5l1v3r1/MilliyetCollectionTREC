<DOC>
<DOCNO> 367515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/siyaset/siy01.html </URL>
<DATE> 2005/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Teröre karşı ortak cephe 
</HEADLINE>
<TEXT>


Topyek n mücadele çağrısı yapan Org.Özkök, "Terör örgütlerinin en korktuğu şey, toplumun tamamının el ele, gönül gönüle teröre karşı bir cephe oluşturmasıdır" dedi 

ANKARA Milliyet 


Genelkurmay Başkanı Orgeneral Hilmi Özkök, Türk Silahlı Kuvvetleri'nin TSK "yetkilerinin kısıtlanmasına karşın" PKK'ya karşı mücadeleyi özveriyle sürdürüceğini söylerken, sivil toplumu da teröre karşı mücadeleye çağırdı. 
Özkök, Afganistan'da görev yapan 7. Uluslararası Yardım Kuvvet Komutanlığı'nın dönüşü nedeniyle dün 4. Kolordu Komutanlığı'nda düzenlenen törende, terörle mücadele konusunda önemli mesajlar verdi. Özkök, daha önceden hazırlanan ve Afganistan ile sınırlı tuttuğu tören konuşmasına, en son Hakk ri'de 5 askerin şehit düşmesine neden olan son olaylar nedeniyle dün sabah terör konusunu da ekledi. 
"Terör eylemlerine kısaca değinmek istediğini" belirten Özkök, "Terörizm bütün dünyada olduğu gibi ülkemizde de ulusa acı çektiren asrın en acımasız hastalığıdır" dedi. 

'Aşağılık eylem tarzı' 
Özkök, kanlı örgütün son dönemde ağırlık verdiği bombalı eylemlere özel yer verdiği konuşmasında şunları söyledi 
"PKK terör örgütünün son zamanlarda gerek askeri, gerekse sivil tesis ve personele karşı uyguladığı bombalama eylemlerinin vahşet ve acımasızlığını hep birlikte üzüntüyle izlemekteyiz. Bombalama eylemleri, bomba patladığında kimin öleceğinin veya yaralanacağının önceden kestirilemediği, sadece insanlığa karşı işlenen bir suçun vasıtası sayılması gereken en aşağılık eylem tarzıdır. 
TSK, halkı eski acılı günlere geri götürmeyi amaçlayan bölücü terör örgütüne karşı mücadelesini, kısıtlanmış yetkilerine rağmen özveriyle sürdürmektedir ve sürdürmeye devam edecektir." 

Sivil topluma çağrı 
Terörle mücadelede sivil topluma da ilk kez açık çağrıda bulunan Özkök, şöyle devam etti 
"Mücadele, TSK ve diğer güvenlik kuvvetleri yanında bütün halkımızın, yöneticilerimizin ve sivil toplum kuruluşlarının da iştirakiyle topyekun bir tarzda yapıldığında daha etkileyici sonuçlar elde edilebilecektir. 
Terör örgütlerinin en korktuğu şey, toplumun kendilerinden başka tamamının elele, gönül gönüle bir karşı cephe oluşturmasıdır." 

'K bil'deki görevimizi vukuatsız tamamladık' 

7. Uluslararası Güvenlik Yardım Kuvvet Komutanlığı'nın Afganistan'dan dönüşü nedeniyle dün, 4. Kolordu Komutanlığı'nda karşılama töreni düzenlendi. Törene, Genelkurmay Başkanı Orgeneral Hilmi Özkök, Milli Savunma Bakanı Vecdi Gönül ve kuvvet komutanları ile Afganistan'dan Türkiye'ye dönen askerlerin yakınları katıldı. 7. Uluslararası Güvenlik Yardım Kuvvet Komutanı Korgeneral Ethem Erdağı, görevlerini vukuatsız olarak tamamlayarak Türkiye'ye döndüklerini söyledi. Düzenlenen törenin ardından, Afganistan'dan yurda dönen askerler, aileleriyle bir araya geldi. 

'Civanmert askerlerimiz duygusal zek sıyla da etkili' 

Özkök, TSK'nın, sınırlarının çok uzağında ve altyapı olanaklarının çok kısıtlı olduğu Afganistan'da kolordu seviyesindeki bir harek ta liderlik etme başarısını gösterdiğini söyledi. 
Bu harek tla 3. Kolordu Komutanlığı'nın ilk ciddi uluslararası sınavından başarıyla çıktığını dile getiren Özkök, askerleri şu sözlerle övdü "Her şeyden önemlisi, Türk askerinin Büyük Önder Atatürk'ün o veciz ifadesiyle ne kadar 'civanmert' olduğu bir kez daha kanıtlanmıştır. Dünya, Türk askerinin doğasında var olan içsel zenginliği ve görev yaptığı ülkelerin halkları üzerinde ne kadar derin etkiler bıraktığını gözleriyle görmüştür. 
Bu zenginlik esasen Türk askerinin doğasında var olan, cesaret, adalet duygusu, insani değerlere olan bağlılık, bugün uzmanların da üzerinde fikir birliğine vardığı ve başarı için çok daha önemli olduğuna inandığı 'duygusal zek sındaki' yükseklik ve yaratıcılığından kaynaklanmaktadır." 


</TEXT>
</DOC>
