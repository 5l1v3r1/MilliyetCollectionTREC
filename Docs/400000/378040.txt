<DOC>
<DOCNO> 378040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/soneko06.html </URL>
<DATE> 2005/09/13/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Özel tüketimde rekor... 
</HEADLINE>
<TEXT>

     Türkiye’deki özel tüketim harcamaları bu yılın ilk altı ayı itibariyle rekor bir düzeye yükseldi. 2000 yılının ilk altı ayında 100 olan tüketim hacmi bu yıl aynı dönemde 117.4’e kadar yükseldi. 
     ANKA’nın DİE’nin hayracamalar yöntemiyle GSYİH hesaplamaları kapsamında belirlediği özel nihai tüketim hanehalkının tüketimi rakamlarını esas alarak oluşturduğu üzel tüketim endeksi bu yılın ilk altı ayında da artışını sürdürdü. Bu böyümede önceki yıllarda oldğu gibi yine dayanıklı ve yarı dayanıklı tüketim mallarına olan talep artışı belirleyici oldu. 
     Yapılan hesaplamalara göre 2000 yılında 100 olan gıda ve içki tüketim hacmi bu yılın ilk altı ayında 112.2 olarak gerçeklyeşti. Yine 2000 yılında 100 olan dayanıklı tüketim malı harcamalarının hacmi ise 132.8’e kadar yükseldi. Yarı dayanıklı ve dayanıksız tüketim mallarına yönelik harcamalar ise 126.7’ye kadar çıktı. 
     Harcamalar içerisinde sadece enerji, ulaştırma ve haberleşme içinr yapılan harcamalar 97.9 endeks seviyesiyle 2000 yılının altında kaldı. Buna karşılık hizmet alımlarının 
     hacmi 100’den 143.4’e çıkarak en hızlı büyüyen harcaması grubu oldu. Konut sahipliğiyle ilgili harcamalar ise 109.2’ye çıktı. Bu yılın ilk altı ayında toplam tüketim hacmi 2000 yılının ilk altı ayına göre yüzde 17.4 büyüdü. Aynı dönemde Türkiye’nin gayri safi yurt içi hasılasındaki büyüme ise yüzre 25 olarak gerçekleşti. Diğer bir ifadeyle Türkiye’nin toplam özel tüketim harcamalarındaki artış gayri safi yurt içi hasıladaki büyümenin gerisinde kaldı. 
     
     HARCAMA KALIPLARI DEĞİŞTİ 
     Bu arada Türkiye’deki hanelerin harcama kalıpları da 2000 yılından sonra önemli ölçüde değişti. 2000 yılında 
     yüzde 33.51 olan gıda ve içki harcamalarının toplam harcamalar içerisindeki payı bu yıl yüzde 32’ye inerken, dayanıklı tüketim malı harcamalarının payı yüzde 19.76’dan yüzde 22.3’e kadar yükseldi. Yarı dayanıklı ve dayanıksız tüketim harcamalarının payı ise yüzde 15.93’ten yüzde 17.2’ye çıktı. Enerji, ulaştırma ve haberleşme harcamalarının payı yüzde 13.78’den yüzde 11.5’e, konut harcamalarının payı ise yüzde 8.2’den yüzde 7.6’ya geriledi. Hizmetlerle ilgili harcamaların payı ise yüzde 7.6’dan yüzde 9.3’e yükseldi. 
     
</TEXT>
</DOC>
