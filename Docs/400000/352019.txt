<DOC>
<DOCNO> 352019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/ekonomi/eko12.html </URL>
<DATE> 2005/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Mağdur makbuzu hisse senedi olsun' 
</HEADLINE>
<TEXT>


ÖNDER YILMAZ Ankara 

Kamuoyunda, 'İslami holdingler' olarak tanınan kuruluşların izinsiz hisse satarak vatandaşları mağduriyetine yol açmasını araştıran TBMM Araştırma Komisyonu'nun Başkanı Talat Karapınar, en iyi çözümün İslami holding hisselerinin borsada işlem görmesi olduğunu söyledi. Karapınar, bu şekildeki 78 holdinge bağlı 460 şirketin olduğunu belirtti. 
SPK'nın bu yolsuzlukta büyük sorumluluğu bulunmadığını belirten Karapınar, "SPK ne yapsın, yaptırım gücü yok. Avrupa'da vatandaşları bilgilendirmiş. SPK'nın bu holdinglerin işlemlerini durdurma yetkisi yok. Holdinglerin yüzde 97'si kayıtlı, yüzde 2.5 hissenin kimde olduğu bilinmiyor. SPK şirketlere 'bulun bu bilinmeyen hisseleri size kayıt işlemi yapalım' demiş. Ama yok" dedi. 
Hisselerin SPK tarafından kayıt altına alınmasından sonra borsada işlem görmesinin önünün açılabileceğini belirten Karapınar şöyle konuştu 
"Hükümet bu yönde hazırlık içinde. Hisseleri elinde bulunduranlar için en iyi çözüm bu. Herkes parası oranında ortak olur. Ödediği para hisse değerinin çok üzerinde olabilir ama hiç olmazsa elindeki hisse senetlerinin küçük de olsa bir karşılığı olur." 


</TEXT>
</DOC>
