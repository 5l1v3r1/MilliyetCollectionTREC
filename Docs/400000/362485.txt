<DOC>
<DOCNO> 362485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonspo30.html </URL>
<DATE> 2005/07/19/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Saracoğlu'nda yenileme çalışmaları sürüyor... 
</HEADLINE>
<TEXT>

     Fenerbahçe Şükrü Saracoğlu Stadı'ndaki yenileme çalışmaları sürüyor. 
     Sarı-lacivertlilerin resmi internet sitesinden yapılan açıklamada, çimlerin üzerine saha çizgileri çekilmeye başlandığı, Telsim Tribünü tarafındaki numaralı tribün inşaatının ikinci katı için kazık çakma çalışmalarının yapıldığı bildirildi. 
     Migros tarafındaki numaralı tribün inşaatının iç bölümlerinin havalandırma boruları ve tavan döşemelerinin takıldığı, numaralı tribünün orta bölümünün de ilk betonunun atıldığı ve arka tarafta kazık çalışmalarının devam ettiği ifade edildi. 
     Ayrıca numaralı tribünün çatısını oluşturan çelik konsrüksiyonun yapımına da devam edildiği açıklandı. 
     
</TEXT>
</DOC>
