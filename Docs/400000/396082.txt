<DOC>
<DOCNO> 396082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sonsiy14.html </URL>
<DATE> 2005/11/18/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
CHP'li Koç AKP'liler ekose kumaş üzerine konmuş bukalemun gibi 
</HEADLINE>
<TEXT>

     CHP TBMM Grup Başkanvekili Haluk Koç, Türkiye’de meşru bir iktidar olduğunu belirterek, "Ancak meşru olmak Anayasa’yı, Cumhuriyet’in temel ilkelerini, Cumhuriyet’in temel kurumlarını reddetmeyi veya reddetmeyi ima eden açıklamalar yapmayı, tutum almayı gerektirir mi " dedi. 
     Koç, Sağlık Bakanlığı’nın eleman temininde güçlük çekilen yerlerde çalıştıracağı, sözleşmeli personelle ilgili 5413 sayılı kanunun, bazı hükümlerinin iptali ve yürürlüğünün durdurulması istemiyle Anayasa Mahkemesi’ne başvurdu. 
     Başvuru dilekçesini, Anayasa Mahkemesi Genel Sekreterliği’ne veren Koç, çıkışta, gazetecilerin soruları üzerine, AK Parti Genel Başkan Yardımcısı Dengir Mir Mehmet Fırat’ın açıklamalarını değerlendirdi. 
     Koç, Fırat’ın sözlerini "veciz" sözler olarak nitelendirerek, "Fırat’ın, basın toplantısı yaptığı yerde, karşısında ayna var mıydı, yok muydu merak ediyorum" diye konuştu. 
     Haluk Koç, Türkiye’de şu anda meşru bir iktidar olduğunu belirterek, "Ancak meşru olmak Anayasa’yı, Cumhuriyet’in temel ilkelerini, Cumhuriyet’in temel kurumlarını reddetmeyi veya reddetmeyi ima eden açıklamalar yapmayı, tutum almayı gerektirir mi Fırat’ın bunu sorgulaması gerekiyor" dedi. 
     Koç, Dengir Mir Mehmet Fırat’ın, "Cumhuriyet ile problemimiz yok" dediğini, ancak Başbakanlık Müsteşarı Ömer Dinçer’in kendi makalesinde, "Cumhuriyet ile problemi olduğunu" ifade ettiğini savundu. 
     
     'AYAKTA MI YEMİN ETTİ ' 
     TBMM’de 14 Kasım 2002’de, 22. dönem milletvekillerinin Anayasa, laik, demokratik, sosyal hukuk devleti olan Türkiye Cumhuriyeti Devleti’nin çıkarları üzerine yemin ettiklerini anımsatan Koç, şöyle devam etti 
     "Uygulamalar, açıklamalar ortada. Şimdi sorarım acaba TBMM kürsüsünden bu zevat tek ayak üstünde mi yemin etti. Ne yazık ki Meclis görüntüleri bunu görüntülemiyor. 
     Bu arkadaşlar kusura bakmasınlar, ekose kumaş üzerine konmuş bukalemun gibiler. Başları gövdeleri ayrı renkte, kuyrukları günün icabına göre ne gerekiyorsa o renkte..." Fırat’ın, "çok suçlayıcı konuşmalar yaptığını" bildiren Koç, "Bence Sayın Fırat telaş etmesin, arkadaşları adına bu telaşa tercümanlık yapmaya kalkmasın, telaşa gerek yok. Gidiyorlar, gidecekler. Sandıkta halkın oyuyla gidecekler" diye konuştu. 
     
     'SAYIN FIRAT, AMİRİNİN SÖZLERİNİ UNUTUYOR MU ' 
     CHP Genel Başkanı Deniz Baykal’ın da söylediği gibi tek yolun demokrasi, halkın iradesi ve sandıkta olduğunu savunan Koç, "Her gün Cumhuriyet ile Cumhuriyet’in kazanımlarıyla, kurumlarıyla kavga eden bir iktidar nereden oy alacak" dedi. 
     Haluk Koç, şunları kaydetti 
     "Sayın Fırat, bunları söylerken, acaba bir Ayetullah gibi konuşanları unutuyor mu Din ulemasından bahseden, ondan görüş alınmasını öneren, en üst makamdaki, kendi amirini unutuyor mu, yardımcılığını yaptığı kişinin açıklamalarını unutuyor mu 
     Rüyada değiller, ondan sonra çevir kazı yanmasın, ’biz öyle demedik’ diyorlar. Başbakanlık Basın Sözcüsü’nün işi çok zor, lafı çevirme görevi var." Amaçlarının Türkiye’nin bir gün daha zarar görmemesi olduğunu ifade eden Koç, "Şifre çözülmüştür. Pandora’nın kutusu açılmıştır, cin çıkmıştır ortaya. O cini tekrar şişeye sokmak da halkın görevidir" diye konuştu. 
     
     SAĞLIKTA SÖZLEŞMELİ PERSONELE İPTAL İSTEMİ 
     Koç’un, Anayasa Mahkemesi’ne ilettiği başvuruda, Sağlık Bakanlığı’nın eleman temininde güçlük çekilen yerlerde çalıştıracağı, sözleşmeli personelle ilgili 5413 sayılı Kanun’un bazı hükümlerinin iptali ve yürürlüğünün durdurulması istendi. 
     Başvuruyla ilgili yaptığı açıklamada Koç, yasanın, sözleşmeli personelin idari görevlere atanmasını değil de görevlendirmesini öngördüğünü, bunun Anayasa’ya aykırı olduğunu savundu. 
     Yasada ayrıca, sözleşmeli çalıştırılacak personelin sözleşmelerinin feshi ile ilgili düzenlemeler de bulunduğunu ifade eden Koç, sözleşmeli personelin atama veya görevlendirilmesine ilişkin kuralların yasayla düzenlenmesi ve memurlara olduğu gibi diğer kamu görevlilerine de yasal güvence oluşturulmasının Anayasal zorunluluk olduğunu vurguladı. 
     Söz konusu kanunun, eğitim ve araştırma hastanelerindeki klinik şef ve şef yardımcılıkları görevini, Sağlık Bakanı’nın özel değerlendirmesine ve mutlak taktirine bıraktığını söyleyen Koç, bu nedenlerle söz konusu yasanın 2, 3 ve 6. maddeleriyle yapılan düzenlemelerin iptali ve yürürlülüklerinin durdurulmasını istediklerini bildirdi. 
     
</TEXT>
</DOC>
