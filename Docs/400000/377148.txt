<DOC>
<DOCNO> 377148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sontur40.html </URL>
<DATE> 2005/09/09/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Terör örgütü kampından kaçan kadın terörist yakalandı 
</HEADLINE>
<TEXT>

     Terör örgütü PKK’nın Irak’ın kuzeyindeki kampından kaçtığı belirtilen kadın terörist, yakınlarını görmek için geldiği Adana’da yakalandı. 
     Emniyet Müdürlüğü yetkililerinden alınan bilgiye göre, Adana İl Jandarma Komutanlığı ekipleri, terör örgütü kampından kaçtığı bildirilen Zekiye K’nın, Merkez Seyhan İlçesi Ova Mahallesi’nde yaşayan eniştesi A.K’nın evinde saklandığını belirlediler. 
     Jandarmanın istihbaratı doğrultusunda harekete geçen Adana Emniyet Müdürlüğü Terörle Mücadele Şube Müdürlüğü ekipleri, düzenledikleri operasyonla Zekiye K. ile yardım ve yataklık yaptığı gerekçesiyle eniştesi A.K’yı gözaltına aldılar. 
     Sorgularının ardından adliyeye sevk edilen Zekiye K. çıkarıldığımahkemece tutuklanırken, eniştesi A.K. ise tutuksuz yargılanmak üzere serbest bırakıldı. 
     Bu arada, 1992 yılında örgüte katıldığı ve Irak’taki Mahmur kampında silahlı eğitim aldığı belirtilen Zekiye K’nın, "örgütten bıktığı ve ailesini özlediği için kaçtığı" belirtildi. 
     
</TEXT>
</DOC>
