<DOC>
<DOCNO> 390395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sondun28.html </URL>
<DATE> 2005/10/28/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Le Figaro El Kaide, Fransa'da uçak düşürme planı yaptı 
</HEADLINE>
<TEXT>

     Fransa'da yayımlanan Le Figaro gazetesi, El-Kaide örgütüne yakın Cezayir kökenli Fransız militanların, Çeçenistan'dan gelen karadan havaya füzelerle sivil uçaklara saldırı planı yaptığını yazdı. 
     Gazete, Fransa'nın terörle mücadele yüksek savcısı Jean-Louis Bruguiere'in, Çeçenistan ile ilgili sürdürdüğü soruşturma sırasında, Fransa'ya yönelik tehdidin ortaya çıktığını bildirdi. 
     Saldırı hazırlığını planlayanların elebaşısı Adnan Muhammed Sadık isimli militanın şu anda Amman'da tutuklu bulunduğu, Fransız savcının, bu militanı sorgulamak için harekete geçtiği belirtildi. 
     Saldırı hazırlığındaki militanların, El-Kaide'nin Irak ve Ürdün'deki koluna bağlı olduğunu yazan gazete, Çeçenistan'dan tedarik edilen füzelerin Rus yapımı ''SAM 18'' modeli olduğunu bildirdi. 
     
</TEXT>
</DOC>
