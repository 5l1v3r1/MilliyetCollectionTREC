<DOC>
<DOCNO> 350211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/spor/spo06.html </URL>
<DATE> 2005/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi Türk oldu 
</HEADLINE>
<TEXT>


Roortmen Elvan Abeylegesse, Etiyopya'nın kendisini vatandaşlıktan tamamen çıkardığını belirtti "Artık sadece Türk vatandaşıyım" dedi 


Ağustos ayında Helsinki'de düzenlenecek Dünya Atletizm Şampiyonası'na hazırlıkları çerçevesinde Bolu Aladağ'da kampa başlayan milli atlet Elvan Abeylegesse, Etiyopya'nın kendisini vatandaşlıktan sildiğini açıkladı. 

Ailesini getirecek 
Abeylegesse, "Artık tamamıyla Türk vatandaşıyım. Ailemi de kısa sürede Türkiye'ye getireceğim. Fakat şimdilik bekliyorum" ifadelerini kullandı. Dünya rekortmeni atlet, geçen yıl Etiyopya'ya antrenman kampı için gittiğinde de kötü muamele görmüş, seçimlerde oy kullanmak istediğinde kaydını bulamamıştı. 

'Ayılar engellemez' 
Dünya Atletizm Şampiyonası'na Aladağ'da hazırlanacağını söyleyen Abeylegesse, geçen yıl kendisini kovalayan ayıların hatırlatılması üzerine "Bolu'daki antrenmanlarımı ayılar bile engelleyemez" yorumunu yaptı. 


</TEXT>
</DOC>
