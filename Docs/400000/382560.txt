<DOC>
<DOCNO> 382560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/soneko24.html </URL>
<DATE> 2005/09/29/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Google ve NASA, ortak uzay araştırması yapacak... 
</HEADLINE>
<TEXT>

     İnternetin en büyük arama motoru Google, Amerikan Havacılık ve Uzay Dairesi NASA ile ortak uzay araştırmaları yapacağı bildirildi. 
     Anlaşmayla Google, NASA'nın da araştırma merkezinin bulunduğu Silikon Vadisi'ne devasa bir kampus kuracak. Anlaşmayla ilgili mali bilgiler ise gizli tutuluyor. 
     Geniş tabanlı veri yönetimi, nanoteknoloji ve uzay sanayiinde ortak çalışmayı planlayan Google ile NASA, milyonlarca gönüllünün bilgisayarını da internet sayesinde sağlık ve uzay araştırmaları için kullanacak. 
     Google Üst Yöneticisi CEO ve Yönetim Kurulu Başkanı Eric Schmidt, ortaklıkla ilgili yaptığı açıklamada, NASA ve Google'ın, ''evrenin bilgisini dünyadaki insanlara taşımak gibi'' ortak bir misyona inandığını söyledi. 
     
</TEXT>
</DOC>
