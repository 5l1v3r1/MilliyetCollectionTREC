<DOC>
<DOCNO> 379374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/yazar/asik.html </URL>
<DATE> 2005/09/18/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kıssadan hisse 
</HEADLINE>
<TEXT>


Amerikalı, sadece maddiyata dayalı hayatından bıkıp usanınca her şeyi satıp savmış, Hindistan'a gitmiş. Ünlü bir gurunun kapısına dayanıp, kendisine gerçek hayatı öğretmesini istemiş. 
Guru, otlardan yapılma bir kulübe göstermiş Amerikalıya. 'Burada inzivaya çekileceksin' demiş. 'Kimseyle görüşmeyeceksin, su ve ekmekle yetinip tefekküre dalacaksın ..' 
On sene geçmiş. Guru, bir gün Amerikalıyı yanına çağırtmış 
"3 kelime söyleme hakkın var. Seni dinliyorum " 
Zar zor konuşmuş Amerikalı 
- Karnım çok aç 
"Günlük tayınını biraz artırın " demiş guru ve kulübesine geri göndermiş. 
Bir on sene daha geçmiş. Tekrar yanına çağırtmış 
"3 kelime söyleme hakkın var. Dinliyorum " 
- Yatak çok sert 
"Altına biraz daha saman ilave edin " demiş, kulübesine geri göndermiş. 
Bir on sene daha geçmiş, guru, bir kez daha yanına getirtmiş Amerikalıyı. 
"3 kelime hakkın var. Dinliyorum " 
- Evime gitmek istiyorum 
- S...tir git lan nereye gideceksen Zaten geldiğinden beri devamlı vır vır vır, devamlı şik yet. 
Kıssadan hisse Bir guruya teslim olmak iyi bir şey ama onun sabrını taşırmamak şartıyla .. 

Mizah k inata karşı bir direniştir. 
Mel Brooks 

Brüksel'de çok yararlı itiraflar... Brüksel'de gazetecilerle konuşan AB - Türkiye Karma Parlamento Komitesi Eşbaşkanı Lagendijk ve yardımcısı Andrew Duff'a kızmak mı lazım, teşekkür etmek mi Galiba ikincisi... Çünkü her iki yetkili, AB'nin açıkça dile getiremediği görüşleri seslendiriyor, gizli gündeminden ipuçları veriyorlar. Utku Çakırözer'in dünkü haberine göre Lagendijk "geçmişte Avrupa'da PKK'ya karşı büyük sempati olduğunu" itiraf ediyor... Yıllardır "AB PKK'yı destekliyor, AB Türkiye'yi bölmeye çalışıyor" diyenleri haklı çıkarıyor. Onları paranoyaklıkla suçlayanlara nanik yapıyor. 
Lagendick ayrıca "Meclis'e Kürtlerin haklarını koruyacak bir siyasi partinin girmesini" savunuyor. Anlaşılan etnik siyasetin Anayasa ile yasaklanmış olduğunu bilmiyor. Ya da bilmezlikten geliyor. 
Türkiye - AB Ortak Parlamento Komitesi Başkan Yardımcısı Andrew Duff'a gelince... O tam bir Kürt radikali gibi konuşuyor... Ya da ABD'nin ılımlı İslam modelinin taşeronu gibi... Atatürk için, "Bu eski liderin fotoğrafları kamu binalarından indirilmeli" diyor. CHP'nin AB ile üyeliğe engel olduğunu öne sürüyor. AKP'yi övüyor. 
Onur Öymen'in dün belirttiği gibi... AB'ye giriş için ilk adımı atanın CHP lideri İsmet İnönü olduğunu unutuyor. Türkiye'yi AB kapısına Atatürk çağdaşlığının taşıdığını ıskalıyor. 
Mister Duff kendinden geçmiş... Hükümetin ateşkes ilan eden KONGRA - GEL'le görüşmesini öneriyor. Diyarbakır'a özerklik verilmesini istiyor. 
Bu kafadaki adamlarla oturup AB'ye giriş müzakeresi yapacaksınız... 
Bu kafadaki adamlarla Türkiye'nin geleceğini konuşacaksınız... 
Türkiye'yi üyeliğe alacakmış gibi yaparak aslında Kıbrıs Rumları, Ermeniler ve Kürt lobisi lehine taviz kopartmaktan başka bir şey düşünmeyen bu adamlarla aynı masaya oturup Türkiye'ye kazanç sağlayacaksınız öyle mi 
Tanrı kolaylık ve akıl fikir ihsan etsin. 

Türkçe sözlük güncellenmiş, 104 bin kelimeye çıkmış. 
Fark etmez... Biz yine 100 - 150 kelimeyle konuşmaya devam ederiz... 
Haldun Ertem 

Komparsita Emekli Büyükelçi Taner Baytok'un anılarını içeren kitap "Dış Politikada Bir Nefes" başlığını taşıyor... Baytok, 1982'de Abu Dhabi'ye tayin edilmiş. Düzenlenen kültür haftasında Ayla Eryüksel bir defile sunacak. Baytok, Arapların tedirginliği üzerine defilede La Komparsita yerine Türk müziği çalınmasını istiyor. Oraya konuk olarak gelen Katar Büyükelçisi Üstün Dinçmen bunu duyunca araya bir espri sıkıştırıyor 
- Komparsita Türk parçasıdır... Hacı Arif Bey bestelemiş, Arjantinli sevgilisi notaları çalarak ülkesine götürmüştür... 
Modacı Ayla Eryüksel dönüşte Erkekçe dergisinde Taner Baytok'u şöyle eleştiriyor 
- Abu Dhabi'de Komparsita'nın Türk müziği olduğunu bilmeyecek kadar cahil bir büyükelçi var. 



</TEXT>
</DOC>
