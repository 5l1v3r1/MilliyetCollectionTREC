<DOC>
<DOCNO> 398953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/soneko19.html </URL>
<DATE> 2005/11/29/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İstanbul'da köprü ve viyadüklerin sağlamlaştırılması sürüyor 
</HEADLINE>
<TEXT>

     Marmara bölgesinde kısa aralıklarla meydana gelen iki ayrı deprem sonrası güçlendirilmeleri gündeme gelen İstanbul'daki bazı otoyol güzergahlarındakı köprü, viyadük ve tünellerle ilgili ihale çalışmaları sürüyor. 
     Karayolları Genel Müdürlüğü'nün bir süre önce yerli firmalar arasında ihaleye çıkardığı Anadolu Otoyolu Çamlıca-Hereke arası otoyol ve otoyol bağlantı yollarındaki köprü, viyadük ve tünellerin depreme karşı güçlendirilmesi yapım işinin birinci kısmına yönelik ihale yarın Karayolları Genel Müdürlüğü 17. Bölge Müdürlüğü'nde gerçekleştirilecek. 
     
     49 ADET ALT VE ÜST GEÇİT 15 VİYADÜK 
     İhale konusu yapım işi kapsamında 49 adet alt ve üst geçit köprüsü, 15 adet viyadük ve 1 adet tünelin depreme karşı güçlendirilmesi gerçekleştirilecek. 
     Karayolları Genel Müdürlüğü'nün ihale programına göre işe başlama tarihi sözleşmenin yapıldığının ilgili firmaya tebliğ tarihinden itibaren 15 gün içinde yer teslimi yapılarak başlatılacak. Söz konusu güçlendirme çalışmaları 780 takvim gününde tamamlanacak. 
     
</TEXT>
</DOC>
