<DOC>
<DOCNO> 351955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sontur33.html </URL>
<DATE> 2005/06/14/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
'Erkek Yurdagül’ sevdiği kızı ikinci kez kaçırdı 
</HEADLINE>
<TEXT>

     Zafer TOKUŞ DHA 

      SAKARYA’nın Akyazı ilçesinde kendisini erkek gibi hisseden ve 3 ay önce çocukluk arkadaşı 23 yaşındaki Filiz Kılıçarslan’ı evlenmek amacıyla kaçıran Yurdagül Yıldıztaş, bu birlikteliğe karşı çıkarak kızlarını geri alan ailenin evini basarak sevdiği kızı ikinci kez kaçırdı. 
     Akyazı ilçesi’nin Kayabaşı Köyü’nde oturan ve çevresinde Ali’ adıyla tanınan 24 yaşındaki Yurdagül Yıldıztaş, kendisini erkek gibi hissetiği için 3 yıldır İstanbul Üniversitesi İstanbul Tıp Fakültesi'nde tedavi görüyordu. Parasızlık yüzünden bir türlü ameliyatla erkek olamayan Yurdagül, yaklaşık 8 yıldır birlikte olduğu 23 yaşındaki Filiz Kılıçsoy’u 3 ay önce evlenmek amacıyla kaçırdı. 
     Bir yakınının yanlarında kalan çiftin evliliklerine karşı çıkan Filiz Kılıçsoy’un ailesi, bir süre önce eve gelerek, kızlarını geri götürdü. Sevdigi kızın babası tarafından götürüldüğünü öğrenen Yurdagül Yıldıztaş, Boztepe Köyü’ne giderek Filiz Kılıçarslan'ı ikinci kez kaçırdı ve kaldıkları eve getirdi. 
     Küçüklüğünden beri kendisini erkek gibi hissettiğini söyleyen Yurdagül, Herkes beni biliyor. Kendimi erkek gibi hissediyorum. Zaten görünüşüm de erkeğe benziyor. Filiz’i çok seviyorum. Amacım cinsiyet değiştirip onunla resmi nikah kıyarak evlenmek'' dedi. 
     Ameliyat olabilmek için yıllardır istanbul’da hormon tedavisi gördüğünü belirten Yurdagül Yıldıztaş Tedavim bitti. Erkek olabileceğime dair raporu aldık. Sıra şimdi ameliyatta. Ancak Ameliyat için 17 milyar lira gerekiyor. Raporu aldığıma göre bir an önce ameliyat olup Filiz’le evlenmek istiyorum'' diye konuştu. 
     

     
</TEXT>
</DOC>
