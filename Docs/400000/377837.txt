<DOC>
<DOCNO> 377837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonspo45.html </URL>
<DATE> 2005/09/12/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Kolombiyalı kaleciler yemekte buluştu... 
</HEADLINE>
<TEXT>

     Galatasaray ve Beşiktaş’ın Kolombiyalı kalecileri Mondragon ve Cordoba, 2. Karayip ve Latin Amerika Festivali çerçevesinde Swissotel’de verilen yemekte buluştu. 
     Karayip ve Latin Amerika Ticaret Derneği tarafından düzenlenen festival kapsamında, Kolombiya’nın Türkiye Büyükelçiliği’nin verdiği yemek, Mondragon ve Cordoba’yı biraraya getirdi. 
     Galatasaraylı kaleci Mondragon, burada gazetecilerin sorularını yanıtladı. Norveç’in Tromso takımıyla oynayacakları UEFA Kupası 1. tur maçının, kendileri için çok önemli olduğunu kaydeden Mondragon, "Kazanıp, rövanş için avantaj yakalamak istiyoruz" dedi. 
     5 yıldır Türkiye’de futbol oynadığını ve burayı çok sevdiğini, 
     Galatasaray’da Mircea Lucescu, Fatih Terim ve Eric Gerets gibi büyük hocalarla çalışma şansı bulduğunu ifade eden Mondragon, "Gerets, takımı iyi çalıştırıyor. İnşallah O’nunla birlikte iyi bir noktaya ulaşırız" diye konuştu. 
     
</TEXT>
</DOC>
