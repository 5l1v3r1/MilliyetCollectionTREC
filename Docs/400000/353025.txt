<DOC>
<DOCNO> 353025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sontur01.html </URL>
<DATE> 2005/06/17/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Kömür ocağında göçük, 6 işçinin cesedi çıkarıldı 
</HEADLINE>
<TEXT>

     Türkiye Taşkömürü Kurumu TTK Karadon Müessese Müdürlüğü Kilimli İşletmesi ocağında mahsur kalan 6 işçinin ceseleri çıkarıldı. 
     Kilimli işletmesi kömür ocağının eksi 460 kodunda göçük sonucu açığa çıkan metan gazından etkilenerek mahsur kalan işçilerden Erol Gökbayrak ve Erkan Çengel’in ardından, Mehmet Çoban, İsmail Yavaşçı, Baki Veren ve Durmuş Dereli’nin de cesetleri çıkarıldı. 
     Bu arada, olayın duyulması üzerine ocak başına gelen ölen işçilerin yakınları, cesetler çıkarılırken fenalık geçirdi. 
     Ocaktan çıkarılan cesetler, otopsi yapılmak üzere Atatürk Devlet Hastanesi morguna kaldırıldı. 
     Karadon Müessese Müdürlüğü’ne bağlı Kilimli İşletmesi kömür ocağının eksi 460 kodunda dün akşam, üretim işçileri Baki Veren, Erkan Çengel, Mehmet Çoban, İsmail Yavaşçı, Durmuş Dereli ve Erol Gökbayrak, göçük sonucu açığa çıkan metan gazından etkilenerek mahsur kalmıştı. 
     
</TEXT>
</DOC>
