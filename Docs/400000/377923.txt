<DOC>
<DOCNO> 377923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/guncel/gun04.html </URL>
<DATE> 2005/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba kazandı, Esra yine okula gidemedi 
</HEADLINE>
<TEXT>


Necmi K.'nın başörtüsü takmadan okula göndermemekte direndiği Esra, bu yıl da kayıtlı olduğu okula başlayamadı 

İSTANBUL Milliyet 

Babasının direnişi nedeniyle 15 yaşında olmasına rağmen okula gidemeyen Esra K. bu sene de dersbaşı yapamadı. Milli Eğitim Bakanlığı ile UNICEF'in yürüttüğü "Haydi Kızlar Okula Kampanyası" çerçevesinde, geçen yıl Kartal Kaymakamı Dursun Ali Şahin, ailenin kapısını çalmış ve Esra'nın okula kaydedilmesi için uğraş vermişti. 
Baba Necmi K., başörtüsü takmadan kızını okula göndermemekte direnmişti. Bunun üzerine din görevlisi araya girmiş ama baba yine ikna olamamamıştı. Bunun üzerine aileye yasalar gereği para cezası verilmişti. 
Esra'nın okula başlaması için bu yıl da muhtarlık devreye sokuldu ama yine sonuç alınamadı. Samandıra'daki Hüseyin Temizel İlköğretim Okulu'na kaydı yaptırılan fakat okula devam etmeyen Esra'nın, memleketi Kars Sarıkamış'a gittiği ileri sürüldü. 
Esra, 2222 Sayılı İlköğretimin Temel Kanunu gereğince, yaşı nedeniyle mülki idare amirinin yetkisi dışında kaldı. Esra yaş sınırını geçtiği için bu yıl aileye herhangi bir para cezası uygulanamayacak. 


</TEXT>
</DOC>
