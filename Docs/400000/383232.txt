<DOC>
<DOCNO> 383232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/guncel/gun07.html </URL>
<DATE> 2005/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün trafiğe çıkmayın 
</HEADLINE>
<TEXT>


İSTANBUL Milliyet 

İstanbul'da, kavşak inşaatları, yol bakım ve onarım çalışmaları nedeniyle yaşanan trafik çilesi bugün de devam edecek. 27. Kıtalararası Avrasya Maratonu nedeniyle bazı yollar 07.00'den itibaren trafiğe kapatılacak. Maraton nedeniyle Boğaziçi Köprüsü ile köprüye çıkan tüm yollar ile Mecidiyeköy ve Taksim'e çıkan tüm cadde ve sokaklar araç trafiğine kapanacak. Şişhane Meydanı, Perşembe Pazarı, Karaköy, Fındıklı, Kabataş, Dolmabahçe arası, Meclisi Mebusan Caddesi, Akaretler Dolmabahçe arası, Dolmabahçe Caddesi, Atatürk Bulvarı, Namık Kemal Caddesi, Sahil Kennedy Caddesi, Cem Otelleri önü, Sirkeci-Eminönü ve Galata Köprüsü'ne araçların girmesine izin verilmeyecek. Kadıköy İskele Meydanı'nda ise 13.00'te "AB" mitingi yapılacak. Miting nedeniyle meydana çıkan tüm yollar trafiğe kapalı olacak. 


</TEXT>
</DOC>
