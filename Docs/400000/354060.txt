<DOC>
<DOCNO> 354060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonspo09.html </URL>
<DATE> 2005/06/21/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Fatih Tekke Önce Trabzonspor 
</HEADLINE>
<TEXT>

     'Önce Trabzonspor' Fatih Tekke, şu ana kadar hiçbir kulüple görüşmediğinin altını çizdi ve ekledi "Teklif alırsam önce kulübümle paylaşırım" Trabzonspor’un kaptanı Fatih Tekke, Avrupa’ya transferiyle ilgili soruları yine FANATİK aracılığıyla yanıtladı ve önemli mesajlar yolladı. Deportivo ya da başka bir Avrupa takımıyla görüşmediğine değinerek konuşmasına başlayan Bordo-Mavililer’in yıldızı, asla Trabzonspor’u zorda bırakacak bir karar vermeyeceğinin altını çizdi. Fatih Tekke, camianın kendisini yakından tanıdığını vurgulayarak, Yanlış bir şey yapmayacağımı herkes bilir. Kulübüm benim için herşeyden önce gelir'' dedi. 
     
     Gurur duyarlar’ 
     Avrupa’nın önde gelen ekiplerinde top koşturmanın her oyuncu gibi kendisinin de hayali olduğunu ifade eden Karadeniz temsilcisinin golcüsü, Ancak şu bir gerçek ki, bana bir teklif gelirse bunu önce yönetimimiz duyar'' hatırlatmasını yaptı. Böyle bir öneriyi saklamanın anlamsız olacağına dikkat çeken Fatih Tekke, Yöneticilerimiz de beni dünyaca ünlü bir takımda görmekten gurur duyar. Zaten onların izni olmadan benim böyle bir adım atmam ve tek başıma karar vermem de mümkün değil'' diye konuştu. 
     
     Hedefler büyüdü’ 
     Trabzonspor gibi büyük bir kulüpte kaptan olmanın beraberinde belli sorumlulukları getirdiğini de anlatan yıldız oyuncu, herkese örnek davranışlar sergilemeye mecbur olduğunu kaydetti. Bordo - Mavili takımın özellikle gelecek sezon için büyük hedefler koyduğunu da sözlerine ekleyen Fatih, Hem Türkiye Ligi’nde hem de Avrupa’da çıta yükselecek. Bu nedenle yönetimimiz kadroyu bozmak istemiyor. Onların bu fikrine de saygı duymak zorundayım. Çünkü kulübün bana çok emeği var'' açıklamasını yaptı. 
     
     Durumum iyi’ 
     Sağlık durumu hakkında da bilgi veren Bordo-Mavili oyuncu şunları söyledi Sezon içinde birçok maçta fıtık problemi nedeniyle sıkıntı yaşamıştım. Fakat bilindiği gibi ameliyat için milli maçların tamamlanmasını bekledim. Geçen haftaki operasyon son derece başarılı geçti. Şu an çok rahatım ve sağlığım yerinde. Doktorlarım 2 Temmuz itibarıyla düşük tempoyla çalışmalara başlayabileceğimi söylediler. Ancak yarın bugün başlayacak Gerede etabında arkadaşlarımın yanında olamayacağım.'' 
     
</TEXT>
</DOC>
