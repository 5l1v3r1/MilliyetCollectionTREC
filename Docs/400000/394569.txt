<DOC>
<DOCNO> 394569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sonspo05.html </URL>
<DATE> 2005/11/13/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Mehmet Ekşi itiraf etti Ailton çok haklı... 
</HEADLINE>
<TEXT>

     Mehmet Ekşi itiraf etti Ailton'un sorunu tamamen taktiksel. Onu kazanmalıyız. Her karşılaşma 10 pas alsın, kesin kral olur. 
     
     Sambacı şikayetçiydi 
     Rıza Çalımbay dönemi sona erdiğinde Beşiktaş için ateşten gömleği sırtına geçiren, Jean Tigana’nın gelmesinden sonra da Fransız hocanın yardımcısı olarak görevine devam eden Mehmet Ekşi, son haftaların çok tartışılan Ailton sorunu’na noktayı koydu. Tigana ile yaptığı çok özel görüşmede, Barcelona’da Ronaldinho gol atabileceği pozisyonlarda bile daha müsait durumdaki Eto’o’ya pas veriyor. Ancak benim partnerlerim sadece kaleyi düşünüyor'' diyen Sambacı’ya destek çıkan Ekşi şöyle konuştu 
     
     Test etti, onayladı 
     Oynadığımız maçlara şöyle bir bakınca, Ailton’un pas alamadığının da apaçık ortada olduğunu görüyoruz. Bu futbolcumuzun geldiği günden bu yana taktiksel açıdan sıkıntı yaşadığını düşünüyorum. Eğer arkasında Sergen Yalçın oynarsa, Ailton’un Beşiktaş’ta büyük işler başaracağına inanıyorum. Bu durumu test ettim zaten... Ankaragücü karşılaşması öncesi Sergen’e Senden tek bir isteğim var. Ceza alanı içinde mutlaka Ailton’u gör’ dedim. O maçta Ailton’un pas alabildiğinde neler yapabileceğini de herkes gördü.'' 
     
     Tigana’ya söyledim’ 
     Kim ne derse desin, Ailton’un kariyeri ortada. Kanımca böyle bir futbolcuyu göndermek yerine, onu kazanabilmenin yollarını aramalıyız. Teknik direktör Jean Tigana ile de bu konu hakkında sürekli görüşüyoruz. Düşüncelerimi kendisine de aktarıyorum. En kısa süre içinde bu sorunu tamamen çözmek için çalışmalar yapıyoruz. İddia ediyorum ki, Ailton bir karşılaşma içinde ceza alanı içinde topla 10 kez buluşursa, kesinlikle Türkiye Süper Ligi’nde Gol Kralı olur...'' 
     
     Jübile için Almanya’da 
     Goncalves da Silva Ailton, eşi Roseli ile birlikte dün öğle saatlerinde Almanya’ya uçtu. Teknik direktör Jean Tigana’dan izin alan Brezilyalı yıldız, Borussia Dortmund’da oynayan vatandaşı Julio Cesar’ın jübile maçında forma giydikten sonra İstanbul’a dönecek. 
     
</TEXT>
</DOC>
