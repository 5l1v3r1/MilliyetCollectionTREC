<DOC>
<DOCNO> 385585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sontur26.html </URL>
<DATE> 2005/10/10/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Öldürmüş olabilirim hatırlamıyorum’ 
</HEADLINE>
<TEXT>

     Murat KİBRİTOĞLU ADANA, DHA 

ADANA’da gece yarısı evine girip kendisine tecavüz etmek isteyen komşusu 51 yaşındaki Mehmet Ali Çokyaşar’ı bıçaklayarak öldürdüğü ileri sürülen 3 çocuk annesi 35 yaşındaki B.I., 6 yıl 8 ay ağır hapis cezasına çarptırıldı. Pişman olduğunu söyleyen B.I. son savunmasında, Öldürmüş olabilirim, hatırlamıyorum'' dedi. 
     Yüreğir İlçesi’ne bağlı Çelemli Köyü’nde 19 Mart’ta işlenen cinayetin ardından tutuklanıp Kasten adam öldürmek’ suçundan yargılanan B.I., Adana 2’nci Ağır Ceza Mahkemesi’nde karar duruşmasında hakim karşısına çıktı. Öldürdüğü Çokyaşar’ın, zaman zaman alkollü olarak gece evine gelip kendisini taciz ettiğini öne süren B., olay gecesi de yine rahatsız ettiğini iddia etti. B. son savunmasında şunları söyledi 
     Kapıyı açmamı istedi. Bıçağı yanıma aldım. Kötülük olmasın diye kapıyı açıp gitmesini söyledim. Gitmedi. Bir adım atıp içeri girdi. Ben de omzundan tutup dışarı itekledim. Merdivenlerden indi gitti. Sabah tuvalete gittiğimde Ali ağabey yerde yatıyordu. Uyuyor sandım. Eşime haber verdim. İteklerken bıçak değmiş olabilir. Belki öldürmüş olabilirim, ama, hatırlamıyorum." Duruşmaya katılan öldürülen Çokyaşar’ın kızı 24 yaşındaki Melek Çokyaşar babasının katilinin en ağır şekilde cezalandırılmasını istedi. 
     Önceki duruşmada tanık olarak dinlenen B.’nin eşi 45 yaşındaki Ali I. da, Sabah, eşim Mehmet Ali’nin tuvaletin kenarında yattığını söyledi. Öldüğünü anlayınca dokunmadım'' demişti. 
     Çokyaşar’ın gece yarısı alkollü olarak eve gelmesini ağır tahrik olarak değerlendiren mahkeme heyeti, sanık B.I.’yı Ağır tahrik altında cinayet’ suçlaması ile 6 yıl 8 ay ağır hapis cezasına çarptırdı. 
     B.I.’nın avukatı Kemal Koyuncu, müvekkilinin namusuna yönelik saldırıyı önlemek için cinayeti işlemek zorunda kaldığını iddia ederek, Maktül 1.5 santimetrelik yarayla ölmüştür. Müvekkilim namusunu korumuştur. Beraat etmeliydi. Karara itiraz edeceğiz'' diye konuştu. 
     
</TEXT>
</DOC>
