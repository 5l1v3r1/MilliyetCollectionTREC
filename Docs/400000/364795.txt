<DOC>
<DOCNO> 364795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sontur12.html </URL>
<DATE> 2005/07/27/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Yaralı taşılan ambulans kırmızı ışıkta taksiye çarptı 
</HEADLINE>
<TEXT>

     Şevket ERZEN ÇORUM, DHA 

      ÇORUM’da otomobilin çarptığı 9 yaşındaki İbrahim Çetin’i hastaneye yetiştirmeye çalışan ambulans sürücüsü, Çevre Yolu Buharaevler Kavşağı’nda kırmızı ışıkta geçince, taksiye çarptı. Çarpmanın etisiyle savrulan taksi, yol kenarında yürüyen 4 yaşındaki Senanur Teksan’ın yaralanmasına neden oldu. 
     Dodurga Devlet Hastanesi’ne ait 19 KV 342 plakalı ambulansın şoförü 34 yaşındaki Ahmet Akbaş, otomobilin çarptığı İbrahim Çetin’i alıp Çorum Devlet Hastanesi’ne götürmek için yola çıktı. Çorum'a gelen ambulans şoförü, Çevre Yolu Buharaevler Kavşağı’ndan siren çalarak hastaneye giderken, kavşakta geçiş üstünlüğünü kullanarak kırmızı ışıkta geçti. Ambulansın geldiğini farketmeyen ve kendisine yanan yeşil ışığı dikkate alan 67 yaşındaki Bilal Ambar yönetimindeki 19 T 0689 plakalı taksiyle kavşagğa girince ambulansla çarhpıştı. 
     Çarpışmanın etkisi ile savrulan taksi yol kenarındaki Senanur Teksan’a çarparken bu çocuk da yaralandı. Ön tarafından hasarg ören ambulans, yaralanan Senanur Teksan'ı da alarak yoluna devam etti. 
     Çorum Devlet Hastanesi’nde tedavi altına alınan İbrahim çetin ile Senanur Teksan'ın sağlık durumlarının iyi olduğu belirtildi. 
     
</TEXT>
</DOC>
