<DOC>
<DOCNO> 352293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sonspo30.html </URL>
<DATE> 2005/06/15/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Real Mallorca'dan Westerveld, transfer önerileri için yeşil ışık yaktı 
</HEADLINE>
<TEXT>

     İspanya Birinci Ligi La Liga takımlarından Real Mallorca'da bu sezon çok az forma şansı bulan Hollandalı kaleci Sander Westerveld, transfer önerileri için yeşil ışık yaktı. 
     Hollanda Milli Takım'ında da forma giyen 30 yaşındaki deneyimli futbolcu, geçen ağustos ayında Real Sociedad'dan Real Mallorca'ya kiralık olarak geldi, ancak teknik direktörün diğer kaleci Miguel Moya'yı daha çok tercih etmesiyle, sezon boyunca yalnızca 6 kez forma giyebildi. 
     Moya'nın takımda kalması durumunda kendisinin gideceğini belirten Westerveld, ''Burada olmak istiyorum, ancak Moya bu takımın ilk tercihi ve o gerçekten iyi bir kaleci. Ama ben de oynamak istiyorum bu nedenle gelecek yıl Almanya'ya dönebilirim'' diye konuştu. 
     2001-2002 sezonunda FC Liverpool'dan Real Sociedad'a transfer olan Westerveld, bu ayın sonunda serbest kalacak. 
     
</TEXT>
</DOC>
