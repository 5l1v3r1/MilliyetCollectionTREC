<DOC>
<DOCNO> 355246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sonyas06.html </URL>
<DATE> 2005/06/24/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
İngiltere'de öğrenci borçları 9 yılda 7 kat arttı... 
</HEADLINE>
<TEXT>

     İngiltere'de hükümetin elindeki veriler, üniversite öğrencilerinin pahalı öğrenim giderlerini karşılayabilmek için büyük miktarlarda borçlandığını, öğrenci borçlarının geçen 9 yılda 7 kat arttığını ortaya koydu. 
     Üniversitelerden sorumlu Eğitim Bakanı Bill Rammell, öğrencilerin borçlarının 13 milyar sterline ulaştığını belirtirken, Öğrenci Borçları istatistiklerinin, bu rakamın 1995-1996 döneminde 1,8 milyar sterlin civarında bulunduğunu gösterdiğini bildirdi. 
     Rammel, parlamentoda kendisine yöneltilen soru önergesini yanıtlarken, hükümet olarak düşük gelir gruplarındaki gençlerin daha iyi desteklenmesi ve borçlanma ihtiyaçlarının azaltılması için ellerinden geleni yapacaklarını taahhüt etti. 
     İngiltere'de yapılan araştırmalar, her üniversite öğrencisinin yılda ortalama 8 bin 430 sterlin borçlandığını ortaya koyuyor. 
     
</TEXT>
</DOC>
