<DOC>
<DOCNO> 395984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/yasam/yas08.html </URL>
<DATE> 2005/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanlı soygun 2 ölü 
</HEADLINE>
<TEXT>


FEHMİ UMAN, SAVAŞ TUTAK Amasya DHA 

Amasya Merzifon'da, bir marketler zincirinin hasılatını alarak şubeye dönen iki banka görevlisini kafalarına ateş ederek öldüren saldırganlar 18 bin 200 YTL'yi alarak kaçtı. 
Vakıfbank Şubesi Şef Yardımcısı Hakan Aslan Saatoğlu 29 ile güvenlik görevlisi Sefa Kafkas 28 , önceki gün BİM marketlerinin iki şubesinden aldıkları 18 bin 200 YTL hasılatla şubeye dönüşe geçti. Ancak iki görevliden haber alamayan müdür Recep Ladiklioğlu, durumu polise bildirdi. Bölgede araştırma başlatılırken, saat 18.00 sıralarında bankanın aracının ilçeye 10 kilometre uzaklıktaki Hırka köyü yakınlarında bulunduğu ihbarı geldi. Güvenlik güçleri aracın içinde, başlarından birer kurşunla vurulan Saatoğlu ve Kafkas'ın cesetleriyle karşılaştı. 
Soygunu gerçekleştiren kişi ya da kişilerin banka çalışanlarını tanıdığını düşünen güvenlik güçleri geniş çaplı araştırma başlattı. 



</TEXT>
</DOC>
