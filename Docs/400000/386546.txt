<DOC>
<DOCNO> 386546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/siyaset/siy07.html </URL>
<DATE> 2005/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneydoğu'daki AKP anketine Öcalan da girdi 
</HEADLINE>
<TEXT>


ABDULLAH KARAKUŞ Ankara 


AKP yönetimi, Başbakan Erdoğan'ın "Kürt sorunu" çıkışı ve Diyarbakır gezisi sonrası Güneydoğu anketi yaptırdı. 
Dicle Üniversitesi Öğretim Üyesi Yrd. Doç. Mazhar Bağlı, anket için, Diyarbakır'da 876 katılımcıyla görüştü. Ankette, "Kürt sorununu çözmek için size yetki verilseydi ne yapardınız " sorusunun şıkları arasında "İmralı'ya özgürlük verirdim" maddesi de yer aldı. Soruya yüzde 32 oranında, "Kürtçeyi serbest bırakır, etnik kimliği tanırdım" yanıtı verildi. "İmralı'ya özgürlük verirdim" diyenlerin oranı yüzde 5.5'te kaldı. 
Ankette, "Bugün seçim olsa hangi partiye oy verirsiniz " sorusuna ise, katılımcıların yüzde 40.6'sı DEHAP, yüzde 35.39'u ise AKP karşılığını verdi. 

'Kürt sorunu' öncelikli 
Katılımcılar, "Sizce Türkiye için en öncelikli sorun ne " sorusunu, Kürt sorunu yüzde 59.4 , demokratikleşme ve insan hakları yüzde 20.9 , Ekonomi yüzde 13.7 ve dış politika yüzde 1.3 şeklinde yanıtladı. Ankette, "Başbakan'ın aydınlarla görüşmesini nasıl yorumluyorsunuz " sorusuna, yüzde 23.3 oranında "Başbakan'ın bu konuyu çözmek istediğinin bir göstergesidir" yanıtı verildi. 


</TEXT>
</DOC>
