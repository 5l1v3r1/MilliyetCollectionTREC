<DOC>
<DOCNO> 388950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/yasam/axyas02.html </URL>
<DATE> 2005/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Frankfurt Tarih Müzesi'ne Pamuk'un 'Kar'ı yağdı 
</HEADLINE>
<TEXT>


KAZIM DOĞAN Frankfurt 

Orhan Pamuk, 'Kar' romanıyla Frankfurt Tarih Müzesi'nde Historiches Museum açılan fotoğraf sergisinin ana konusu oldu. Yazarın 'Kar' romanında tasvir edilen yerleri görüntüleyen fotoğraf sanatçısı Haiko Arendt, bunları "Orhan Pamuk'un Frankfurt'u" adıyla sergiledi. 

'Onun gibilere ihtiyaç var' 
Açılışına Orhan Pamuk'un da katıldığı, Frankfurt Römer Meydanı'ndaki sergiye, çoğunluğunu Almanların oluşturduğu sanatseverler büyük ilgi gösterdi. 
Pamuk'un kendisini politik bir yazar olarak görmemesine rağmen romanlarında kültürel ve politik çatışmalara yer verdiğini kaydeden Tarih Müzesi yetkilisi Dieter Kramer, "Avrupa'nın bütünleşmesi için Orhan Pamuk gibi yazarlara ihtiyaç vardır" dedi. 
Pamuk ise romanı için neden Frankfurt'u seçtiği sorusunu, "İstasyon bölgesi insanları, göçmenlerin dükk nları, caddeleri, seks marketleri ile çok marjinal bir bölge. Kimi özellikleri Kars'a çok benziyor" diye yanıtladı. Türklerin kullandığı süs ve mutfak eşyaları, battaniyeler, video, bavulların da yer aldığı sergi, 8 Ocak'a kadar gezilebilecek. 


</TEXT>
</DOC>
