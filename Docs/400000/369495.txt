<DOC>
<DOCNO> 369495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sondun17.html </URL>
<DATE> 2005/08/13/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
ABD, Süleymaniye'de konsolosluk açmaya hazırlanıyor 
</HEADLINE>
<TEXT>

     ABD'nin Irak'ın Süleymaniye kentinde konsolosluk açma hazırlarına başladığı iddia edildi. 
     İsveç'te hazırlanan IKDP Irak Kürdistan Demokrat Partisi lideri Mesut Barzani'ye yakınlığıyla bilinen Nefel.Com internet portalının haberine göre, Süleymaniye'ye gelen bazı ABD'li yetkililerin ABD konsolosluğu açmak için yer tahsisi yapılmasını istedikleri öne sürüldü. Haberde, uygun yer bulunmaması halinde konsolosluğun Erbil'de açılacağı savunuldu. 
     Haberde, Irak Kürdistan Yurtseverler Birliği IKYB yetkililerinin Süleymaniye Üniversitesi Teknik Fakültesi binasını konsolosluk için tahsis edebilmek amacıyla üniversite yetkilileri ile görüştükleri öne sürüldü. 
     Görüşmede, üniversite yetkililerinin teknik fakülte binasını tahsis etmesiyle binada düzenleme çalışmalarına başlandığı bildirildi. 
     Süleymaniye'de sadece İran Konsolosluğu bulunuyor. 
     
</TEXT>
</DOC>
