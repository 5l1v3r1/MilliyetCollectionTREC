<DOC>
<DOCNO> 375618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/ekonomi/eko05.html </URL>
<DATE> 2005/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk beş bankanın toplam aktiflerdeki payı yüzde 61 
</HEADLINE>
<TEXT>



Türkiye bankacılık krizinden sektörde önemli bir tekelleşme yaşayarak çıkıyor. Türkiye Bankalar Birliği'nin verilerine göre Türkiye'deki ilk beş bankanın 1999 yılında yüzde 46 olan sektörün toplam aktifleri içerisindeki payı, 2004 yılı sonunda yüzde 60'a bu yılın ilk altı ayında da 1 puanlık bir büyüme daha göstererek yüzde 61'e yükseldi. 
Söz konusu ilk beş bankanın aktif büyüklüğü sektördeki diğer bankaların toplamını aştı. 
Haziran sonu itibariyle sektördeki ilk beş bankayı aktif büyüklüğüne göre Ziraat Bankası, İş Bankası, Akbank, Garanti Bankası ve Vakıflar Bankası oluşturuyor. 
Sektörde ilk beş bankanın 1999 yılında yüzde 50 olan toplam mevduatlardan aldığı pay da kriz sonrasında 15 puanlık bir büyümeyle yüzde 65'e kadar yükseldi. 

İlk 10'un payı da arttı 
İlk beş büyük bankanın toplam krediler içerisinde 1999 yılında yüzde 42 olan payı ise bu yıl haziran ayında yüzde 54'e kadar çıktı. Aynı şekilde ilk 10 bankanın payı da önemli ölçüde arttı. 
İlk beşin yanı sıra Halk Bankası, Yapı ve Kredi Bankası, Koçbank, Finansbank ve Denizbank'tan oluşan ilk 10 bankanın sektör içerisindeki ağırlığı ise söz konusu dönemler itibariyle yüzde 68'den yüzde 84'e yükseldi. 

Vakıfbank ilk beşin içinde Aktif Kredi Mevduat K r zarar Ziraat 57.306 11.460 45.452 898 İş Bankası 46.716 16.324 26.732 465 Akbank 44.673 17.109 27.005 778 Garanti 28.997 13.257 18.594 316 Vakıfbank 27.376 8.901 20.211 208 


</TEXT>
</DOC>
