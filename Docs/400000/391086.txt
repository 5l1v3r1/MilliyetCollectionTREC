<DOC>
<DOCNO> 391086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/soneko29.html </URL>
<DATE> 2005/10/31/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Eylül'de dış ticaret açığı yüzde 28.2 arttı... 
</HEADLINE>
<TEXT>

     2005 Eylül ayında, geçen yılın aynı ayına kıyasla ihracat yüzde 16.7 artarak 6 milyar 590 Milyon Dolar, ithalat yüzde 20.6 artarak 10 milyar 234 Milyon dolar olarak gerçekleşti. Aynı ayda dış ticaret açığı ise yüzde 28.2 artarak 3 milyar 643 milyon dolara yükseldi. 
     Devlet İstatistik Enstitüsü DİE , Ocak-Eylül dönemi dış ticaret istatistiklerini açıkladı. 
     Buna göre, yılın ilk 9 ayında ihracat, bir önceki yılın aynı dönemine göre yüzde 17.7 oranında artarak 52 milyar 937 milyon dolar oldu. 
     Ocak-Eylül döneminde, ithalat ise bir önceki yılın aynı dönemine göre yüzde 20.8 oranında artarak 85 milyar 78 milyon dolar olarak gerçekleşti. 
     Söz konusu dönemde dış ticaret açığı bir önceki döneme göre yüzde 26.4 oranında artarak 32 milyar 141 milyon dolar olurken, ihracatın ithalatı karşılama oranı da yüzde 62.2 oldu. 
     2004 yılının Ocak-Eylül döneminde 44 milyar 988 milyon dolarlık ihracat, 70 milyar 410 milyon dolarlık da ithalat yapılmıştı. Bu dönemde dış ticaret açcığı 25 milyar 422 milyon dolar, ihracatın ithalatı karşılama oranı da yüzde 63.9 olarak gerçekleşmişti. 
     
     AYLIK AÇIK 3 MİLYAR 643 MİLYON DOLAR 

     Öte yandan DİE'ye göre, Eylül ayında ihracat bir önceki yılın aynı ayına göre yüzde 16.7 oranında artarak 6 milyar 590 milyon dolar, ithalat ise yüzde 20.6 oranında artarak 10 milyar 234 milyon dolar oldu. 
     Söz konusu ayda dış ticaret açığı bir önceki yılın aynı ayına göre yüzde 28.2 oranında artarak 3 milyar 643 milyon dolar, ihracatın ithalatı karşılama oranı da yüzde 64.4 oldu. 
     Geçen yılın Eylül ayında, 5 milyar 645 milyon dolarlık ihracat, 8 milyar 487 milyon dolarlık ithalat yapılmıştı. Söz konusu ayda dış ticaret açığı 2 milyar 841 milyon dolar, ihracatın ithalatı karşılama oranı da yüzde 66.5 olmuştu. 
     
     TARIM VE BALIKÇILIK İHRACATINDA ARTIŞ 

     Ocak-Eylül döneminde, ithalatın yüzde 81'ini oluşturan imalat sektörü ithalatı yüzde 18.9, madencilik ve taşocakçılığı sektörü ithalatı yüzde 46, balıkçılık sektöründe yüzde 345.3'lük artış, tarım ve ormancılık sektörü ithalatında da yüzde 1.6'lık azalış dikkat çekti. 
     Bu dönemde, tarım ve ormancılık sektörünün ithalatı 2.2 milyar dolar, balıkçılık sektörünün ithalatı 17.6 milyon dolar, madencilik ve taşocakçılık sektörünün ithalatı 11.3 milyar dolar, imalat sektörünün ithalatı 68.9 milyar dolar oldu. 
     Yılın ilk 9 ayında, ihracatın 49.8 milyar dolarını imalat sanayi ürünleri ihracatı oluştururken, bu sektörün ihracatında yüzde 16.9, tarım ve ormancılık sektörü ihracatında yüzde 31,7, balıkçılık sektörü ihracatında yüzde 67,2, madencilik ve taşocakçılığı ihracatında da yüzde 27,6'lık artış kaydedildi. 
     Söz konusu dönemde tarım ve ormancılık sektörünün ihracatı 2.1 milyar dolar, balıkçılık sektörünün ihracatı 93.4 milyon dolar, madencilik ve taşocakçılığı sektörünün ihracatı 583.7 milyon dolar oldu. 
     Aynı dönemde sermaye mallarının ihracatı yüzde 24,3 artarak 5.8 milyar dolar, ara mallarının ihracatı yüzde 17,9 artarak 21.9 milyar dolar, tüketim mallarının ihracatı da yüzde 15,7 artarak 24.9 milyar dolar oldu. 
     Ocak-Eylül döneminde, ihracatın 52'sinin yapıldığı AB'ye ihracat yüzde 12,7 oranında, ithalatın 42.2'sinin yapıldığı AB'den ithalat ise yüzde 8,1 oranında arttı. 
     
</TEXT>
</DOC>
