<DOC>
<DOCNO> 389773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sondun36.html </URL>
<DATE> 2005/10/26/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
NY Times, Irak'ta ölen ABD askerlerinin fotğraflarını yayınladı 
</HEADLINE>
<TEXT>

     Amerikan New York Times gazetesi, Irak'ta 2004 eylülünden bu yana ölen Amerikan askerlerinin fotoğraflarını yayınladı. 
     ABD'nin 2003'ün Mart ayında başlayan Irak işgalinden bu yana ölen asker sayısı 2 bini bulurken, gazete, 2004 eylülünden bu yana hayatını kaybeden 1000 kişinin kimliğini tespit edildiğini, fotoğraflarını buldukları 995'inin fotoğrafına yer verildiğini belirtti. 
     Hemen hemen tamamı üniformalı çekilmiş olan fotoğrafların altında ise ölen askerlerin sadece ismi, doğduğu yer ve yaşına dair bilgiler yer aldı. 
     Gazetenin dört sayfasını dolduran fotoğraflara dair sunum yazısında ise Irak'taki asker kayıplarının ''Vietnam Savaşı'ndan bu yana verilen en yüksek kayıplar'' olduğuna dikkat çekildi. 
     Gazete, savaşın başından itibaren ölen bütün Amerikan askerlerinin fotoğraflarına ve biyografilerine ise www.nytimes national adresinden ulaşılabileceğini kaydetti. 
     Gazetedeki bir başka haberde ise, savaşın başlangıcından bu yana ölen Iraklı sayısının resmi olmayan rakamlara göre, 26 bin 690 ila 30 bin 51 arasında olduğu ifade edildi. 
     
</TEXT>
</DOC>
