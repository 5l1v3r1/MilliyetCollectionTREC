<DOC>
<DOCNO> 381173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sonsiy06.html </URL>
<DATE> 2005/09/24/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Bakan Koç kendini övdü Ne kadar çalışkanım değil mi ’ 
</HEADLINE>
<TEXT>

     Tolunay DUMAN TARSUS Mersin , DHA 

KÜLTÜR ve Turizm Bakanı Atilla Koç, açılış ve incelemelerde bulunmak üzere saat 07.30’da geldiği Mersin’in Tarsus İlçesi’nde kendini karşılayanlara, Ne kadar çalışkanım değil mi Sabahın köründe sergi geziyorum'' dedi. 
     Bakan Atilla Koç, Ankara’dan THY’nin tarifeli uçağı ile saat 07.10 sıralarında Adana Havalimanı’na geldi. Buradan karayoluyla Tarsus’a geçen Bakan Koç’u, saat 07.30’da Mersin Valisi Atilla Osmançelebioğlu, Tarsus Kaymakamı Abdülhamit Erguvan ve Belediye Başkanı MHP’li Burhanettin Kocamaz, bürokratlar ve partililer karşıladı. Koç, karşılamaya gelenlere, Ne kadar çalışkanım değil mi Sabahın köründe sergi geziyorum'' dedi. Bakan Koç’un bu sözleri gülüşmelere neden oldu. 
     Karşılamanın hemen ardından Tarsus’un eski evlerinin bulunduğu Kültür Sokak’ta yazar ve araştırmacı İsmail Ateş’in açtığı el dokuma sergisini gezen Bakan Koç, buradan Kültür ve Turizm Bakanlığı ile Tarsus Belediyesi tarafından Kızılmurat Mahallesi’nde tadilatı yapılıp düzenlenen eski Tarsus evlerinin de bulunduğu 2’nci sokak ile 75’inci Yıl Kültür Merkezi ve Saint Paulus Kilisesi yanındaki eski çırçır fabrikasına gitti. Buradaki gezi sırasında açıklamalarda bulunan Bakan Koç, Meşk olmayınca aşk olmuyor. Bazı insanlar ülkemizde kavmimizin özelliğini yaşatıyorlar. Tek başına bazı adamlar çıkıyor bu ülkede büyük işler yapıyor. Onlarca kişinin yapamadığını yapıyor, zaten onlarca kişi de bir araya gelemiyor. Bizim Bakanlığımız geleneklerimizi sürdürmekten yanadır. Ayrıca, devlette devamlılık esaslıktır, biz de bu anlayışı getiriyoruz'' dedi. 
     Tarihi Tarsus Evleri Sokağı’nı da gezen Bakan Koç, Anadolu tabiri bir söz var. Tamir ettiğin yere insan nefesini sokmazsan eskisinden daha çok eskir'' diyerek, tarihi evlerin kullanılmasını önerdi. 
     Koç, Tarsus Belediye Başkanı Burhanettin Kocamaz’ın Kültür Sokağı ile Kültür Merkezi’nin belediyeye devredilmesi için destek istemesi üzerine, bu konuyu inceleyip, takip edeceğini söyledi. Koç, Tarsus gezisinin ardından Mersin’in merkez Gözne Beldesi’ne geçti. 

     
</TEXT>
</DOC>
