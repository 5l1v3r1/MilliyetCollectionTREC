<DOC>
<DOCNO> 359324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/soneko27.html </URL>
<DATE> 2005/07/08/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Irak'ın yeniden inşasında Türk çimentosu... 
</HEADLINE>
<TEXT>

     Türkiye'den Irak'a bu yılın ilk 6 ayında gerçekleştirilen çimento ihracatı, miktar bazında geçen yılın aynı dönemine oranla yüzde 250 arttı. 
     Orta Anadolu İhracatçı Birlikleri'nden OAİB , yapılan yazılı açıklamaya göre, seramik, cam ve çimento gibi toprak ürünleri sektörünün ihracatı, 2005 yılının ilk altı ayında bir önceki yıla göre yaklaşık yüzde 5 artışla 859 milyon dolar olarak gerçekleşti. 
     Geçen yılın Ocak-Haziran döneminde 50 bin 403 ton çimento ihraç edilen Irak'a bu yılın aynı döneminde gerçekleştirilen ihracatın, yüzde 250 artışla 176 bin 354 tona ulaştığı belirtilen açıklamada, en fazla ihracat yapılan ülkelerin ise İtalya, Almanya, İngiltere, ABD ve İspanya olarak sıralandığı belirtildi. 
     Açıklamada, aynı dönemde, seramik sektörünün 342 milyon dolar, cam sektörünün 264 milyon dolar ve çimento sektörünün ise 173 milyon dolarlık ihracat gerçekleştirdiği ifade edildi. 
     
</TEXT>
</DOC>
