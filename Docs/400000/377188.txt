<DOC>
<DOCNO> 377188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sonyas15.html </URL>
<DATE> 2005/09/09/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Üstsüz dans eden kızların fotoğraflarına kısıtlama geldi 
</HEADLINE>
<TEXT>

     Güney Afrika, ülkenin Kwa Zulu-Natal eyaletinde her yıl geleneksel olarak yapılan Zulu töreninde, Zulu kralının önünde üstsüz dans eden kızların fotoğraflarının internetteki porno sitelerinde yer almasının önlenmesi için ciddi kısıtlamalar getirdi. 
     Daily News gazetesinin haberinde, cumartesi günü bölgedeki Nongoma kraliyet sarayında başlayacak bu geleneksel töreni izlemek isteyen foto muhabirlerinin akredite olabilmeleri için ciddi önlemlerin alındığı belirtildi. 
     200 yıllık bu törene katılacak yaklaşık 10 bin genç kız törende evlenene kadar bakire kalmaya söz veriyorlar. 
     Zulu kralı Goodwill Zwelethini, bu törene katılan genç kızların fotoğraflarının porno sitelerinde yer almasından dolayı kaygı duyduğunu dile getirmişti. 
     Aynı tören, Swaziland'da da her yıl geleneksel olarak düzenleniyor. 
     
</TEXT>
</DOC>
