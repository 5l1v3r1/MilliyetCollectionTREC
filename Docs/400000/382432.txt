<DOC>
<DOCNO> 382432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/guncel/gun06.html </URL>
<DATE> 2005/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski büyükelçi dolandırıcılık cezası yedi 
</HEADLINE>
<TEXT>


Eski Brezilya Büyükelçisi Doğan Alpan'ın, eşine yapılan estetik ameliyatını bağırsak ameliyatı gibi gösterdiği iddia edildi 

TÜRKER KARAPINAR Ankara 

Eski Brezilya Büyükelçisi Doğan Alpan, görevi kötüye kullanma, devleti zarara uğratma gibi suçlardan 2 yıl 10 ay hapis cezasına çarptırıldı. Alpan'ın hapis cezası para cezasına çevrilerek ertelendi. 
Dışişleri Bakanlığı'nın suç duyurusu üzerine, eski Yargıtay Başsavcısı Sabih Kanadoğlu tarafından açılan davada, emekli Büyükelçi Alpan, Brezilya'da görev yaptığı 1996 - 2000 yılları arasında, eşinin estetik ameliyatını bağırsak ameliyatı gibi gösterdiği, işe aldığı aşçıya yüksek maaş veriyormuş gibi göstererek düşük maaş ödediği ve bu yolla devleti zarara uğrattığı iddialarıyla suçlandı. 

Cezası ertelendi 
Ankara 8. Ağır Ceza Mahkemesi'ndeki duruşmada, Alpan'ın avukatları iddiaları reddetti. Mahkeme, Alpan'ın 2 kez görevi kötüye kullanma suçu işlediği gerekçesiyle önce 2 yıl hapse mahk m etti. "İyi hal" indirimi yapan mahkeme, cezayı 10 ay hapse dönüştürdü. Mahkeme, Alpan'a dolandırıcılık suçundan da indirim hükümlerini uygulayarak 1 yıl 11 ay 10 gün hapis cezası verdi. 2 yıl 10 ay 10 gün hapse mahk m edilen Alpan'ın cezasını, 13 bin 546 YTL para cezasına dönüştüren mahkeme, cezanın ertelenmesini kararlaştırdı. Alpan'ın kararı temyiz etmeyeceği öğrenildi. 


</TEXT>
</DOC>
