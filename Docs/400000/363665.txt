<DOC>
<DOCNO> 363665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sonsiy06.html </URL>
<DATE> 2005/07/23/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
AB Türkiye için olağanüstü toplanıyor... 
</HEADLINE>
<TEXT>

     AB Daimi Temsilciler Komitesi Coreper, Ankara’nın Ek Protokolü imzadıktan sonra atacağı adımlara nasıl karşılık verileceğini tartışmak üzere olağanüstü toplanacak. 
     AB Dönem Başkanı İngiltere’nin isteği üzerine gerçekleşecek toplantıda, Türkiye’nin Ankara Antlaşması Ek Protokolünü imzaladıktan sonra yayınlamayı düşündüğü "Kıbrıs Rum Kesimini tanımıyoruz" deklarasyonu karşısında nasıl bir tavır takınılacağını tartışacakları açıklandı. 
     AB Haber’de yer alan bir habere göre toplantıda, Türkiye’nin deklarasyonuna cevap niteliği taşıyan AB karşı deklarasyonunun içeriği oluşturulmaya çalışılacak. 
     Türkiye Ankara Antlaşması Ek Protokolünü hala imzalamadı, ancak protokolün imzalanmasına kesin gözüyle bakılıyor. Protokolün Kıbrıs Rum Kesimi’nin resmen tanınması anlamına geleceğini savunanlar, imzaya kesinlikle karşı çıkıyor. 
     
</TEXT>
</DOC>
