<DOC>
<DOCNO> 353336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sontur34.html </URL>
<DATE> 2005/06/18/ </DATE>
<TIME> 20.50 </TIME>
<AUTHOR>  </AUTHOR>
<HEADLINE>
İşe başladığı gün iş kazasında öldü... 
</HEADLINE>
<TEXT>

     Eskişehir’de emekli demirci ustası, Osmangazi Üniversitesi OGÜ amfi tiyatrosunun inşaatında göçen toprağın altında kalarak can verdi. 
     Alınan bilgiye göre, OGÜ Meşelik Yerleşkesi’nde yapımı devam eden amfi tiyatroda demirci ustası olarak çalışan Halil İbrahim Yılmaz 58 , göçen toprağın altında kaldı. 
     Arkadaşlarının haber vermesi üzerine itfaiye ve sivil savunma ekipleri bölgede çalışmaya başladı. Yaklaşık 3 saat sonra Yılmaz’ın cesedine ulaşıldı. 
     Ceset, otopsi için OGÜ Tıp Fakültesi Hastanesi morguna konuldu. 
     İş arkadaşları Yılmaz’ın bugün işe başladığını bildirdiler. 
     Vali Kadir Çalışıcı ve OGÜ Rektörü Prof. Dr. Necat Akdeniz Akgün, olay yerinde incelemelerde bulundu. 
     Vali Çalışıcı, kazada mühendislik hatası olabileceğini belirterek, savcılığın gerekli incelemeyi başlattığını bildirdi. 
     
</TEXT>
</DOC>
