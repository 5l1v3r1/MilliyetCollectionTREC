<DOC>
<DOCNO> 361865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/son/sondun08.html </URL>
<DATE> 2005/07/17/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Şaron, Gazze operasyonuna yeşil ışık yaktı... 
</HEADLINE>
<TEXT>

     İsrail Başbakanı Ariel Şaron, İsrailli yerleşimcilere yönelik saldırıların artması üzerine, orduya, terör eylemlerini engelleme talimatı verdi. 
     Şaron, Gazze Şeridi'ne yönelik geniş kapsamlı askeri operasyona yeşil ışık yaktığı anlamına gelen açıklamasında, savunma birimlerinin başkanlarıyla bir araya geldiğini ve terörizmin önüne geçmek için adım atılması yönünde talimat verdiğini söyledi. 
     Ariel Şaron, haftalık kabine toplantısının başlangıcında yaptığı açıklamada, ordu operasyonlarına sınır getirmediklerini ifade etti. 
     İsrail askerlerinin, yerleşimlere yönelik saldırıların artması üzerine Gazze Şeridi'nde geniş kapsamlı bir operasyon başlatması bekleniyor. İsrail Savunma Bakan Yardımcısı Zeev Boim, ''Artık kimse Ebu Mazen'e Filistin lideri Mahmud Abbas güvenmiyor'' diyerek kendi başlarına hareket edeceklerinin sinyalini vermişti. 
     Operasyon tarihi, ABD Dışişleri Bakanı Condoleezza Rice'ın yakın bir zamanda bölgeyi ziyaret edecek olması nedeniyle henüz bilinmiyor. Boim, her şeyin bugün belli olacağını, Kassam füzelerine daha fazla sabır gösteremeyeceklerini söylemişti. 
     
</TEXT>
</DOC>
