<DOC>
<DOCNO> 386061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/soneko25.html </URL>
<DATE> 2005/10/12/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
IMF Heyeti çalışmalarına başladı... 
</HEADLINE>
<TEXT>

     Devlet Bakanı Ali Babacan tarafından davet edilen Uluslararası Para Fonu IMF heyeti ile görüşmelere bugün başlandı. 
     Edinilen bilgiye göre IMF heyeti, bugün Hazine Müsteşarlığı'nda ekonomi bürokratları ile çalışma yapıyor. 
     Stand-by anlaşması çerçevesinde Eylül ayında başlatılan değerlendirme çalışmalarına devam etmek üzere IMF Türkiye Masası Şefi Lorenzo Giorgianni başkanlığındaki heyet, Türkiye'ye davet edilmişti. 
     3 yıllık stand-by düzenlemeleri desteklenen ekonomik program çerçevesinde Türkiye'ye davet edilen IMF heyeti, daha önce 8 Eylül tarihinde İstanbul ve ardından Ankara'da özel sektör temsilcileri ve ekonomi üst düzey bürokratları ile bir araya gelmişti. 
     Daha sonra, IMF ve Dünya Bankası'nın yıllık toplantıları boyunca Washington'da, IMF ile Türk ekonomi bürokratları arasında görüşmelere devam edilmişti. 
     IMF heyetinin Ankara'da yapacağı görüşmelerde, son makro ekonomik durum, 2006 yılına ilişkin makro ekonomik hedefler, bütçe, sosyal güvenlik ve vergi reformu konularının ele alınması bekleniyor. 
     
</TEXT>
</DOC>
