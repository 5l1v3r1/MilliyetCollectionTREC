<DOC>
<DOCNO> 363591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/yasam/yas02.html </URL>
<DATE> 2005/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bir şeyin yok' denip eve gönderildi, öldü 
</HEADLINE>
<TEXT>


ZAFER TOKUŞ Sakarya DHA 

Adapazarı Alancuma Prefabrik Konutları'nda yaşayan 6 aylık hamile Melek Baş 25 , şiddetli baş ağrısı şik yetiyle gittiği hastaneden "Önemli bir şeyin yok" denilerek eve gönderildi ve kısa süre sonra öldü. İkinci evliliğini 4 yıl önce Sabri Baş'la yapan 3 çocuk annesi Melek Baş, bir süre önce baş ağrısı çekmeye başladı. İlk günler bunu önemsemeyen Baş, ağrılar dayanılmaz hal alınca 3 gün önce Sakarya Devlet Hastanesi'ne gitti. İddiaya göre "Önemli bir şeyin yok" denilerek ağrı kesici "Calpol" şurup verilen Baş, evine gönderildi. Ancak baş ağrısı dinmeyen Baş bir süre sonra öldü. Ölümü şüpheli gören Cumhuriyet Savcısı soruşturma başlatarak otopsi istedi. İş buldukça inşaatlarda çalışan Sabri Baş, oğulları İsmail 3 , 1.5 yaşındaki Fatih ve eşinin ilk evliliğinden olan Yasin'le 5 ortada kaldığını belirterek, "Eşimin ölümünde sorumluluğu olanlar cezalandırılsın" dedi. 



</TEXT>
</DOC>
