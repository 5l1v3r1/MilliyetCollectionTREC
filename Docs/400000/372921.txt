<DOC>
<DOCNO> 372921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sonyas15.html </URL>
<DATE> 2005/08/25/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Aşırı sıcaklar erken doğum nedeni 
</HEADLINE>
<TEXT>

     Gülay ÖZEK DHA 

      VAN Yüzüncü Yıl Üniversitesi YYÜ Tıp Fakültesi Dekanı Prof.Dr. Mansur Kamacı, hamilelerin aşırı sıcaklarda çok dikkatli olmalarını istedi. Aşırı sıcakların erken doğumlara neden olabileceğini söyleyen Prof. Dr. Kamacı, Hamilelerin bol bol sıvı tüketmeleri gerekiyor. Asitli içecekler yerine az tuzlu ayran, bol miktarda su ve limonata içmelerini öneriyorum'' dedi. 
     YYÜ Tıp Fakültesi Dekanı Prof. Dr. Mansur Kamacı, özellikle hamileliğin 32’nci haftasına dikkat çekerek, Bu hafta içinde vucutta şişmeler yaşanıyor. Anne adayları bu dönemde başta yüzük olmak üzere takılarını çıkarmalıdır. Bu hafta içinde alınan dengeli sıvılar ve doktor tavsiyeleri erken doğumu önler'' dedi. 
     Aşırı sıcaklarda hamilelerin terlemeye karşı geniş bedenli pamuklu, keten, açık renkli kıyafetler giymelerini öneren Prof. Dr. Kamacı, giyilen ayakkabıların da yüksek topuklu ya da düz taban olmamasına dikkat edilmesi gerektiğini söyledi, rahat ve spor ayakkabı tercih edilmesini istedi. 
     Hamilelerin günlerini daha rahat geçirebilmeleri için duş şeklinde banyo yapmalarını öneren Prof.Dr. Kamacı önerilerini şöyle sürdürdü 
     Özellikle spor yapmanın büyük faydası vardır. Hamileler deniz ya da havuza rahatlıkla girebilir ancak, güneş ışınlarının dik geldiği 11.00 ile 16.00 saatleri arasında güneşe çıkmamalıdır. Güneş ışınlarından korunmak için anne adaylar mutlaka koruyucu kremler kullanmalıdır.'' 
     
</TEXT>
</DOC>
