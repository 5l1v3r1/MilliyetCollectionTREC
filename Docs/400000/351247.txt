<DOC>
<DOCNO> 351247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/yazar/cemal.html </URL>
<DATE> 2005/06/12/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Görünmez adam 
</HEADLINE>
<TEXT>

NEW YORK 

Soho'da sabah vakti erken yürüyorum. Kimsecikler yok. Rutubet boğucu, berbat bir hava. Arada bir yağmur atıştırıyor. 
Aklımda, görünmez adam 
Bazen o kadar çok özlüyorum ki görünmez adam olmayı... Trafik lambasının tam üstüne yapıştırmış kırmızı renkli kocaman sloganı 
"Amerikan faşizmi 
Üstelik en kalitelisinden " 
Birden yağmur bastırıyor. Mercer Oteli'nin kahvesine giriyorum. En köşedeki masaya oturuyorum. 
Tenha, ne güzel. 
Kırık dökük hatıralarla baş başa kalmak... Böylesi anları yakalamak her zaman olmuyor. 
Sevgili Ercan Arıklı'yı anımsıyorum. En son bu kahveden telefonla konuşmuştum onunla. Ertesi gün bir başka diyara göç etti gitti. Onunla birlikte benim de bir parçam gitmişti. 
"Benim şehrim New York'tur. Ben kendimi New York'lu sayıyorum." 
Böyle diyor Italo Calvino, 1959'da. 
Yapı Kredi Yayınları'ndan çıkan son kitabı, Paris'te Bir Münzevi'nin sayfalarını karıştırıyorum. 
İşte o satırlar 
"Görünmez olduğumu düşleyebildiğim bir ortamda ben kendimi çok iyi hissederim." 
Ben de... 
Ama çok sık olmuyor bu. 
Açık belini arkadan görüyorum, bir ejderha dövmesi. İki gamzenin tam orta yerine ağzından ateş çıkan bir canavar oturtmuş... 
New York deli bir yer 
Öyle oturup etrafı seyrederken zamanı tüketmenin keyfi başka... 
Kahve artık tenha değil. 
Hemen karşıda Cafe Fanelli. Arka tarafında, o kırmızı beyaz puantiyeli muşamma örtüler kaplı küçük masalardan birine çöküyorum. 
Güzel Kırık dökük hatıralar... 
Calvino soruyor 
"En hüzünlü vakit " diye... 
Çocukken, benim için en hüzünlü vakit, oyunların bitip havanın kararmaya başladığı pazar akşamlarıydı. Ertesi gün okul vardı çünkü... Çok uzun yıllar pazar akşamüzerlerini sevmedim. 
Fanelli'nin havası iyi. 
Belki yazımı burada yazarım. Bilgisayar yanımda. Üstelik geçebilirim de yazıyı bu kahve köşesinden. Teknolojinin bu denli gelişmişliğini düşünüyorum. Her gün bir şeyler karalamak zorunda olan bir yazı mahk mu için internet dünyası rahatlık başta olmak üzere çok şey sunuyor insana... 
Kimseler gelmesin Fanelli'ye 
Hiç olmazsa şu yazımı bitirinceye kadar yalnız kalmak istiyorum. 
"Kendini her şeyden kopmuş duyumsamak " 
Başarıyorum bazen. 
Dalabiliyorum. 
Ayşe kızıyor. 
Çünkü Defne de dalabiliyor. 
"Her şey sessiz, her şey ıssız " 
Ben görünmez adam olmak istiyorum bugün, Cafe Fanelli'de. Çok uzun yıllar önce bir gece sevgili Haldun Dosdoğru'nun evindeki bir partiyi hatırlıyorum. Enis Batur da vardı. Görünmez adam olmuştum. 
Ya da ben öyle sanmıştım. 
"New York işte, ne tümüyle Amerika ne de tümüyle Avrupa olan bir şey, insana olağanüstü bir enerji yüklüyor, hemen alışıveriyorsun, sanki oldum olası burada yaşamışsın gibi... Bazen insanın üstüne öylesine abanıyor ki, ezilecek gibi oluyorsun. Tabii insan buraya ayak basar basmaz, geri dönmek dışında her şeyi düşünmeye başlıyor." 
Aslan Italo Calvino 
Ben bugün New York'ta görünmez adam olabilecek miyim .. Pencereden gelip geçenleri seyre dalıyorum. 
Kırık dökük hatıraların hücumu 
New York'u ilk kez ne zaman keşfetmeye başlamıştım Ooh, çok uzak geliyor. Bir şehri yaşamak lazım, onu sevmek için... Bu sevgi soyut bir şey değil. 
Yine gelip geçenleri seyrediyorum Fanelli'nin penceresinden, saksı çiçeklerin arasından... 
New York bir tımarhane 
Kayıp giden zamanın peşinde sürüklenmek yerine, şu güzel ana sahip çıkmak daha iyi olmaz mı .. 
Uçak vakti geliyor. 
Birazdan kalkıp havalimanına gitmem lazım. "Bir havalimanından öbürüne geçip duruyoruz, sonuç olarak hangi kentte bulunursak bulunalım aşağı yukarı aynı hayatı yaşamak için..." 
İyi pazarlar 



</TEXT>
</DOC>
