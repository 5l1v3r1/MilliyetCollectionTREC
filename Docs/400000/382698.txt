<DOC>
<DOCNO> 382698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/dunya/dun03.html </URL>
<DATE> 2005/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Açılış konuşması yumuşadı 
</HEADLINE>
<TEXT>


Brüksel Milliyet 


AB Dönem Başkanı İngiltere'nin Dışişleri Bakanı Jack Straw'un 3 Ekim'de müzakerelerin açılışında üye ülkeler adına yapacağı konuşmanın tonu yumuşatıldı. 
Yeni konuşma taslağında, AB'nin yayımladığı karşı deklarasyona atıf h l korunsa da Türkiye'nin AB yolunda kaydettiği ilerlemelere daha net göndermeler yapılıyor. Sürecin zorlu olacağına vurgu yapılan metinde, "Ancak kararlılığınıza ve taahhütlerinize bağlılığınıza inanıyoruyz ve çabalarınızda size destek olacağız" ifadelerine yer verildi. 
Diplomatik kaynaklar, genişleme sürecinde diğer aday ülkelerle müzakerelere başlarken, yapılan konuşmalarla kıyaslandığında Türkiye'ye yönelik konuşmanın "kuru" olduğunu belirtiyorlar. Bunda Türkiye konusundaki tartışmaların etkili olduğunu belirten bir AB yetkilisi, "Önemli olan metinde olumsuz değişiklikler yapılmaması" dedi. Bu arada Rum Kesimi konuşmaya not düşerek Türkiye'nin kendi konuşmasında "ayrımcılık yapmama ilkesine" atıfta bulunmasının yerinde olacağı görüşünde olduğunu dile getirdi. 


</TEXT>
</DOC>
