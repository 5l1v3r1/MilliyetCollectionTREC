<DOC>
<DOCNO> 369712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sondun14.html </URL>
<DATE> 2005/08/14/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Irak'ta şiddet tüm hızıyla sürüyor 
</HEADLINE>
<TEXT>

     Irak'ta, demokrasiye geçiş yolunda önemli bir adım olan anayasanın hazırlanmasında son aşamaya gelinirken, şiddet olayları tüm hızıyla sürüyor. 
     Başkent Bağdat ile kuzeydeki Musul'da üç kişinin cesedinin bulunduğu bildirildi. 
     Polis, başkentin şiddet olaylarına sahne olan güneyindeki Dora mahallesinde başı kesilmiş bir kadın cesedi bulunduğunu açıkladı. 
     Kuzeydeki Musul'da da biri başı kesilmiş, iki kişinin cesedi bulundu. 
     Bağdat'ın 30 kilometre kadar güneyindeki Mahmudiye'de ise yola yerleştirilen bir bombanın patlaması sonucu bir sivil öldü, bir sivil yaralandı. 
     Başkent genelinde bugün düzenlenen saldırı ve bombalama olaylarında ayrıca 10 kişinin yaralandığı ifade edildi. 
     Kerkük'te de seyir halindeki araçtan açılan ateş sonucu bir Iraklı polisin öldüğü, 2 polisin yaralandığı belirtildi. 
     Öte yandan, Irak Merkez Bankası'nın üst düzey yetkilisi Hasib Kadum'un evinin önünde kaçırıldığı açıklandı. 
     
</TEXT>
</DOC>
