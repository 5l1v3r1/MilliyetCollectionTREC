<DOC>
<DOCNO> 391871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/siyaset/siy05.html </URL>
<DATE> 2005/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Ailesi temyize gitti 
</HEADLINE>
<TEXT>


GÜVEN ÖZALP Brüksel 


Sabancı Ailesi'nin Belçika'daki avukatı Fernand Schmitz, Gent Mahkemesi'nin "Fehriye Erdal Türkiye'de işlediği suçlar nedeniyle Belçika'da yargılanamaz" kararına itiraz ederek, dosyayı Yargıtay'a taşıdı. 
Schmitz, "Bu mahkeme kararı geçersiz kılabilir ve Belçika mahkemelerinin Erdal'ı yargılama yetkisine sahip olduğunu teyit edebilir" dedi. Hukuk çevreleri ise Yargıtay'ın daha önce iki mahkeme tarafından verilen kararı tersine çevirme olasılığının düşük olduğu görüşünü taşıyor. Buna karşın davanın siyasi niteliğinin bulunmasının, nihai karar üzerinde etkili olabileceği yorumları da yapılıyor. Yargıtay'ın kararın arkasında durması halinde Belçika yargısı önünde atılabilecek adım kalmayacak. Bu durumda Schmitz davayı Avrupa İnsan Hakları Mahkemesi'ne götürecek. Uzmanlar, bu tür bir başvuruda , Avrupa İnsan Hakları Sözleşmesi'nin ihlal edildiği iddia edilen maddesinin çok iyi seçilmesi gerektiğine vurgu yapıyorlar. 


</TEXT>
</DOC>
