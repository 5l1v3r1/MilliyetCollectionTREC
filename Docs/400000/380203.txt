<DOC>
<DOCNO> 380203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sondun18.html </URL>
<DATE> 2005/09/21/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Merkel, gece evinin kapısını açık unuttu... 
</HEADLINE>
<TEXT>

     Alman Hıristiyan Demokrat Birlik Partisi CDU Genel Başkanı Angela Merkel'in dün gece evinin kapısını açık unuttuğu bildirildi. 
     Berliner Morgenpost gazetesinin haberinde, Merkel'in Berlin'in Mitte semtindeki evinin önünde devriye gezen otomobildeki polislerin, evin kapısını açık gördükleri ve içeri girdikleri belirtildi. 
     Polislerin, evde odaların kapılarının da açık olduğunu tespit ettiklerini ve daha sonra Merkel ile karşılaştıkları kaydedildi. 
     Merkel'in yakın bir çalışma arkadaşının olayı doğruladığı ve Merkel'in eve eli dolu geldiği için kapıyı kapatmayı unuttuğunu söylediği belirtildi. 
     Merkel'in koruma görevlilerinin ise sadece evin kapısına kadar görev yaptıkları için kapının açık olduğu esnada evde bulunmadıkları açıklandı. 
     Merkel, dikkatli davranmalarından dolayı polislere teşekkür etti. 
     
</TEXT>
</DOC>
