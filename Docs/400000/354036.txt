<DOC>
<DOCNO> 354036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonsiy06.html </URL>
<DATE> 2005/06/21/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Sarıgül, mahkeme kararıyla döndü... 
</HEADLINE>
<TEXT>

     Ankara 24'üncü Asliye Hukuk Mahkemesi, Mustafa Sarıgül'ün CHP'ye dönmesine karar verdi. 
     Ankara 24. Asliye Hukuk Mahkemesi, Şişli Belediye Başkanı Mustafa Sarıgül'ün partiden ihracına ilişkin CHP Yüksek Disiplin Kurulu YDK kararını iptal etti. 
     Davanın bugünkü duruşmasına, Sarıgül'ün avukatı Murat Hazinedar ile CHP'nin avukatı Şahin Mengü katıldı. Avukat Hazinedar, Sarıgül'ün CHP'den ihracına ilişkin kararın iptali yönünde daha önce mahkemeye sundukları beyanlarını tekrarlayarak, davanın kabulüne karar verilmesini istedi. 
     Avukat Şahin Mengü ise Sarıgül'ün partiden ihracının yasa ve CHP Tüzüğü'ne uygun olduğunu savunarak, davanın reddini talep etti. 
     Daha sonra Yargıç Bilal Yıldırım, davanın kabulüne karar verdiğini açıkladı. 
     Dava dilekçesinde CHP YDK Başkanlığı'nın 24 Mart 2005 tarihli Sarıgül'ün partiden ihracına ilişkin kararının, Siyasi Partiler Yasası, CHP Tüzüğü ve yönetmeliklere aykırı olduğu savunularak, kesin ihraca ilişkin kararır iptali isteniyordu. 
     
     'Kurultay'daki tavrı' ihracına neden oldu 

     CHP merkez yönetim kurulu, 29-30 ocak tarihlerinde yapılan olaylı Olağanüstü Kurultay'daki tavırları yüzünden, Mustafa Sarıgül'ü ihraç istemiyle Yüksek Disiplin Kurulu'na sevketmişti. 
     Sarıgül, 18 martta Yüksek Disiplin Kurulu'nda savunma yapmış, geçtiğimiz çarşamba günü de Yüksek Disiplin Kurulu'na 13’üncü Olağanüstü Kurultay'daki kavga görüntülerinin yer aldığı iki CD sunmuştu. 
     
     Daha önceki ihraç istemi reddedilmişti 

     CHP Merkez Yürütme Kurulu, 2 şubatta tüzüğün parti suçu ile ilgili 68 ve 70'inci maddeleri uyarınca Sarıgül hakkında ihraç isteminde bulunmuştu. Sarıgül, hakkındaki bazı yolsuzluk iddiaları gerekçesiyle 11 kasım 2004 tarihinde de ihraç istemiyle Yüksek Disiplin Kurulu'na sevkedilmişti. 
     CHP Yüksek Disiplin Kurulu'nun 3 ocak 2005 tarihinde yaptığı toplantıda Sarıgül hakkındaki ihraç istemi 7'ye karşı 8 oyla reddedilmiş ve bu kararın ardından CHP Genel Başkanı Deniz Baykal'ın çağrısı üzerine 29 şubatta olağanüstü kurultay gerçekleştirilmişti. 
     demişti. 
     

     
</TEXT>
</DOC>
