<DOC>
<DOCNO> 384179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/soneko19.html </URL>
<DATE> 2005/10/05/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Morgan Stanley, Akbank'ı global bankalar portföyüne aldı 
</HEADLINE>
<TEXT>

     Uluslararası finans kurumu Morgan Stanley, Akbank'ı global bankalar portföyüne aldı. 
     Akbank'ın açıkladığı Morgan Stanley Global Bankalar Portföyü Raporu'na göre, Akbank, yılın ilk 6 ayında Türkiye'de en iyi performans gösteren banka'' oldu. Raporda Akbank'ın, bu başarısının güçlü bilanço yapısı, kredi ve mevduatlarındaki performansı ile özellikle konut ve KOBİ kredilerindeki hızlı büyümeden kaynaklandığı belirtildi. 
     Raporda, Akbank'ın bilançosunda güçlü TL yapısına sahip olduğu bildirildi. 
     Türk Lirası cinsinden mevduatta yüzde 79 artışın ve geçen yıla göre bilançosunda TL'ye geçişin önemli bir gelişme olduğunun altı çizilen raporda, şu bilgilere yer verildi 
     ''Akbank'ın, TL cinsinden faiz getirili aktiflerinin oranı 2004'de yüzde 48 iken, 2005'in ilk yarısında yüzde 52'ye yükseldi. Kredilerin TL cinsinden faiz getirili aktiflere oranı ise, aynı dönemde yüzde 51'den 'e ulaştı. TL ve USD kredilerinde yıl sonuna göre yüzde 41 ve yüzde 22'lik bir artış sağlandı. TL kredilerindeki esas sıçrama, yüzde 183 artışla konut kredileri ve yüzde 46 artışla KOBİ kredileri ile gerçekleşti. Yine aynı dönemde Akbank, TL kredilerinden yüzde 23.3'lük bir oranla en yüksek getiriyi elde etti. Ayrıca, CRM sistemine geçiş de, Akbank'ın 2005 yılı ilk yarı performansını destekleyen önemli bir alt yapı çalışması oldu.'' Morgan Stanley'in raporunda, Akbank'ın kurucu hisselerini de almasıyla özkaynak karlılığını 2005'in ilk yarısında yüzde 26'ya çıkardığı ve güçlü kredi büyümesine rağmen 2005'te sermaye yeterlilik rasyosunun yüzde 24 beklendiği kaydedildi. 
     
</TEXT>
</DOC>
