<DOC>
<DOCNO> 376652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sondun11.html </URL>
<DATE> 2005/09/08/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Fischer Merkel, Türkiye konusunda 'kör ve miyop' 
</HEADLINE>
<TEXT>

     Almanya Dışişleri Bakanı Joschka Fischer, Hıristiyan Demokrat Birlik Partisi CDU Genel Başkanı Angela Merkel'i dış politika ve özellikle de Türkiye konusunda ''körlükle'' suçladı. 
     Fischer, Financial Times gazetesine verdiği demeçte, Merkel'in dış politika konularında özellikle de Türkiye söz konusu olunca ileri görüşlü olamadığını belirtti. 
     Hıristiyan Demokratlar'ın 2003 yılında ABD'nin Irak'ı işgaline verdiği desteğe atıfta bulanan Fischer, ''Şu anda Türkiye konusunda Irak konusunda olduğundan da büyük bir hata yapmak üzereler'' diye konuştu. 
     ''Tartışmayı CDU'nun yaptığı gibi Avrupa'nın sınırlarını tartışmak istiyoruz ve Türkiye'nin bu sınırların içinde olmadığını düşünüyoruz noktasına getirmek kör, dar görüşlü ve tehlikeli bir yaklaşımdır'' diyen Fischer, Merkel ve dış politika danışmanlarının, dış politika tercihlerinin uzun vadeli etkilerini hesaplamaktan aciz bir avuç amatör olduklarını ifade etti. 
     Kendisini uluslararası bir devlet adamı olarak tanımlayan Fischer, CDU yetkililerinin meselelere gereken bilgi ve basiretle yaklaşamadıklarını kaydetti. 
     
</TEXT>
</DOC>
