<DOC>
<DOCNO> 361669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sonsiy05.html </URL>
<DATE> 2005/07/16/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Erdoğan Terörün içinde yer alanları insani hareket etmeye davet ediyoruz 
</HEADLINE>
<TEXT>

     Başbakan Recep Tayyip Erdoğan, güvenlik kuvvetlerinin terörle ilgili bütün tedbirleri aldığını belirterek, ''Ama biz, terörün içerisinde yer alan tüm aktörleri bu konuda insani hareket etmeye davet ediyoruz, davet edeceğiz'' dedi. 
     Başbakan Erdoğan, Türk Sanayicileri ve İşadamları Derneği'ne TÜSİAD yaptığı ziyaretin ardından düzenlediği basın toplantısında, gazetecilerin Kuşadası'nda meydana gelen patlamaya ilişkin sorusunu yanıtladı. 
     Hereke'de dün bir çimento fabrikasının yeni yatırımları nedeniyle düzenlenen törende bu konuya değindiğini hatırlatan Başbakan Erdoğan, terörün nerede, nasıl, niçin, kimi vuracağı belli olmayan bir fenomen olduğunu söyledi. Erdoğan, terörün dininin, ırkının ve vatanının olmadığını ifade ederek, şöyle konuştu 
     ''Maalesef bundan 1.5-2 saat öncesinde Kuşadası'nda böyle bir hadise cereyan etti. Bunlar hep endişelerimizin içerisinde... Güvenlik güçlerimiz bütün tedbirlerini alıyor. Ama sıfır, burada ne kadar tedbir alırsanız alın yüzde yüz bu noktada netice alma diye bir şey söz konusu değil. İşte dünyanın değişik yerlerinde olanı da görüyorsunuz. Ama biz, terörün içerisinde yer alan tüm aktörleri bu konuda insani hareket etmeye davet ediyoruz, davet edeceğiz. Hükümetler olarak da tabii ki tedbirlerimizi de ona göre almaya devam edeceğiz. Tüm bu terör hadisesinde ölen vatandaşlarımıza Allah'tan rahmet, yakınlarına da şifalar diliyorum.'' 
     
</TEXT>
</DOC>
