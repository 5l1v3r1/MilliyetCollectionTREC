<DOC>
<DOCNO> 367214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/magazin/mag01.html </URL>
<DATE> 2005/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisin kaleminden Rus hayat kadınları 
</HEADLINE>
<TEXT>


Trabzon Emniyet Müdür Yardımcısı İbrahim Azcan, Rus hayat kadınlarıyla ilgili ilginç gözlem ve incelemelerini bir kitapta topladı 

ŞÜKRAN PAKKAN İstanbul 

Trabzon Emniyet Müdür Yardımcısı ve Uluslararası Polis Birliği Yönetim Kurulu Üyesi İbrahim Azcan, Karadeniz Bölgesi'nde çok ciddi sosyal ve kültürel değişime neden olan Rus kökenli hayat kadınlarını kitaplaştırdı. 
Uzun yıllardır Trabzon'da görev yapan Azcan'ın, Rus hayat kadınları hakkındaki gözlem ve incelemelerini anlattığı 'Nataşa' isimli kitabı, Sempati Yayınevi tarafından piyasaya sürüldü. 

Ayda 2 - 3 bin dolar 
Azcan'ın kitabından bazı ilgi çekici bölümler, özetle şöyle 
"Nataşa, Natalia'nın kısaltılarak sevimli hale getirilmiş şeklidir. Bu isimle iyi huylu, romantik, masum kız tiplemesi yaratılır.39 yaşındaki bir kadın, günde 3 ila 5 kişiyle seks yaptığını söylemişti. Ülkesine ayda 2000 dolar gönderiyordu.Operasyonda ele geçen bir kadının kendi el yazısıyla tuttuğu çeteleye göre, 30 günde 6 gece işe çıkmamıştı. Diğer gecelerde 2950 dolar kazanmıştı. 1000 Nataşa'nın bulunduğu bir il düşünüldüğünde, ayda en az 2 milyon dolar civarında paranın sessizce yurtdışına çıktığı gerçeği ortaya çıkıyordu. 

Apartmanları vardı 
Nataşa seks yapıyordu ama kolay şık olmuyordu. Sadece zorunlu harcamalarını yapıyordu. Harcamalarının dışındaki birikimini ülkesine yolluyordu.Nataşalarla gizli ikinci evlilik yapan erkekler bir apartmanda toplanmışlardı. Erkekler, geceleri resmi kayıtlı eşi ve çocuklarıyla oluyor, iş gezisi bahanesiyle bazı günlerini de bu apartmandaki dairesinde geçiriyordu.Nataşaların sağladığı olumlu değişim ise, Türk kadını, dış görünüşüne daha çok özen göstermeye başlamıştır ve kocalarına karşı ilgilerini artırmışlardır." 


</TEXT>
</DOC>
