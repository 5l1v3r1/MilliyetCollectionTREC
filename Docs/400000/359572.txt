<DOC>
<DOCNO> 359572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/yasam/yas04.html </URL>
<DATE> 2005/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Denizimden koparıldım Çin Seddi'ne mahk mum' 
</HEADLINE>
<TEXT>


İçişleri Bakanlığı, kıyı dolgusuyla yol geçişine karşı çıktığı için soruşturma geçiren Arhavi Belediye Başkanı'nı haklı buldu. Ancak Başkan Ulutaş, "Deniz h l dolduruluyor daha büyük ceza mı var " diyor 

Şükran Özçakmak 

İçişleri Bakanlığı Mahalli İdareler Genel Müdürlüğü, ilçesinde kıyı dolgusuyla yol geçişine karşı çıkarak hukuk mücadelesi başlattığı ve üniversiteye alternatif proje hazırlattığı için müfettiş soruşturması geçiren Arhavi Belediye Başkanı Musa Ulutaş'ı haklı buldu. 

'Katliam sürüyor' 
İçişleri Bakanı Abdulkadir Aksu'nun da 'olur' imzasıyla onaylanan kararda, "Belediye sınırları içerisinde imar yetkisi, imarla ilgili çalışmalar yapma, uygulama yetki, görev ve sorumluluğu zaten yasayla belediyeye verilmiştir" deniyor. 
İdare Mahkemesi'nin verdiği yürütmeyi durdurma kararına rağmen, Karayolları 10. Bölge Müdürlüğü'nün 'hukukta hile' yoluyla, yeni bir proje gibi 100 metre ileriden kıyıyı yeniden doldurduğunu belirten Başkan Ulutaş, kararla ilgili şöyle dedi 
"Yerinde bir karar, ancak benim için bir anlam taşımıyor. Çünkü, karayolları 3 ayrı koldan denizi doldurmaya devam ediyor. 7 ay önce 2. kez yürütmeyi durdurma isteğiyle mahkemeye başvurduk, ancak dava halen sonuçlanmadı. Yargı ağır ilerlerken Karayolları gece gündüz çalışarak kıyı katliamına devam ediyor. Aksu için verilen mahkeme kararı tüm Karadeniz'de emsal kabul edilmeli. Beni denizimden kopartıp Çin Seddi'ne mahk m ediyorlar, bundan daha büyük ceza olabilir mi " 
Karayolları 10. Bölge Müdürlüğü'nün Arhavi Şehir geçişi yol projesine karşı alternatif projeyle ışık tutulduğu vurgulanan karar şöyle 

Karar diyor ki... 
"İmar çalışmaları için bazı verilerin elde edilmesinin amaçlanmış olması nedeniyle sondaj çalışması yaptırılmasında ve bunun için ödeme yapılmasında anılan kanun hükümlerine bir aykırılığı olmadığı alternatif proje geliştirmek ve ilçe halkının bilinçlendirilmesi amacıyla düzenlenen panele de belediye bütçesinden hiçbir ödeme yapılmadığı bu nedenle de ön inceleme yapılmasına gerek olmadığı..." 


</TEXT>
</DOC>
