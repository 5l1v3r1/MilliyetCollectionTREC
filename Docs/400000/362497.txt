<DOC>
<DOCNO> 362497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sontur01.html </URL>
<DATE> 2005/07/19/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Süleymaniye'de 3 katlı ahşap bina yandı... 
</HEADLINE>
<TEXT>

     Süleymaniye’de 3 katlı tarihi ahşap bina yandı. Alınan bilgiye göre, Kirazlı Mescit Sokak’taki boş binanın 2. katında, henüz belirlenemeyen bir nedenle saat 23.30 sıralarında yangın çıktı. Kısa sürede büyüyen alevler, binanın diğer katlarını da sardı. Olay yerine gelen Fatih ve Beyoğlu itfaiye ekipleri, yangını kontrol altına almaya çalışırken, alevler bitişikteki binanın çatısına da sıçradı. İtfaiye ekipleri, yandaki binanın çatısındaki alevleri büyümeden bastırmayı başarırken, ahşap binadaki yangını da kontrol altına alınarak söndürdü. Yangın sonucu enkaza dönüşen ahşap binanın üst katı, tehlike oluşturduğu için itfaiye ekiplerince atılan ip yardımıyla yandaki boş alana çekilerek yıkıldı. Yangının çıkış nedenine ilişkin soruşturmanın sürdürüldüğü bildirildi. 
     
</TEXT>
</DOC>
