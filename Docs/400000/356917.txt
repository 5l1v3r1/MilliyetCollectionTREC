<DOC>
<DOCNO> 356917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sondun10.html </URL>
<DATE> 2005/06/30/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Beyaz Saray'da uçak paniği .. 
</HEADLINE>
<TEXT>

     Yasak bölgeye giren özel uçak bir anda ABD kongre binası ile Beyaz Saray'ın tahliye edilmesine ve ABD Başkanı George W. Bush'un ikametgahından alınarak daha güvenli bir yere götürülmesine yol açtı. 
     Beyaz Saray'ın kısa bir süre için en yüksek alarm seviyesi olan kırmızı alarma geçtiğini belirten Beyaz Saray sözcüsü Scott McClellan, ''her şey kontrol altında'' bilgisinin birkaç dakika sonra Beyaz Saray'ın tamamen tahliye edilmesinden önce ulaştığını ifade etti. 
     Federal havacılık yetkilileri, turboprop tipi özel bir uçağın Reagan Ulusal Havaalanı'nın kuzeydoğusundaki uçuşa yasak bölgeye girdiğini kaydettiler. Uçuşa yasak bölgeye bir uçağın girdiği haberi üzerine Andrew Hava Kuvveti Üssü'ndan kalkan jetlerin ABD kongre binasının 13 kilometre kuzeydoğusunda uçağın yolunu kestiği öğrenildi. Jetlerin uçağa yerel saatle 18.45'de TSİ 00.45 Virginia eyaletine bağlı Winchester'da indiği havaalanına kadar eşlik ettikleri bildirildi. 
     Demokrat Parti'nin Iowa eyaleti Senatörü Tom Harkin, Kongre Polisi'nin senatörlere ''Bu acil bir mesajdır... ABD Kongresi Polisi kimliği belirsiz bir uçağı izlemeye aldı'' mesajını geçtiğini kaydetti. 
     
</TEXT>
</DOC>
