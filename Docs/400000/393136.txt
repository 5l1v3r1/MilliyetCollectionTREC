<DOC>
<DOCNO> 393136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sonspo16.html </URL>
<DATE> 2005/11/08/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Sivasspor 1 günlük iznin ardından çalışmalara başladı... 
</HEADLINE>
<TEXT>

     Fenerbahçe maçının ardından 1 gün izin yapan Sivasspor, çalışmalara başladı. 
     Kulüp tesislerindeki antrenman Teknik Direktör Werner Lorant'ın Almanya'da olması nedeniyle yardımcı antrenörler Esat Karaberberoğlu ve Engin Fırat gözetiminde yapıldı. 
     Kaleciler Petkoviç, Akın ve Vedat'ın kaleci antrenörü Aydın Artanlar yönetiminde takımdan ayrı çalıştığı idmana tüm futbolcular katıldı. 
     Yaklaşık 1 saat süren antrenmanda futbolcular, ısınma hareketlerinin ardından dripling ve dar alanda pas çalışması yaptılar. 
     Futbolcuların yarın sabah yapılacak idmanın ardından milli maç için lige verilen ara nedeniyle izne ayrılacağını belirten kulüp yetkilileri, takımın pazar günü kulüp tesislerinde toplanacağını kaydettiler. 
     
</TEXT>
</DOC>
