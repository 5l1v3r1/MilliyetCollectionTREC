<DOC>
<DOCNO> 354441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sonspo12.html </URL>
<DATE> 2005/06/22/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
PSV'nin Güney Koreli oyuncusu Ji Sung, 7 milyon dolara Manchester'de 
</HEADLINE>
<TEXT>

     PSV Eindhoven'ın Güney Koreli oyuncusu Park Ji-Sung, İngiltere Premier Ligi tarihine geçti. 
     Manchester United ile yaklaşık 7 milyon dolara 4 yıllık sözleşme imzalayan 24 yaşındaki Ji-Sung, İngiltere Premier Ligi'nin ilk Güney Koreli oyuncusu oldu. 
     Ji-Sung, konuyla ilgili olarak, ''Dünyanın en büyük kulüplerinden biri olan Manchester United'da kendimi kanıtlayabilirim. Koreli bir futbolcunun da bu düzeyde futbol oynayabileceğini ispatlayacağım'' dedi. 
     Güney Kore Milli Takımı'nın başarılı orta alan oyuncularından olan Ji-Sung, 2002 Dünya Kupası'ndaki performansıyla, özellikle de Portekiz kalesine attığı golle takımının yarı finale çıkmasında büyük rol oynayarak dikkatleri üstüne çekmiş ve 2003 yılında Hollanda Birinci Ligi takımlarından PSV Eindhoven'a katılmıştı. 
     Ji-Sung, bugün doktor kontrolünden geçmek ve Manchester United Kulübü'nü ziyaret etmek için İngiltere'ye gidecek. 
     
</TEXT>
</DOC>
