<DOC>
<DOCNO> 367118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sontur23.html </URL>
<DATE> 2005/08/04/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
İşteki son gününde öldü 
</HEADLINE>
<TEXT>

     
     Recep DEMİRCİ ERZİNCAN, DHA 
     
ERZİNCANLI kepçe operatörü 28 yaşındaki Turan Ersoy, işteki son gününde geçirdiği kaza sonucu hayatını kaybetti. Oğlunun ölüm haberi ile yıkılan 72 yaşındaki Binali Ersoy, Keşke oğlumun yerine ben ölseydim'' diye gözyaşı döktü. 
     Ulalar beldesi’ndeki Atatürk Mahallesi, 150. Sokakta 27 numaralı evde oturan Turan Ersoy, sabah işe giderken babası Binali Ersoy’a, Bugün işteki son günüm. Akşama görüşürüz'' diyerek evden çıktı. Erzincan Sulama Barajı inşaatında bir haftadan beri çalışan kepçe operatörü Turan Ersoy, dün saat 15.30’da Çatalarmut mevkiinde kullandığı iş makinası ile şarampole yuvarlandı. Ersoy, kullandığı iş makinasını içinde sıkışarak öldü. Turan Ersoy’un cesedi, Erzincan Belediyesi Arama Kurtarma Ekibi tarafından sıkıştığı yerden güçlükle çıkarıldı. 
     Oğlunun cesedinin çıkarılma çalışmalarını gözyaşları arasında izleyen Binali Ersoy, Turan, 6’sı erkek 9 çocuğumun en küçüğüydü. Bekar olduğu için bizimle birlikte kalıyordu. Bir haftalık iş bulmuştu. Sabahleyin evden çıkarken, baba, Bugün işteki son günüm. Akşama görüşürüz’ diyerek ayrıldı. Sonra kaza haberi geldi. Keşke onun yerine ben ölseydim'' diye ağladı. 
     
</TEXT>
</DOC>
