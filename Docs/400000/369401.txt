<DOC>
<DOCNO> 369401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/ekonomi/eko07.html </URL>
<DATE> 2005/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom'un devrine onay 
</HEADLINE>
<TEXT>



Telekomünikasyon Kurulu, Türk Telekomünikasyon AŞ'nin yüzde 55 hissesinin 6.55 milyar dolara Oger Telecom Ortak Girişim Grubu'na satışında 'hisse devrine izin' verdi. İzin işleminin ardından sektörde düzenleyici kurum olan Telekomünikasyon Kurumu ile Türk Telekom arasında 'imtiyaz sözleşmesi' parafe edilecek. ÖİB ile Oger Telecom Ortak Girişim Grubu arasında ise hisse satış sözleşmesi imzalanacak. Yetkililer, her iki işlemin de ağustosun son haftasında gerçekleşmesinin öngörüldüğünü söylediler. 
Satış sözleşmesinin imzalanması ve imtiyaz sözleşmesinin parafe edilmesi için alıcıların Türkiye'de 350 milyon dolarlık şirket kurmaları gerekiyor. Bu işlemlerin ardından parafe edilen imtiyaz sözleşmesi görüş için Danıştay'a gönderilecek. Danıştay'ın görüşü alındıktan sonra, Telekomünikasyon Kurulu ile Telekom parafe edilmiş olan imtiyaz sözleşmesi imzalayacak. 


</TEXT>
</DOC>
