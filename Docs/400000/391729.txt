<DOC>
<DOCNO> 391729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/soneko31.html </URL>
<DATE> 2005/11/02/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Ekim ayının zam şampiyonu domates... 
</HEADLINE>
<TEXT>

     Devlet İstatistik Enstitüsü DİE verilerine göre, Ekim ayının zam şampiyonu yüzde 58.05'lik artışla domates oldu. 
     Geçen ay, yüzde 24.30 ile kuru soğan, yüzde 23.20 ile salatalık, yüzde 21.42 ile de kadın kazağı en fazla fiyatı artan ürünler olarak belirlendi. 
     Devlet İstatistik Enstitüsü DİE verilerine göre, Ekim ayında çizme yüzde 18.35, çocuk anorağı yüzde 16.46, erkek ceketi yüzde 14.61, kadın pantolon ve ceket takımı yüzde 13.04, takım elbise yüzde 12.04, erkek pantolonu yüzde 9.88, vapur ücreti yüzde 8.69, LPG dolum ücreti yüzde 6.78, çamaşır makinesi yüzde 4.72, mücevher yüzde 4.09, oturma odası takımı yüzde 3.83 patlıcan yüzde 2.90, dana eti yüzde 2.30, no-frost buzdolabı yüzde 2.27, zeytinyağı yüzde 2.24, dil ve bilgisayar kurs ücretleri yüzde 2.23 oranında zam gördü. 
     
     FİYATI DÜŞENLER 
     Geçen ay Türkiye'deki tavukçuluk sektörünü sarsan kuş gribinin etkisi fiyatlarda da görüldü. Ekim'de fiyatı en fazla düşen ürün yüzde 15.52 ile tavuk eti olurken, yumurta da yüzde 9.13 oranında ucuzladı. 
     Ekim'de fiyatları düşen bazı ürünler şöyle 
     ''Elma yüzde 12.79, limon yüzde 12.21, yurtiçi bir hafta ve daha fazla süreli turlar yüzde 9.99, , uçak bileti yüzde 6.62, yer fıstığı yüzde 2.99, fındık içi 2.63, fasulye yüzde 1.41, benzin yüzde 1.05, sebze konservesi yüzde 1, sosis yüzde 0.62, çamaşır deterjanı yüzde 0.59, salça yüzde 0.36, taze balıklar yüzde 0.35, pirinç yüzde 0.33 ve zeytin yüzde 0.10.'' 
     
</TEXT>
</DOC>
