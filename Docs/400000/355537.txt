<DOC>
<DOCNO> 355537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/magazin/axmag01.html </URL>
<DATE> 2005/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tom Cruise'a eksi puan 
</HEADLINE>
<TEXT>


Gelecek hafta vizyona girecek 'Dünyalar Savaşı' filminin yıldızı Cruise'un televizyonda bir sunucuyla kavga etmesi, ABD halkının tepkisine yol açtı 


ABD'Lİ oyuncu Tom Cruise'un, "Dünyalar Savaşı" filminin vizyona girmesi öncesinde televizyonda sunucuyla kavga etmesi, halktan tepki aldı. NBC'nin 'Bugün' programında Matt Lauer'in konuğu olan Cruise, Lauer'in anti-depresan ilaçları övmesi üzerine soğukkanlılığını kaybetti. İlaç tedavisine karşı çıkan Cruise, Lauer'i "bilgisizlik ve sorumsuzlukla" suçladı. 
CRUISE, Lauer'a, "Övdüğün psikiyatrik tedavi amaçlı ilaçlar, uyuşturucu olarak satılıyor. Sorumsuz davranıyorsun" dedi. CNN'in anketine katılanların yüzde 61'i Cruise'u "artık daha az sevdiklerini" belirtirken, yüzde 3'lük kesim destekledi. Filmin yapımcıları, Cruise'un yol açtığı gerginliğin hasılatı olumsuz etkilemesinden kaygı duyuyor. 


</TEXT>
</DOC>
