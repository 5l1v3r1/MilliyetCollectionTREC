<DOC>
<DOCNO> 377073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/soneko49.html </URL>
<DATE> 2005/09/09/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
SPK pazartesi yayınladığı Haftalık bültende düzeltmeye gitti... 
</HEADLINE>
<TEXT>

     Sermaye Piyasası Kurulu SPK Pazartesi yayınladığı Haftalık bültende düzeltmeye gitti. 
     SPK’nın haftalık bültenine göre, hisse satış işleminin gerçekleşmesi halinde söz konusu işlemi takip eden 15 gün içerisinde Yapı Kredi Sigorta ve Yapı Kredi Finansal Kiralama nezdinde doğacak çağrı yükümlülüğünün yerine getirilmesi amacıyla Kurul’a başvuru yapılması hususunun Koçbank’a bildirilmesine karar verildi. 
     Pazartesi yayımlanan bültende, Yapı Kredi Sigorta yerine Koç Sigorta, Yapı Kredi Finansal Kiralama yerine de Koç Finansal Kiralama ifadesi yer almıştı. 
     Bu arada, bültende Kombassan’ın 2004 yılı olağan genel kurul toplantısının, çoğunluk sağlanamadığı için ileri bir tarihe ertelendiğine ilişkin açıklaması yer aldı. 
     Ayrıca, Elazığ Altınova Çimento Sanayi A.Ş. ile ilgili açıklamaya da yer verildi. Buna göre, Şirket Yönetim kurulu, OYAK, Adana Çimento, Bolu Çimento, Ünye Çimento, Mardin Çimento, OYAK Beton, ve Şirketin ortak olacağı 100 bin YTL sermayeli bir A.Ş. kurulmasına ve kurulacak bu şirkete yüzde 6 oranında ortak olunmasına karar verdi. 
     
</TEXT>
</DOC>
