<DOC>
<DOCNO> 393332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sondun33.html </URL>
<DATE> 2005/11/09/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Kuş gribine karşı 'gözcü tavuklar' görev başında 
</HEADLINE>
<TEXT>

     Singapur'da kuş gribine karşı ''gözcü tavuklar'' kullanılmaya başlandı. 
     Yetkilileri alarma geçirerek kuş gribinin Jurong Kuş Parkı'da yaşayan kanatlı dostlarına bulaşmasına önlemek için, 19 ''gözcü tavuk'' göreve başladı. 
     Asya-Pasifik bölgesinin 20.2 hektarlık bu en büyük parkında 600 türden 9,000 kadar kuş yaşıyor. 
     Parkın yöneticisi Wong Hon Mun, bu tavukların bağışıklık sistemleri çalışmadığı için hastalık kapmalarının kolay olduğunu söyledi. Wong, virüs bulaşıp bulaşmadığını anlamak için ''gözcü tavukların'' sürekli izlendiğini, kan ve dışkı örneklerinin her ay teste tabi tutulacağını söyledi. 
     ''Bir şey olursa, gözcülerin hastalığı kapan ilk hayvanlar olacağını'' belirten Wong, gözcüler kafeslerde tutulacağı için, virüs kapsalar bile bunun parktaki kuşları etkilemeyeceğini kaydetti. 
     Wong, parktaki bütün kuşların hastalığa karşı aşılandığını, her gün kontrol edildiklerini de söyledi. 
     Singapur'da şimdiye kadar kuş gribi görülmedi. 
     
</TEXT>
</DOC>
