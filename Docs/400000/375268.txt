<DOC>
<DOCNO> 375268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/siyaset/siy02.html </URL>
<DATE> 2005/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlunu teröre kurban veren babanın çığlığı 
</HEADLINE>
<TEXT>


ERDOĞAN KARABAĞ Kars DHA 


Batman'ın Beşiri ilçesi kırsal alanında çıkan çatışmada güvenlik güçlerince öldürülen teröristlerden Fuat Becene'nin babası Halis Becene, "Oğlumu dağa çıkaranların Allah belasını versin" diyerek PKK'ya lanet yağdırdı. 
Ailesi tarafından Batman'dan alınan 24 yaşındaki Becene'nin cenazesi, Kars'ın Kocabahçe köyüne götürüldü. Cenaze geniş güvenlik önlemleri altında toprağa verildi. 
Cenaze töreninde PKK terörüne isyan eden 65 yaşındaki baba Becene, 5'i erkek 3'ü kız olmak üzere toplam 8 çocuğu bulunduğunu belirterek şunları söyledi 
"Üçüncü çocuğum olan Fuat, bazı kişiler tarafından kandırılarak dağa çıkarılmıştır. Biz vatanımız Türkiye'de yaşıyoruz. Onların dediği gibi ikinci sınıf insan muamelesi görmüyoruz. Oğlumu dağlara çıkaranların Allah belasını versin. Baba olarak içim yanıyor. Cenazesini ortada bırakamazdım, gidip alıp getirdim. Köyümde toprağa verdim." 




</TEXT>
</DOC>
