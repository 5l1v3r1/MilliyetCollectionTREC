<DOC>
<DOCNO> 397868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/yazar/yilmaz.html </URL>
<DATE> 2005/11/25/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Versace, otel ve mağaza işine soyundu 
</HEADLINE>
<TEXT>


Türkiye'ye bir dokunup gitmiyor "moda imparatorluğunun" elçisi Santo Versace bir hafta süreyle Türkiye'de. 
Uluslararası Perakende Günleri'ne konuşmacı olarak gelen Versace ile Beyoğlu'nun son gözde lokantası 360'da, kadın gazetecilerin ağırlıkta olduğu bir yemekteyiz... 
Modacıdan çok bir bankacıya benziyor Santo Versace. 
Versace'nin tasarım bölümünün başında kardeşi Donatella Versace'nin olduğunu ve kendisinin Versace grubunun finans ve yönetim bölümünün başkanı olduğunu bilmeme rağmen, "Tasarımlarınız var mı " diye soruyorum Versace'ye "Hayır, ekonomistim" diye yanıtlıyor. 
Santo Versace'yi Türkiye'ye getiren dostu ve Birleşmiş Markalar Derneği Genel Sekreteri Hüseyin Kurtuluş, "Santo, İtalyan Tasarımcılar Derneği Başkanı'dır" diye ekliyor. 

Ünal'a şans doğdu 
Bu masadan bakınca Türkiye'nin "Avrupa'nın moda ürünleri üretim üssü" olma hedefi, hayal gibi durmuyor. Bir yanımda Viyana'daki Türk tasarımcı Atıl Kutoğlu, karşımda moda dünyasında hazırladığı defilelerle adından söz ettiren Ümit Ünal. 
Ünal için hayatının önemli adımlarından biri atılıyor o gece Santo Versace genç tasarımcının kartvizitini alıyor, "Görüşelim" diyor... 
Ünal, İTKİB'in tasarım yarışmalarında keşfedilen genç yeteneklerdendi Necmettin Erbakan'la birlikte anılan Abbate gömleklerinin "tasarımcısı" ... 
İlginç bir çakışma Versace'yi Türkiye'de popüler kılan da Erbakan'ın kravatları olmuştu... 1997 yılında öldürülen, Versace kardeşlerin en büyüğü Gianni Versace'nin temellerini attığı Versace Moda Evi'ni Türkiye'ye ilk olarak, bankasına TMSF tarafından el konulan Ceylan Grubu getirmişti İstanbul ve Ankara'da açılan mağazalar kısa süre sonra kapandı. 
Beymen ve Damat ile görüşen Versace, "Bir Türk ortakla, uygun bir yer bulduğumuzda yeniden mağaza açmak istiyoruz. Geçmişte yaptığımız hatayı tekrarlamayacağız" diyor. 
Ünlü markalar yaratan İtalyan aileleri Cerruti ve Bulgari gibi Versace de turizm sektörüne ilgi duyuyor. Versace Türkiye'de otel yatırımı yapmak istiyor. Avustralya ve Dubai'de 'Palazzo Versace' adıyla iki butik otel yatırımı bulunan grup, Antalya'da da Türk turizmcilerle zaman zaman masaya oturdu. 

Para sorun değil 
Santo Versace'ye "İnsanların bütçelerinden giyime ayırdıkları oran giderek azalıyor, onun yerini çağın gereçleri alıyor bir önleminiz var mı " sorusunu yöneltiyorum. "Para konusunda bir endişemiz yok, müşterimiz fiyata bakmıyor" diyor. 
Üretim ve ithalatlarını da öğrenmek istiyorum. Versace, önüne gelen külbastıya ve beğendiye kilitleniyor, sorumu geçiştiriyor "İtalya üretim merkezimiz, dünyanın her yerinden alım yapıyoruz. Deri ürünlerimizin yüzde 10'u Türkiye'den geliyor." 
Versace Türkiye'ye, Avrupa alımlarını yapan yöneticileriyle birlikte gelmiş, çeşitli temaslar sürdürüyor. Kurtuluş'un ifadesiyle, "Yeşilköy'de "Hay", Göçek'te "Bay" deyip gitmeyecekler." 

'Atıl, işleme taşıyabilir miyim ' Moda evreninde, uluslararası isim yapan Türk tasarımcılarının başında sayabileceğimiz belki iki, belki de üç isimden biri Atıl Kutoğlu. Kutoğlu'nun 7 kişiden oluşan tasarım ekibinin bulunduğu 'moda evi' Viyana'da. Ayrıca New York'ta da bir satış ofisi bulunuyor. 
Geçtiğimiz gün Kutoğlu ile ilgili Amerikan gazetelerinden Washington Post'ta "Amerikan modasına çok yakın, doğal ve rahat şıklık" yorumu yapılan bir yazı çıktı. Hemen belirteyim, kendisi de Amerika'daki ucuzluklardan marka ürünler giyiyor. 

Kaftanların tasarımcısı 
Kutoğlu, Washington Smithsonian Müzesi'nde sergilenmekte olan 'Osmanlı Kaftanları' sergisi süresi içinde satılan, Osmanlı kaftanları ve tişörtlerini hazırladı. 
Kutoğlu İtalya, Avusturya gibi Amerikan moda dünyasına da uzak değil. 'New York Moda Haftası'nda' aralarında Naomi Camphell'in de yer aldığı 25 ünlü modelin sunduğu kreasyonları yer almıştı. 
Kutoğlu, "Santo Versace doğru yolda olduğumu söylüyor. Ben de Versace gibi yıldız isimleri giydiriyorum, birden fazla ülkede çalışıyorum, dişiliği öne çıkarıyorum" diyor. 
Türkiye'deki müşteri sayısı 50'yi geçmeyen Kutoğlu, yılda en fazla 10 bin parça hazırlıyor. Tişörtleri 200, gece elbiseleri 5 bin dolar civarında satılıyor. 
Kutoğlu'nun kreasyonlarına AKP'nin kadınlarının ilgisi var mı 
Bu soru Kutoğlu'nu hiç şaşırtmıyor, Dışişleri Bakanı Abdullah Gül'ün eşi Hayrünnisa Gül ile sohbetleri olduğunu aktarıyor. 
Tasarımlarında ay yıldızlı motifleri kullandığı için bir dönem sorunlarla karşılaşan Kutoğlu'na ilk destek de Gül ailesinden gelmişti. 
Hayrünnisa Gül'ün kendisini arayıp moda konusunda fikir aldığını belirtiyor. 
Örnek istiyorum 
"Bu yılın modası nasıl, giysilerimde işleme taşıyabilir miyim " diye sıralıyor. 
Beymen'le çalışmaya başlayan Kutoğlu, Sabancı Müzesi'nde satılan eşarplarını bazı AKP'li hanımların başında gördüğünü de ekliyor. 



</TEXT>
</DOC>
