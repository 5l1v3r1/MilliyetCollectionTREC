<DOC>
<DOCNO> 373939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sonyas03.html </URL>
<DATE> 2005/08/29/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Evlilikte düzenli seks, her derde deva 
</HEADLINE>
<TEXT>

     Evliliklerdeki düzenli seks hayatı, her derde deva Sevgiyle yaşanan cinsel ilişki kasları gevşetiyor, acıyı dindiriyor, kalbi çalıştırıyor, form veriyor ve en önemlisi mutluluk hormonunu canlandırıyor. 
     Araştırmalara göre, mutsuz evliliklerin temelinde cinsel mutsuzluk yatıyor. Sevgiyle yaşanan cinselliğin, mutluluk hormonlarını harekete geçirerek vücuda sayısız fayda sağladığı araştırmalar sonucunda kanıtlandı. 
     Cinsel ilişkinin her bedensel fonksiyon gibi eksiksiz ve doğru olması gerektiği de unutulmamalı. Çiftler mutlaka, birbirlerini mutlu edecek cinselliği keşfetmeli. 
     
     Faydaları bitmez 
     Bu olgu artık eskisi kadar zor olmasa gerek. Çünkü cinsel tabular yavaş yavaş yıkılıyor. Cinselliğin, hayatın ve evliliğin bir parçası olduğu herkes tarafından kabul ediliyor. Cinsel yönden utangaç olan bireyler, eşlerine de mutsuzluk veriyor. Mutlu bir evlilik, kaliteli bir cinsellikten geçmekte. Cinselliğin kişiler üstünde sağladıı faydalar ise şöyle 
     Kasları gevşetir Cinsel ilişkide doyum sağlandıktan sonra, bütün vücutta fiziksel ve ruhsal tatmin, rahatlık duygusu oluşur. Orgazm sonrası yaşanacak rahatlama, belirgin farklılıklarla ortaya çıkar. 
     Kan dolaşımını artırır Cinsellik vücut için efordur. Vücut daha fazla efor harcar. Kalp atışları da hızlanır. 
     Mutluluk verir Mutluluk veren hormonların salgılanmasına neden olur. 
     Acıları azaltır Cinsel ilişkinin gevşetici etkisi, kas çekilmelerinde meydana gelen acıları da hafifletir. 
     Formda hissettirir Doygunluk, rahatlama ve sevginin bir sonucu olduğu için bedensel ve ruhsal katkısı vardır. 
     
</TEXT>
</DOC>
