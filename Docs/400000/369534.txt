<DOC>
<DOCNO> 369534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sonspo08.html </URL>
<DATE> 2005/08/13/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Voleybolda Avrupa kupaları kuraları çekildi... 
</HEADLINE>
<TEXT>

     Voleybolda Türkiye'yi bu sezon Avrupa kupalarında temsil edecek takımların rakipleri belli oldu. 
     Avusturya'nın başkenti Viyana'da dün gece yapılan kura çekimine göre Bayanlar Avrupa Şampiyonlar Ligi'nde Vakıfbank Güneş Sigorta, B Grubu'nda Azerrail Bakü Azerbaycan , Pallavolo Sirio Perugia İtalya , Calisia Kalisz Polonya , Marichal Tenerife İspanya ve Mladost Zagrep Hırvatistan takımlarıyla eşleşti. 
     2004-2005 sezonu Türkiye ikincisi olan Ankara ekibi Emlak Toplu Konut İdaresi'nin son anda ligden çekilme kararı alması üzerine lige davet edilen Eczacıbaşı ise A Grubu'nda Foppapedretti Bergamo İtalya , RC Cannes Fransa , Uralochka NTMK Ekaterinburg Rusya , Hotel Cantur Las Palmas İspanya ve Cat Trofa Portekiz takımlarıyla mücadele edecek. 
     Ligde karşılaşmalar 18 Ekim-7 Ocak tarihleri arasında yapılacak. 2006 yılının şubat ayında yapılacak çeyrek final mücadelesi sonrasında mart ayında ise ''Dörtlü Final'' oynanacak. 
     Bu sezon Türkiye, Erkekler Avrupa Şampiyonlar Ligi ile Bayanlar Avrupa ''Top Teams'' kupalarında temsil edilmeyecek. 
     Grup maçları 25 Ekim-21 Aralık tarihleri arasında gerçekleştirilecek Erkekler Avrupa ''Top Teams'' Kupası'nda Halk Bankası, B Grubu'nda Çek Cumhuriyeti'nin Ferrom Opava ile eleme maçlarından gelecek 2 takım, D Grubu'nda bulunan geçen sezonun lig şampiyonu Erdemirspor ise Yunanistan'ın Panathinaikos ile yine eleme maçlarından gelecek 2 takımla karşılaşacak. 
     Avrupa Konfederasyon Kupası'nda CEV ise erkeklerde 11-13 Kasım tarihleri arasında yapılacak 2. tur eleme grubu mücadelesini Polis Akademisi ve Koleji, Ankara'da Belarus'un GVC Gomel, Sırbistan-Karadağ'ın Budvanska Rivijera Budva ve 1. tur elemelerinden gelecek 1 takım, Arkasspor ise Slovenya'nın Topolsica kentinde bu ülkeden OK Sostanj Topolsica, Hırvatistan'ın MOK Rijeka ve Polonya'nın Wkret Met Domex Czestochowa takımlarıyla yapacak. 
     Bu karşılaşmalar sonunda birinci olacak takımlar, 3. tura yükselecek. 
     Aynı kupada bayanlarda ise DYO Karşıyaka, mücadelesine 3. turdan başlarken, diğer Türk temsilcisi Beşiktaş ise 2. tur eleme grubunda4-6 Kasım tarihleri arasında Ukrayna'nın Cherkasy kentinde, bu ülkeden Khimvolokno Cherkasy, Yunanistan'ın Apollonis Keratsini ve 1. turdan gelecek 1 takımla karşı karşıya gelecek. 
     
</TEXT>
</DOC>
