<DOC>
<DOCNO> 361978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/spor/spo13.html </URL>
<DATE> 2005/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz'ı fethettiler 
</HEADLINE>
<TEXT>


17.'si düzenlenen Boğaziçi 2005 yüzme, kürek ve yelken yarışlarıyla nefesleri kesti. 400 sporcunun kulaç attığı Marmara'da Alican Alaçcı birinci olurken, Bulgar Videnov ikinci, Caner Karabulut da üçüncü sırayı aldı 


Yüzlerce yüzücü dün kulaçlarıyla Asya'dan Avrupa'ya geçti... Türkiye Milli Olimpiyat Komitesi TMOK tarafından bu yıl 17.'si gerçekleştirilen Uluslararası Asya'dan Avrupa'ya Yüzme, Kürek ve Yelken Yarışları müthiş görüntülere sahne oldu. 
400 sporcunun katıldığı yüzme müsabakalarında 49.50.15'lik derecesiyle Alican Alaçcı birinci olurken, Bulgar Dimitar Metodiev Videnov 50.17.94 ile ikinci, Caner Karabulut da 53.08.89'la üçüncü sırayı aldı. Bayanlarda ise en iyi dereceyi 57.57.71'le Bulgar Volina Hendzhieva elde etti. 
ABD'den 5, Romanya'dan 9, Bulgaristan'dan 5, Libya'dan 3, Moldova'dan 2, KKTC'den 3, İsviçre, Kanada ve Gürcistan'dan da 1'er sporcu mücadele ederken, erkekler ve bayanlarda toplam 18 kategoride birinciler belli oldu. 
Kanlıca İskelesi'nden start alan yarışta, geniş güvenlik önlemleri alındı. Yarış boyunca boğaz, deniz trafiğine kapatılırken, Kanlıca - Kuruçeşme arasındaki 6 bin 500 metrelik parkurda 37 gemi, bot ve deniz aracı görev yaptı. 
TMOK Eski Başkanı Sinan Erdem adına da ilk kez yarış düzenlendi. Türkiye'nin en iyi yüzücülerinden seçilen 5'i bayan 20 sporcunun mücadele ettiği Sinan Erdem Kupası'nda, Galatasaray'dan Özden Sarı 49.32.70'lik derecesiyle rakiplerini geride bıraktı. Aynı kulüpten Fulya Terzi 49.56.01 ile ikinciliği alırken, Işıkspor'dan Efe Erduran 50.50.48'le üçüncülük kürsüsüne çıktı. 
Organizasyona 1998 yılında dahil edilen kürek yarışlarında 4 Genç A erkekler kategorisinde Fenerbahçe, 8 Büyük A erkeklerde Deniz Kuvvetleri Gücü ve 4 Karma masterlerda da Anadoluhisarı birinciliği kazandı. Yelkende ise, Kandilli Burnu'ndan verilen startta yat ile dragon sınıfı tekneler gösteri yarışları gerçekleştirildi. 

Kategorilerine göre ilk sırayı alanlar 

ERKEKLER 14-18 Yaş Alican Alaçcı 49.50.15 19-24 Yaş Cihan Bakır 56.20.10 25-30 Yaş Videnov Bulgarisan 50.17.94 31-35 Yaş Tolga Akış 1.03.56.64 36-40 Yaş Can Koşay 1.00.34.75 41-45 Yaş Çakın Akçor 1.03.46.41 46-50 Yaş Kürşat Tüzmen 57.30.21 51-55 Yaş Arben Arevyan 1.10.17.98 56-60 Yaş Tuncay Şenyüz 1.10.21.74 66-70 Yaş Ersin Sueren 1.09.38.17 71 Yaş Üstü Tuncay Babac 1.44.36.29 

BAYANLAR 14-18 Yaş Hendzhieva Bulgaristan 57.57.71 19-24 Yaş Özlem Öztemir 1.12.57.98 25-30 Yaş Gülsüm Yılmaz 1.20.44.02 31-35 Yaş Nihan Küçükkural 1.26.15.41 36-40 Yaş Sandra Fahrni İsviçre 1.12.08.75 41-45 Yaş Hicran Tunç 1.31.06.10 46 Yaş Üzeri Nazan Güğen 1.20.14.52 

Bakan Tüzmen 7. oldu 

Boğaziçi 2005'in en renkli simalarından biri de Devlet Bakanı Kürşat Tüzmen oldu. Sporcu kişiliğiyle tanınan Bakan Tüzmen, 57.30.21'lik derecesiyle 46-50 yaş kategorisinde ilk sırayı alırken, genel klasmanda yedincilikte kaldı. Elde ettiği dereceden çok bu organizasyonda bulunmanın kendisini mutlu ettiğini ifade eden Tüzmen, "Asya ve Avrupa'yı birleştiren çok güzel bir organizasyon. Dünyanın hiçbir yerinde böyle bir organizasyona rastlayamazsınız. Bu seneki katılım daha yoğun ve organizasyon daha başarılı oldu. Önemli olan burada yarışıp bu güzel ortamda bulunmak" diye konuştu. 

Piste Türk damgası 

Almanya'da gerçekleştirilen 23 Yaşaltı Avrupa Atletizm Şampiyonası'nın son gününde Binnaz Uslu, 5 bin metrede zirveye çıktı. 15.57.21 koşan milli sporcu, altın madalyanın sahibi oldu 

23 Yaşaltı Avrupa Atletizm Şampiyonası'nda Halil Akkaş ile Türkan Erişmiş'ten sonra Binnaz Uslu da madalyaya uzandı. 
Almanya'nın Erfurt kentinde gerçekleştirilen organizasyonda piste çıkan Uslu, 5 bin metrede birincilik kürsüsüne çıkmayı başardı. 15.57.21'lik derecesiyle altın madalya kazanan milli atletimizi, Rus Tatyana Petrova ile İtalyan Silvia la Barbera takip etti. 800 metre sporcusu olan genç atlet, 15 Temmuz'da bu mesafenin seçmelerine katılarak finalde yarışmaya hak kazandı. Ancak daha sonra 5 bin metre finalinde koşmayı tercih eden Binnaz Uslu, 800 metrenin elemelelerinde ter dökmesine rağmen rakiplerini geride bırakarak, zirveye çıkmayı başardı. 
Öte yandan Uslu, milli takımın Avrupa 23 Yaşaltı Şampiyonaları tarihinde 5 bin metredeki ikinci altın madalyasını aldı. 2003'teki şampiyonada, dünya rekortmeni Elvan Abeylegesse, oyunlar rekoru kırarak birincilik kürsüsüne çıkmıştı. 

Çeşme'de Offshore rüzg rı 

Çeşme'de üçüncü etabı gerçekleştirilen Türkiye Offshore Şampiyonası Metyx Racing teknesinin üstünlüğüyle sona erdi. Hacettepe Koyu ile Boyalık Plajı arasındaki 3 kilometrelik parkurda yapılan yarışa üstü kapalı ve yeni imal edilmiş 8 sürat teknesi katıldı. Yarışta 25 tur sonunda Berna - Josef Muhlbauer çiftinin kullandığı Metyx Racing birinci olurken, Alemder Performance isimli tekneyle Murat - Vildan Alemder ikinci, Cola Turka'yla da Emirhan Parnas - Özgür Öncel üçüncü sırayı aldı. 

Kartal affetmedi 63-52 

Tekerlekli Sandalye Basketbol Ligi Play - Off serisinin ilk maçında İzmir Büyükşehir Belediyesi'ni 64-56 yenen Beşiktaş, rakibini ikinci maçta da mağlup etmeyi başardı. Süleyman Seba Spor Salonu'nda oynanan karşılaşmada Ege temsilcisini 63-52 ile deviren Siyah - Beyazlılar, seride 2-0 öne geçti. 3. galibiyeti alanın şampiyon olacağı Play - Off'ların üçüncü ve dördüncü maçları 23 ve 24 Temmuz'da İzmir'de oynanacak. 

Buse'den Türkiye Rekoru 

Macaristan'ın başkenti Budapeşte'de yapılan Avrupa Gençler Yüzme Şampiyonası'nın son gününde yarışan Buse Günaydın, 100 metre kurbağalamada Türkiye Rekoru kırarak, 12. sırayı aldı. 1.13.15'lik derece yapan Günaydın, 1.13.95 ile kendisine ait Türkiye rekorunu geliştirdi. Bayanlar 200 metre karışıkta Zeynep Ergin 2.33.82, 50 metre serbestte Tara Fleming 29.34, erkekler 200 metre kurbağalamada Ömer Aslanoğlu 2.29.13, 200 karışıkta Berk Kahraman 2.17.14, 50 metre kelebekte Alp Yokay 27.82, Mert Karşıyakalılar ise 26.31 ile elenmekten kurtulamadı. 

Gençler podyumu salladı 

Türkiye Gençler Ferdi Halter Şampiyonası dün üç sıklette yapılan müsabakalarla Samsun'da sona erdi. Şampiyonada, 58'de Hatice Polat, koparmada 73 kilo, erkekler 94'te ise Mehmet Öztuğ, 130 kilo kaldırarak Türkiye Rekoru kırdı. Dünkü müsabakalarda ilk üçe girenler şöyle 94 1. Mehmet Sergil, 2. Hüseyin Erdoğan, 3. Okan Özkaya, 105 1. Selçuk Keskin, 2. Sezai Akkoyun, 3. Caner Öztekin, artı 105 1. Eray Sel, 2. Zafer Er, 3. Yunus Emre Demirtaş. 

Sırbistan'a yenildik 

2. Avrupa Genç Erkekler Basketbol Şampiyonası'nda Polonya ve Hırvatistan'ı devirerek çeyrek finali garantileyen Türkiye D Grubu'ndaki son maçında ev sahibi Sırbistan - Karadağ'a 71 - 69 yenildi. Belgrad'da oynanan maçın ilk yarısını da Milli Takım, 43 - 31 geride kapadı. 
Avrupa Ümit Erkekler Basketbol Şampiyonası'nda ise Türkiye, Hırvatistan'a 83-65 yenilerek 12. oldu. 



</TEXT>
</DOC>
