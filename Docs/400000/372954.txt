<DOC>
<DOCNO> 372954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/guncel/gun16.html </URL>
<DATE> 2005/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Adı Cihan'dı, 'Jiyan' oldu 
</HEADLINE>
<TEXT>


İsim değişikliği için mahkemeye başvuran Cihan Fırat'ın talebi mahkeme tarafından kabul edildi. Cihan, Kürtçede yaşam anlamına gelen Jiyan adını aldı 

CEM BAKIRCI Erzurum DHA 

Hınıs ilçesinde yaşayan Cihan Fırat 24 , adını Kürtçede "yaşam" anlamına gelen Jiyan olarak değiştirdi. Kolhisar Mahallesi'nde oturan Mensure - Mehmet Fırat çiftinin oğlu Cihan Fırat, isim değişikliği için mayısta mahkemeye başvurdu. Çevresindeki herkesin kendisine "Jiyan" diye hitap ettiğini kaydeden Fırat, günlük yaşamda hiç kullanılmayan Cihan adının sadece kimlikte yer aldığını belirtti. 
Erzurum Asliye Hukuk Mahkemesi H kimi Semih Gündüz de, Fırat'ın bu isteğini uygun buldu. 29 Temmuz 2005'te verdiği isim tashihi kararında, Cihan isminin iptal edilerek Jiyan'ın kayıtlara geçirilmesini onayladı. 
AB'ye uyum kapsamında yapılan düzenlemelerle, 'yabancı içerikli' isimlerin konulmasının önü açıldı. Ancak çocuklarına "q", "x", "w" harflerinin bulunduğu isim koymak isteyenler, İçişleri Bakanlığı'nın, Türk alfabesinde bulunmayan harflerin kullanıldığı isimlerin konulamayacağına yönelik düzenlemesiyle karşılaştı. 
Gelinen aşamada, bu harflerin yer almadığı tüm yabancı isimlerin konulmasına ya da bu yöndeki isim değişikliklerine nüfus müdürlükleri ve mahkemeler onay veriyor. 




</TEXT>
</DOC>
