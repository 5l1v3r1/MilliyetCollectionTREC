<DOC>
<DOCNO> 362751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/soneko45.html </URL>
<DATE> 2005/07/20/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Greenspan'ın konuşmasının ardından dolar güçlendi... 
</HEADLINE>
<TEXT>

     ABD Merkez Bankası FED Başkanı Alan Greenspan'in Kongre'de yaptığı konuşmada kademeli faiz artırımı politikasının sürdürüleceği sinyalini vermesi, doları güçlendirirken, New York Borsası'nı gerilemesine ve ABD tahvillerinde faizlerin yükselmesine neden oldu. 
     New York Borsası'nda Dow Jones sanayi endeksi, açılışından sonraki 50 dakika içinde 47.05 puan yüzde 0.44 gerileyerek 10,599.51 puana, 11.14 puan yüzde 0. gerileyen Nasdaq teknoloji endeksi de 2,162.04 puana indi. 
     Greenspan'in faiz artırımı sinyali, ABD tahvillerinde satışların artmasını ve beraberinde faizlerin yükselmesini sağladı. 
     2 yıl vadeli ABD tahvillerinde dün 3.86 olan faiz oranı, Greenspan'in konuşmasıyla birlikte yüzde 3.93 seviyesine çıktı. 
     ABD'nin diğer uzun vadeli kağıtlarından 5 yıllık tahvillerde faiz oranı yüzde 3.99'dan 4.06'ya, 10 yıllık gösterge tahvillerinde yüzde 4.19 olan faiz oranı 4.21'e ve 30 yıllık tahvillerde yüzde 4.42 olan faiz oranı da 4.46'ya yükseldi. 
     Greenspan'in faiz artırımı sinyali doların da diğer paralar karşısında güçlenmesini sağladı. Konuşma öncesinde 1.2067 olan avro dolar paritesi, doların yükselmesiyle 1.200 seviyesine kadar indi. 
     Aynı şekilde Greenspan'in konuşması öncesinde 112.95 yenden satılan dolar, 113.71 yene kadar çıkarak Japon parası karşısında son 14 ayın zirvesine çıktı. 
     
</TEXT>
</DOC>
