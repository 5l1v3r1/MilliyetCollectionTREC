<DOC>
<DOCNO> 359899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/son/sontur15.html </URL>
<DATE> 2005/07/10/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Ankara Emniyeti'nde atamalar... 
</HEADLINE>
<TEXT>

     Ankara Emniyet Müdürlüğü'nde emniyet müdür yardımcıları ile şube müdürlerinin bazılarının görev yerleri değişti. 
     Yapılan yeni atamalara göre, Asayiş Şube Müdürlüğü'ne Mümin Toslalı, Çevik Kuvvet Şube Müdürlüğü'ne Muzaffer Sürücü, Güvenlik Şube Müdürlüğü'ne Yusuf Karababa, Pasaport Şube Müdürlüğü'ne Rafet Kırım, Havaalanı Koruma Şube Müdürlüğü'ne Haluk Açıkgöz, Trafik Tescil Şube Müdürlüğü'ne Kenan Kabak, Devlet Büyüklerini Koruma Şube Müdürlüğü'ne Halil Tüloğlu, Evrak Arşiv Şube Müdürlüğü'ne Semra İlhan getirildi. 
     Ankara Emniyet Müdürü Ercüment Yılmaz, ilçe emniyet müdürlerini de değiştirdi. Çankaya İlçe Emniyet Müdürlüğü'ne Önder Yücebaş, Altındağ İlçe Emniyet Müdürlüğü'ne Oktay Keskin, Keçiören İlçe Emniyet Müdürlüğü'ne Yılmaz Çetin, Mamak İlçe Emniyet Müdürlüğü'ne Ahmet Yel, Yenimahalle İlçe Emniyet Müdürlüğü'ne Süleyman Korkmaz, Etimesgut İlçe Emniyet Müdürlüğü'ne İbrahim Demirboğa atandı. 
     Ankara Emniyet Müdürlüğü'nde emniyet müdür yardımcılarının sorumlu olduğu şubeler de değiştirildi. Buna göre, Terörle Mücadele Şube Müdürlüğü'nden sorumlu müdür yardımcılığına Lütfi Sönmez, Çevik Kuvvet Şube Müdürlüğü'nden sorumlu müdür yardımcılığına Mahmut Karaarslan, Güvenlik Şube'den sorumlu müdür yardımcılığına İsmail Baş, Trafik Denetleme Şube Müdürlüğü'nden sorumlu müdür yardımcılığına Ahmet Özban, Trafik Tescil Şube Müdürlüğü'nden sorumlu müdür yardımcılığına Muammer Bucak, Hukuk İşleri Şube Müdürlüğü'nden sorumlu müdür yardımcılığına Cengiz Özdemir, Ulaştırma Şube Müdürlüğü'nden sorumlu müdür yardımcılığına Ertan Kara, Hassas Koruma Şube Müdürlüğü'nden sorumlu müdür yardımcılığına Ender Kaplan getirildi. İstihbarat Şube Müdürlüğü'nden sorumlu müdür yardımcısı Sami Uslu'nun Kaçakçılık ve Organize Suçlar Şube Müdürlüğü'nden de sorumlu olacağı öğrenildi. 
     
</TEXT>
</DOC>
