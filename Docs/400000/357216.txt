<DOC>
<DOCNO> 357216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/spor/aspo.html </URL>
<DATE> 2005/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu engeli 
</HEADLINE>
<TEXT>


İspanya'nın El Peridicio gazetesi, Beşiktaş'ın istediği oyunculara Rumen teknik adamın da talip olduğunu yazdı. Bu nedenle Miloseviç, Kovaçeviç ve Pandiani'nin fiyatlarının bir anda ikiye katlandığını ileri sürdü 

MEHMET ÇİFTÇİ 


Beşiktaş, İspanya'da hangi futbolcuya el atsa karşısında eski teknik direktörü Mircea Lucescu'yu buluyor. Siyah - Beyazlı ekip ile Shakhtar Donetsk arasındaki transfer savaşı İspanyol basınının manşetlerine yansıdı. 
El Peridico gazetesi, Lucescu'nun Miloseviç ve Kovaçeviç'ten sonra Pandiani'ye de kanca taktığını, bu durumun Deportivo'nun Uruguaylı golcüsünü almak isteyen Real Zaragoza'yı çileden çıkardığını yazdı. Pandiani'nin menajeri Eugenio Botas, Beşiktaş ve Shakthar arasındaki mücadele nedeniyle Uruguaylı oyuncusularının fiyatının 2 milyon Euro'dan 4 milyona çıktığını belirtti. Beşiktaş'ın 3.5 milyon Euro'ya kadar fiyat yükselttiğini, Lucescu'nun buna hemen karşılık verdiğini belirten Botas, büyük bir çekişmenin yaşandığını ifade etti. 



</TEXT>
</DOC>
