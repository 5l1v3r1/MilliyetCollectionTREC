<DOC>
<DOCNO> 387221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/spor/spo05.html </URL>
<DATE> 2005/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli dayanamadı 1-1 
</HEADLINE>
<TEXT>


Yeşil - siyahlılar, Yanal'ın yeni takımı Vestel Manisspor ile berabere kaldı. İlk yarının son dakikasında Hüseyin ile öne geçen ev sahibi, 80. dakikada Uğur İnceman'a engel olamadı 

FERAH IŞIK DHA 


Ege derbisinde, Denizlispor ile Vestel Manisaspor yenişemedi. 44. dakikada Mustafa Keçeli, soldan serbest vuruş kullandı, Hüseyin şık bir kafa vuruşuyla topu ağlara gönderdi 1-0. 64. dakikada daha önce hakeme itiraz ettiği için sarı kart gören Denizlisporlu Hüseyin rakibi Özgür'e sert girince ikinci sarı kartını görerek oyun dışı kaldı. 80'de Yılmaz soldan serbest vuruş kullandı Denizlispor ceza sahası karıştı, kalabalığın arasından yükselen Uğur kafayı vurdu 1-1 

Maçın karnesi 
HAKEMLER Cüneyt Çakır, Bahattin Duran, Alex Taşçıoğlu 
DENİZLİSPOR Souleymanou 7 - Miikka 6 , Kratochvil 7 , Burak 7 , Güven 6 Dk.25 Fatih 7 - Abraham 8 , Serhat 7 , Yusuf 7 , Mustafa Keçeli 7 - Hüseyin 6 , Ömer Rıza 6 Dk.74 Taylan 4 
VESTEL MANİSASPOR Bülent 6 - Gürol 5 Dk.54 İnanç 4 , Johana 6 , Özgür 6 , Böör 4 Dk.66 Mithat 5 , Yılmaz 4 , Uğur 7 , Hakan Balta 6 , Caner 7 , Zafer 5 Dk.54 Mehmet 4 , Meduna 6 
GOLLER Hüseyin Dk.44 - Denizlispor , Uğur Dk.80 - Vestel Manissapor 
KIRMIZI KART Hüseyin Dk.64 - Denizlispor 
SARI KARTLAR Zafer, Yılmaz, Caner, Mehmet Vestel Manisaspor , Hüseyin, Serhat Denizlispor 


Şanssız Güven 


Denizlisporlu Güven'in dünkü maçta sol kaval kemiği kırıldı. Manisasporlu Yılmaz ile girdiği mücadelede yerde kalan futbolcu, ambulansla Denizli Devlet Hastanesi'ne götürüldü. Bu pozisyonda hakem Cüneyt Çakır'ın Yılmaz'a faul bile vermemesi, tepki aldı. Güven ise hastanede yaptığı açıklamada, Yılmaz'ın hareketinin kasıtlı olmadığını, futbolda böyle şanssızlıklar yaşanabileceğini söyledi. 




Ortalık karıştı 


Sakatlığa neden olan Yılmaz, Denizli Belediye Başkanı Nihat Zeybekçi'den tepki aldı, CHP Denizli Milletvekili Haşim Oral da su şişesi fırlattı. 


</TEXT>
</DOC>
