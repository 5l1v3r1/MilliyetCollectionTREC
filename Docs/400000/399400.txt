<DOC>
<DOCNO> 399400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sontur21.html </URL>
<DATE> 2005/11/30/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Polisi görünce araçtaki esrarı dışarı attılar 
</HEADLINE>
<TEXT>

     Konya’nın Karapınar İlçesi’nde, trafik polislerinin alkol denetimi sırasında barikata yaklaşan bir otomobilden yere atılan poşetten 1 kilogram esrar çıktı. 
     AA muhabirinin aldığı bilgiye göre, Karapınar Bölge Trafik İstasyon Amirliği ekipleri, sürücülere yönelik Karapınar-Konya karayolunun 3. kilometresinde uygulanan alkol denetiminde, şüphe üzerine 07 L 7081 plakalı otomobili durdurmak istedi. 
     Otomobilin camından kontrol noktasına 5-10 metre kala bir poşet fırlatıldığını gören ekipler, yaptıkları incelemede poşette bir kilogram kubar esrar bulunduğunu tespit ettiler. 
     Bunun üzerine ekipler sürücü Yüksel B. 22 ile araçtaki Kenan D. 19 , Şevket Emre T. 19 ve Mustafa Ç’yi gözaltına aldılar. 
     Ehliyetsiz otomobil kullandığı belirlenen Yüksel B’nin üzerinde yapılan aramada ise 2 adet sahte 100 dolar ele geçirildi. 
     Zanlıların sorgulamalarının ardından adli makamlara sevk edildiği, olayla ilgili soruşturmanın sürdürüldüğü bildirildi. 
     
</TEXT>
</DOC>
