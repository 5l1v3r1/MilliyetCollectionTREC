<DOC>
<DOCNO> 350426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sontur05.html </URL>
<DATE> 2005/06/09/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Konya'da G- String tartışması 
</HEADLINE>
<TEXT>

     Teslime TOSUN - Süleyman ELÇİN DHA 

      KONYA'da yerel bir gazetede Göbek gösteren, G- String giyenler uyarılacak’ başlığıyla manşetten verilen haber, kenti karıştırdı. 
     Haberde, Emniyet Müdürlüğü'nün düşük bel pantolon giyen ve külotu görünen kadınları uyarmak için özel birim oluşturulduğu ileri sürülürken, yetkililer böyle bir uygulamanın sözkonusu olmadığını açıkladı. 
     Kentte günlük yayımlanan Konya Postası gazetesi dünkü manşetten verdiği haberde, yeni Türk Ceza Yasası'nın yürürlüğe girmesiyle, kadın polislerden oluşturulacak ekibin sokakta G- String külot ve düşük bel pantolon giyen kadın ve kızları saptayacağı belirtildi. Bu kişilerin önce uyarılacağını, tekrarı halinde haklarında teşhiri yasaklayan yasa hükümlerine göre işlem yapılacağını yazan gazetenin haberi geniş yankı uyandırdı. 
     Konya'da birçok kadın ve üniversite öğrencisi bu haber üzerine paniğe kapılırken, bazıları da Burası İran mı ’, Avrupa Birliği'ne bu anlayışla mı gireceğiz ’ diyerek tepki gösterdi. 
     
     EMNİYET MÜDÜRÜ YALANLADI 

     Konya Emniyet Müdürü Salih Tuzcu, haberde sözü edildiği gibi bir çalışmalarının olmadığını söyledi. 
     Tuzcu, Bu haberi dikkate alıp cevap bile vermeyeceğim. Bu yalan bir haberdir. Haberi yayınlayan yerel gazeteye haberin doğru olmadığını yazılı olarak belirteceğim'' dedi. 
     
     GAZETE SORUMLULARI NE DİYOR 

     Haberin yer aldığı gazetenin yazıişleri müdürü Uğur Özteke, haberi Konya Emniyet Müdürlüğü yetkililerinden aldıkları bilgiye dayanarak yaptıklarını ileri sürerek, Muhabirimiz emniyet yetkililerinden bu konuyla ilgili bilgi aldı. Polislere Yeni TCK ile ilgili seminer verileceği söylenmiş. Biz de halkımızı bu konuda uyarmak istedik'' dedi. Haberi yazdığı belirtilen türbanlı muhabir Hacer Filikçi, Yakın bir zamanda polislere bu konuyla ilgili seminer verileceği bildirildi. Polislerin genç kızları uyaracağı belirtildi. Biz de halkı bilgilendirmek için haberi manşetten verdik'' diye konuştu. Gazetenin genel yayın müdürü Sefa Özdemir ise, haberi Yeni TCK'nın aksayacak yönlerine dikkat çekmek için haberi yayımladıklarını ileri sürdü. Özdemir, Yeni TCK'nın yanlışlıkları ortaya çıkmaya başladı. Bu tür habere seviniyorum. Umarım bu tür haberler yanlışlıkların düzeltilmesinde faydalı olur'' dedi. 
     
     HUKUKÇU GÖRÜŞÜ 

     Konya Baro Başkanı Hasip Şenalp ise böyle bir uygulama yapılamayacağını söyledi. Avukat Şenalp, Yeni çıkan teşhir yasası spekülasyonlara çok açık bir yasa. Ancak, kimse kimsenin göbeğine de başörtüsüne karışmamalı. Bu uygulanamayacak bir yasadır. Bana göre yerel gazetedeki haber de asparagas. Polisin böyle bir şey yapacağını zannetmiyorum'' dedi. 
     
</TEXT>
</DOC>
