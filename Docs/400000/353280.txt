<DOC>
<DOCNO> 353280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sonspo04.html </URL>
<DATE> 2005/06/18/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Mehmet Demirkol, Ribery hakkında gözden kaçan detayları anlatıyor... 
</HEADLINE>
<TEXT>

     Mehmet Demirkol, Ribery’nin Marsilya’ya gidiş öyküsünün gözden kaçan detaylarını kaleme aldı. 
     
     L’Equipe 7 Mayıs’ta yazdı 

     Tarih 7 Mayıs 2005. Marsilya’nın Ribery’le anlaştığı haberi ajanslara düşmeden tam 37 gün önce. Günlük Fransız spor gazetesi L’Equipe’in Marsilya Ribery’le ilgileniyor'' başlıklı haberi şöyle 
     Marsilya Kulübü’nün transfer pazarındaki yeni hamlesi Galatasaray’ın orta saha oyuncusu Franck Ribery. Ümit Milli oyuncu İstanbul kulübüne, geçtiğimiz kış transfer döneminde, Metz’e katıldıktan 6 ay kadar sonra, 2 milyon Euro karşılığı imza atmıştı. Bonservisten bahsediyor Olympique Marsilya transferi mümkün olduğunca çabuk bitirmek istiyor. Ancak Galatasaray 6 milyon Euro’nun altında bir fiyatı kabul etmiyor.'' Daha sonra kulislerde konuşulan ise 7 milyon Euro’ya kadar çıkıldığı. 
     
     Öztürk’ün bürosunda pazarlık 

     Bu haber Mayıs’ın ilk haftası Marsilyalı yetkililerle -yönetici ve Ribery’yi Türkiye’ye getiren- Adnan Öztürk’ün İstanbul’daki bürosunda yapılan görüşmenin ardından gazetede yer alıyor. O zaman henüz Galatasaray Ribery’nin bonservisini Metz’den almış değil. Ancak sözleşmede bonservisi alma önceliği Galatasaray’a tanınmış. Kısa bir süre sonra Metz’e zamanından önce gerekli ödemeler yapılıyor ve bonservis alınıyor. 1 hafta önce 7 milyon Euro teklif edilmiş bir oyuncu için Metz sözleşmede yer alan 2 milyon yerine 1.9 milyon Euro’yu kabul ediyor. Bir sonraki transferden alacağı olan yüzde 20 yerine yüzde 11 almayı da... 
     
     Hagi neler söylemişti 

     Bu dönemde Ribery’nin aklının karıştığını Hagi bizzat söylüyor ve bu haber Süper Taktik’te Halil Özer’in imzasıyla yayınlanıyor. Sonra Hagi gidiyor, Galatasaray Gerets’le anlaşıyor. Yeni sezon için takımda planlama başlıyor. Kalacaklar, gidecekler. 
     Tam bu sırada takımın en önemli, en çok ve yüksek parayla talep alan oyuncusu, Galatarasaylı yöneticilerin neredeyse İstanbul’dan daha hakim oldukları bir toprakta kayboluyor. Ve sonra onu istediği bilinen kulübe imza atıyor. Açıklaması da şu 
     Ben artık milli takımda oynamak istiyorum ve Fransa’da büyük bir kulüpte göz önünde olmam lazım. Karım Marsilyalı hamile ve burada olmak istiyor'' Bu hikaye her şeyi anlatmıyor biliyorum. Boşluklar var. Ve ancak şu soruların cevaplarıyla bu boşluklar dolar. Cevap veren olur mu bilmiyorum tabii 
     
     İşte o sorular... 

     1- Ribery Galatasaray’dan ayrılmak istediğini yöneticilere söyledi mi Çünkü imza sonrası Çok mutluyum ve bu transferi istedim'' dedi. 
     2- 7 milyon Euro’ya Galatasaray’ın ihtiyacı var mı 
     3- Metz nasıl oldu da indirim yaptı 
     4- Bu paraya rağmen Galatasaray bu transferi taraftara anlatabilir miydi 
     5- Gerets’in Ribery raporu nedir 
     Bu soruların devamı olduğunu söyleyerek bitiriyorum. Sizi Sabah’tan Yılmaz Özdil’in dünkü yazısıyla baş başa bırakarak... 
     Not Yılmaz Özdil’in vardığı sonucun doğru olduğunu düşünmüyorum. Zaten Adnan Öztürk henüz istifa etmedi. Ama Özdil’in verileri kesindir. 
     
     Yılmaz Özdil’in yazısı... 

     "15 gün once yazmıştım 
     Ribery kim Metz’in Galatasaray’a ikram ettiği futbolcu. 
     Metz kim Sponsorluğunu Sollac isimli firmanın yaptığı Fransız Kulübü. 
     Sollac kim Fransız şirketi Arcelor’un Türkiye’deki ayağı. 
     Arcelor kim Erdemir’i satın almak isteyen Fransız çelik devi. 
     Erdemir kim Sollac isimli firmanın yüzde 25’ine sahip olan ve özelleştirmeyle satılacak olan Türk çelik devi. 
     Sollac kim Murahhas Azası Adnan Öztürk olan çelik şirketi. 
     Adnan Öztürk kim Galatasaray yöneticisi. 
     Galatasaray kim Ribery’nin ikram edildiği Türk takımı. 
     Erdemir yatırımı mı 
     Ve eklemiştim 
     Deniyor ki, Fransız şirketi Arcelor Erdemir’i satın almak istiyor, bu nedenle sempati yatırımı'' yaptı. Galatasaray’da vücut bulan Fransız sevgisi''ni bu örtülü amaç için kullanacaklar. Yani aslında Ribery, sadece futbolcu değil, bedeli futbol üzerinden ödenen şık bir lobi faaliyetidir. 
     Bu iddia doğrudur'' diyemem... Ama son durum şu Ribery gitti...'' 
     
     Peki neden 

     Ribery’yi Galatasaray’a Adnan Öztürk getirmişti... Erdemir’i almak isteyen Arcelor’un Türkiye Murahhas Azası Adnan Öztürk, 15 gün önce sessiz sedasız Galatasaray Yönetimi’nden ayrıldı...'' 

     
</TEXT>
</DOC>
