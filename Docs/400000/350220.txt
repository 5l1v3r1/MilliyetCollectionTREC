<DOC>
<DOCNO> 350220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/spor/ygokce.html </URL>
<DATE> 2005/06/09/ </DATE>
<TIME>  </TIME>
<AUTHOR> Atilla GÖKÇE  </AUTHOR>
<HEADLINE>
Kolay goller 
</HEADLINE>
<TEXT>



Milli takım, Avrupa'nın en zayıf ekiplerinden biri olan Kazakistan önünde adeta bir idman maçı oynadı. Keşke fikstür daha değişik olsa ve milliler, Yunanistan maçından önce bu müsabakayı oynasaydı. Acemi futbolcular önünde Ersun Yanal'ın oyuncuları hemen hiç zorlanmadan maçı İstanbul Şükrü Saraçoğlu Stadı'ndaki ilk karşılaşmanın havasını da aşarak, yarım düzine golle oynadılar. Milli takımda Ersun Yanal'ın tek santrafor ısrarından bu maçta olsun vazgeçtiğini ve Fatih Tekke'yi Necati ile eşlediğini gördük. Emre Belözoğlu da Yıldıray'ı aratmayan ustalığı ile oyuna ağırlığını koydu. 
Bu maç grubun kaderi hesaplanırken, belki de hiç dikkate alınmaması gereken skoruyla bir anlamda teselli yarattı. Atılan o gollere aldanmamak gerekir. Zayıf ve acemi rakip karşısında kolay gol bulmak çok önemli değil. Asıl önemli olan daha güçlü rakipler karşısında pozisyona girebilmek ve gol atabilmektir. Ne yazık ki milli takımın böyle bir zaafı var. 
Ersun Yanal ve oyuncuları şimdi tatil sürecine giriyor. Bakalım milli takım hocası tatilde bize yeni sezon için hangi hazırlık programını sunacak 



</TEXT>
</DOC>
