<DOC>
<DOCNO> 380358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sontur24.html </URL>
<DATE> 2005/09/21/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Zorla fuhuş yaptırılan Rus kadın polisten yardım istedi, kurtuldu 
</HEADLINE>
<TEXT>

     Kars’ta bir otelde zorla alıkonularak fuhuş yaptırıldığını öne süren kadın, polisten yardım istedi. 
     Emniyet yetkililerinden edinilen bilgiye göre, Kars’ta Yusuf Paşa Mahallesi’nde bir otelde zorla tutulduğunu ileri süren Rusya Federasyonu uyruklu M.D, 155 Polis İmdat’ı arayarak, pasaportuna el konulduğunu ve zorla fuhuş yaptırıldığını iddia ederek, yardım talebinde bulundu. Olay yerine gelen polis ekipleri, yardım talebinde bulunan Rusya Federasyonu uyruklu M.D. ve arkadaşı T.Y’yi alı konuldukları otelden çıkarırken, otelde polislere mukavemet gösteren V.B’yi gözaltına aldı. 
     Yetkililer, olayla ilgili soruşturmanın sürdürüldüğünü kaydettiler. 
     
</TEXT>
</DOC>
