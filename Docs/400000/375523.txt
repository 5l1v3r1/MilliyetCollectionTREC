<DOC>
<DOCNO> 375523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/yazar/pulur.html </URL>
<DATE> 2005/09/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kulak misafirliği... 
</HEADLINE>
<TEXT>


"KULAK misafirliği" güzel şeydir. Bir kahvedesiniz, arka masadaki iki kişi hoş şeyler anlatıyor, dinlemez misiniz 
Dinlersiniz 
Evet, biraz ayıptır ama, bu kadar ayıp, ya da kusur, kadı kızında da bulunur. 
Trende, vapurda, hatta uçakta sohbet iyiyse, ilginçse "kulak misafirliği"nin tadına doyum olmaz. 

DİYELİM arkanızda Metin Akpınar var, yanında da Zeki Alasya, bir araya gelmişler, kaynatıyorlar -Ah, nerede o günler - konuştuklarını dinlemez misiniz 
Hem de ne keyifle 
Ama her zaman "kulak misafiri" olduklarınız, Metin Akpınar ile Zeki Alasya olmaz, başkalarına da misafir olursunuz. 

PAZARDA alışveriş yapıyorsunuz, kayısı satan pazarcı, poşeti alıp giden kadının arkasından bağırıyor 
"Dur abla, dur, bir iki tane eksik, al " 
Kadıncağız, "Canım o kadar mühim değil " dese de pazarcı koşuyor, kayısıyı poşete atıyor. 
Yandaki tezg htaki genç de laf atıyor 
"Musta abi, amma doğrucusun ha " 
Gün görmüş pazarcı, delikanlının kulağına eğiliyor 
"Bak oğlum, fiyatı ne yaparsan yap, ticaret bu, ister alır, ister almaz lakin teraziyle oynama, o haramdır, istediğin fiyata sat, malını doğru tart " 
Bu da pazarcının felsefesi 
Öyle ya, ister beşe sat, ister ona, müşteri pahalıysa almaz, serbest piyasa bu, narh yok, k r haddi yok 
Ama teraziyle oynama 

HASTANE koridorunda sıra bekliyorsunuz, bir sağlık personeli ile hasta yakını konuşuyor konu yaşlı, bakıma muhtaç ihtiyarlar. 
Sağlık personeli yılların deneyimini anlatıyor 
"Hastaneye gelir, babalarını ya da annelerini yatırırlar, ayrılırken sarılıp öperler, ağlaşırlar, ben her gün gelirim, diye... 
Ne gelen vardır, ne giden 

Yaşlı hasta iyileşmiştir taburcu edilecektir ama, ortada kimse yoktur, bıraktıkları telefonu çevirirsiniz, başkası çıkar, hastayı cankurtarana koyup verdikleri adrese gönderirsiniz, orada öyle kimse yoktur. 
Yaşlı adamın gözlerinden yaşlar süzülür 
- Merak etmeyin ay başına birkaç gün kaldı, ayın ilk günü gelirler, beni çıkarıp bankaya götürürler, emekli maaşımı alır, sonra bir başka hastaneye, ya da buraya yatırırlar " 
Bu kulak misafirliği, sizi perişan etmez mi, derin hüzne atmaz mı 

KAHVEDE iki genç var, birinin yanında kılıflı keman, eski bir anısını anlatıyor 
"Bir gece işten çıktım, kafam iyi, salına salına eve gidiyorum. Tenha sokakta iki kişi yolumu kesti, para istediler, cüzdanımı uzattım 
- Ne varsa alın 
Bu sefer omzumda asılı kemana yanaştılar, onu da alacaklar. Yalvardım arkadaşlar, bu keman bana zimmetli, sizin işinize yaramaz, ama ben mahvolurum, dedim. 
Adamlar halime acıdılar, cüzdanımdaki üç beş kuruşu alıp gittiler, eve geldim, sızıp kaldım... 

SABAH kalktım, okula gittim, keman kabını açtım. Aaa, keman yok, almadıklarını çok iyi biliyorum. Düşürdüm desem, hiç keman kabından düşer mi 
Aklıma gece çalıştığım yer geldi, bir koşu gittim, temizlik yapılıyor, keman da davulun yanında duruyor " 
Bu "kulak misafirliği" sizi neşelendirmez mi 



</TEXT>
</DOC>
