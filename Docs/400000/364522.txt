<DOC>
<DOCNO> 364522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sonyas22.html </URL>
<DATE> 2005/07/26/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Oğuz Aral'ın heykeli dikildi... 
</HEADLINE>
<TEXT>

     Penguen Dergisi çizerleri, geçtiğimiz yıl hayatını kaybeden karikatürist Oğuz Aral’ın anısına Cihangir Parkı’na heykelini diktiler. 
     Heykelin açılışı nedeniyle Cihangir Parkı’nda düzenlenen törende konuşan karikatürist Bahadır Baruter, proje üzerinde çok çalıştığını, son 20 günden beri de atölyeden çıkmadığını söyledi. Baruter, "Aral yukarıdan bizi izliyor. Umarım beğenir. Beğenmez diye çok korkuyoruz" dedi. 
     Yazar Yaşar Kemal de, Aral’ın heykelinin dikilmesini isteyen biri olmadığını belirterek, "Ancak kendisi için bir şeyler yapan ve çok seven arkadaşları olduğu için çok sevinirdi’ diye konuştu. 
     Aral’ın eşi Tola Aral ise eşini çok özlediğini, dikilen heykelin ona olan özlemini daha çok artıracağını söyledi. 
     Haftalık mizah dergisi Penguen çizerleri tarafından Aral’ın 1. 
     ölüm yıldönümünde açılan heykel, kaidesiyle birlikte 3.5 metre boyunda. 
     Tasarımını Penguen çizerlerinden Bahadır Baruter’in yaptığı heykel, Şekil Heykel Atölyesi’nde bir aylık bir çalışma sonucunda bitirildi. 
     
</TEXT>
</DOC>
