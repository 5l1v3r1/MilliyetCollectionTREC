<DOC>
<DOCNO> 385850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sonspo22.html </URL>
<DATE> 2005/10/11/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Appiah Şükrü Saraçoğlu Stadı'nı özledim" 
</HEADLINE>
<TEXT>

     Fenerbahçe'nin Ganalı oyuncusu Stephan Appiah, Gana Milli Takımı'nda olduğu için bir süredir uzak kaldığı Türkiye'yi ve Fenerbahçe taraftarını çok özlediğini söyledi. 
     Fenerbahçe Kulübü'nün resmi sitesinde yer alan haberde, ülkesinin milli takımında bulunan oyuncunun yaptığı açıklamada, milli takımda olduğu için Fenerbahçe ile çalışmalara katılamadığını belirterek, şunları kaydetti 
     ''15 Ekim Cumartesi günü yapacağımız Ankaragücü maçını büyük bir hevesle bekliyorum. Çünkü Fenerbahçe'ye kısa bir süre önce gelmiş olmama karşın kendimi FB Şükrü Saracoğlu Stadı'nın atmosferinden uzakta büyük bir boşluktaymış gibi hissediyorum. Kendi evimizde oynadığımız maçları iple çeker oldum. Bence bu durum Fenerbahçe Kulübü'nün ve taraftarının büyüklüğünden kaynaklanıyor.'' FB Şükrü Saraçoğlu Stadı'na adım atan herkesin büyülendiğini ve kendisini o atmosfere kaptırdığını dile fetiren Appiah, ''Fenerbahçe benim için kısa sürede bir tutku oldu ve umarım bu çok uzun bir süre de devam eder. Ben, tüm arkadaşlarım ve teknik kadromuz yapılan tüm kötü, yıkıcı olmaya çalışan sözlere karşın yılmadan çalışıyoruz. Çünkü biz takım olmanın ve başarılı olmanın yükümlülüklerini sonuna kadar yerine getiriyoruz. Yıkıcı eleştiriler bizi yıkamaz. Aksine bizi daha da güçlendirir'' diye konuştu. 
     
</TEXT>
</DOC>
