<DOC>
<DOCNO> 388405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/ekonomi/eko03.html </URL>
<DATE> 2005/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Uzan tahsilatı 1.4 milyar dolar' 
</HEADLINE>
<TEXT>


TMSF Başkanı Ertürk 18 günde Uzan şirketleri satışından 1.4 milyar dolar tahsilat yaptık 

EKONOMİ SERVİSİ 

Tasarruf Mevduatı Sigorta Fonu TMSF Başkanı Ahmet Ertürk, fonun İmar Bankası hakim ortaklarından dün yapılan satışla birlikte toplam 1 milyar 435 milyon 990 bin dolarlık bir tahsilat elde ettiğini açıkladı. 
Ertürk, medya ve çimento satışlarının ilgili kuruluşların en kısa zamanda izin ve onaylarını vermesinden sonra gerçekleşeceğini hatırlattı. 

Telsim umudu 
Satışı gerçekleşemeyen dört medya varlığı ve Telsim'de hazırlığın sürdüğünü belirten Ertürk, Telsim'in alacak tahsiline ciddi katkı yapacağını, satışlardaki başarının Telsim için umutlanmayı haklı kıldığını anlattı. Ertürk'ün açıklamalarından satırbaşları şöyle 
Motorola ile olan görüşmeler olumlu şekilde devam ediyor. O konuda birkaç gün içinde kamuoyuna açıklama yapacağımıza inanıyoruz. Şu anda bir problem yok.18 günlük satış maratonu şeffaf ve rekabetçi bir ortamda gerçekleştirildi. Bu modelin sağladığı yüksek satış değerleri sayesinde batık bankalar sorununun topluma yüklediği ölümcül maliyeti önemli ölçüde aşağı çekmeye başaracağımıza inanıyoruz.Alacağı tahsil için yaptığımız çabaların gasp, el koyma gibi algılandığına, böyle anlatılmak istendiğine şahit oluyoruz. Fonun kamu alacağını tahsil yolunda gösterdiği özverili çabaları yalanlar ve iftiralarla sekteye uğratmaya çalışanlar, bloke etmek isteyenler, tahsil gücünü azaltmak için her türlü çabayı sergileyenler, bu soygunun ve bu hırsızlığın işbirlikçileridirler.Bu satışlardan elde edilen yüksek değerler, borcunu ödemek isteyen batık banka sahiplerinin de menfaatine. Onları bir kez daha, eğer samimiyseler, satışlara destek vermeye çağırıyorum. 

</TEXT>
</DOC>
