<DOC>
<DOCNO> 351650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/dunya/dun05.html </URL>
<DATE> 2005/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'dan Barzani'ye 'Bizi destekle' 
</HEADLINE>
<TEXT>


DHA 


PKK yöneticisi Zübeyir Aydar, Kuzey Irak'taki Erbil kentinde yapılan seçimlerde "Kürdistan Bölge Başkanı" seçilen ve bugün yemin ederek göreve başlayacak Irak Kürdistan Demokrat Partisi IKDP lideri Mesut Barzani'den destek istedi. 
PKK doğrultusunda yayın yapan "Roj TV"de mesajı yayımlanan, eski DEP milletvekillerinden Aydar, Barzani'nin seçilmesini Kürtlerin Ortadoğu'da bir statüye doğru gitmesinde aşama olduğunu savunarak, şunları söyledi 

Savaş durumu söz konusu 
"Kürt sorunu Irak ve Güney Kürdistan'da Kuzey Irak belli bir aşamaya gelmiş olmasına rağmen Kürdistan'ın diğer 3 parçasında Suriye, İran ve Türkiye'yi kastediyor savaş durumu söz konusudur. Barzani'nin önünde ciddi görevler vardır. Kürt sorunu bütün olarak çözülmediği sürece Güney'deki kazanımlar tehlikeye girecektir. Türk devletiyle savaş durumumuz var." 
Barzani'den Kuzey Irak'ın dışında yaşayan Kürtlerin de beklentileri olduğunu kaydeden Aydar, "Kuzey'deki Doğu ve Güneydoğu Anadolu Bölgesi mücadelemizin desteklenmesini istiyoruz. Kuzeyde çözüm sağlanmadıkça, Güney'deki çözümün de sınırlı kalacağı ortadadır. Kürtlerin birlik ihtiyacı, ortak stratejide buluşma ihtiyacı her zamankinden acil bir görevdir. Çağrımıza Barzani'den olumlu yanıt vermesini bekliyoruz. Kuzey Irak'ta federasyonlaşmayı da destekliyoruz" dedi. 


</TEXT>
</DOC>
