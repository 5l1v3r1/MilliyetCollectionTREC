<DOC>
<DOCNO> 387288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sondun40.html </URL>
<DATE> 2005/10/17/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Merkel, bakanlarını açıkladı 
</HEADLINE>
<TEXT>

     Alman Hıristiyan Demokrat Birlik Partisi CDU Genel Başkanı Angela Merkel, Sosyal Demokrat Parti SPD ile oluşturulması beklenen yeni koalisyon hükümetinde partisinden bakan olacak kişileri açıkladı. 
     Merkel, bugün başkent Berlin'de SPD ile koalisyon görüşmelerine başlamadan önce yaptığı açıklamada, Birlik partilerinin CDU CSU Federal Meclis Grubu Başkan Yardımcısı olan Wolfgang Schaeuble'nin İçişleri Bakanı CDU , Ursula von der Leyen'in CDU Aile Bakanı, Anette Schavan'ın CDU Eğitim Bakanı, Franz Josef Jung'un CDU Savunma Bakanı, Horst Seehofer'in de CSU Tüketicileri Koruma ve Tarım Bakanı olacağını söyledi. 
     Merkel, Thomas de Maiziere'nin de Başbakanlıkta kültürden sorumlu Devlet Bakanı olarak görev yapacağını kaydetti. 
     Hıristiyan Sosyal Parti CSU Genel Başkanı ve Bavyera Eyaleti Başbakanı Edmund Stoiber'in Federal Ekonomi ve Teknoloji Bakanı olarak görev yapacağı daha önce açıklanmıştı. 
     SPD, yeni koalisyon hükümetinde yer alacak olan 8 bakanını daha önce tanıtmıştı. 
     Merkel ve Stoiber, bugün TSİ 18.00'de, aralarında Başbakan Gerhard Schröder'in de bulunduğu SPD yöneticileriyle koalisyon görüşmelerine başlayacak. 
     
</TEXT>
</DOC>
