<DOC>
<DOCNO> 368426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sontur09.html </URL>
<DATE> 2005/08/09/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Bu fotoğraf yüzünden dayak yedi 
</HEADLINE>
<TEXT>

     DHA 

      SAKARYA Yerel Yenihaber Gazetesi’nde muhabirlik yapan Uğur Kaya’yı kaçıran 3 kişi ormanlık alanda dövdü. Kafası gözü şişen muhabir güçlükle hastaneye gelirken, polise verdiği ifadede, kendisini dövenlerin, Sakarya Müftüsü Ahmet Şark’ın gazetelerde çıkan fotoğrafını kastederek, Kirvemize yalnış yaptınız. Asena’nın fotoğraflarıyla nasıl basarsınız '' diyerek kendisini bu yüzden dövdüklerini öne sürdü. 
     Çark Caddesi’nde bulunan gazete binasına gelen kimlikleri tespit edilemeyen 3 kişi, reklam vermek istediklerini söyleyerek Yenihaber Gazatesi Genel Yayın Müdürü Sezai Matur ile görüşmek istediklerini söyledi. Bir süre Genel Müdür Matur’u bekleyen 3 kişi daha sonra gazete muhabirlerinden 25 yaşındaki Uğur Kaya’ya reklam çekimi için kendileriyle gelmesini istedi. Tanımadığı 3 kişiyle birlikte reklam fotoğrafı çekeceğini sanarak yola çıkan Kaya ve 3 kişi bir taksiyle beraber E-25 Karayolu’nun Kirazca köyü yakınlarındaki ormanlık alana geldi. Burada taksiyi gönderen 3 kişi muhabir Uğur Kaya’ya, Bizim aslında Sezai Matur’la işimiz vardı. Ama o gelmedi. Siz bize yanlış yaptınız. Bir daha böyle yapmayın'' diyerek önce telefonunu kapattılar, ardından dövmeye başladılar. Yediği dayakla bayılan muhabir kendine geldiğinde kendisini dövenlerin orada olmadığını gördü. 
     Kapalı cep telefonunu yanına alan muhabir, yoldan geçen bir araçla Sakarya Devlet Hastanesi’ne geldi. Burada yapılan muayenesi sonrasında şoka giren muhabire polis fotoğraflardan tehşiş yaptırdı. Uğur Kaya daha sonra Tomografi çekilmesi için Yenikent Devlet Hastanesi’ne sevkedildi. 
     Hastanede polisinde ifade veren Uğur Kaya kendisini kaçıran 3 kişinin döverlerken Kirvemize yalnış yaptın. Asena’yla nasıl fotoğrafını basarsınız" dediklerini öne sürdü. 
     Üç hafta kadar önce bir açılış için Adapazarı’na gelen Oryantal Asena Sakarya Müftüsü Ahmet Şark ile birlikte açılışa katılmıştı. Müftü şark açılış sırasında Oryantal Asena ile birlikte tokalışmış, bununla ilgili olarak gazetelerde Göbek parası haram diyen müftü, Asena ile tokalaştı'' diyerek yerel ve ulusal gazetelerde haberler yayınlanmıştı. 
     Polis gazeteciyi döven kişilerin bu sözlerle hedef şaşırtmış olabilecemlerini de söyledi. 
     Sakarya Devlet Hastanesi’ne gelen Sakarya Valisi Nuri Okutan ve Sakarya il Emniyet Müdürü Mustafa Aydın olayla ilgili olarak bilgi aldı. Bir süre muhabirle konuşan Vali Okutan, çıkışta basın mensuplarının sorularını yanıtsız bıraktı. Vali Okutan, Olay daha çok yeni. Henüz bir açıklama yapmak istemiyorum'' dedi. 
     
</TEXT>
</DOC>
