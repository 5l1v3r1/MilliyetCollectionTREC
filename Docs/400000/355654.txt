<DOC>
<DOCNO> 355654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/son/sonspo13.html </URL>
<DATE> 2005/06/26/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Trabzonsporlu futbolcular yaylada idman yaptı... 
</HEADLINE>
<TEXT>

     Yeni sezon hazırlıklarını Gerede'de sürdüren Trabzonsporlu futbolcular yaylada idman yaptı. 
     Bordo-mavili takımın Gerede kampının 5. gününde teknik direktör Şenol Güneş antrenmanların sayısını artırdı. Bugüne kadar 2 olan antrenman sayısı 3'e yükseltildi. 
     Sabahın erken saatlerinde ''Kaya'' yaylasına çıkan Trabzonsporlu futbolcular yaylada ineklerin arasında kros çalışması yaptılar. Antrenman esnasında ilginç görüntüler ortaya çıktı. 
     
     BORDO-MAVİLİLERE TARAFTAR DESTEĞİ 
     Trabzonspor taraftarları kampa çıkartma yaptılar. Hafta sonu tatili nedeniyle çevre illerden gelen çok sayıda Trabzonspor taraftarı futbolculara büyük ilgi gösterdiler. 
     Futbolcularla fotoğraf çektirmek için sıraya giren taraftarlar özellikle siyahi futbolcu İbrahim Yattara'ya büyük ilgi gösterdiler. 
     Milli futbolculardan Gökdeniz, Erdinç ve Hüseyin bugün de kampa katılmadılar. Bu futbolcuların yarın sabah kampa katılarak idmana çıkması bekleniyor. 
     
</TEXT>
</DOC>
