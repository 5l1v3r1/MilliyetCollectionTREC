<DOC>
<DOCNO> 377213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/ekonomi/eko08.html </URL>
<DATE> 2005/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Benzine yüzde 1.9 zam 
</HEADLINE>
<TEXT>


ANKARA ANKA 

Tüpraş, süper benzin ve kurşunsuz benzinin vergisiz rafineri çıkış fiyatına yüzde 5.7, 98 oktan kurşunsuz benzinin fiyatına yüzde 5.5 zam yaptı. 
Zammın pompa fiyatına süper ve kurşunsuz benzinde yüzde 1.9, 98 oktan kurşunsuz benzinde yüzde 1.8 oranında yansıması bekleniyor. 
Tüpraş, süper benzinin vergisiz rafineri fiyatını yüzde 5.7 oranında artırarak metreküp başına 684.21 YTL'den 723.14 YTL'ye çıkardı. Kurşunsuz benzinin rafineri çıkış fiyatını da yüzde 5.7 oranında artırarak 693.72 YTL'den 733.52 YTL'ye yükselten Tüpraş, 98 oktan kurşunsuz benzinin fiyatını da yüzde 5.5 oranında artırarak 729.18 YTL'den 769.32 YTL'ye çıkardı. 98 oktan kurşunsuz benzinin benzinin vergili satış fiyatı ise yüzde 1.8 artarak metreküp başına 2613.91 YTL'den 2661.28 YTL'ye çıktı. Benzin fiyatlarına en son zam 1 Eylül'de yapılmıştı. 


</TEXT>
</DOC>
