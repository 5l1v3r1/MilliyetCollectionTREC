<DOC>
<DOCNO> 358184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/ekonomi/eko03.html </URL>
<DATE> 2005/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir zamanlar aylıktı 
</HEADLINE>
<TEXT>


Üretici fiyatlarında yıllık enflasyon haziran ayında yüzde 5'in de altına inerek yüzde 4.5 oldu. Bu rakam, 2003 yılının Ocak ayında gerçekleşen yüzde 5.6'lık enflasyon oranının da altında kaldı 

EKONOMİ SERVİSİ 

Enflasyondaki düşüş, yıllık bazdaki oranları geçmişteki aylık gerçekleşmelerin de altına indirdi. 
Haziran ayı itibariyle yıllık enflasyon tüketici fiyatlarında TÜFE yüzde 8.95, üretici fiyatlarında ÜFE yüzde 4.25 oldu. Yüzde 4.25'lik yıllık ÜFE oranı 2003'teki sadece ocak ayında gerçekleşen yüzde 5.6'lık 1994 bazlı endekse göre tüketici fiyatları artışının da altında gerçekleşti. 

Rusya ucuzluğu 
Haziranda aylık bazda TÜFE binde 1 artarken, ÜFE'de eksi enflasyon gerçekleşti. ÜFE binde 0.48 geriledi. Yılın ilk altı ayında ise TÜFE yüzde 2.59 'la yüzde 8'lik yıllık hedefin 32.4'ünde, ÜFE'de yüzde 1.89'la hedefin yüzde 23.6'sında kaldı. 
Uzmanlar ÜFE'deki hafif artış beklentisine rağmen gerçekleşen düşüşü, özellikle Rusya'nın Türkiye'den meyve ve sebze ithalatını durdurmasıyla iç pazara yönelen ürünlerden kaynaklanan fiyat düşüşlerine ve mevsimsel etkilere bağladı. Haziranda tarım fiyatları yüzde 3.37 düştü. 
Devlet İstatistik Enstitüsü'nün DİE çekirdek enflasyon yerine açıkladığı özel kapsamlı TÜFE göstergeleri yerine haziranda artış mevsimlik ürünler hariç yüzde 0.78, işlenmemiş gıda ürünleri hariç yüzde 0.68, enerji hariç yüzde 0.04 oldu. 
Yılbaşından itibaren 2003 bazlı yeni endekse göre enflasyon oranlarını hesaplamaya başlayan DİE 1994 bazlı endekse göre de haziran ayında aylık enflasyonun tüketici fiyatlarında yüzde 0.46, toptan eşya fiyatlarında yüzde 0.34 arttığını açıkladı. 
1994 bazlı endekse göre enflasyon tüketici fiyatlarında yüzde 10.65, toptan eşya fiyatları yüzde 8.70 arttı. 

Petrolün etkisi sınırlı ÜFE içinde yüzde 79.35 paya sahip olan sanayi sektöründeki ortalama fiyatlar haziran ayında yüzde 0.34 artarken, bu artışın kaynağını imalat sanayi oluşturdu. İmalat sanayinde yüzde 0.42 fiyat artışı gözlendi. ÜFE içinde yüzde 72.07 ile en büyük ağırlığa sahip olan imalat sanayindeki artışta akaryakıt zamları nedeniyle kok kömürü ve rafine edilmiş petrol ürünlerindeki yüzde 9.27 ve metal eşya sanayiindeki yüzde 4.22 artış belirleyici oldu. 

Düşüş rekoru domateste Haziranda tüketici fiyatlarında en yüksek artış yüzde 38.27'yle patateste yaşandı. Yurtdışı tur ücretleri yüzde 16.70, yurtiçi tur ücreti yüzde 10.64 zamlandı. Haziranda kayıt dönemleri yaşanan özel lise ücreti yüzde 7.98, özel ilköğretim ücreti yüzde 6.94 zamlandı. TÜFE bazında en yüksek fiyat düşüşü yüzde 42.97'yle domateste yaşandı. ÜFE bazında en yüksek artış ise yüzde 34.07'yle inşaat için bloklar ve tuğlaların fiyatında görüldü. 




</TEXT>
</DOC>
