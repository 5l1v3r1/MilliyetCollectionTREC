<DOC>
<DOCNO> 355283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/ekonomi/eko06.html </URL>
<DATE> 2005/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Alfa, Turkcell'i Avrupa'da alacak 
</HEADLINE>
<TEXT>


EKONOMİ SERVİSİ 

Alfa Telecom ile 3.3 milyar dolarlık bir finansman paketi oluşturan Çukurova Holding, Alfa Telecom'un Çukurova Telecom Holdings'de yüzde 49 paya sahip olma olasılığının bulunduğunu açıkladı. Turkcell'de ortaklığı bulunmayan Çukurova Telecom Holdings'in işlemlerin tamamlanmasının ardından, Turkcell'in yüzde 51'ine sahip olan Turkcell Holding'te yüzde 52.91 oranında doğrudan ve dolaylı paya sahip ortak haline gelecek. 

Yüzde 52.91'ini alacak 
Çukurova Holding, Alfa Telecom Turkey Limited'le lgili İMKB'ye bir açıklama gönderdi. Hisse senedine dönüştürülebilir tahvillerin Çukurova Telecom Holdings tarafından ihraç edileceği belirtilen açıklamada, tahvillerin aynı şirketin hisse senedine çevrilebileceği kaydedildi. Çukurova Telecom Holdings'in Turkcell'de doğrudan veya dolaylı ortak olmadığı hatırlatılan açıklamada, Çukurova Telecom Holdings'in söz konusu çalışma ve işlemlerin tamamlanmasının ardından, Turkcell'in yüzde 51'ine sahip olan Turkcell Holding'te yüzde 52.91 oranında doğrudan ve veya dolaylı paya sahip ortak konumuna gelmesinin planlandığı ifade edildi. 


</TEXT>
</DOC>
