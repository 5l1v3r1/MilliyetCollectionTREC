<DOC>
<DOCNO> 395350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/yasam/yas04.html </URL>
<DATE> 2005/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çıkar çıkmaz suça başladı 
</HEADLINE>
<TEXT>


Tecavüz suçuyla cezaevine giren ve iki ay önce çıkan Acar, bu kez gasp ve tacizden tutuklandı 

ELVAN EZBER İstanbul 

Oryantal N. T.'yi kaçırıp tecavüz etmek suçundan cezaevinde yatan ve iki ay önce tahliye edilen evli ve bir çocuk babası Ersan Acar 24 benzer suçtan tekrar yakalandı. Acar ve iki suç ortağını, gasp ve taciz ettikleri beş kadın da teşhis etti. 
İstanbul Bayrampaşa İlçe Emniyet Müdürlüğü ekipleri, gasp olayıyla ilgili gözaltına alınan bir şüphelinin itirafları sonucu bir suç şebekesinin izini belirledi. Şüphelinin, "Üç kişilik bir gasp çetesi her gece buradaki barlarda su gibi para harcıyor" şeklindeki ifadesinden hareket eden polis, Ersan Acar, Eyüp Göksu ve Ayhan Cora'yı gözaltına aldı. 

Mağdurlar teşhis etti 
Zanlıların Bayrampaşa'da 2 Kasım'da üniversite öğrencisi S. B.'yi, 10 Ekim'de L. K.'yi, 23 Ağustos'ta G. E.'yi, 31 Ekim'de A. Ş.'yi ve 21 Eylül'de ise ilköğretim okulu öğretmeni A. B.'yi aynı şekilde soydukları belirlendi. 
Emniyete çağrılan mağdurlar, zanlıları teşhis etti. İşlemleri tamamlanan zanlılar çıkarıldıkları nöbetçi mahkeme tarafından tutuklanarak cezaevine gönderildiler. 




</TEXT>
</DOC>
