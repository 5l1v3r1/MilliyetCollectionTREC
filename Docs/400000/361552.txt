<DOC>
<DOCNO> 361552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/siyaset/siy04.html </URL>
<DATE> 2005/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Die Welt'in Özdemir yorumu Cesur asi 
</HEADLINE>
<TEXT>


Özdemir'le söyleşi yapan Die Welt, 'Gerçek bir idealist' dediği Özdemir'in bir zamanlar askerleri eleştirdiği için işsiz kaldığını yazdı 

HABER MERKEZİ 


Türk Tarih Kurumu Ermeni Araştırmaları Başkanı Prof. Dr. Hikmet Özdemir, Almanya'da yayımlanan Die Welt'te "Cesaretli asi" diye tanımlandı. 
Söyleşiyi yapan Boris Kalnoky, izlenimlerini aktarırken "Gerçek bir idealist" dediği Özdemir'in, 1989'da yayımlanan "Rejim ve Asker" kitabında, "Askeriyenin Türk siyasetinin ana hatlarını ebediyen belirlemek için devlet içinde devlet kurduğunu" yazdığını ve "Ondan sonra 2 yıl işsiz kaldım" dediğini aktardı. Kalnoky, soykırım tezlerine karşı mücadele eden Özdemir'in, yıllar önce kendisini işsiz bırakan politikanın "ana hatlarını belirleyen, hükümet ve askeriyenin danışmanlığını yapan birisi" olduğunu belirtti. "Nasıl da değişiyor zaman" diyen Kalnoky, "Bu cesaretli siyasi asi hükümete hizmet etmek için, tarihi manipüle eden bir kişiye mi dönüştü " sorusunu yöneltti. 
Kalnoky'nin, "Konuşma sanatı, bir kaleyi savunan insanın konuşma sanatı. Sevilmeye değer bir insan" dediği Özdemir'in Die Welt'e açıklamaları özetle şöyle 
Boğaziçi'nde ertelenen konferans yine de yapılabilirdi. Şahsen gerçekleşmediğine üzüldüm.Türkiye'yi "tarihiyle yüzleşmeye çağıran" Almanya büyük bir fırsatı kaçırdı. Bu konuda ideal bir aracı olurdu. Tek taraflı bir karar verildi, üstelik bizi hiç dinlemeden. Başbakan Erdoğan, beni, bizim anlayışımızı anlatmak için Berlin'e göndermeyi önerdi. Almanlar bunu reddetti. 


</TEXT>
</DOC>
