<DOC>
<DOCNO> 377827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonspo35.html </URL>
<DATE> 2005/09/12/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Galatasaray'da şok Ilic 4 hafta oynayamayacak... 
</HEADLINE>
<TEXT>

     Galatasaray’ın dün Sivasspor ile oynadığı Türkcell Süper Ligi maçında sakatlanan oyuncusu Sasa Ilic’in 4 hafta sahalardan uzak kalacağının açıklanması, sarı-kırmızılı ekipte şok yarattı. 
     Kulüp doktoru Murat Çevik, sakatlığı bulunan futbolcunun Acıbadem Bakırköy Hastanesi’nde MR’ını çektirdiklerini ifade ederek, "Ilic’in sağ bacak üst ön adalesinde darbeye bağlı yırtık tespit edildi. İyileşmesi 4 hafta kadar sürer" dedi. 
     Ilic’in 1 hafta 10 gün sadece tedavi olacağını vurgulayan Dr. Çevik, bu sürenin ardından oyuncunun ağrısının olup olmamasına göre antrenmanlara başlayabileceğini söyledi. 
     Murat Çevik, Hakan Şükür’ün belinde Sivasspor maçında spazm meydana geldiğini ifade ederken, bu futbolcuyu Tromso ile perşembe günü oynanacak UEFA Kupası maçına yetiştirmeye çalışacaklarını söyledi. 
     Sakatlığı bulunan oyunculardan Ergün’ün Avrupa Kupası maçında oynayamayacağını anlatan Çevik, kaleci Aykut’un ise durumunun yarın kesinlik kazanacağını sözlerine ekledi. 

     
</TEXT>
</DOC>
