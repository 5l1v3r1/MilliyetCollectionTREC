<DOC>
<DOCNO> 354108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sontur13.html </URL>
<DATE> 2005/06/21/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Dövüp dedikodusunu yapanları vurdu 
</HEADLINE>
<TEXT>

     Mehmet BULUT DHA 

      GAZİANTEP'te 39 yaşındaki Hayri Bilen, geçen hafta kendisini döven ve ardından hakkında Hayri'yi nasıl da dövdük'' diyerek çevresindekilere olayı anlatan Mesut Çelik ve Ekrem Kantar'ı pompalı tüfekle yaraladı. 
     Taşlıca Semti'nde dericilik yapan Mesut Çelik ve Ekrem Kantar, geçen cumartesi günü henüz bilinmeyen bir nedenle tartıştıkları Hayri Bilen'i dövdü. Araya giren esnaf tarafından sakinleştirilen taraflar barıştırıldı. Ancak, haftasonu Çelik ve Kantar'ın hakkında dedikodu çıkardığını ve her yerde kendisini dövdüğünü söylediklerini iddia eden Bilen, sabah pompalı tüfekle işe geldi. Burada Mesut Çelik ve Ekrem Kantar'ı bulan Hayri Bilen, 3 el ateş etti. Yaralanan Çelik ve Kantar, Gaziantep Devlet Hastanesi'ne götürülerek tedavi altına alındı. Yaralılardan Çelik'in sağlık durumunun ağır olduğu bildirilirken, olay sonrası kaçan Bilen, suç aleti tüfekle Küsget Karakolu'na giderek polise teslim oldu. Gözaltına alınan Hayri Bilen, ilk ifadesinde, Cumartesi tartıştık. Sonra ikisi bir olup beni dövdü. Araya büyüklerimiz girince barıştık. Fakat onlar her yerde Yediği dayak yanına k r kaldı. Hayri'yi nasıl da dövdük’ diye dedikodu çıkardı. Bu sözleri duyunca dayanamadım ve bir arkadaşımdan aldığım tüfekle onları yaraladım'' dediği öğrenildi. Gözaltındaki Bilen'in sorgusu devam ederken, polis olayla ilgili soruşturmasını sürdürüyor. 
     
</TEXT>
</DOC>
