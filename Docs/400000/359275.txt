<DOC>
<DOCNO> 359275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sondun29.html </URL>
<DATE> 2005/07/08/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Bir vagondan halen ceset çıkarılıyor... 
</HEADLINE>
<TEXT>

     Londra'daki bombalı saldırıların ardından, bombalanan trenlerden birindeki bir vagondan cesetlerin çıkarılması çalışmalarının sürdüğü bildirildi. 
     Londra Emniyet Müdürü Sir Ian Blair'in basın toplantısında konuşan ulaştırma ağının güvenliğinden sorumlu polis şefi Andy Trotter, King's Cross istasyonu yakınında bulunan metro tünelindeki vagonda yaşayan hiç kimsenin bulunmadığından emin olduklarını söyledi. Trotter, ''Ancak cesetlerin çıkarılması çalışmaları sürüyor. Çünkü tüneldeki şartlar son derece zor ve tehlikeli'' dedi. 
     İngiltere Sağlık Sistemi NHS'in yetkilisi Julie Dent ise dünkü saldırılardan sonra bazı hastanelerdeki acil operasyonlar hariç bütün ameliyatların iptal edildiğini, durumun bu akşamdan itibaren normale dönmesini beklediklerini ifade etti. 
     
</TEXT>
</DOC>
