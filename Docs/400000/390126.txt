<DOC>
<DOCNO> 390126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/soneko13.html </URL>
<DATE> 2005/10/27/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Ortaklara sinirlendi, gazeteciyi dövdü 
</HEADLINE>
<TEXT>

     Kerem PULGAT- İsmail AKKAYA KONYA, DHA 

Kombassan Holding Yönetim Kurulu Başkanı Haşim Bayram, mali genel kurulun yapıldığı salona gelirken, Paramızı istiyoruz'' diye önünü kesen ortaklara sinirlendi. Haşim Bayram ve yanındaki korumaları bu anı görüntüleyen DHA muhabiri Kerim Pulgat'a saldırarak tekme tokat dövdü ve kamerasını korumalarına kırdırdı. Kerem Pulgat şikayetçi olurken, polis olayla ilgili Haşim Bayram'ın korumalarından Kamil Yılmaz'ı gözaltına aldı. 
     İslami sermayeli kuruluşların başında gelen Konya merkezli Kombassan Holding'in bugün yapılan mali kurulu olaylı geçti. Holding'e ait olan ve genel müdürlüğünü Haşim Bayram'ın akrabası Metehan Çopur'un yaptığı Bera Oteli'nde saat 11.00'de başlayan, çoğu yurt dışında 80 bin ortaklı Kombassan Holding'in mali genel kuruluna yaklaşık 500 ortak katıldı. 
     Holding bütçesinin görüşülüp onaylanacağı genel kurula gelen ortaklar, daha önceki yıllarda olduğu gibi salona korumaların engellemesi nedeniyle Haşim Bayram'a ulaşamayacaklarını düşünerek, bu kez onu otelin önünde beklemeye başladı. Saat 11.00'e gelirken Haşim Bayram, sayıları 5'i bulan korumalarıyla otel önünde göründü. Otele doğru yürüyen Haşim Bayram'ın önünü kesen ortaklar Paralarımızı istiyoruz’, Yeter bizi kandırdığın’ diye bağırmaya başladı. Bu ortaklara sinirlenen ve Yalan söylemeyin hepinizin parası veriliyor'' diyen Haşim Bayram, bu sırada görüntü olan DHA muhabiri Kerem Pulgat'a Neden çekiyorsun'' diye saldırdı. 
     
     BOĞAZ SIKIP YUMRUK ATTI 

     Haşim Bayram, yakasından tuttuğu Kerem Pulgat'ın boğazını sıkıp yumruk attı. Bu kez korumalar devreye girdi. Haşim Bayram kenara çekilirken korumalarından Kamil Yılmaz, Kerem Pulgat'ın kamerasını almak hamle etti. Pulgan kamerayı vermek istemeyince tekme tokat saldırıp yere yatıran Kamil Yılmaz, kamerayı alıp birkaç kez yere çarptı. Parçalanan kameradaki kasetin sağlam kaldığını gören koruma Kamil Yılmlaz, bu kez tekme savurup kaseti parçaladı. 
     Haşim Bayram ve korumaları genel kurul salonuna girerken, polise başvuran Kerem Pulgat da kendilerinden şikayetçi oldu. Hastanede tedaviden sonra Şehit Topel Polis Merkezi'ne giden Kerem Pulgat, Haşim bayram ve adamlarından şikayetçi oldu. Burada Keram pulgat'ın tekme tokat dövüldüğıü ve karemasının kırıldığına ilişkin tutanak tutuldu. Polis, Haşim Bayram'ın korumalarından Kamil Yılmaz'ı gözaltına aldı. 
     DHA muhabiri Kerem Pulgat'a saldırı basın camiasında tepkiyle karşılandı. Konya Gazeteciler Cemiyeti Başkanı Sefa Özdemir, Doğan Haber Ajansı Muhabiri Kerem Pulgat arkadaşımıza yapılan saldırı, basın özgürlüğüne yapılan bir saldırıdır. Haşim Bayram ve onun gibiler Türk basın mensubunun boğazını sıkarak susturamazlar'' dedi. 
     
     GENEL KURUL ERTELENMİŞTİ 

     Kombassan Holding'in bir ay önce yapılması gereken mali genel kurulu, çoğunluk sağlanamadığı için bugüne ertelenmiş, o zaman da ortaklar Haşim Bayram'dan paralarını isteyince olay çıkmıştı. Bazı ortaklar, Haşim Bayram'ın korumaları tarafından salondan atıldıklarını açıklamıştı. 
     Bugün çoğunluk aranmaksızın yapılan genel kurulda Haşim Bayram ortaklara 2006 yılında kar paylarınızı ödeyeceğiz'' diye söz verdi. Kombassan'ın bütçesi de onaylandı. 
     
</TEXT>
</DOC>
