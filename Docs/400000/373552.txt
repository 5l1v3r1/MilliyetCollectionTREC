<DOC>
<DOCNO> 373552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/son/sondun18.html </URL>
<DATE> 2005/08/28/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
AB Rum Kesimi'ni tanıma yeni bir koşul, reddediyoruz 
</HEADLINE>
<TEXT>

     AB Komisyonu'nun genişlemeden sorumlu üyesi Olli Rehn, AB'nin gelecek ay, Türkiye ile üyelik müzakerelerine başlama konusunda anlaşmaya varacağından emin olduğunu açıkladı. 
     Olli Rehn, Finlandiya'da yayımlanan ''Helsingin Sanomat'' gazetesine verdiği demeçte, AB Komisyonu'nun, müzakerelerin başlamasına ilişkin Eylül ayında görevlendirileceğine emin olduğunu ifade etti. 
     Rehn, müzakerelerin başlamasının, Türkiye'yi reformların uygulanması için cesaretlendireceğini ve Avrupa yönüne daha fazla iteceğini belirtti. 
     
     'KIBRIS ŞARTI'NI REDDEDİYORUZ' 

     Kıbrıs Rum kesiminin tanınması gerektiği yönündeki açıklamalarla ilgili olarak da Rehn, söz konusu talebi reddederek, bunun ''yeni bir koşul olacağını'' söyledi ve Türkiye'nin Gümrük Birliği protokolünü genişletmesiyle müzakereler için son engeli de aştığını ifade etti. 
     Komisyon incelemesinde Türkiye'nin müzakerelerin başlaması için temel iki koşulu yerine getirdiğini ifade eden Rehn, genişletilmiş Gümrük Birliği ile Türkiye'nin 25 üyeli Avrupa Birliği'nin varlığını kabul ettiğini savundu. 
     
</TEXT>
</DOC>
