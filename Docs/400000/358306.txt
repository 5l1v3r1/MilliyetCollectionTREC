<DOC>
<DOCNO> 358306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sondun44.html </URL>
<DATE> 2005/07/05/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Dalay Lama'dan G-8 liderlerine çağrı Dünyanın acılarını hafifletin 
</HEADLINE>
<TEXT>

     Tibet'in ruhani lideri Dalay Lama, yarın İskoçya'da bir araya gelecek dünyanın en zengin 8 ülkesinin G-8 liderlerinden, yoksulluktan acı çeken milyonlarca insanın acılarını biraz olsun hafifletmek için ellerinden gelenin en iyisini yapmalarını istedi. 
     Dalay Lama, rock şarkıcısı Annie Lennox tarafından okunan açıklamasında, yarın başlayan G-8 zirvesinin olumlu potansiyelleri olduğunu belirterek, ''G-8 liderlerini ve danışmanlarını fikirlerinin, kararlarının ve eylemlerinin sonuçları üzerinde düşünmeye çağırıyorum. Bunlar bütün insanlığın ve gezegenimizin iyiliğine mi katkıda bulunacak '' dedi. 
     ''Sadece açı çekenlere acımamız yetmez, ayrıca ihtiyaç içinde olanlarla elimizdekileri de paylaşmamız gerekir'' diyen Dalay Lama, ''G-8 zirvesi ve Yoksulluğu Tarihe Gömün kampanyasının, eğer G-8 liderleri ve hükümetleri dünyada yoksulluğu azaltmak için daha önce verdikleri sözleri yerine getirirlerse tarihte bir dönüm noktası olacağını'' belirtti. 
     
</TEXT>
</DOC>
