<DOC>
<DOCNO> 386944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sonspo14.html </URL>
<DATE> 2005/10/15/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Almanya'da forma giyen Alpay'ın antrenmanında gerginlik... 
</HEADLINE>
<TEXT>

     Almanya Birinci Futbol Ligi Bundesliga ekiplerinden FC Köln'ün, dünkü antrenmanında gerginlik çıktı. 
     Türkiye'nin Arnavutluk ile yaptığı maçtan döndükten sonra FC Köln'de ilk antrenmanına çıkan Alpay, kendisine sert giren Peter Madsen adlı takım arkadaşına kızarak antrenmanı terketti. 
     Köln Express Gazetesi, deneyimli oyuncunun soyunma odasına giderken takım arkadaşlarının duyacağı biçimde İngilizce olarak hakaret ettiğini yazdı. 
     Teknik direktör Uwe Rapolder, Peter'in Alpay'a kasden sert girmediğini ve Alpay'ın bu disiplinsiz davranışı hakkında kendisiyle konuşacağını bildirdi. 
     Öte yandan gazete, FC Köln'ün yarın Hannover 96'ya karşı yapacağı mücadelede, Alpay'a teknik direktör Rapolder'in forma şansı vermeyeceğini savundu. 

     
</TEXT>
</DOC>
