<DOC>
<DOCNO> 354814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sonspo18.html </URL>
<DATE> 2005/06/23/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Federasyon Başkanı, Teknik direktörü belirleme yetkisi aldı 
</HEADLINE>
<TEXT>

     Futbol Federasyonu Yönetim Kurulu, sözleşmesi feshedilen A Milli Takım Teknik Direktörü Ersun Yanal'ın yerine getirilecek teknik adamı belirleme yetkisini başkan Levent Bıçakcı'ya verdi. 
     Futbol Federasyonu Yönetim Kurulu, bugün Levent'teki federasyon binasında toplandı. Toplantı sonrası yapılan yazılı açıklamada, Ersun Yanal'ın sözleşmesinin feshedilmesinden sonra, yeni teknik direktörün belirlenmesi konusunda başkan Bıçakcı'ya yönetim tarafından yetki verildiği bildirildi. 
     Açıklamada, Bıçakcı'nın, önümüzdeki günlerde yapacağı temaslar sonrası A Milli Takım'ın yeni teknik direktörünün adının kamuoyuna duyurulacağı kaydedildi. 
     
</TEXT>
</DOC>
