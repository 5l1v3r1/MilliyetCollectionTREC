<DOC>
<DOCNO> 368243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/yasam/yas02.html </URL>
<DATE> 2005/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Otoyol kenarında son pikniği oldu 
</HEADLINE>
<TEXT>


Ailesiyle Küçükçekmece O-2 kenarında piknik yapan küçük Ahmet, yolda bir arabanın altında can verdi. Ahmet'e çarpan sürücü ise kaçtı 

MUTLU BOZDAĞ İstanbul 

Küçükçekmece'de, annesi ve kardeşleriyle O-2 Otoyolu kenarındaki yeşil alanda piknik yapan Ahmet Özkan 7 , bir otomobilin altında öldü. 
İkitelli Tepeüstü mevkiinde önceki gün 18.00 sıralarında meydana gelen kaza, iddiaya göre şöyle gelişti 
Annesi ve kardeşleriyle birlikte evlerinin alt tarafında bulunan alanda piknik yapan Ahmet Özkan, kimsenin fark etmediği bir sırada, O-2 Otoyolu tarafına geçti. Yola çıkan Özkan'a, Mahmutbey gişelere gitmekte olan 34 BG 2412 plakalı bir otomobil çarptı. Küçük çocuk, yaklaşık 20 metre sürüklenerek feci şekilde can verdi. 
Küçük Ahmet'e çarpan ve kimliği henüz belirlenemeyen sürücü ise kazadan sonra kayıplara karıştı. 

Tanker faciasına 15. kurban 
Bu arada Gaziantep'te 3 gün önce LPG yüklü tankerin patlaması sonucu meydana gelen kazada yaralanan ve Ankara GATA'da tedavi gören Mehmet Buruğ'un dün hayatını kaybettiği bildirildi. Böylece kazada ölenlerin sayısı 15'e yükseldi. 

Kazalar durmuyor 
HABER MERKEZİ 
Yurt genelinde dün meydana gelen, 26 kişinin öldüğü, toplam 133 kişinin de yaralandığı kazalar şöyle 
ADANA 1 ölüMALATYA 1 ölüISPARTA 3 ölüMANİSA 1 ölüKARABÜK 4 ölüANKARA 1 ölüBURSA 1 ölüBİLECİK 1 ölüGAZİANTEP 1 ölüANTALYA 1 ölüÇORUM 1 ölüDİYARBAKIR 6 ölüBATMAN 1 ölüTRABZON 3 ölüORDU 5 yaralıGİRESUN 1 yaralıBARTIN 8 yaralıSİİRT 28 yaralıDENİZLİ 6 yaralıHAKKARİ 5 yaralıOSMANİYE 10 yaralıKAYSERİ 7 yaralıESKİŞEHİR 16 yaralı 


</TEXT>
</DOC>
