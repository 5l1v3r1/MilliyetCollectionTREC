<DOC>
<DOCNO> 361260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/spor/ymese.html </URL>
<DATE> 2005/07/15/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Bizden söylemesi 
</HEADLINE>
<TEXT>



Oldum olası şu hazırlık maçları hep canımı sıkmıştır. Eleştirsen bir türlü, eleştirmezsen bir türlü Oyuncuları bu tür karşılaşmalara konsantre etmek zorlukların en büyüğüdür. Hele hele bizimkiler, "bitse de gitsek" diye düşünürler. Bu tür maçlarda oyuncuları kantara koymak zordur. Temelinde de gerçek güçlerini yukarıdaki nedenlerle ortaya koymazlar. İşin özeti herkes yanılabilir. Hem bizler, hem izleyenler 
Örnek mi Köln karşısındaki ilk yarıdaki Beşiktaş Rakibe tam tamına verilen beş pozisyon var. Şimdi kalkıp savunmayı yerden yere mi vuralım Kollektif oyunun kaleden başladığı söylenir, doğrudur. Kim ne derse desin oyun asıl savunmadan başlar. Bırakın rakibe beş pozisyon vermeyi, orta sahaya atılan bir tane olumlu pas bile göremedik. En önemlisi Kartal'ın savunması Koray'sız, İbrahim Toraman'sız olmayacağını bir kez daha gördük. Gökhan Zan ligde savunmayı zorlayacak isimlerin başında geliyor. Kürşat da deneyimli. Ne var ki, her ikisi de ilk yarıda inanılmaz hatalar yaptılar. Köln karşısında ilk yarıda sadece Sergen'in bir iki hareketi izledik, o kadar. 
Kartal'da asıl sorun hem orta sahanın göbeğinde, hem de forvette. Artık sokaktaki adam bile Kartal'a yırtıcı bir forvet oyuncunun şart olduğunu biliyor. Artı bir de orta alanda oyunu çevirecek, topu rakip alana yıkacak, oyun kurucu da şart. Bu eksiklikleri Rıza Çalımbay'da biliyor, bilmesine de neredeyse lig başlayacak hala "tık" yok 
Youla bizce yapılan transferler arasında en isabetlisi idi. Gineli oyuncu Kartal'ın ofansif gücüne güç katacaktır. Hem teknik, hem de çabuk. Nitekim ikinci yarıda oyuna girdi, Kartal'ın ilk yarıdaki kötü futboluna biraz olsun set çekti, pozisyon buldu, üretti. Ne var ki Köln maçın son on dakikasında üst üste pozisyonlar buldu, ancak kalesinde devleşen Murat Şahin bunlara geçit vermedi. Ali Tandoğan bu takımın bence bankolarındandır. Sadece kanat oyuncusu değil, pozisyon gereği gol koklayan tecrübeli bir krampondur. Forvete attığı paslar ve ortalarıyla yararlı olacaktır. 
İki yabancı ne zaman gelecek, bilinmiyor Almanya kampına yetişir mi, yetişmez mi, karanlık. Neredeyse lig başlayacak, yabancılar yok Sevgili yönetim elinizi biraz çabuk tutun, yoksa tren kaçacak Biraz daha beklerseniz Avrupa'da "fasonlar" kalacak 


</TEXT>
</DOC>
