<DOC>
<DOCNO> 390274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonyas14.html </URL>
<DATE> 2005/10/27/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Eşcinsel çiftlere kiliseden kutsama 
</HEADLINE>
<TEXT>

     İsveç Luterci Kilisesi, eşcinsel birlikteliklerin kutsanması için tören düzenlenmesini kabul etti, ancak geleneklere uygun düğün yapılmasını reddetti. 
     Konu, eşcinsel birlikteliklerin resmen kabul edildiği 1994'den bu yana tartışılıyordu. 
     İsveç Kilisesi'nin karar organı olan İsveç Kilise Meclisi, aynı cinsten kişilerin birlikteliklerini kutsamak için tören yapılmasını 81'e karşı 160 oyla kabul etti. 
     Eşcinsellik konusunda liberal bir tutuma sahip olan İsveç'te, erkek eşcinsellerin evlilikleri ise hala yasal kabul edilmiyor. 
     Hükümetin atadığı bir komisyonun, yıl sonuna doğru eşcinsellerin birlikteliklerini medeni kanun çerçevesinde kabul eden yasanın, evliliği de yasal olarak içerecek şekilde değiştirilip değiştirilmemesi konusunda rapor hazırlaması bekleniyor. 
     İsveç'in 9 milyonluk nüfusunun 7 milyonundan fazlası İsveç Kilisesi'ne mensup, ama ülkede düzenli kiliseye giden kişi sayısı çok az. 
     
</TEXT>
</DOC>
