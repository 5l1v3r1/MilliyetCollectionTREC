<DOC>
<DOCNO> 394801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sonsiy03.html </URL>
<DATE> 2005/11/14/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Arınç'tan kritik soru "JİTEM var mı yok mu, 
</HEADLINE>
<TEXT>

     ANKARA Milliyet 

TBMM Başkanı Bülent Arınç, Şemdinli olayıyla ilgili Meclis araştırması açılacağını bildirirken, hükümete, resmi varlığı yalanlanan JİTEM Jandama İstihbarat ve Terörle Mücadele konusunda açıklama yapma çağrısında bulundu. 
     Arınç, dünkü basın toplantısında, sorular üzerine, Şemdinli'de devletle halkın karşı karşıya getirilmek istendiğini vurgulayarak, "Neresinden bakarsanız bakın fevkalade üzücü bir olay" dedi. 
     
     Hükümete Hizbullah sitemi 
     TBMM Faili Meçhul Cinayetler Komisyonu'ndan bilgi saklandığını, Hizbullah olayları üzerine verdiği araştırma önergesinin bir türlü gündeme gelmediğini anlatan Arınç, "Hizbullah olayının arkasında birtakım çirkin bağlantılar olduğu şüphesi şahsen bende fazlasıyla vardı. Ben zannettim ki, hükümet de 'Hizbullah nerede, nasıl başladı, bağlantıları nedir, hangi örgüte karşı kuruldu, kimlerle işbirliği yaptı' bunların ortaya çıkarılmasında yarar olduğu inancında" dedi. 
     "Türk halkı kamu görevlilerinin başka oluşumların içinde girmesini, gücüyle çıkar sağlamasını istemiyor" diyen Arınç, sorumluların en şiddetli şekilde cezalandırılmasını isterken, komutanların açıklamalarının teminat olduğunu vurguladı. 
     
     JİTEM var mı, yok mu 
     İstihbaratın tek elde toplanmasını isteyen Arınç, Şemdinli olayında da JİTEM isminin geçtiğini belirterek, şunları söyledi 
     "Bir zamanlar olduğu, sonra kaldırıldığı, şimdi farklı biçimde görevine devam ettiği konuşuldu. Hükümetin bu konuda bir açıklama yapmasına ihtiyaç var. JİTEM var mı Varsa nasıl bir çalışma yapıyor Yaşadışı oluşumlarla bağlantısı tamamen kesilip atıldı mı, yoksa bağlantı yok mu Bunlar elbette açıklanmalıdır." 
     
</TEXT>
</DOC>
