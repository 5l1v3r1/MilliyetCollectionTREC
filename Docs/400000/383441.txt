<DOC>
<DOCNO> 383441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/guncel/gun02.html </URL>
<DATE> 2005/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Festivalde bayrak krizi 
</HEADLINE>
<TEXT>


KARS DHA 

Kars'ta düzenlenen 2. Kafkas Kültürleri Festivali etkinliklerine katılan Ermenistan Halk Dansları ekibinin Kasımpaşa Caddesi'ndeki gösterisi büyük ilgi gördü. Karslılar, Ermeni dansçıları gösterilerinin sonunda uzun süre alkışladı. Kafkas Kültürleri Festivali, Belediye Başkanı AKP'li Naif Alibeyoğlu'nun festival ateşini yakmasıyla başladı. 

Birlik mesajları 
Işıklandırılmış ağaçlar arasındaki Kars Kalesi'ne doğru yürüyüşe Vali Nevzat Turhan Turhan, AKP Kars milletvekilleri Zeki Karabayır, Selahattin Beyribey, Toprak Holding Yönetim Kurulu Başkanı Halis Toprak, Karslı işadamları ve 5 ülkeden halk dansları toplulukları katıldı. 
Ermenistan ekibinin gösterisinden sonra konuşan Kars Belediye Başkanı Naif Alibeyoğlu, şunları söyledi 
"Savaşan halkların çocukları, Kars Kalesi ve Kasımpaşa Caddesi'nde ele tutarak halaylar çekip, birlik ve beraberliği pekiştirmenin mutluluğunu yaşıyor. Bu etkinlikler ve Kafkasya'daki halklar arasındaki barışı geliştirme mücadelemiz devam edecek." 
Daha sonra Ermenistan sınırındaki tarihi Ani Harebeleri'ne giden Ermeni ekibi surlar üzerine çıkarak ülke bayraklarını salladı. Bunun üzerine sınır güvenliğini sağlayan Türk askeri de Türk bayrağını surlara asarak fotoğraf çektirdi. 


</TEXT>
</DOC>
