<DOC>
<DOCNO> 385994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/yazar/gureli.html </URL>
<DATE> 2005/10/12/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Nasıl inanırsınız 
</HEADLINE>
<TEXT>


Sakal-ı Şerif'in muhafaza altında tutulduğu Eyüp Camii'nden alınıp Yeşilköy Atatürk Havalimanı'na sırf Kültür Bakanı Atilla Koç'a gösterilmek için götürüldüğüne inanıyor musunuz 
Bakan, ilk anda öyle dedi "Doğrudur. Görmek için Sakal-ı Şerif'i getirttim. Gördükten sonra geri gönderdim." 
Padişahların bile Hazreti Muhammed'e gösterilen saygı nedeniyle huzurlarına getirtmeyip, hep "ziyaretlerine" gittikleri Sakal-ı Şerif'i, bir Kültür Bakanı'nın ayağına getirtecek kültürsüzlüğü ve saygısızlığı göstereceğine inanıyor musunuz O Kültür Bakanı ki, sabahın 07.30'unda resim sergisi gezmekle övünür. 
Biz Sakal-ı Şerif'in sadece Koç'a gösterilmek üzere Yeşilköy'e götürüldüğüne inanamıyoruz. Bakalım zamanla altından neler çıkacak İstanbul'a 5 milyar dolarlık yatırım sözleşmesi imzalayan Dubai Veliaht Prensi Şeyh Maktum'un adı üzerinde daha şimdiden söylentiler dolaşmaya başladı. 
Gelelim AB Müzakere Çerçeve Belgesi'nin kamuoyuna açıklanmadan, Türkiye Büyük Millet Meclisi'ne ve ana muhalefet partisine bile bilgi verilmeden imzalanmasını eleştiren CHP Genel Başkanı Baykal'a Gül'ün verdiği yanıtı unutmayın 
"Biz koalisyon değiliz ki sizin mutabakatınızı alalım." 
Gül'ün Meclis'teki konuşması birçok yönden eleştirildi. Kıbrıs ve AB konusunda 8 Mart 1995'te Meclis'te bugün dediklerinin tam tersini söyleyen sözleri yayımlandı. 
Gül'ün 10 yıl önce söylediği sözlere "değişim" ve "gelişme" adına birtakım kılıflar uydurulabilir. Ama yukarıdaki sözleri su kaldırmaz. 
Gül, 3 yıl önce iktidara geldiklerinde üzerine basa basa söz vermişti 
"Biz memleket meseleleri üzerinde yalnız ama muhalefet partisinin değil, Meclis dışındaki partilerin de görüşünü alacağız. Hatta sivil toplum kuruluşlarıyla da istişare edeceğiz." 
Mecliste 8 Mart 1995'te Gül'ün yaptığı konuşmayı bulup kendi sesinden yayımlayan Kanal Türk Televizyonu, 3 yıl önceki uzlaşmacı daha doğrusu takiyeci sözlerini de bulup kendi ağzından yayımlamalı. 
Böylece, uzlaşmacı, demokrat görüntülerinin nasıl takiye olduğu ve güvenilmezlikleri bir kez daha sergilenmeli. 
Örnekler bu kadar değil. Şimdi biz, kusura bakmayın, bu politikacılara devlet adamı diyemiyoruz ve dolayısıyla sözlerine inanamıyoruz. 

Bir şiir 
Bir Kamr n Yüce vardı, şair ve aktör. Yarın ölümünün 19. yıldönümü. Dizeleriyle anıyoruz 
"Pamuk tarlalarının arasında kadın erkek arzuluyordu Ne olursa olsun Şöyle sırtını verip toprağa Kadının elleri nasırlıydı Senin ellerin Senin ellerini düşününce utandım" 



</TEXT>
</DOC>
