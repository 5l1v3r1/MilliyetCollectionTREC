<DOC>
<DOCNO> 381955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sonspo09.html </URL>
<DATE> 2005/09/27/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Hakan Şükür, Tromso maçında forma giyebilecek... 
</HEADLINE>
<TEXT>

     Elde var üç Hakan Şükür, Ergün, Ayhan Hakan Şükür’ün iyileştiği ve Tromso maçında forma giyebileceği açıklandı. Ergün ve Ayhan’ın da oynayabilecek duruma geldikleri belirtildi. 
     
     Oynayabilirler 
     Sakatlıklar nedeniyle Samsun’a yedi oyuncusundan yoksun gitmek zorunda kalan Galatasaray’da, Tromso’yla oynanacak rövanş maçı öncesi sağlık kurulundan iyi haberler geliyor. Vestel Manisa ile oynanan maçta aşil tendonundan sakatlanan Hakan Şükür’ün tamamen iyileştiği ve Norveç ekibine karşı forma giyebileceği ifade edildi. Kulüp doktoru Murat Çevik, Hakan’ın serçe parmağındaki çatlak nedeniyle ağrısı var ama bu durum oynaması için engel değil. Bir haftadır takımla çalışmadı ama teknik direktör Gerets oynatmak isterse, Tromso maçında sahaya çıkabilir'' diye konuştu. 
     
     Altan yine yok 
     Uzun süreli sakatlıkları sonrası tamamen iyileşen Ergün ve Ayhan’ın da oynayabilecek duruma geldikleri ve görev verilmesi halinde Tromso maçında forma giyebilecekleri belirtildi. Arka adalesindeki sakatlığı devam eden Altan Aksoy’un ise iki maç daha yeşil sahalardan uzak kalacağı belirtildi. Sakatlığı devam eden oyunculardan Hasan Kabze’nin durumunun ise önümüzdeki günlerde netleşeceği ifade edildi. Genç golcünün, Trabzonspor maçının kadrosuna alınabileceği bildirildi. Kaleci Aykut’un ise Tromso ve Trabzon sınavlarında forma giyme şansı bulunmuyor. 
     
</TEXT>
</DOC>
