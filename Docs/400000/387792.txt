<DOC>
<DOCNO> 387792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/ekonomi/aeko.html </URL>
<DATE> 2005/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Devletin bütçesini hastanede açıkladı 
</HEADLINE>
<TEXT>


Maliye Bakanı Unakıtan 2006 bütçesini üç gündür tedavi gördüğü Hacettepe Hastanesi'nden ayrılırken lobiye yerleştirilen kürsüde açıkladı. Unakıtan, bütçe açığının Maastricht kriterinin yüzde 3 altına ineceğini söyledi 

ANKARA Milliyet 
Fotoğraf Serdar Özsoy 

Maliye Bakanı Kemal Unakıtan, hastanede eşiyle birlikte bütçe açıklaması yapan ilk maliye bakanı oldu. 
Bağırsak enfeksiyonuna bağlı aşırı su kaybı nedeniyle geçen pazar gününden beri Hacettepe Üniversitesi Hastanesi'nde tedavi gören Unakıtan dün taburcu edildi. 

Kamu payı küçülüyor 
Hastaneden ayrılırken lobiye yerleştirilen kürsüden açıklama yapan Unakıtan, "ağır bir ishal geçirdiği için su kaybı nedeniyle hastaneye kaldırıldığını" ve aşırı su kaybının ancak hastane ortamında telafisinin mümkün olduğunu söyledi. Hastalığının bütçenin hazırlık dönemine denk gelmesi nedeniyle ilginin arttığını da kaydeden Unakıtan, "Çok şükür zamanında hazırlandı" dedi. 
Unakıtan, 2006 bütçesinin temel özelliğini, "2002'de bütçenin gayrisafi milli hasılaya GSMH oranı yüzde 40.2 iken, bu oran 29.1'e indiriliyor" sözleriyle anlatırken, kamunun genel ekonomiden aldığı payın giderek küçüldüğünü söyledi. Unakıtan, Meclis'e önceki gün sunulan 2006 bütçesiyle Avrupa Birliği'nin Maastricht kriterlerinin yakalandığını vurgularken, özetle şöyle konuştu 

Maastricht kriteri 
"Bütçe gelirlerinin GSMH'ye oranı AKP iktidarı öncesinde 2002 yüzde 25.6 seviyesinde iken bu oran 2006'da 26.2'ye çıkıyor. Bütçe açığının GSMH'ye oranı 2002'de yüzde 14.6 olurken bu oran da 2006'da 2.5'e düşüyor. Aradaki farka dikkatinizi çekmek istiyorum. Maastricht kriterlerine göre bu oran yüzde 3 ama hesaplama tarzı biraz değişik. Fakat bizim yüzde 2.5 onların hesabına vurduğumuz zaman daha da düşer. Faiz giderlerinin bütçe içindeki payı 2002'de yüzde 46.8 iken 2006'da yüzde 29.4'e düşüyor. Bu inşallah daha da düşecek." 
Maastricht kriterlerinden biri AB'ye üye ülke bütçe açığının gayri safi yurtiçi hasılasına GSYİH oranının yüzde 3'ü geçmemesini öngörüyor. 

Ahsen Hanım 'Seviyorum' dedi, ağladı Bakan Unakıtan hastanedeki basın toplantısında, eşinin "gece - gündüz kendisini yalnız bırakmadığını" söylemesi üzerine kendisine sarılan Ahsen Unakıtan, bir süre bu şekilde ağlamayı sürdürdü. Toplantı sonunda görüntü almak isteyen kameramanların Unakıtan'a yönelmesi üzerine de Ahsen Unakıtan, yüksek sesle, "Tek bir şey söylemek istiyorum sayın bakan seni çok seviyorum" dedi. Ahsen Unakatın, basın mensuplarına da dönerek, "Sizleri de çok seviyorum" demeyi de ihmal etmedi. Doktorların tavsiyesi nedeniyle Unakıtan'ın hafta sonuna kadar istirahat edeceği öğrenildi. 

2006 bütçe hedefleri milyar YTL Kalemler Miktar Bütçe giderleri 174.3 Bütçe gelirleri 156.0 Bütçe açığı GSMH Yüzde 2.5 Faiz dışı fazla Yüzde 6.5 Gayri safi milli hasıla 539.0 İthalat 124.0 İhracat 79.0 Dış ticaret açığı 45.0 Büyüme Yüzde 5 

</TEXT>
</DOC>
