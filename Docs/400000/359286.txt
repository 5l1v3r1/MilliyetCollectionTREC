<DOC>
<DOCNO> 359286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sondun40.html </URL>
<DATE> 2005/07/08/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Yunanistan, Türkiye'nin AB üyeliğine içtenlikle destekliyor 
</HEADLINE>
<TEXT>

     Yunanistan Dışişleri Bakanı Petros Molivyatis, Türkiye'nin AB üyeliğini desteklediğini söyledi. Molivyatis, iki günlük ziyaret için geldiği Moskova'da bugün düzenlediği basın toplantısında bir soru üzerine, Türkiye ile ilişkilerin geliştirilmesini ''içtenlikle'' istediğini ve Türkiye'nin AB üyeliğini desteklediğini belirterek, ''Yunanistan, Türkiye ile ilişkilerde hiçbir sorunun kalmadığı seviyeye gelmek istiyor'' diye konuştu. 
     Soru üzerine Kıbrıs konusuna değinen Molivyatis, BM Genel Sekreteri Kofi Annan'ın Kıbrıs'taki taraflarla resmi olmayan görüşmelere başlamasını önererek, ''Kıbrıs sorununun olumlu şekilde gelişmesi için bu görüşmelerin daha özenli yapılması gerekiyor'' dedi. 
     Molivyatis, Kıbrıs'ın birleşmesi, AB üyeliğinin getirdiği kolaylık ve ayrıcalıklardan hem Türk, hem de Rum tarafı olarak birlikte yararlanması gerektiğini kaydetti. 
     Rusya Dışişleri Bakanı Sergey Lavrov ile bugün yaptığı görüşmede iki ülke ilişkilerinin çeşitli veçhelerini ve bu ilişkilerin her alanda geliştirilmesi konusunu ele aldıklarını söyleyen Molivyatis, Lavrov ile Balkanlar'daki durum, Kıbrıs sorunu, AB ve NATO çerçevesindeki ikili işbirliği konularını ele aldıklarını söyledi. 
     
</TEXT>
</DOC>
