<DOC>
<DOCNO> 395946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/siyaset/asiy.html </URL>
<DATE> 2005/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kaçıncısı diyorlar' 
</HEADLINE>
<TEXT>


Devlet Bakanı Aydın, "Batı bizi tanımıyor veya yanlış fikre sahip. Mesela eşimle gittiğim ziyaretlerde bazı Avrupalı dostlar, karım için "Bu kaçıncısı " diyorlar. Şaka gibi" dedi 

Önder Yılmaz - Ankara 


Devlet Bakanı Mehmet Aydın, İslamın anlatılması amacıyla İstanbul'un fethi, Mevlana, Atatürk gibi konuları da kapsayan nefes kesecek bir sinema filmi çekilebileceğini kaydetti. 
BM'nin Medeniyetler İttifakı Projesi Türkiye Eşbaşkanı Aydın, AKP Parti Okulu'nda verdiği konferansta, Batı'nın İslam medeniyetini tanımadığını belirtti. Aydın, 27 Kasım'da Başbakan Erdoğan'ın katılımıyla İspanya'da başlayacak çalışmalar için hazırladığı projeler hakkında şu bilgileri verdi 
DÜNYA OKULLARINA KİTAP Hıristiyanlık ve Müslümanlığa ilişkin karşılaştırmalı uygarlıklar tarihi kitabı hazırlanmalı. Ders kitabı gibi kullanılabilir. Çocuklar İslam, Hıristiyanlık ve Budizmin özünü okulda öğrenebilir. Olmazsa yardımcı kitap olarak okutulabilir.BM'YE AİT TV KANALI BM çatısı altında tüm dünyaya ulaşabilecek TV kanalı kurulabilir. Pek çok evde 50 kanala ulaşılabiliyor. Bir kanal da medeniyetleri anlatır. Sadece mesajı almak yeterli. Bu fikrimi BM'ye ileteceğim.SİNEMA FİLMLERİ İslam medeniyetini anlatan nefes nefese izlenebilecek filmlerin çekilmesi önemli bir adım olur. Mesela Mevlana'nın cenaze töreni gözümde canlanıyor. Cenazenin arkasında Müslümanların yanı sıra papazlar da var. "O bizim de Mevlana'mızdı" diyorlar. Fazla bir şey tarif edemem. İstanbul'un fethi olabilir, Atatürk, Cumhuriyet'in kuruluşu olabilir. Selahattin Eyyubi ile Aslan Yürekli Richard'ın meşhur karşılaşması olabilir."BU KAÇINCI " DİYORLAR AB'ye tam üyelik nedeniyle Avrupa devletlerine gerçekleştirdiğim ziyaretlerde Batı'nın bizi tanımadığına ilişkin şaşırtıcı şeylerle karşılaşıyorum. Bizi tanımıyorlar veya yanlış fikre sahipler. Mesela eşimle gittiğim ziyaretlerde, bazı Avrupalı dostlar, karım için "Bu kaçıncısı" diyorlar. Şaka gibi geliyor ama bilmiyorlar. Bu ülkeyi, Müslüman Türk ailesini tanıtmak lazım.FAZLA KADIN YOK DİYE ÇOK ÜZÜLÜYORUM Kadın - erkek eşitliği konusunda Türkiye birçok ülkeden ileride. Peki parlamentoda ve kabinede kadın milletvekili sayısı niye az diyebilirsiniz. Ama parlamentoya geldiler de biz bırakmadık mı Umarım kadınlarımız öne çıkar ve önümüzdeki dönem parlamentoda 100 - 150 kadın olur. Kadın olmadığı için çok üzülüyorum. İnşallah kabinede 4 - 5 kadın arkadaş olur. İSA KADAR MUHAMMED'E SAYGI Bizim İsa'yı sahiplendiğimiz, gösterdiğimiz saygı kadar Batı da Hazreti Muhammed'e saygı göstermek zorundadır. Ben İsa'yı resim, karikatür yaparak rencide ediyor muyum MEDENİYETLER ÇATIŞMASINA İNANMIYORUM Medeniyetler çatışması tezini biz çıkarmadık. Medeniyetler çatışmasına ben inanmam. Medeniyetler çatışması başka şeylere bahanedir, küresel siyasetin bahanesidir. 

Aydın Şekli değişse de tesettür vardır 

ÖNDER YILMAZ Ankara 

Başbakan Erdoğan'ın, türban konusunda geri adım attığı, "Mahkeme söz söyleme hakkında sahip değil, söz söyleme hakkı ulemanındır. Sorarsın, bunun dinde emredici hükmü var mı Varsa saygı duymak zorundasınız" açıklamasıyla başlayan tartışmaya Diyanet'ten Sorumlu Devlet Bakanı Mehmet Aydın da katıldı. Milliyet'e açıklamalarda bulunan Aydın, "İslamda tesettür vardır. Tesettür şekli kültüre ve uygulamaya göre değişir" dedi. 
Aydın, siyasi tartışmalara girmeden konuyu dini açıdan değerlendirdi. "İslamda tesettür vardır" diyen Aydın, kültürlere göre ortaya çıkan farklılıkların bu gerçeğe zarar vermediğini ve veremeyeceğini söyledi. Aydın, Diyanet İşleri Başkanlığı Din İşleri Yüksek Kurulu'nun 1980'de verdiği, "Başörtüsü dinin gereğidir. Örtme şekli örfe ve dete göre değişebilir" kararına paralel açıklamalarda bulunarak şöyle konuştu 
"İslamda tesettür vardır. Hiçbir zaman bunun aksine, başka bir şey söylemedim. Şeklinin nasıl olacağı, uygulamasının nasıl olacağı konusu kültüre göre, tarihe göre, zamana ve mekana göre farklılık arz eder. Geçmişte de bu böyleydi, günümüzde de böyledir. Ancak bu farklılıkların hiçbiri 'tesettür vardır' gerçeğine zarar getirmeyecek boyutta olmuştur. Örneğin Malezya'da bir kadının başını örtmesi ile Pakistan'daki bir kadının başını örtmesi farklıdır. Kuzey Afrika ülkelerindeki Müslüman bir kadının başını örtmesi de farklıdır. Bunların hepsi tesettür kavramının özünü bozmuyor." 


</TEXT>
</DOC>
