<DOC>
<DOCNO> 363050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/soneko02.html </URL>
<DATE> 2005/07/21/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
FED Başkanı'ndan kademeli faiz artırımının süreceği sinyali... 
</HEADLINE>
<TEXT>

     ABD Merkez Bankası FED, dolar gösterge faizinde kademeli artırımın sürdürüleceği sinyalini verdi. 
     FED Başkanı Alan Greenspan, Kongre’nin Finansal Hizmetler Komitesi’nde dün yaptığı konuşmada, ABD’nin önümüzdeki aylarda sürdürülebilir büyümeyi düşük enflasyon ortamında gerçekleştirmesi gerektiğini vurgulayarak, bunun da kademeli faiz artırımlarıyla mümkün olabileceğini belirtti. 
     ABD’nin önümüzdeki dönemde de güçlü büyüme potansiyeli barındırdığını kaydeden Greenspan, bununla birlikte ekonomide enerji fiyatlarındaki yükseliş, işçi ücretlerindeki yükseliş baskısı ve uzun vadeli faizlerdeki olası hareketlerin emlak sektörünü tehdit etmesi gibi "ciddiye alınması gereken belirsizliklerin" bulunduğunu ifade etti. 
     "Temel politikamız ABD ekonomisine sürdürülebilir hızlı büyümeyi enflasyon baskılarını kontrol altında tutarak sağlamaktır" diyen Greenspan, bu hedefi gerçekleştirmek için dikkatli para politikası izlemeleri gerektiğini bildirdi. 
     Ekonomistler, Greenspan’in konuşmasında, ABD ekonomisine ait iyimserliğin muhafaza etse de kademeli faiz artırımı politikasının sürdürüleceğinin sinyalini verdiğini belirtiyorlar. 
     ABD’de geçen yıl haziran ayında yüzde 1 seviyesinde bulunan dolar gösterge faizi, yapılan çeyrek puanlık 9 kez yapılan artırımın ardından geçtiğimiz ay yüzde 3.25’e yükseltilmişti. 
     FED’in dolar gösterge faiziyle ilgili kararları alabildiği bir sonraki Açık Piyasalar Komitesi FOMC toplantısı, 9 Ağustos’ta gerçekleştirilecek. 
     
</TEXT>
</DOC>
