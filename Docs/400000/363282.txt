<DOC>
<DOCNO> 363282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/spor/spo11.html </URL>
<DATE> 2005/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbinin favorisi Gamba 
</HEADLINE>
<TEXT>


Dünya Kupası finallerinden tanıdığımız Osaka'nın iki büyüğünü karşı karşıya getiren maçta favori son 7 haftada 6 galibiyetle büyük çıkış yakalayan şampiyonluk adayı Gamba Osaka olacak 


Son 4 maçtır evinde kazanıp deplasmanda kaybeden Cerezo'nun Gamba karşısında şansı çok az. 

Omiya-Kashima 
Lider Kashima son 6 maçının yalnızca ikisini kazanabildi. Eski Galatasaraylı Christian'ın formasını giydiği Omiya, tehlikeli bir rakip. 

Nagoya-Iwata 
Iwata, son 9 maçta sadece 1 kez yenildi ve Nagoya deplasmanından da en az 1 puan çıkaracaktır. 

Shimizu-Urawa Reds 
Urawa, Hiroshima'yı yenerek toparlandı. 17 maçın 9'unda berabere kalan Shimizu, Kırmızı İnciler'i de bir puanla yollayabilir. 

Yokohama F.M-Kashiwa 
4 galibiyetinin 3'ünü deplasmanlarda toplayan Kashiwa Reysol, Yokohama Marinos karşısında sürpriz yapabilir. İlk maçın galibi 1-0'lık sonuçla Yokohama Marinos'tu. 

Hiroshima-Tokyo Verdy 
Tokyo Verdy, son 5 maçta yediği 23 golle felaketin eşiğinde. Hiroshima'ysa galip gelip zirveye yaklaşma amacında. 



</TEXT>
</DOC>
