<DOC>
<DOCNO> 374950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/spor/spo20.html </URL>
<DATE> 2005/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir demet program 
</HEADLINE>
<TEXT>


YAKAN TOP Nilay YILMAZ 


Pazar ve pazartesi akşamlarımız, hatta gecelerimiz spor, pardon futbol programları arasında mekik dokumakla geçiyor. TV8'deki "Ve Gool" programının konuğu Eski Fenerbahçe, yeni Sivasspor Teknik Direktörü Werner Lorant'tı. Sivasspor'un yanı sıra "mazi kalbimde yara"dır dediği Fenerbahçe'yle de ilgili açıklamalar yapan Lorant'la Selim Soydan arasında 6-0'lık Galatasaray galibiyetiyle ilgili olarak şu ilginç diyalog geçti 
Werner Lorant 6-0'ın bu kadar büyütüleceğini hiç tahmin etmezdim 
Selim Soydan Sen ne diyorsun ya Ben başkan olsaydım, stadın ismini değiştirip 6 Kasım yapardım 

Gergin Telegol 
"Telegol"de ise Gökmen Özdenak-Adnan Menderes Aybaba gerilimi her geçen gün artıyor. Tamam Gökmen Özdenak fena yükleniyor ama Aybaba'da savunulacak bir yan bırakmıyor yaptığı yorumlarla. Son olay ise Beşiktaş İnönü Stadı'nda sahaya atılan demir parçasıyla ilgiliydi. Gökmen Özdenak'ın "Şu Beşiktaş taraftarına bak Bu taraftarın neresi örnek " demesi üzerine, Aybaba "Beşiktaş taraftarı her zaman örnektir. Alt tarafı bir şiş. Ne olmuş yani atılmışsa " deyiverince, af buyurun ama "Oha Aybaba" demeden edemedim. 
Kanal D bu sene bildik spor programlarından farklı formatlar deniyor. Geçen senenin 3. Devre'si oldu Cafe 3. Devre. Ortam kafeteryaya dönüştürülmüş. Geçen seneki kadroya Hikmet Karaman ve Bülent Yavuz eklenmiş. En büyük fark ise, İlker Yasin'in artık programın yönlendiricisi değil, yorumcusu olması... Bülent Yavuz'un Futbol Ateşi'ndeki performansından uzak olduğunu belirtelim. Karaman "ofenzif" ve "defenzif" anlatışıyla programa renk katıyor. Osman Tamburacı her zamanki hazır cevaplılığıyla, Engin Verel ise bilgiçliğiyle ön plana çıkıyor. 
"Söyle senden başka kimim var benim " adlı futbol sitcom'unun kadrosu her geçen gün daha iyi uyum sağlıyor birbirine. Ahmet Ağaoğlu yaptığı esprilerle "kendisinden yardım alsam mı arada sırada" dememe neden oluyor. Cem Dizdar ise önceki programlardaki "canı sıkkın abi" modundan çıkmıştı son programda. Başka bir dünya isteyenlerle Şampiyonlar Ligi'ndeki güçlü takım-güçsüz takım mücadelesini birbirine benzetmesi ilginçti Dalga geçmek için demiyorum, gerçekten güzeldi . Programın en büyük dezavantajı ise yayın saati çünkü başladığında saat 00.30'u dahi geçmişti ve bu saat uygulamasıyla Telegol'ün rekorunu da kırdıklarını belirtmek isterim... Bir de erkekler biraz daha az konuşsa ve Ebru daha fazla konuşabilse ne güzel olacak... 

Haberiniz var mı 

1930 Dünya Şampiyonası Uruguay'da yapıldı ve evsahibi ülke finale kalarak Arjantin gibi öldürücü bir rakiple karşı karşıya geldi. Çok fazla öldürücü olmamasını sağlamak için takımlar başlarında kaskları bulunan askerler tarafından korunuyordu ve seyirciler de maç öncesinde silah bulundurup bulundurmadıklarından emin olunması için iç çamaşırlarına kadar aranmıştı. 
Düzeltme Salı günü yayınlanan Yakantop'ta hakem düdüklerinin 1978'de kullanılmaya başlandığını yazmışız. Doğrusu 1878 olacak. Tüm sporseverlerden özür dileriz. 

Zaman tüneli 

Sahada ya da tribünde ilginç bir anı, bir karşılaşma, şık bir hareket, unutulmazlar arasına yazılacak bir görüntü... Zaman Tüneli'nde tribünler değil, saha sizin... Aklınıza, elinize, dilinize ne geliyorsa... Yazın yayınlayalım... 
Futbol aslında sadece takımların kitlelerde oluşturduğu ayrımcılığı yaratmaz, bazen aynı renk tribünler arasında da sosyal sebeplerden dolayı ayrımcılığa neden olabilir. Bunun örneğini bizzat kendim 30 Nisan 1997'de İstanbul Ali Sami Yen Stadı'nda oynanan ve Türkiye Milli Takımı'nın 3-1 kaybettiği Oktay'ın 6-7 defans oyuncusunu çalımlayıp tek golümüzü attığı Türkiye-Belçika 1998 Dünya Kupası Grup elemesi maçında yaşamıştım. 
Yılların eskitemediği Vichenzo Schifo ikinci yarının ortalarında korner atmaya köşeye gittiğinde, benim de bulunduğum açık kale arkası tribünlerden Schifo'ya pet şişe atılmış, oyun bir süre duraklamıştı. Zaten 3-1 yenik durumdaydık ve maçın gidişatı bizim açımızdan olumlu değildi. Numaralı tribünler, kale arkasına doğru "Türkiye sizinle rezil oluyor" sloganı atmaya başlayınca da, tüm kale arkası ayaklanmış ve herkes maçı bırakıp numaralı tribünlere cevaba kalkışmıştı, neler dememişlerdi ki, küfürün bini bir para. Ben dahil birçok taraftar dumur haldeydik. Meğer maçı TV'de anlatan İlker Yasin de olayı yanlış anlamış "Türkiye sizinle rezil oluyor" sloganının Milli Takım oyuncularına dendiğini sanmış. 
M.Baha TAHMİSCİOĞLU 



Kaçıncı ligde Abi 
Galatasaray'ın orta sahasında Saidou diye bir adam var ki onu Türkbüküspor bile istemiyor. 
Bilgin Gökberk-Stadyum, TRT1 

Atıyorsun 
İyi bir teknik adam olmak için iyi bir genetiğe ve aile yapısına sahip olman gerekir. 
Ahmet Çakar - 100 Futbol, NTV 

3 de kulağı 
Soruşturdum Marek Heinz'in iki ayağı varmış. 
Süleyman Rodop-Telegol, Star 

Kaç yıl geçti aradan ayrı ayrı 
Bizim Rıza Hoca gibi bir avantajımız var. Hatırlarsanız kendisi de Malmö'ye karşı oynamıştı. Onların sistemini, tarzını ve futbolcusunu iyi tanıyor. 
Adnan Menderes Aybaba - Star 

Çıksalardı, yanmıştık 
Vaduz takımı hakkında 'Kanatlardan çıkarsa çok tehlikeli oluyor' dediler. Ama Vaduz takımı 50 yıldır kanatlardan çıkmamış ki Adamlar 50 yıldır çıkmaya uğraşıyorlar. 
Bilgin Gökberk-Stadyum, TRT1 

Çuf çuf çuf 
Appiah lokomotif gibi gidiyor. 
Ercan Taner - Lig TV 

Peki o zaman Ahmet olsun 
Gökhan'a nazar değdi. Önce Beşiktaş'ın banko oyuncusu oldu, sonra Milli Takım'a seçildi. Dün de sakatlandı. Bunun ismi nazar değilse benim de Ömer değil. 
Ömer Güvenç - Akşam 

Ersun Yanal'ın suçu neydi 
Yanlış anlaşılmasın ben Hakan'ı çok beğenirim. Hatta Ersun Yanal ile de tartıştım. 'Neden Milli Takım'a almıyorsun ' diye. Ama eğer Hakan Şükür böyle oynuyorsa ve böyle oynayacaksa Galatasaray'dan da uzaklaşsın. 
Turgay Şeren - Akşam 

Ne benzetme ama 
Maçın genel stratejisinde bol pas vardı. Hele ilk yarının son 15 dakikası, iriyarı bir adamın, ufacık rakibini yakalarından kaldırıp sürekli sallaması biçiminde açıklanabilir. 
Gürcan Bilgiç - Sabah 

Barcelona, Chelsea çok mutluymuş 
Fenerbahçe bugün Avrupa'da birçok takımın çekindiği, eşleşmek istemediği bir takımdır. 
Fenerbahçe Asbaşkanı Hakan Bilal Kutlualp - Lig TV 


</TEXT>
</DOC>
