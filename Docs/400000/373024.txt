<DOC>
<DOCNO> 373024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sondun09.html </URL>
<DATE> 2005/08/26/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Rumlar AB içinden ülkelerle de mücadele ediyoruz 
</HEADLINE>
<TEXT>

     Kıbrıs Rum Kesimi Dışişleri Bakanı, Yorgo Yakovu Türkiye’nin deklarasyonuna karşılık AB’den bir karşı bildiri beklediklerini söyledi. Yakovu, Türkiye’nin yanı sıra AB içinden ülkelerle de mücadele ettiklerini belirtti. 
     Yorgo Yakovu, Türkiye’nin ek protokolü imzalamasının ardından yayınladığı "Kıbrıs Rum Kesimi’ni tanımıyoruz" deklarasyonuna karşılık AB’den bir "karşı bildiri" beklediklerini açıkladı. Financial Mirror gazetesine göre Yakovu, "Türkiye’nin deklarasyonun geçersiz kılacak, hiçbir soru işareti bırakmayacak ve AB-Türkiye müzakere çerçevesini düzenleyecek bir karşı bildiri almalıyız" diye konuştu. 
     Kıbrıs Rum Kesimi Dışişleri Bakanı ayrıca, İngiltere’yi kastederek, Kıbrıslı Rumların sadece Türkiye ile değil, AB içinden ülkelerle de mücadele ettiğini söyledi. 
     Yakovu, "Ancak AB’li ortaklarımızdan, Kıbrıs’ın geleceği konusunda kabul edilemeyecek konumları kabul etmemiz konusunda baskı yapması ihtimal dahilinde değil" dedi. 
     Kıbrıs Rum Kesimi diplomatlarının ülke dışında Kıbrıslı Rumların tutumunu aktardıklarını belirten Yakovu, Konsey’den mümkün olduğunca çok destek almaya çalışacaklarını söyledi. 
     Yakovu, Birleşmiş Milletler Genel Sekreerliği’nce adada çözüm için gelecek herhangi bir adımın Ekim’den önce atılmasının beklenmediğini de sözlerine ekledi. 
     
</TEXT>
</DOC>
