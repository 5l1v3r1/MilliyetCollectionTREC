<DOC>
<DOCNO> 369333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sontur04.html </URL>
<DATE> 2005/08/12/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Hasta yakınları doktoru dövdü 
</HEADLINE>
<TEXT>

     
     Ahmet ERTAN- Emrah ERDOĞAN EDREMİT Balıkesir , DHA 
     
BALIKESİR'in Edremit İlçesi Devlet Hastanesi'nde nöbetçi Dahiliye Uzmanı Dr. Mehmet Temelli, hastalarıyla ilgilenmediği gerekçisiyle hasta yakınları tarafından tekme tokat dövüldü. Doktorun dövülerek koridorda sürüklenmesi, hastane çalışanları tarafından protesto edildi. 
     Balya İlçesi'nde oturan 75 yaşındaki Güler Küpeli, karın ağrısı şikayati ile dün akşam saat 20.00 sıralarında yakınları tarafından Edremit Devlet Hastanesi Acil Servisi'ne getirildi. Pratisyen Dr. Çetin Serim tarafından Acil Servis'te yatırılan yaşlı kadınla hemşireler ilgilendi. İddiaya göre, aradan üç saat geçmesine karşın, nöbetçi Dahiliye Uzmanı Dr. Mehmet Temelli, Güler Küpeli'yi muayene etmeyince yakınları öfkelendi. Saat 23.00 sıralarında öfkelenen hasta yakınları Dr. Temelli'ye ve hemşirelere saldırdı. Hemşireler kaçarken, Nöbetçi Doktor odasının kapısını kıran hasta yakınları, odada dinlenen Dahiliye Uzmanı Dr. Temelli'yi dövüp koridorda sürükledi. Dr. Temelli, güvenlik görevlileri tarafından kurtarıldı. Polis, Dr. Temelli'nin şikayetçi olduğu hasta yakınları Gümrah Küpeli 45 , Reşit Küpeli 42 , Rafet Küpeli 35 ve Saffet Küpeli'yi 33 gözaltına aldı. Hasta yakınları da Dr. Temelli'den şikayetçi oldu. 
     Dr. Temelli, hasta ile diğer doktor arkadaşının ilgilendiğini, buna karşın hasta yakınlarının saldırısına uğradığını söyledi. Dr. Temelli, Bir anda hücum ettiler., kapıyı kırarak içeri girdiler. Kollarım, bacaklarım yaralandı. Darbeden dolayı kulak zarım zarar gördü. Ellerimi kullanamıyorum. Kafam yaralandı. Her tarafım morardı'' dedi. 
     Saldırıyı kınayan Edremit Devlet Hastanesi Başhekimi Ahmet Güzeliş, bu davranışın insanlığa yakışmadığını belirterek, hastanede can güvenlikleri olmadığını söyledi. Başhekim Güzeliş, Dr. Temelli'ye yapılan saldırının devlete yapılan bir saldırı olduğunu kaydederek, Karın ağrısı nedeniyle saat 23.00'te hastanemize gelen hastaya, Dr Çetin Serim tarafından her türlü tedavi işlemi yapılmış. Hastanın tıbbi takibi nedeniyle ağrı kesici verilmemiş. Hastanın ağrısı artması üzerine, yakınları ağrı kesici verilmesini istemiş. Hemşireler de gerekli bilgiyi hasta yakınlarına bildirmişler. Burada tıbbi hata ve hastaya kötü davranış yok'' dedi. 
     Bu kişilerin maganda’ tabir edilen kişiler olduğunu, devletin asayişinden, kurumlarından, hukukundan korkmayarak, devletin bir doktoruna korkusuzca saldırdıklarını kaydeden Başhekim Güzeliş, Dr. Mehmet Temelli'ye saldıranların ceza alma korkuları da olmadığından, polisten kaçmak yerine bir şey olmaz’ diye beklemeleri ise en acı olanı'' dedi. 
     Sağlık çalışanları, bugün hastane önünde toplanarak yaptıkları basın açıklaması ile Dr. Temelli'ye yapılan saldırıya tepkilerini dile getirdi. Hastane çalışanları adına konuşan Dahiliye Uzmanı Dr. Ayhan Ağaoğlu, görev başında sağlık çalışanlarına sürekli sözlü ve fiili gerekçeli, gerekçesiz pek çok saldırı olduğunu ve olumsuz etkilendiklerini söyledi. 
     Kamu- Sen'e bağlı Türk Sağlık Sen İlçe Temsilcisi Ali Rıza Özkaya ve KESK'e bağlı SES Edremit Temsilcisi Ergün Bostan da saldırıyı kınayan birer açıklama yayınladı. 
     Gözaltına alınan hasta yakınları Gümrah, Reşit, Rafet ve Saffet Küpeli'nin sorguları devam ediyor. 
     
</TEXT>
</DOC>
