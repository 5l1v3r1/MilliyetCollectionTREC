<DOC>
<DOCNO> 360122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sonspo04.html </URL>
<DATE> 2005/07/11/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Partizan Başkanı ağlıyor Papa öldüğünde bile bu kadar üzülmedim 
</HEADLINE>
<TEXT>

     Iliç’i veren Partizan Başkanı ağlıyor. Bijekoviç’i, Zoran Mirkoviç de destekledi Sırbistan en iyi oyuncusunu G.Saray’a kaptırdı. 
     
     Bugün kontrolden geçecek 

     Daha önce Ragıp, Altan ve Yalçın’ı alan Galatasaray, ilk bombasını Sasa Iliç’i kadrosuna katarak patlatmıştı. Eric Gerets’in, Şimdi yönetimle gurur duyuyorum. Çünkü çok iyi bir oyuncuyu aldılar'' sözleriyle değerlendirdiği bu transferin, Sırbistan’daki yankıları sürüyor. Amsterdam’da bugün sağlık kontrolünden geçecek olan Iliç’in gidişi, en çok Partizan Başkanı Nenad Bijekoviç’i etkilemiş gibi gözüküyor. 
     
     
     Oğlumu kaybettim...’ 

     Ülkenin önde gelen gazetelerinden Ekipa’ya konuşan Nenad Bijekoviç, Papa öldüğünde bile bu kadar üzülmedim. Oğlumu kaybettim'' diyerek üzüntüsünü dile getiriyor. Galatasaray, Sasa’yı çaldı '' manşetini atan bir diğer gazete Sport’ta, bir dönem Fenerbahçe forması giyen Zoran Mirkoviç’in değerlendirmesi de yer alıyor Sırbistan en iyi oyuncusunu Galatasaray’a kaptırdı. Kaptandı, Partizan’ı şampiyon yaptı. Orada da başarılı olacaktır...'' 
     
     Hagi de istemişti ama... 

     Bu arada Canaydın Yönetimi’nin teknik direktör Eric Gerets’in ısrarlı isteği sonrasında transferini gerçekleştirdiği Sasa Iliç’in, geçtiğimiz sezonun devre arasında da Sarı-Kırmızılı ekibin gündemine geldiği öğrenildi. Gheorghe Hagi’nin de Sırp yıldızı çok istediği, ancak Partizan’ın pazarlığa bile yanaşmadan görüşmelere o dönemde nokta koyduğu bildirildi. Iliç’in oda arkadaşı Tomas’tan Türk Futbolu ve Galatasaray hakkında sürekli bilgi aldığı kaydedildi. 
     
</TEXT>
</DOC>
