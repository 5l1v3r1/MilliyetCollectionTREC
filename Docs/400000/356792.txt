<DOC>
<DOCNO> 356792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonyas06.html </URL>
<DATE> 2005/06/29/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Jolie, Pitt'ten hamile mi 
</HEADLINE>
<TEXT>

     Jolie'nin neredeyse üç aylık hamile olduğu ancak ikilinin bunu açıklamadığı belirtiliyor. 
     41 yaşındaki Brad ile romantik bir ilişki yaşadığını da doğrulamayan 30 yaşındaki Angelina'nın bebek haberini sır olarak saklamak için elinden geleni yaptığı da öne sürüldü. 
     ABD'nin saygın gazetelerinden New York Post, Angelina Jolie'nin hamile olduğunu yazdı. 
     Geçtiğimiz hafta ikili, Angelina'nın evlat edindiği üç yaşındaki oğlu Maddox ile oynarken fotoğrafçılara yakalanmıştı. 
     Aralarında herhangi bir ilişkinin olmadığını söyleyen Brad Pitt ve Angelina Jolie geçtiğimiz nisan ayında Fas'ta birlikte görüldü. 
     Fas'ta kumsalda çifti gören bir kişi, "çift, görünmemek için özel jet, özel villa ve güvenlik kiralamak da dahil her türlü yolu denediler" dedi. 
     Brad ve Angelina'yla ilgili söylentiler çiftin 'Mr and Mrs Smith' filminin setinde el ele tutuşurken görülmelerinin ardından başlamıştı. Ancak her ikisi de bu söylentileri reddetmişlerdi. 
     1998 yılında bir akşam yemeğinde tanışan Pitt ve 35 yaşındaki Jennifer Aniston ise California eyaleti kıyılarındaki tatil beldesi Malibu'da 2000 yılının temmuz ayında evlenmişti. 
     Brad Pitt, eşi Jennifer Aniston ile geçtiğimiz ocak ayı başında boşanmaya karar verdiğini açıklamıştı. 
     
</TEXT>
</DOC>
