<DOC>
<DOCNO> 378738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sontur16.html </URL>
<DATE> 2005/09/15/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Kavgayı ayıran polis ekibine dayak 
</HEADLINE>
<TEXT>

     Adem GÜVEN DHA 

      İZMİR'in Karşıyaka İlçesi'nde sokaktaki kavgaya müdahale eden polislerden 2'si yaralandı. Polisler hastanede tedavi altına alınırken, olaya karıştıkları ileri sürülen 41 yaşındaki Murtaza Erden ve oğlu 19 yaşındaki Murat Erden gözaltına alındı. 
     Bugün saat 02.00 sıralarında Yamanlar Semti 7305'inci Sokak'ta bir ailenin kavga ettiği ihbarı alan polisler, verilen adrese gitti. Görgü tanıklarının ifadelerine göre, kavgayı ayırmak için müdahale eden ekibe, kendi aralarında kavga eden aile fertleri Murtaza Erden ve oğlu Murat Erden saldırdı. Baba- oğulun ellerindeki sopayla saldırdıkları polis ekibinin istediği takviye ekiplerin olay yerine varmasıyla yatıştırılan baba oğul, gözaltına alınarak Yamanlar Polis Karakolu'na götürüldü. Karakol yakınında kum ve çakıl işleri yapan baba Murtaza Erden'in daha önce de Polise mukavemet'' suçundan sabıkalı olduğu belirlendi. 
     Kavga sırasında yaralanan polis memuru 41 yaşındaki Suat Hamdi Kızılgöle ile 50 yaşındaki Lütfi İçyar, Karşıyaka Devlet Hastanesi'nde tedavi altına alındı. Kavgaya ilk müdahale eden polis memurlarından Levent Çalışkan'ın ise gömleği yırtıldı. Başından yaralanan Kızılgöle ve İçyar'ın gözetim altında tutuldukları belirtildi. Olayla ilgili soruşturma başlatıldı. 
     
</TEXT>
</DOC>
