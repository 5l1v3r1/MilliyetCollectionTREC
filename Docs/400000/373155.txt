<DOC>
<DOCNO> 373155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sontur02.html </URL>
<DATE> 2005/08/26/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Zeytinburnu'nda silahlı saldırı... 
</HEADLINE>
<TEXT>

     Zeytinburnu’nda silahlı saldırıya uğrayan yarış atı sahibi Halil Durmuş, bacaklarından yaralandı. 
     Veliefendi Hipodromu’ndan akşam saatlerinde çıkan Durmuş’a, bir otomobilden silahla ateş açıldı. 
     Durmuş, bacaklarına isabet eden kurşunlarla yaralanırken, saldırganın içinde bulunduğu otomobil hızla olay yerinden uzaklaştı. 
     International Hospital’da tedaviye alınan Durmuş’un, saldırının kim tarafından ve neden gerçekleştirildiğini bilmediğini söylediği belirtildi. 
     Yarış atı sahibi Halil Durmuş, geçen yıl Veliefendi Hipodromu’nda açık artırma usulü yapılan tay satışında, 300 milyar lira karşılığında "Kazakbey" adlı tayı satın almıştı. 
     
</TEXT>
</DOC>
