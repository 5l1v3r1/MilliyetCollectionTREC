<DOC>
<DOCNO> 388190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sondun09.html </URL>
<DATE> 2005/10/20/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
ABD, titan roketini son kez fırlattı... 
</HEADLINE>
<TEXT>

     ABD, 368'inci ve son kez bir Titan roketini uzaya fırlattı. 
     İnsansız, 16 katlı Titan IV'ün Los Angeles'ın kuzeyindeki Vanderberg Hava Üssü'nden fırlatılışı, 1959'da başlayan bir dönemin kapanışı oldu. 
     Titan'ın tarihi fırlatılışını, hava üssünde yaklaşık 3 bin konuk ve üst düzey askeri yetkililer izledi. 
     Bu son roketin, ABD'nun casus uydularını izleyen Ulusal Keşif Bürosu için gizli bir yük taşıdığı bildirildi. 
     Titan, aralarında Apollo uzay gemisinin aya inişine hazırlık için 1960'lı yıllarda insanlı Gemini uzay aracını yörüngeye oturtulmasının da bulunduğu çalışmalarda kullanıldı. Soğuk Savaş döneminde kıtalararası balistik füze taşımak üzere dizayn edilen Titan ayrıca, çok sayıda bilimsel uzay aracını da Merkür, Mars ve diğer gezegenlere götürdü. 
     Bugüne kadar atılan 368 Titan roketinin 200'ünün fırlatılışı Vanderberg Hava Üssü'nden gerçekleştirildi. 
     Titan'ın emekliliğiyle aralarında Lockheed Martin'in Atlas 5 ve Boeing'in Delta 4'ünün de bulunduğu yeni jenerasyon roketlere kapılar açılacak. 
     
</TEXT>
</DOC>
