<DOC>
<DOCNO> 373803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/soneko40.html </URL>
<DATE> 2005/08/29/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Beyaz eşyada üretim azaldı ihracat arttı... 
</HEADLINE>
<TEXT>

     Beyaz eşya üretimi bu yılın Ocak-Temmuz döneminde yüzde 0.91 azalırken, ihracatı yüzde 5.3 artış kaydetti. 
     Türkiye Beyaz Eşya Sanayicileri Derneği'nin verilerine göre, geçen yıl Ocak-Temmuz döneminde 6 milyon 720 bin 995 adet olan buzdolabı otomatik çamaşır makinesi, bulaşık makinesi ve fırından oluşan beyaz eşya üretimi, bu yıl aynı dönemde yüzde 0.91 kayıpla 6 milyon 659 bin 560 adete geriledi. 
     İhracat ise aynı dönemde yüzde 5.3 artışla 4 milyon 128 bin 192 adetten, 4 milyon 347 bin 133 adete yükseldi. 
     Ocak-Temmuz 2004 döneminde 245 bin 592 adet olan toplam ithalat yüzde 6.99 oranında azalarak 228 bin 414 adete gerilerken, iç satışlar yüzde 2.97 artışla 2 milyon 821 bin 149 adetten 2 milyon 904 bin 845 adete çıktı. 
     Bu dönemde buzdolabı üretimi 3 milyon 60 bin 739, otomatik çamaşır makinesi üretimi 2 milyon 293 bin 242, bulaşık makinesi üretimi 427 bin 319, fırın üretimi de 878 bin 260 adet olarak gerçekleşti. 
     Buzdolabı ihracatı 2 milyon 232 bin 991, otomatik çamaşır makinesi ihracatı 1 milyon 344 bin 259, bulaşık makinesi ihracatı 186 bin 160, fırın ihracatı da 583 bin 723 oldu. 
     Türkiye Beyaz Eşya Sanayicileri Derneği üyesi şirketler, Arçelik, BSH, Indesit Company BES, Türk Demirdöküm, Teba, Vestel Beyaz Eşya'dan oluşuyor. 
     
</TEXT>
</DOC>
