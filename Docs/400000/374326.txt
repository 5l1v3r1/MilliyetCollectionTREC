<DOC>
<DOCNO> 374326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sondun18.html </URL>
<DATE> 2005/08/31/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Yuşçenko'ya destek azalıyor 
</HEADLINE>
<TEXT>

     Ukrayna Devlet Başkanı Viktor Yuşçenko'ya desteğin azaldığı bildirildi. 
     Razumkov vakfının kamuoyu yoklamasında, Ukraynalılardan sadece 20'si, ilkbaharda yapılacak parlamento seçimlerinde Yuşçenko'nun partisi Bizim Ukrayna'ya oy vermeyi planladığını belirtti. Mayıs ayında yapılan araştırmada ise bu oran yüzde 31,6 idi. 
     Bizim Ukrayna'ya desteğini azaltan katılımcılar, Yuşçenko'ya kişisel desteklerini ise sürdürüyor. 
     Razumkov vakfı, Yuşçenko'nun koalisyon ortağı Başbakan Yulia Timoşenko'nun desteğinin de üçte bir oranında azaldığını bildirdi. 
     Razumkov'un, araştırmasını 5-12 Ağustos arasında 2011 kişi üzerinde yaptığı kaydedildi. 
     Ukrayna'daki ''Turuncu Devrim''in mimarı Yuşçenko, geçen yıl yolsuzlukla mücadele edeceğini ve Batı ile yakın ilişkiler kuracağını söyleyerek iktidara gelmişti. 
     
</TEXT>
</DOC>
