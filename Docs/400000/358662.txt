<DOC>
<DOCNO> 358662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/soneko47.html </URL>
<DATE> 2005/07/06/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Ocan-Haziran döneminde Türkiye'ye, 8 milyon 558 bin 834 turist geldi 
</HEADLINE>
<TEXT>

     Türkiye’yi Ocak-Haziran ayları arasında 8 milyon 558 bin 834 turist ziyaret etti. 
     Kültür ve Turizm Bakanlığı’ndan yapılan yazılı açıklamaya göre, 2005 yılının Haziran ayında Türkiye’yi ziyaret eden yabancı sayısı 
     geçen senenin aynı ayına göre yüzde 26.59’luk artışla 2 milyon 403 bin 155 olarak gerçekleşti. OECD ülkelerinden gelen ziyaretçilerin sayısı yüzde 23.40, Doğu Avrupa’dan gelenlerin sayısı yüzde 27.14 arttı. Böylece yılın altıncı ayında Türkiye’ye gelen yabancıların yüzde 61.26’sını 1 milyon 472 bin 165 OECD, yüzde 28.47’sinı 684 bin 249 de Doğu Avrupa ülkelerinden gelenler oluşturdu. 2005 yılı Haziran ayında Türkiye’ye en çok ziyaretçi gönderen ülkeler arasında Almanya birinci sırayı alırken, bu ülkeyi Rusya Federasyonu, İngiltere, Bulgaristan, Hollanda, İran, Fransa, İsveç, ABD, Belçika, Yunanistan, Avusturya, İtalya ve Ukrayna izledi. Türkiye’ye gelen yabancı ziyaretçilerin sayısı Ocak-Haziran ayları arasında geçen senenin aynı aylarına göre yüzde 27.22’lik artışla 8 milyon 558 bin 834 oldu. Bu dönemde, OECD ülkelerinden gelen turist sayısında yüzde 27.15, Doğu Avrupa’dan gelen ziyaretçi sayısında da yüzde 21.51’lik artış meydana geldi. Türkiye’ye gelen yabancıların yüzde 59.34’ünü 5 milyon 78 bin 528 OECD, yüzde 28.64’ünü 2 milyon 451 bin 15 ise Doğu Avrupa ülkelerinden gelenler oluşturdu. 2005 yılı Ocak-Haziran döneminde Türkiye’yi en çok Alman turistler ziyaret ederken bunu sırasıyla, Bulgaristan, Rusya Federasyonu, İngiltere, Hollanda, İran, Fransa, Yunanistan, Azerbaycan, ABD, Belçika, Avusturya, İsveç, Gürcistan ve Ukrayna izledi. 
     
</TEXT>
</DOC>
