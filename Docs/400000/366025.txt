<DOC>
<DOCNO> 366025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sondun16.html </URL>
<DATE> 2005/08/01/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Başları kesilmiş veya vurulmuş 20 kişinin cesedi bulundu 
</HEADLINE>
<TEXT>

     Irak'ın güneybatısında başları kesilerek veya vurularak öldürülmüş 20 kişinin cesedi bulundu. 
     Polis, Om El Ma'alif'de bir okul yakınında bulunan cesetlerin, bölgeye bir kamyonla getirildiğinin öğrenildiğini bildirdi. 
     Kurbanların çoğunun, militanlarınki gibi uzun sakalları olduğunu belirten polis, cesetlerin siyah plastik torbalara koyulduğunu kaydetti. 
     Bu arada, Irak polisi, İçişleri Bakanlığı'ndan Selam Lütfi'nin, bu sabah uğradığı silahlı saldırı sonucu öldüğünü açıkladı. 
     Bağdat'ın doğusundaki otoyolda silahlı kişilerin aracına ateş açması sonucu Lütfi'nin öldüğü, 2 korumanın ise yaralandığı belirtildi. 
     Amerikan ordusundan yapılan açıklamada da dün çeşitli bölgelerde meydana gelen 2 ayrı bombalı saldırıda devriye gezen 5 Amerikan askerinin öldüğü doğrulandı. 
     
</TEXT>
</DOC>
