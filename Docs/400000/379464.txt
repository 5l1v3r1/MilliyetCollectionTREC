<DOC>
<DOCNO> 379464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sontur05.html </URL>
<DATE> 2005/09/18/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Mortgage gelmeden RTÜK'e şikayet geldi... 
</HEADLINE>
<TEXT>

     Vatandaşlar, henüz yasal zemini dahi oluşmayan "Mortgage"in "evsahiplerini beklentiye, kiracıları ise bunalıma soktuğu" gerekçesiyle haberlere konu olmasını Radyo ve Televizyon Üst Kurulu’na RTÜK şikayet etti. 
     Vatandaş "Alo RTÜK 178 Hattı"na şikayet yağdırmaya devam ediyor. Mc Donald’s’ın mizahi tavuk menü reklamının Hezarfen Ahmet Çelebi’yle alay ettiğinin sanan vatandaşlar "Tavukçuzade" karakterini eleştirerek, "Tarihimizle, Ahmet Çelebi’yle bu kadar alay etmelerini kınıyoruz" dediler. 
     
     VATANDAŞ İNCİTEN MORTGAGE 
     Öte yandan vatandaşlar henüz yasal zemini dahi oluşmayan "Mortgage"in "evsahiplerini beklentiye, kiracıları ise bunalıma soktuğu" gerekçesiyle haberlere konu olmasını da RTÜK’e şikayet etti. Vatandaşlar, ev fiyatlarının artışıyla ilgili yapılan haberlerden rahatsız olduklarını belirttiler. 
     
     BÜLENT ERSOY’A MEHTER ELEŞTİRİSİ 
     Bülent Ersoy’un mehter marşını okumasını da eleştiren vatandaşlar, "Bir travestinin mehter marşımızı söylemesini kınıyorum" ve "Ersoy’un marş söylemesini hazmedemedim" dediler. 
     Şikayetler arasında, bir Türk Silahlı Kuvvetleri mensubunun "Emret Komutanım" dizisindeki astsubay karekterini kınaması da yer aldı. 
     
     SUNUCUNUN KIYAFETİ DE ELEŞTİRİLDİ 
     178 Şikayet hattına gelen eleştirilerden en çok "Canlı Canlı" programının sunucusu nasibini aldı. Vatandaşlar, bir sunucunun daha uygun kıyafetler giyemesi gerektiğini 
     belirterek, "Bir dahaki programda çıplak çıkıp çıkmayacağını" sordular. Vatandaşlar, RTÜK’ü konuyla ilgili göreve davet ettiler. 

ANKA 
     
</TEXT>
</DOC>
