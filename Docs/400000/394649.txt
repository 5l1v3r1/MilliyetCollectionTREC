<DOC>
<DOCNO> 394649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/siyaset/siy01.html </URL>
<DATE> 2005/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkök Bröveyi değiştirmesek gerici olurduk 
</HEADLINE>
<TEXT>


ANKARA Milliyet 


Genelkurmay Başkanı Orgeneral Hilmi Özkök, Atatürk'ün Kocatepe'deki siluetinin Kara Kuvvetleri Komutanlığı brövesinden çıkarılması ve diğer değişiklikleri savunarak "Birinin yaptığını sonraki değiştirmezse, öncekilerin yaptıkları sonrakiler tarafından yenilenmezse, asıl o zaman gerici olursunuz" sözleriyle savundu. 

'Çok önceden planlandı' 
Özkök, Bugün gazetesinden Murat Çelik'e verdiği demecinde, bröve değişikliği konusundaki tartışmalara değindi. Tartışmanın içinde yer almak istemediğini dile getiren Özkök şöyle konuştu 
"Eski brövenin Nurettin Ersin döneminde kullanılmaya başladığı, değişikliğin Ersin'in vefatından sonra olduğu iddiaları dile getiriliyor. Ne ilgisi var Bu biliyorsunuz, çok önceden planlanan bir değişiklikti. Her zaman böyle değişiklikler olur. Ayrıca, Nurettin Ersin'i kimse benim kadar sevemez." 
Özkök, "Görev süresinden sonra başka koltuklar için adının geçtiği" yorumlarını da, gülümseyerek şöyle yanıtlıyor 

'Makamlar kalıcıdır' 
"Bakın, bana zaman zaman belli yerlerden böyle eleştiriler geliyor. Böyle şeyler yapılıyor. Bunlar bildik şeyler ve kişiler. Ama ben kişilerle ilgilenmem. Ben Genelkurmay başkanıyım. Şahsımla ilgili değil, makamımla ilgili konulara cevap veririm. Asıl olan makamlardır, şahıslar değil. Biz gelip geçiciyiz." 




</TEXT>
</DOC>
