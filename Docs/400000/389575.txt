<DOC>
<DOCNO> 389575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sonspo27.html </URL>
<DATE> 2005/10/25/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Hidayet hazırlık maçında 11 sayı attı... 
</HEADLINE>
<TEXT>

     ABD Profesyonel Basketbol Ligi'nde NBA , yeni sezon öncesi hazırlık maçları devam ediyor. 
     Türk basketbolcu Hidayet Türkoğlu'nun takımı Orlando Magic, sahasında Memphis Grizzlies'ı 67-65 yendi. Sahaya ilk 5'de çıkan Türkoğlu, 29 dakika forma giydiği maçta 11 sayı, 1'i hücum 5'i savunma olmak üzere 6 ribaunt ve 1 top çalmalık performansıyla takımının 2. en çok sayı üreten 2. ismi oldu. Türkoğlu, 2 sayılık atışlarda 3'de 2, 3 sayılık atışlarda 6'da 2 ve serbest atışlarda 2'de 1 isabet buldu. 
     Magic'de 13 sayıyla Jameer Nelson en skrorer oyuncu olurken Memphis'de Dahntay Jones'un 14, Shane Battier'in de 10 sayısı galibiyet için yeterli olmadı. 
     Gürcü asıllı Türk vatandaşı Zaza Pachulia'nın takımı Atlanta Hawks, sahasında Miami Heat'e 84-83 yenildi. İlk 5'de forma giyen Pachulia, 34 dakikada 13 sayı, 4'ü hücum 7'si savunma 11 ribaunt, 3 asist ve 2 top çalmayla double-double yaptı ancak bu, galibiyet için yeterli olmadı. Pachulia, 2 sayılık atışlarda 13'de 4 ve serbest atışlarda 6'da 5 isabet buldu. 
     Hawks'da, All Harrington ve Donta Smith, 19'ar sayıyla göz doldurdular. Miami'de ise 21 sayıyla Dwayne Wade ile 19 sayıyla Antonie Walker galibiyeti getiren oyuncular oldu. 
     
</TEXT>
</DOC>
