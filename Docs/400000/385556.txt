<DOC>
<DOCNO> 385556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sonspo32.html </URL>
<DATE> 2005/10/10/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
Altay'da teknik direktör Ertemçöz'ün sözleşmesi feshedildi 
</HEADLINE>
<TEXT>

     İkinci Futbol Ligi A Kategorisi'nde bulunan Altay'da teknik direktör Ercan Ertemçöz'ün sözleşmesi feshedildi. 
     Kulüp Genel Sekreteri Ömer Hızlıok, AA muhabirine yaptığı açıklamada, Ertemçöz ile akşam saatlerinde bir araya geldiklerini ve yolları ayırma kararı aldıklarını belirtti. 
     Karşılıklı anlaşarak sözleşmeyi feshettiklerini kaydeden Hızlıok, ''Yönetim kurulu olarak böyle bir karara vardık. Şimdiye kadar görüştüğümüz bir teknik direktör olmadı. Bundan sonra Türkiye'deki her teknik direktöre teklif götürebiliriz. Kocaelispor maçına kadar yeni teknik direktörümüzü belirmeye çalışacağız'' dedi. 
     Altay, dün 2 oyuncusu 36. dakikada kırmızı kart gören Türk Telekomspor ile deplasmanda 1-1 berabere kalmıştı. 
     Siyah-beyazlı ekibi Kocaelispor maçına antrenör Ahmet Akuygur'un hazırlayacağı kaydedildi. 
     İkinci Lig A Kategorisi'nde 3 galibiyet, 3 beraberlik, 1 de yenilgi alan Altay 12 puanla 6. sırada bulunuyor. Türkiye Kupası'nda Turkcell Süper Ligi ekibi Ankaraspor'u 6-2 yenerek dikkatleri çeken siyah-beyazlılar, grup maçlarında oynamaya hak kazanmıştı. 
     
</TEXT>
</DOC>
