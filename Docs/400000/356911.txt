<DOC>
<DOCNO> 356911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sondun04.html </URL>
<DATE> 2005/06/30/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
Avusturya'dan Türkiye'nin tam üyeliğine destek.... 
</HEADLINE>
<TEXT>

     Avusturya Başbakanı ve iktidardaki Hıristiyan Demokrat eğilimli Avusturya Halk Partisi ÖVP Genel Başkanı Wolfgeang Schüssel, Türkiye için tam üyelik dışında başka bir seçenek daha bulunması gerektiğini söyledi. 
     AB Komisyonu’nun bugün açıkladığı müzakere çerçeve belgesinde Türkiye için "Ya tam üyelik ya da dışarda kal" şeklinde iki seçenek sunulduğunu ileri süren Schüssel, "Türkiye için tam üyelik dışında başka bir seçenek daha bulunması gerektiğini" kaydetti. 
     Vorarlberger Nachrichten adlı günlük gazeteye demeç veren Schüssel, AB’nin genişleme haritasında önemli noktanın Türkiye olduğunu anımsatarak, Avusturya’nın savunduğu pozisyonun doğru olduğunun herkes tarafından artık kabul edildiğini, müzakerelerin ucunun açık olması yolundaki önerilerini kabul ettirdiklerini bildirdi. 
     Türkiye’nin 10 yıl içinde AB’ye tam üye olmasıyla ilgili soruya ise Schüssel, "Ben peygamber değilim, gelecek 10 yıl içinde neler olabileceğini bilmem mümkün değil. Ama, Türkiye bugün için tam üyeliğe hazır değil. Biz Türkiye’ye reformları uygulayabilmesi için bir yol göstermek zorundayız, ancak özel bir katılım perspektifi veremeyiz" yanıtını verdi. 
     
</TEXT>
</DOC>
