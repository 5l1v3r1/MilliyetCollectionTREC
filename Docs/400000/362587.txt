<DOC>
<DOCNO> 362587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/guncel/gun05.html </URL>
<DATE> 2005/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'de bayram 
</HEADLINE>
<TEXT>


Cumhurbaşkanı Mehmet Ali Talat, "20 Temmuz günü Kıbrıs Türkünün dönüm noktasıdır" dedi 

SEFA KARAHASAN Lefkoşa 

"20 Temmuz Mutlu Barış Harek tı"nın 31. yıldönümü, bugün Türkiye'nin, Dışişleri Bakanı Abdullah Gül başkanlığında bir heyetle temsil edileceği törenlerle kutlanıyor. Törenlere, 100'e yakın yabancı konuk da katılacak. KKTC Cumhurbaşkanı Mehmet Ali Talat, "20 Temmuz Barış ve Özgürlük Bayramı" kutlamaları çerçevesinde adaya gelen yabancı konuklar onuruna kahvaltı verdi. KKTC lideri, "Barış Harek tı'nın Kıbrıs Türk halkının dönüm noktası olduğunu" belirtti. 

ABD ve AB'ye sitem 
Azerbaycan'ın, BM Genel Sekreteri Kofi Annan'ın, "Kıbrıs Türkleri ile ilgili tavsiye kararlarına en fazla uyan ülke olduğunu söyleyen Talat, Azerbaycan'dan 31 Temmuz'da KKTC'ye direkt gelecek uçak konusunda çok heyecanlı olduğunu kaydetti. Talat, bir soru üzerine, "ABD ve AB ülkelerinden Ercan'a direkt uçuş konusunda beklentilerinin olduğunu, ama bunun yapılmasının geciktiğini" söyledi. 
Öte yandan, Donanma Komutanı Oramiral Yener Karahanoğlu, Talat'ı makamında ziyaret etti. Karahanoğlu, TSK'nın adada Rumların tek başına h kimiyetini kabul etmesinin söz konusu olmadığını söyledi. 

Türkiye'den kimler katılacak 

Kutlamalara, Türkiye Cumhurbaşkanlığı'nı temsil eden Genel Sekreter Kemal Nehrozoğlu, TBMM'yi temsilen İdare Amiri Burhan Kılıç, Başbakan Yardımcısı ve Dışişleri Bakanı Abdullah Gül, Kıbrıs İşlerinden Sorumlu Devlet Bakanı Abdüllatif Şener ve Türk Silahlı Kuvvetleri'ni TSK temsilen ise Donanma Komutanı Oramiral Yener Karahanoğlu katılacak. 


</TEXT>
</DOC>
