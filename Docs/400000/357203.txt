<DOC>
<DOCNO> 357203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/siyaset/axsiy02.html </URL>
<DATE> 2005/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay'da AKP rahatsızlığı 
</HEADLINE>
<TEXT>


Yargıtay, şeriatçı hareketlere tepki göstermeyen, H kimler ve Savcılar Kanunu çıkarılırken yargının görüşünü almayan hükümete, sert bir bildiriyle yüklenecek 

Gökçer Tahincioğlu - Ankara 


Yargıtay üyelerinin, hükümetin, şeriatçı ve bölücü hareketlere karşı etkisiz kaldığı, yargı organlarının görüşüne bile başvurmadan, yargı sistemini temelden etkileyecek düzenlemelere imza attığı yönündeki görüşleri üzerine, Birinci Başkanlar Kurulu, sert bir bildiri hazırlamak üzere komisyon oluşturdu. 

Eleştiriler tartışıldı 
Yeni adli yıl açılışında Yargıtay Başkanı Osman Arslan'ın yapacağı konuşmanın ana hatlarını belirlemek üzere toplanan Kurulda, gündemin dışına çıkılarak, Yargıtay üyelerinin son dönemdeki eleştirileri tartışıldı. Daire başkanları, hükümetin son dönemde gerçekleştirdiği, yargı mensuplarının tepkisine neden olan konularla ilgili oybirliğiyle bir bildiri yayınlanmasına karar verdi. Bildiriyi hazırlamak için de bir komisyon kurulması kararlaştırıldı. Komisyonun kaleme alacağı bildiri, daire başkanlarının görüşüne sunulduktan sonra kamuoyuna açıklanacak. Bildiride, Başkanlar Kurulu'nun dünkü toplantısında da konuşulan şu konular yer bulacak 
Kaçak Kuran kurslarını açanlara hapis cezası verilmemesine yönelik düzenleme, Cumhurbaşkanı Ahmet Necdet Sezer'in veto etmesine rağmen TBMM'den aynen geçirilmiştir. Hükümet son dönemde özellikle şeriatçı hareketlere karşı tepkisiz ve etkisiz kalmaktadır. H kimler ve Savcılar Kanunu çıkartılırken, yargının görüşlerine bile başvurulmamıştır. Böylece yargı sözü dikkate alınmayarak rencide edilmiştir. H kim ve savcıların geneli, tasarıdan dolayı memnuniyetsizlik içerisindedir. Tasarıyla avukatlara h kim-savcı olarak atanma hakkı tanınmış, bunun yanında açılacak 4 bin kadronun 3 bininin bu şekilde doldurulması düzenlenmiştir. Bu durum kabul edilemez. 

'Yargı bağımsızlığına gölge' 
Tasarıda, maaş artışları konusunda herhangi bir hüküm olmamasına rağmen TRT'den tasarıyla ilgili yapılan yayınlarda, gün boyu, h kim ve savcılara maaş artışı yapıldığı duyurulmuştur. TBMM Adalet Komisyonu'nda kabul edilen son tasarıyla milletvekillerine avukatlık yapma hakkı tanınması, yargı bağımsızlığına gölge düşürmektedir. 

</TEXT>
</DOC>
