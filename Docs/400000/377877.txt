<DOC>
<DOCNO> 377877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sontur39.html </URL>
<DATE> 2005/09/12/ </DATE>
<TIME> 19.40 </TIME>
<AUTHOR>  </AUTHOR>
<HEADLINE>
Yakıt almak için girdiği akaryakıt istasyonu tuvaletinde ölü bulundu... 
</HEADLINE>
<TEXT>

     Bursa’nın Harmancık İlçesi’nde, aracına yakıt almak için duran kişi, akaryakıt istasyonunun tuvaletinde ölü bulundu. 
     Alınan bilgiye göre, Ece Mahallesi’ndeki bir akaryakıt istasyonundan otomobiline yakıt alan İsmail Güneş’in 52 , girdiği tuvaletten silah sesi duyuldu. 
     Tuvalete girdiklerinde Güneş’in yerde yattığını gören istasyon görevlileri, durumu güvenlik güçlerine bildirdi. 
     Olay yerine gelen güvenlik güçlerinin yaptığı incelemede, göğsüne isabet eden kurşunla hayatını kaybeden Güneş’in, ruhsatsız tabancasıyla oynarken kendini vurduğu öne sürüldü. 
     Güneş’in cesedi, kesin ölüm nedeninin belirlenmesi için Bursa Adli Tıp Kurumu’na gönderildi. 
     
</TEXT>
</DOC>
