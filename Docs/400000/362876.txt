<DOC>
<DOCNO> 362876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sonyas11.html </URL>
<DATE> 2005/07/20/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
AIDS bulaştıran genç kıza 2 yıl hapis 
</HEADLINE>
<TEXT>

     Londra DHA 

      İngiltere de erkek arkadaşına HIV virüsü bulaştıran genç kız iki yıl hapis cezasına çarptırıldı. Galler’in Newport kentinde yaşayan ve ismi gizli tutulan 20 yaşındaki kızın, AIDS’li olduğunu bildiği halde, 10 ay boyunca erkek arkadaşıyla ilişkiye girdiği belirtildi. Galler’in Kardif kentindeki Crown Mahkemesi’nde görülen davada savunma avukatı, HIV virüsü taşıyan kızın bunu bildiği halde prezervatif kullanmadan erkek arkadaşıyla ilişkiye girdiğini söyledi. 
     Davacı sevgilinin avukat Andrew Jones ise, müvekkilinin bir takım duyumlar üzerine kıza AIDS’li olup olmadığını sorduğunu, ancak kızın müvekkiline bir takım sahte belgeler göstererek HIV virüsü taşımadığını iddia ettiğini açıkladı. 
     Kızın erkek arkadaşı da yaptığı yazılı açıklamada, ’Benim hayatımı kararttı. Şimdi ömrümün sonuna kadar bu acıyla yaşamak zorundayım. Annem çok üzgün, babam ise krizler geçiriyor. O’nu asla affetmeyeceğim’ dedi. 
     Mahkeme kararında, HIV virüslü kızın bilerek ve isteyerek insan sağlığını tehdit ettiğine hükmederek kızı iki yıl hapse mahkum etti. Kızın HIV virüsünü 15 yaşındaki bir başka erkekten kaptığı açıklandı. 
     
</TEXT>
</DOC>
