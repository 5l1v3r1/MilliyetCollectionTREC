<DOC>
<DOCNO> 373142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sonspo28.html </URL>
<DATE> 2005/08/26/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Liverpool, eski golcüsü Owen'ı istiyor... 
</HEADLINE>
<TEXT>

     İngiltere Premier Ligi takımlarından FC Liverpool, Real Madrid'te forma giyen eski golcüsü Michael Owen'i transfer etmek istediğini açıkladı. 
     FC Liverpool Üst Yöneticisi Rick Parry, yaptığı açıklamada, eski golcüleri Michael Owen'i takıma transfer etmek için, transfer döneminin biteceği çarşamba gününe kadar girişimlerde bulunabileceklerini söyledi. 
     Geçen yılın Şampiyonlar Ligi şampiyonu FC Liverpool'un teknik direktörü Rafa Benitez'in konuyla ilgili çok az açıklama yapması ve ısrarla sağ kanat veya libero mevkiine bir oyuncu transferi istediğini açıklamasına karşın, kulüp yöneticilerinin Owen'i yeniden transfer etmek istedikleri kaydedildi. 
     Real Madrid ile pazarlıkları sürdüren Emre Belözoğlu'nun takımı Newcastle United'in golcüye olan ilgisine rağmen, Owen'ın FC Liverpool'a gitmeye sıcak baktığı bildirildi. 
     Üst yönetici Rick Parry, teknik direktörleri ile aralarında Owen'in transferi konusunda bir anlaşmazlık olmadığını belirtirken, ''Benitez ile bir anlaşmazlık söz konusu değil. Transfer konusunda bir çok söylenti var. Gelecek hafta neler olacağını göreceğiz ama ünlü bir oyuncunun Liverpool'a gelmek istediğini söylemesi cesaret verici'' dedi. 

     
</TEXT>
</DOC>
