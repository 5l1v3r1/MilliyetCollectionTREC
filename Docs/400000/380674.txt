<DOC>
<DOCNO> 380674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sontur28.html </URL>
<DATE> 2005/09/22/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Dışişleri'nden Teksas ve Louisiana'ya gideceklere seyahat uyarısı 
</HEADLINE>
<TEXT>

     Dışişleri Bakanlığı, ABD’nin Teksas ve Louisiana eyaletlerine yönelen Rita kasırgası nedeniyle, bu eyaletlerin özellikle güney bölgelerine seyahat etmeyi planlayan vatandaşlara, seyahatlerini kasırganın etkisi geçene kadar ertelemeleri tavsiyesinde bulundu. 
     Bakanlıktan yapılan duyuruda, ABD makamları tarafından bazı şehirlerin tahliyesine başlandığı hatırlatıldı ve "ABD’de söz konusu eyaletlerde yaşayan vatandaşlarımızın, yerel makamların tahliye önerilerine uymaları ve güvenli bölgelere gitmeleri, can ve mal güvenlikleri açısından zaruri görülmektedir" denildi. 
     Rita kasırgasından etkilenen ya da yakınlarından haber alamayan vatandaşlar, Dışişleri Bakanlığı’na 0 312 292 21 65 numaralı telefon, 0 312 292 27 18 numaralı faks ya da Türkiye’nin Washington Büyükelçiliği’ne 00 1 202 612 67 01 numaralı telefondan ulaşabilecek. 
     
</TEXT>
</DOC>
