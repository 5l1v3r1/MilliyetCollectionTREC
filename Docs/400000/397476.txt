<DOC>
<DOCNO> 397476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/ekonomi/aeko.html </URL>
<DATE> 2005/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ama, onlar Boğaz'a, biz Sümbül Dağı'na bakıyoruz 
</HEADLINE>
<TEXT>


Maliye Bakanı Unakıtan, Boğaz'la, Hakk ri'de aynı çıkan metrekare birim değeri için 'Sorgulanması gerekir' dedi. Hakk rililer de 'Boğaz'la dağ başındaki bir il nasıl bir görülür ' diyerek tepki gösterdi 

ANKARA Milliyet - BEHÇET DALMAZ Hakk ri 

Emlak Vergisi'ne baz olan metrekare birim değerlerindeki tutarsızlıklar tartışma yarattı. Maliye Bakanı Kemal Unakıtan, Boğaz'da yalıların olduğu Beylerbeyi Yalıboyu Caddesi'nde de Hakk ri'nin Cumhuriyet ve İstiklal caddelerinde de birim değerin 1.200 YTL olmasının sorgulanması gerektiğini söyledi. 
Unakıtan, değerlerin belediyelerce tespit edildiğini belirterek, şöyle dedi "Bunlar tamamen belediyelerin kendi inisiyatifleri ve kendi yetkileri dahilinde yapmış olduğu bir değerlendirmedir. Hakk ri'deki değer ile İstanbul'daki değer aynı olursa bunda herhalde sorgulanması gereken bir taraf var demektir. Onun için o belediyelerin bunu tekrar nazarı itibara alacağını tahmin ediyorum." 

İki ili nasıl bir tutuyorlar 
Hakk ri'de de iki caddeye Boğaz'daki kadar değer biçilmesi şaşkınlık yarattı. Boğaz kıyısıyla denk tutulan iki cadde üzerindeki esnafın bir bölümü İstanbul Boğazı'nı dahi görmediklerini, bu kıyaslamaya anlam veremediklerini söyledi. 
Cumhuriyet Caddesi'nde kuyumculuk yapan Naci Aydoğan, "Dört yanı dağlarla çevrili olan Hakk ri'de sadece Sümbül Dağı'nı görebiliyoruz. Emlak vergilerindeki fiyatlarda yanlışlık var. Bunu yapanlar neye göre yapmışlar Burasının tek geçim kaynağı hayvancılıktı. O da bitti. Esnaf sinek avlıyor. Boğaz ile dağ başındaki bir ili nasıl bir görüyorlar Bu bir haksızlıktır" dedi. 
Hakk ri'de açıklanan birim değerleri Belediye Başkan Vekili Bişar Mavigöz'ün başkanlık ettiği Belediye Emlak ve İstimlak İşleri Müdürü Edip Turgut, Tapu Sicil Müdürü Hayri Yükselir, Ticaret ve Sanayi Odası üyesi İsmail Çatal, Bulak Mahallesi muhtarı Eyüp Bor tespit etti. 
Tespitin, krokilerde belirten cadde ve sokakların kent merkezine uzaklığı, iktisadi ve imar durumu, inkişaf kabiliyeti, rayiç bedelleri göz önünde alınarak yapıldığı belirtildi. Hakk ri Ticaret Odası Genel Sekreteri Adnan Hatipoğlu, yapılan tespite itiraz edeceklerini söyledi. 

Dava açılabilir 
Maliye Bakanı Unakıtan, tespit edilen değerlere karşı ilgili birimlerin itiraz haklarını kullanabileceğini vurgularken, Gelir İdaresi Başkan Vekili Osman Arıoğlu, itiraz süresinin sona erdiğini, ancak dava açılabileceğini bildirdi. 



'Yalılara talibiz' AA 
Bir Maliye yetkilisi Hakk ri ile İstanbul'daki yalılar için aynı değer tespitinde bulunulmasını şu sözlerle değerlendirdi 
"Burada sorun Hakk ri'de değil, İstanbul'da. İstanbul'da değerler düşük belirlenmiş. Beylerbeyi'ndeki yalıları o fiyata versinler bize. Bu fiyata yalılara talibiz. Sıkıntı tamamen değer tespit komisyonlarından kaynaklanıyor." 

Yasal önlem hazırlığı 
Birim değerlerdeki çarpıklık Maliye yetkililerini de rahatsız etti. 
Maliye, sorunun Belediye Gelirleri Kanunu'nun yeniden düzenlenmesi sırasında giderilmesi için çalışma yapmaya hazırlanıyor. 
Bir yetkili, değer tespitleri sırasında emlak yatırım şirketlerinin de devreye sokulabileceğini belirtti. 
Maliye Bakanı Kemal Unakıtan da Belediye Gelirleri Kanunu'nda düzenleme yapılıp yapılmayacağı sorusu üzerine, söz konusu düzenlemenin tasarı halinde Bakanlar Kurulu'nda görüşülmekte olduğunu belirterek, "Üzerinde çalışılan bir konu" dedi. 


</TEXT>
</DOC>
