<DOC>
<DOCNO> 389574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sonspo26.html </URL>
<DATE> 2005/10/25/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Galatasaray'da M. İdmanyurdu maçının hazırlıkları sürüyor... 
</HEADLINE>
<TEXT>

     Galatasaray bir günlük iznin andından Türkiye Kupası A Grubu 1. maçında, 27 Ekim Perşembe günü Mersin İdmanyurdu ile yapacağı maçın hazırlıklarını sürdürdü. 
     Florya Metin Oktay Tesisleri'nde Teknik Direktör Eric Gerets yönetiminde yapılan ve yaklaşık 1.5 saat süren antrenmanda futbolcular, hafif koşunun ardından kondisyon çalıştılar. 
     Belçikalı çalıştırıcı daha sonra takımı, aslar ve yedekler olarak ikiye ayırıp taktik ağırlıklı maç yaptırdı. Gerets, as takımda Mondragon, Cihan, Song, Tomas, Ergün, Hasan Şaş, Saidou, İliç, Heinz, Necati ve Hasan Kabze'ye yer verirken, Hakan ve Ümit Karan yedek takımda oynadı. 
     Sakatlığı devam eden Sabri çalışmaya katılmazken, ufak bir sakatlık geçiren Orhan da antrenmanı yarım bıraktı. 
     Sarı-kırmızılılar, Mersin İdmanyurdu maçının hazırlıklarını yarın basına kapalı yapacağı antrenmanla tamamlayacak. 
     
</TEXT>
</DOC>
