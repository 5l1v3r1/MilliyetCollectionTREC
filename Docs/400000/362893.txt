<DOC>
<DOCNO> 362893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/dunya/axdun01.html </URL>
<DATE> 2005/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir atamayla ABD'yi daha da sağa kaydırdı 
</HEADLINE>
<TEXT>


Başkan Bush'un Yüksek Mahkeme üyeliğine aday gösterdiği Yargıç John G. Roberts, dengeleri kürtaj, ırk ayrımcılığı ve laiklik gibi konularda muhafazak r yönde değiştirebilir 

YASEMİN ÇONGAR Washington 


ABD Başkanı George W. Bush, Amerikan Anayasası'nın başkanlara verdiği en önemli yetkilerden birini kullanarak, bir sandalyesi boşalan Yüksek Mahkeme için 50 yaşındaki muhafazak r hukukçu John G. Roberts Jr.'ı aday gösterdi. 
Roberts, halen başkent Washington bölgesindeki Federal Temyiz Mahkemesi yargıçlarından. Harvard Hukuk Fakültesi mezunu olan Roberts, 2 yıllık federal yargıçlık deneyimi öncesinde, başarılı bir özel avukat ve Reagan Beyaz Sarayı'nın hukuk danışmanlarından biri olarak tanınıyordu. 

Kürtaj kavgası 
Toplam 9 üyeli Yüksek Mahkeme'de, muhafazak r kimliğine karşın birçok tartışmalı konuda ortaya koyduğu ılımlı tavırla dikkat çeken Yargıç Sandra Day O'Connor'ın birkaç hafta önceki istifası, ABD'de muhafazak rlarla liberaller arasında yeni bir çatışmaya zemin hazırlamıştı. Bunun nedeni, yasal kürtaj hakkı, ırklar arası eşitsizliğe karşı pozitif ayrımcılık ve dinin kamusal alandaki yeri gibi hassas konuların kaderinin Yüksek Mahkeme dengelerine bağlı olması. O'Connor'ın istifasından sonra 4 liberal-4 muhafazak r olarak ikiye bölünmüş görünen mahkemede, özellikle kürtaja karşı yeni bir yargıcın görev alması, bu hakkın iptaline yol açabilecek. 
ABD'de "hayat boyu" göreve atanan Yüksek Mahkeme yargıçlarının Senato'da onaylanması şart. ABD'li senatörler, Yargıç Roberts'ın Yüksek Mahkeme'ye uygun olup olmadığı konusunda yoğun mesai yapacak. 


</TEXT>
</DOC>
