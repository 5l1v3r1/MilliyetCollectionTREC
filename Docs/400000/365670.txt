<DOC>
<DOCNO> 365670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/soneko07.html </URL>
<DATE> 2005/07/30/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Uzanların çimento grubu da satışa çıkarıldı 
</HEADLINE>
<TEXT>

     Tasarruf Mevduatı Sigorta Fonu TMSF vergi borçlarıyla birlikte Türkiye’ye 16 katrilyyon liralık bir fatura çıkaran İmar Bankası nedeniyle el koyduğu Uzan Grubu’na ait çimento fabrikaları ve çimento grubundaki diğer şirketleri dokuz ayrı ticari ve iktisadi bütünlük oluşturarak toplam 433 milyon dolar muhammen bedelle satışa çıkardı. Grup Türkiye çimento ve klinker üretiminin yüzde 12’sini kontrol ediyor. 
     TMSF’nin söz konusu dokuz fabrikanın ihaleyle satışına ilişkin ilanları Resmi Gazete’de yayımlandı. TMSF satışa çıkardığı çimento fabrikalarını, faaliyetlerini sürdürebilmeleri için yararlı ve gerekli olan gayrimenkuller, makine-teçhizat, döşeme ve demirbaşlar, marka, maden işletme ruhsatları ve bunlara ilişkin diğer haklar ve sözleşmeleri kapsayacak şekilde dokuz ayrı ticari ve iktisadi bütünlük haline getirdi. 
     İlk ihale 10 Ekim’de Edirne Lalapaşa Çimento Fabrikası’nın satışı için yapılacak. İhaleler 20 Ekim’de yapılacak Trabzon Çimento ile sona erecek. İhaleye katılacaklarda maden işletme ruhsatı alabilmek için gereken yasal koşulları belgelemeleri istenecek. İhaleler kapalı zarf ve açık artırma usullerinin birlikte uygulanmasıyla gerçekleştirilecek. Fon kurulu’nun gerekli görmesi halinde ihaleler pazarlık usulüyle de sonuçlandırılabilecek. 
     Teklifler peşin olarak ve dolar cinsinden alınacak. 
     İhalelere katılmak isteyenler gerekli temunatı yatırdıktan sonra 30 Eylül’e kadar TMSF’ye başvuracaklar. 
     TMSF ihaleye katılacakların oluşturulacak bilgi odalarına alınarak fabrikalarla ilgili inceleme yapmasına da izin verecek. 
     TMSF’nin satışa çıkardığı Uzan çimento gurubundaki şirketler ve muhammen bedelleriyle ihale tarihleri şöyle 
     -Trabzon Çimento Toros İnşaat ve Karadeniz Çimento 50 milyon dolar, 20 Ekim 2005 -Van Çimento 22 milyon dolar, 19 Ekim 2005 -Ergani Çimento Betonsan Beton ve Çimento San. 
     milyon dolar, 18 Ekim 2005 -Şanlıurfa Çimento 56 milyon dolar, 17 Ekim 2005 -Gaziantep Çimento 47 milyon dolar, 14 Ekim 2005 -Ladik Çimento Merkez Kağıt Torba 60 milyon dolar, 13 Ekim 2005. -Bartın Çimento 22 milyon dolar, 12 Ekim 2005 -Standart Çimento Sanayi A.Ş Yapı ve Ticaret A.Ş, Merkez Hazır Beton, Betonsan Beton ve Çimento 62 milyon dolar, 11 Ekim 2005 -Edirne Lalapaşa Çimento Sanayii ve Ticaret Rumeli Çimento 61 milyon dolar, 10 Ekim 2005. 
     
     GRUBUN PAYI 
     Rumeli Çimento Grubu olarakf aaliyetg österen Uzanların çimento fabrikaları Türkiye’nin çimento üretim kapasitesinin önemli bir bölümüne sahip bulunuyor. TMSF’nin Eylül 2004’te Ernest and Young ve Faranti Yatırım’a hazırlattığı çimento fabrikalarıyla ilgili ön bölgi dökümanında Türkiye’nin toplam 33 bin 363 bin ton olan klinker kapasitesinin 4 milyon 9 bin tonluk kısmının, 66 milyon 794 bin ton olan çimento kapasitesinin de 7 milyon 812 bininin söz konusu gruba ait olduğu belirtilmişti. Satışa çıkarılan çimento grubu, Sabancı’dan sonra Türkiye’nin ikinci büyük çimento grubunu oluşturuyor. 
     Uzan grubu Karadeniz Bölgesi çimento piyasasının yüzde 25’ini, Marmara Bölgesinin yüzde 6’sını, İçanadolu 
     Bölgesi’nin yüzde 10’nu, Güneydoğu Anadolu Bölgesi’nin yüzde 49’unu, Doğu Anadolu Bölgesi’nin yüzde 22’sini kontrol 
     ediyor. 
     
</TEXT>
</DOC>
