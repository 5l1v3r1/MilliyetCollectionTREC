<DOC>
<DOCNO> 367163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sonyas08.html </URL>
<DATE> 2005/08/04/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Son 10 yılda binlerce yıllık buz eridi... 
</HEADLINE>
<TEXT>

     Güney Kutbu’nda binlerce yıldır en büyük erimenin küresel ısınma nedeniyle son 10 yılda meydana geldiği belirlendi. 
     İngiliz Nature dergisinde yarın yayınlanacak araştırmaya göre, Antarktika’daki Larsen-B adlı dev buz adasının kuzey kesiminden Ocak 1995 ve Şubat 2002 tarihlerinde iki büyük parçanın koptuğu, bunlardan 
     ikincisinin yüzölçümünün 3250 km2 ve Lüksemburg’dan daha geniş olduğu tespit edildi. Larsen-B buz platformunun çevresindeki 6 çökmeyi inceleyen Amerikalı bilim adamları, dev buz adasında son 10 bin yılda kalınlığın yavaşça azalmasına karşın küresele ısınmaya dek büyük kopma meydana gelmediğini belirlediler. Son yıllarda küresel ısınmaya bağlı olarak büyük kopmaların meydana geldiğini belirten bilim insanları, Larsen-B buzul platformunun son yıllarda yaklaşık 12500 km2 alanını kaybettiğini tespit ettiler. İngiltere’nin Cambridge Üniversitesi’nden bir ekip de 2003’te, 1992 ve 2001 arasında Larsen-B buzul platformunun kalınlığının her yıl 30 cm azaldığını açıklamışlardı. 
     
</TEXT>
</DOC>
