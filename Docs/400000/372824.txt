<DOC>
<DOCNO> 372824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sonspo04.html </URL>
<DATE> 2005/08/25/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Zafer Biryol'un Fenerbahçe'ye transferi için son iki gün 
</HEADLINE>
<TEXT>

     Süleyman ELÇİN KONYA, DHA 

      KONYASPOR'da, golcü futbolcu Zafer Biryol'ün Fenerbahçe'ye transferinin 2 gün içinde netlik kazanacağı öğrenildi. Konyaspor yönetimi Zafer Biryol'e alternatif olarak Bolivya Milli Takım forveti Diego Cabrera Flores ve Mısır Milli Takım forveti Ahmed Belal ile anlaşma sağladı. 
     Konyaspor'un golcü futbolcusu Zafer Biryol, Fenerbahçe yolunda Antreman sırasında transferinin 2 gün içinde netlik kazanacağını söyleyen yıldız oyuncu, Fenerbahçe'de seve seve oynarım. Kulüplerin anlaşmasını bekliyorum. Transferim çok uzadı. Artık bitmesini istiyorum'' dedi Konyaspor Başkan Yardımcısı Bahattin Karapınar ise Fenerbahçe'nin kendilerinden Zafer Biryol'ü istediğini belirterek, Zafer Biryol'u satmakta istekli değiliz. Ancak iyi bir teklif gelirse Zafer'i satarız. Fenerbahçe istekli olursa Zafer'i Fenerbahçe'ye verebiliriz'' dedi Konyaspor'un Zafer Biryol içi Fenerbahçe'den 1 Milyon 250 bin dolar ve Semih'i istediği öğrenildi. Öte yandan Konyaspor Zafer Biryol'ün Fenerbahçe'ye transfer olması ihtimali üzerine forvet arayışlarına hız verdi. Konyaspor yönetimi Bolivya Milli Takım ve Bolivya 1'inci Lig takımı Bolivar Lapaz forveti 23 yaşındaki Diego Cabrera Flores ile büyük ölçüde anlaşırken bu oyuncu takımla beraber akşam antrenmanına çıktı. 
     Mısır Milli Takım ve Al-Ahly takımının yıldız oyuncusu Ahmed Belal ile anlaşma sağlayan yeşil-beyazlılar bu oyuncuyu da birkaç gün içinde Konya'ya getirmeyi planlıyor. Yönetimin bu 2 oyuncuyu Denizlispor maçına yetiştirmeyi planladığı öğrenildi. 
     
</TEXT>
</DOC>
