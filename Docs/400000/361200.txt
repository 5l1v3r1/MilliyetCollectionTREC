<DOC>
<DOCNO> 361200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/ekonomi/eko08.html </URL>
<DATE> 2005/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'HeidelbergCement satılmayacak' 
</HEADLINE>
<TEXT>



Çimento devi HeidelbergCement'in, bir başka gruba satışının söz konusu olmadığı bildirildi. HeidelbergCement Akdeniz Havzası ve Ortadoğu Bölgesi Başkanı Ali Emir Adıgüzel, şöyle konuştu 
"HeidelbergCement'in bir başka çimento grubuna satışı söz konusu değil. Hisse alımı için fiyat teklif eden Merckle Ailesi'ne ait Spohn Cement, HeidelbergCement Grubu'nun büyük hissedarlarından biridir. Merckle Ailesi'nin açıklaması ise elinde HeidelbergCement hissesi bulunduran hissedarlara yönelik 'hisselerini satmak isteyen varsa bu fiyattan alırım' şeklindedir. 
Merckle Ailesi, yeni hisseleri de aileye ait olan ve halihazırda önemli bir ticari faaliyeti bulunmayan Spohn Cement adına satın almak istemektedir. Dolayısıyla, bu işlemle HeidelbergCement'in bir başka çimento grubuna satışı söz konusu değildir." 


</TEXT>
</DOC>
