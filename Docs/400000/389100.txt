<DOC>
<DOCNO> 389100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/magazin/amag.html </URL>
<DATE> 2005/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Görüntüyü yayan ilk kişi konuştu 
</HEADLINE>
<TEXT>


Tecavüz görüntülerini internete atan Salih Yıldırım, "Bir arkadaşım 'Gamze Özçelik'in porno görüntüleri var' dedi. Ben de iki siteye gönderdim" dedi 

ELVAN EZBER İstanbul 

Bilgi İşlem ve Asayiş Şube Müdürlüğü'nün ortaklaşa yürüttüğü Gamze Özçelik soruşturması sürüyor. Bugüne kadar gözaltına alınan 11 kişinin görüntülere, e-mail ya da cep telefonu yoluyla ulaştığı tespit edildi. Zanlılardan 6'sına yurtdışı yasağı getirilmişti. Bu kişiler, her hafta yaşadıkları bölgenin karakoluna giderek, şehirde bulunduklarını haber vermek zorunda. 

'2 siteye gönderdim' 
Görüntüleri internet ortamına atan ilk kişi olan Salih Yıldırım, emniyette verdiği ifadesinde şunları söyledi 
"İnternette sürekli dolaşan birisiyim. E.Ü. isimli arkadaşım kendisinde manken Gamze Özçelik'in porno görüntüleri olduğunu söyledi. Daha sonra da bu görüntüleri mail yoluyla bana ulaştırdı. Ben de görüntüleri üyesi olduğum turkforum ve tvcapture adlı internet sitelerine gönderdim. Görüntülerdeki kadının Gamze Özçelik olduğuna inanmadım. İnternet sitesine gönderdiğim görüntülerin altına da 'Biri bana bunun Gamze Özçelik olmadığını söylesin' diye yazdım. O kadının Gamze olup olmadığı hakkında başkalarının fikirlerini merak ediyordum. Gamze'yi de, Gökhan Demirkol'u da tanımıyorum." 

H.Ç. aranıyor 
Öte yandan, Özçelik'in suçladığı eski sevgilisi Gökhan Demirkol'un bilgisayarının Bilgi İşlem Merkezi'ndeki incelemesi sürüyor. Soruşturma kapsamında son olarak Kartal'da bilgisayarına el konulan ve il dışında bulunduğu öğrenilen H.Ç. isimli şüpheli de aranıyor. 




</TEXT>
</DOC>
