<DOC>
<DOCNO> 381976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sonspo30.html </URL>
<DATE> 2005/09/27/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Alex İyi bir galibiyet serisi elde ettik, şimdi lidere yapışacağız... 
</HEADLINE>
<TEXT>

     Fenerbahçe'nin Brezilyalı yıldızı Alex de Souza, ligde iyi bir galibiyet serisi yakaladıklarını söyledi. 
     Alex, kendisine ait internet sitesinde yaptığı açıklamada, lige 2 beraberlikle başladıklarını belirterek, ''Ama sonra hep kazandık ve iyi bir galibiyet serisi elde ettik. Bu çok önemli. Şimdi lidere yapışığız'' dedi. 
     Futbolda devamlılığın çok önemli olduğunu anlatan Alex, ''Bir futbolcu için devamlılık, maç oynama devamlılığı, teknik direktörün ona güvenmesi ve saha içinde denemesi, takımdaki yerini kaybetmemesi ve arka arkaya 4-5 maç oynaması demektir'' şeklinde görüşlerini belirtti. 
     Brezilya Milli Takımı'na seçilmesinin çok sorgulandığı için bu devamlılık konusuna değindiğini kaydeden Alex, sitesinde şunları yazdı 
     ''Eleme grubundaki son 2 maç için milli takıma çağrıldım. Çoğu kişi bunun son şansım olduğunu söylüyor. Milli takımdaki devamlılığımda her zaman iyi oynadım. Son maçım 2004 Amerika Kupası'nda Peru'da oldu. İyi bir performansım vardı. Brezilya Milli Takımı Teknik Direktörü Parreira, çok kaliteli bir futbolcu grubuna sahip. Dünya Kupası'na katılacak bu grubun içine girecek kondisyonum olduğundan eminim. Burada ümit ile çalışıyorum ve her şey benim lehime işliyor.'' 

     
</TEXT>
</DOC>
