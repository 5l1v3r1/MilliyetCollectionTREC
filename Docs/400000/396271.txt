<DOC>
<DOCNO> 396271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/yazar/toruner.html </URL>
<DATE> 2005/11/19/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Siz de yılda net 118 faiz alabilirsiniz 
</HEADLINE>
<TEXT>


Asgari bir milyon yeni Türk liranız varsa, bu paranıza kolaylıkla yıllık 118 civarında bir faiz alabilirsiniz. Sıcak para yaratabilirseniz, istediğiniz zaman yurtdışından içeri sızabilir, Türkiye'nin güzelim sistemi içinde bol bol faiz rantı elde edip, cebinizi doldurur ve sistemin batacağını hissettiğiniz bir anda çekip gidebilirsiniz. 
Hazine Müşteşarı'nın "Paranın sıcağı soğuğu olmaz" demesine bakmayın. Paranın sıcağı soğuğu, temizi kirlisi, akı karası vardır. Şimdi size, mevcut sistemden 118 faizi nasıl alabileceğinizi anlatacağım. Göreceksiniz, sistem çok basit. Sayın Müsteşar da, sayın Başkan da, sayın Devlet Bakanı da, sayın Başbakan da "tarihin en büyük faiz rantı yaratan sistemi"nin nasıl oluştuğunu anlayacaklar. Çünkü, şimdiye kadar hiçbir dönemde, enflasyon oranının 15-18 katı faiz olmadı. 
Bütün k ğıt üstündeki göstergeler krizi gösterdiği halde, neden kriz çıkma olasılığı olmadığını ve bu gidişle de uzun süre olmayacağını açıklamamdan sonra, çok iyi anlayacaksınız. Ülkeye bol döviz girişinin nedenine de rahatlıkla teşhis koyacaksınız. İsteyenin yüksek reel faizler nedeniyle, "babalar gibi" yıllık 118, üstelik net faiz kazanabileceğini göreceksiniz. 
Şimdi, yemek tarifine geçelim. 
Gerekli malzeme 
- Asgari 1.000.000.- YTL, 
- Uluslararası bir banka, 
- Bir Türk bankası veya Türk Hazinesi, 
Yapılacak işlemler Asgari bir milyon YTL paranızı, yabancı bir bankanın Türkiye'deki hesabına yatırınız. Yabancı bankanın, resmi işlemle sizin adınıza, yurtdışında "fiduciary" bir hesap açmasını isteyiniz. Böylece, Türk sistemine girecek para da sizin adınız görünmeyecek, yabancı bankanın adı görünecek ama yatırılan para sizin namınıza olacaktır. Yatırdığınız paraya Türkiye'de vergi vermemek ve net faiz elde etmek için bu şarttır. Aksi takdirde, alacağınız faiz 118 yerine, 100'e inebilir. 
Yabancı bankadan 9 milyon YTL tutarında, yabancı para cinsinden bir kredi isteyiniz. Bu krediyi kendiniz çekmeyeceğinizi ve yabancı bankanın "fiduciary" hesabınız aracılığıyla doğrudan Türk sistemine yatırmasını isteyeceğinizi ve kredinin faizinin garantisi olarak önceden yatırdığınız 1 milyon YTL'yi göstereceğinizi söylediğiniz anda bu kredi verilecektir. Çünkü, "fiduciary" hesabı kullanma hakkı yabancı bankada olacağı için, anapara ve faizin yabancı bankaya geri ödenmesinde, "Türk lirasının devalüasyonu riski" dışında hiçbir risk yoktur. Siz de bu paranın vadesi gelinceye kadar devalüasyon olmayacağını biliyorsunuz. İsterseniz, bir uzman size bu riskten nasıl kurtulabileceğinizi de anlatır. 
Türk lirası uzunca bir süredir, İsviçre frangı değerindedir ve parite yaklaşık bire birdir. Bu nedenle, yabancı para cinsinden olan krediyi İsviçre frangı cinsinden aldığımızı ve bu krediyi üç aylık alırsak 2, altı aylık alırsak 2.2 ve bir yıllık alırsak 2.5 faiz ödeyeceğimizi varsayalım. Bunlar, bu kredi için şu anda geçerli faiz oranlarıdır. 
İsviçre frangı da Türk lirasına çevrilecek ve şimdi toplamı 10 milyon YTL paramız bir Türk bankasına veya Türk Hazine bonolarına, yabancı para cinsinden aldığımız kredinin vadesine uygun biçimde yatırılarak 14 civarında faiz elde edilecektir. 
10 milyon YTL'nin 14'ten yıllık faizi, yaklaşık 1.4 milyon YTL eder. İsviçre frangı kredisine ödeyeceğimiz yıllık faiz ve masraf 220.000 YTL civarındadır. Kredi faiziniz ödendikten sonra, elinize net 1 milyon 180 milyon YTL faiz geliri geçer. Kredinin ana parasını da aynı vadede geri ödersiniz. 
1 milyon YTL yatırmış, buna yıllık bazda 1,18 milyon YTL, yani 118 faiz almış olursunuz. Güle güle harcayın. 



</TEXT>
</DOC>
