<DOC>
<DOCNO> 373684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/spor/spo08.html </URL>
<DATE> 2005/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Timsah iş başında 2-0 
</HEADLINE>
<TEXT>


Süper Lig'i hedefleyen Bursaspor kendi taraftarı önünde Mardinspor'u 2 golle yıktı, sezona 3 puanla başladı. Yeşil - Beyazlılar'ın sayılarını ilk yarıda Orhan Alemdar attı 


2. Lig A Kategorisi'nde sezona şampiyonluk parolasıyla giren Bursaspor evinde konuk ettiği Mardinspor'u ilk yarıda attığı gollerle avladı, 3 puanı hanesine yazdırdı. 
Atatürk Stadı'nı dolduran taraftarının müthiş desteğiyle maça hızlı giren Timsah aradığı golü 15. dakikada Orhan Alemdar'la buldu. Serkan'ın kullandığı serbest vuruşta topu önünde bulan Orhan düzgün bir vuruşla fileleri salladı. 
Eser'in düşürülmesiyle 42. dakikada kazanılan frikiği Yunus bekletmeden kullandı. Meşin yuvarlakla ceza sahası içinde buluşan Orhan Alemdar sol ayağıyla topu ağlara yollayarak farkı 2'ye çıkardı. 58'de gelişen Mardin atağında Oktay vurdu, top kaleci Yavuz'da kaldı. 84'te Serdar Topraktepe müsait durumda topu kaleciye teslim etti ve karşılaşma Bursaspor'un 2-0'lık üstünlüğüyle sona erdi. 

Maçın karnesi 
HAKEMLER Özgür Türkalp, Utku Tunavelioğlu, Yaşar Kemal Uğurlu 
BURSASPOR Yavuz 7 - Miu 6 , Ünsal 7 , Yasin 7 Dk.56 İbrahim 5 , Egemen 7 , Frasineanu 7 , Orhan 8 Dk.89 Veli , Serdar Topraktepe 7 , Eser 7 Dk.83 Serdar Kurtuluş 4 , Serkan Reçber 7 , Yunus 7 
MARDİNSPOR Erdal 6 - Ali Köse 6 , Abdulkadir 5 , Erman 5 , Cemal 6 , Serkan 6 , Can 6 Dk. 74 Önder 4 , Cem 5 , Mesut 5 Dk.57 Koray 5 , Oktay 6 , Ali Öztürk 6 
GOLLER Orhan Dk.15 ve 42 
SARI KARTLAR Miu Bursaspor , Erdal, Mesut, Cem, Erman, Ali Köse Mardinspor 


</TEXT>
</DOC>
