<DOC>
<DOCNO> 366941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sondun02.html </URL>
<DATE> 2005/08/04/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Casey Türkiye ve Irak ile kontrterörizm zirvesi yapacağız 
</HEADLINE>
<TEXT>

     Salih ZEKİ WASHINGTON, DHA 

ABD Dışişleri Bakanlığı, ABD, Irak ve Türkiye'nin kontrterörizm’ üzerine üçlü bir zirve yapacağını açıkladı. 
     ABD Dışişleri Bakanlığı Sözcüsü Tom Casey, bugünkü basın toplantısında AP muhabirinin sorusu üzerine, Ocak ayında alınan toplantı kararı üzerine bir dizi görüşmeler gerçekleştirildiğini, bu hafta içerisinde kontrterörizm’ konulu bir toplantı yapılacağını açıkladı. 
     AP muhabirinin, toplantının radikal Kürtler’ konusunda mı olacağını sorması üzerine de Casey, terör örgütü PKK'nın konuşulacağını açıkladı. 
     ABD tarafından Dışişleri Bakanlığı'nı temsilen, ABD'nin Avrupa ve Avrasya İşlerinden Sorumlu Dışişleri Bakanlığı Müsteşar Yardımcısı Matt Bryza’nın toplantıya katılacağını açıklayan Casey, toplantının yeri ve zamanı konusunda bilgi vermedi. 
     
</TEXT>
</DOC>
