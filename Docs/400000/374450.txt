<DOC>
<DOCNO> 374450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sonspo29.html </URL>
<DATE> 2005/08/31/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Çalımbay Malmö çok disiplinli , iyi oyunculara sahip bir ekip... 
</HEADLINE>
<TEXT>

     Beşiktaş Teknik Direktörü Rıza Çalımbay, UEFA Kupası 1. turunda eşleştikleri İsveç'in Malmö takımının iyi oyunculara sahip, güçlü bir ekip olduğunu söyledi. 
     Çalımbay, Digitürk Lig TV'de yayınlanan programa canlı telefon bağlantısı yaptı. Yardımcısı Zeki Önatlı'nın, rakiplerini izleyerek, kendisine rapor verdiğini anlatan Çalımbay, ''Verilen rapora göre Malmö, çok disiplinli, iyi oyunculara sahip bir ekip. Oyun disiplininden kopmuyorlar. Çok tehlikeli oyuncuları var. İyi bir takıma karşı oynayacağız'' dedi. 
     Tur atlamaları için en az rakip kadar oyun disiplinine bağlı kalmaları gerektiğine dikkat çeken Rıza Çalımbay, ''Her iki maç da zor olacak. Bir maçta her şeyin biteceğini sanmıyorum. İlk maçta sonuç ne olursa olsun, her şey ikinci maçta belli olur'' diye konuştu. 
     
</TEXT>
</DOC>
