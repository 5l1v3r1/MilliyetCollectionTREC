<DOC>
<DOCNO> 394879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sontur15.html </URL>
<DATE> 2005/11/14/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Yol ortasında yan bakma kavgası 3 yaralı 
</HEADLINE>
<TEXT>

     Ertan KORKMAZ MANİSA, DHA 

MANİSA'da yan bakma’ yüzünden çıkan kavgada üç genç çeşitli yerlerinden bıçaklanarak yaralandı, bıçaklayan iki kişi tutuklandı. 
     Olay dün saat 21.00 sıralarında Manisa Ayakkabıcılar Sitesi'nde meydana geldi. İddiaya göre ayakkabı imalathanelerinde çalışan 19 yaşındaki Salih Kayrak, 18 yaşındaki Şahin Durmuş ve 19 yaşındaki Ekrem Akarca, arkadaşlarına ait işyerinin önünde otururken karşı kaldırımdan geçen ve aralarında daha önceden anlaşmazlık bulunan Bülent Ezgi ile 27 yaşındaki İsmail Aydın'a iddiaya göre yan’ baktı. 
     Karşılıklı laf atılınca çıkan tartışma kavgaya dönüştü. İddiaya göre Bülent Ezgi ve İsmail Aydın bıçak çekerek Salih Kayrak, Şahin Durmuş ve Ekrem Akarca'ya saldırdı. Çeşitli yerlerinden bıçaklanan Kayrak, Durmuş ve Akarca olay yerine gelen 112 Acil Yardım ekipleri tarafından Manisa Devlet Hastanesi ve Merkez Efendi Hastanesi'ne kaldırıldı. Kaçan iki kişi polis tarafından yakalandı ve sorgularının ardından çıkarıldıkları mahkemece tutuklandı. 
     
</TEXT>
</DOC>
