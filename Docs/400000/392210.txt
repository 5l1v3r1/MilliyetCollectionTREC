<DOC>
<DOCNO> 392210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sonspo12.html </URL>
<DATE> 2005/11/04/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Mersin İdmanyurdu, Telekom'a bileniyor 
</HEADLINE>
<TEXT>

     İkinci Futbol Ligi A Kategorisi takımlarından Mersin İdmanyurdu'nda, Türk Telekomspor maçı hazırlıkları sürüyor. 
     Futbol Şube Sorumlusu Aydın Oğuz, AA muhabirine yaptığı açıklamada, 6 Kasım Pazar günü Ankara deplasmanında karşılaşacakları Türk Telekomspor'u yenerek, yükselişe geçeceklerini söyledi. 
     Oğuz, kötü gidişe ''dur'' demek için teknik direktör Levent Arıkdoğan ile yollarını ayırdıklarını, bu boşluğu en kısa sürede doldurmak için de çabalarının sürdüğünü belirtti. 
     Türk Telekomspor maçının hazırlıklarını antrenör Yusuf Ömür nezaretinde yapan futbolcuların, kazanma hırsında olduklarını ifade eden Oğuz, ''Umuyorum ki, futbolcularımız, rakiplerine üstünlük sağlayarak, Mersin İdmanyurdu'nu layık olduğu yere getirmede, bir adım daha atacaklardır'' dedi. 
     Oğuz, taraftarlara da seslenerek, ''Mersin idmanyurdu'na her zaman destek veren taraftarlarımız, alınan yenilgiler yüzünden takımlarını yalnız bırakmasınlar. Kırmızı-lacivertli ekip zor bir dönemden geçiyor. En çok bu dönemde taraftarlarımıza ihtiyacımız var'' diye konuştu. 
     
</TEXT>
</DOC>
