<DOC>
<DOCNO> 395058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sondun25.html </URL>
<DATE> 2005/11/15/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
BM Washington'un perşembe gece yarısına kadar izni var 
</HEADLINE>
<TEXT>

     BM işkence raportörü Avusturyalı Manfred Nowak, ''ABD'nin Guantanamo'daki üssün denetlenmesine izin vermek için Perşembe gece yarısına kadar vakti olduğunu'' söyledi. 
     Viyana'da AFP muhabiriyle konuşan raportör, ''Perşembe gece yarısına kadar kesin cevap gelmezse, bunu BM'nin reddedilmesi olarak değerlendiririz'' dedi. 
     ''Durumun açık olduğunu'' kaydeden BM raportörü, ''ABD şartlarımızı kabul etmezse Guantanamo'ya gitmeyiz. ABD'nin Guantanamo'daki üssün denetlenmesine izin vermek için Perşembe gece yarısına kadar vakti var'' diye konuştu. 
     ABD kabul ederse, BM ekibi 500'den fazla kimsenin aylardır hiçbir haktan yararlandırılmadan tutulduğu Guantanamo üssüne 6 Aralık'ta gidecek. 
     BM müfettişleri, Guantanamo'da tutulan insanlarla hiçbir kısıtlama olmadan görüşmek istiyor, Washington yönetimi ise buna yanaşmıyor. 
     Nowak ve ekibi, Guantanamo'daki tutukluluk şartlarına ilişkin olarak hazırlayacağı raporu BM insan hakları komiserine Mart ayında sunacak. 
     Öte yandan, Çin hükümeti BM heyetinin cezaevlerini denetlemesine ilk kez izin verdi. 
     Nowak ve ekibi, hafta sonunda Çin'e giderek hiçbir kısıtlama olmadan cezaevlerinde inceleme yapacak. 
     
</TEXT>
</DOC>
