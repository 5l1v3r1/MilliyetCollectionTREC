<DOC>
<DOCNO> 377101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sonspo13.html </URL>
<DATE> 2005/09/09/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Sezonun 16. yarışında Alonso, şampiyonluğunu ilan etmek istiyor 
</HEADLINE>
<TEXT>

     Dünyanın en önemli otomobil sporları organizasyonlarından Formula 1'de, sezonun 16. yarışı olan Belçika Grand Prix'si bu hafta sonu yapılacak. 
     Geçen hafta yapılan İtalya Grand Prix'sinin ardından sürücüler klasmanında şampiyonluğa biraz daha yaklaşan Renault'un İspanyol pilotu Fernando Alonso, Belçika'dan şampiyon olarak ayrılmak istiyor. 
     İtalya'da aldığı ikincilikle sürücüler klasmanında en yakın rakibi McLaren Mercedes'in Finli pilotu Kimi Raikkonen ile arasındaki puan farkını 27'ye çıkaran Alonso, Belçika'da rakibinden 4 puan fazla alırsa, şampiyonluğunu ilan edecek ve Formula 1 tarihinin şampiyon olan en genç pilotu unvanına erişecek. 
     Geçen yılın şampiyonu ve tüm zamanların rekortmen pilotu Alman Michael Schumacher'in haftalar öncesinden şampiyonluk yarışından koptuğu sezonun bitimine 4 yarış kala, markalar klasmanındaki mücadele de dikkati çekiyor. 
     Sezona çok iyi başlayan ve daha sonra özellikle Fernando Alonso ile puanları toplayan Renault, markalar klasmanındaki liderliğini sürdürürken, son yarışta McLaren Mercedes'in ilk sırayı almasını engelleyemedi. 
     İstanbul Grand Prix'si de dahil son 4 yarışı kazanan McLaren Mercedes pilotları Kimi Raikkonen ve Juan Pablo Montoya, bu sezon takımlarına en azından bir şampiyonluk yaşatmak istiyorlar. 
     Sezonun 16. yarışı Belçika Grand Prix'si öncesi sürücüler ve markalar klasmanındaki son durum şöyle 
     
     Sürücüler 
     1-Fernando Alonso İspanya Renault 103 puan. 
     2-Kimi Raikkonen Finlandiya McLaren Mercedes 76. 
     3-Michael Schumacher Almanya Ferrari 55. 
     4-Juan Pablo Montoya Kolombiya McLaren Mercedes 50. 
     5-Jarno Trulli İtalya Toyota 43. 
     6-Giancarlo Fisichella İtalya Renault 41. 
     7-Ralf Schumacher Almanya Toyota 35. 
     8-Rubens Barrichello Brezilya Ferrari 31. 
     9-Nick Heidfeld Almanya BMW Williams 28. 
     10-Mark Webber Avustralya BMW Williams 24. 
     11-Jenson Button İngilter BAR Honda 24. 
     12-David Coulthard İngiltere Red Bull Racing 21. 
     13-Felipe Massa Brezilya Sauber Petronas 8. 
     14-Tiego Monteiro Portekiz Jordan 6. 
     15-Alexander Wurz Avusturya McLaren Mercedes 6. 
     16-Jacques Villeneuve Kanada Sauber Petronas 6. 
     17-Narain Karthikeyan Hindistan Jordan 5. 
     18-Christian Klien Avusturya Red Bull Racing 5. 
     19-Pedro de la Rosa İspanya McLaren Mercedes 4. 
     20-Christijan Albers Hollanda Minardi Cosworth 4. 
     21-Patrick Friesacher Avusturya Minardi Cosworth 3. 
     22-Antonio Pizzonia Brezilya BMW Williams 2. 
     23-Vitantonio Liuzzi İtalya Red Bull Racing 1. 
     24-Takuma Sato Japonya BAR Honda 1. 
     
     Markalar Klasmanı 
     1-Renault 144 puan. 
     2-McLaren Mercedes 136. 
     3-Ferrari 86. 
     4-Toyota 78. 
     5-BMW Williams 54. 
     6-Red Bull Racing 27. 
     7-BAR Honda 25. 
     8-Sauber Petronas 14. 
     9-Jordan 11. 
     10-Minardi Cosworth 7. 
     
</TEXT>
</DOC>
