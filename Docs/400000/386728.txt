<DOC>
<DOCNO> 386728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sonspo26.html </URL>
<DATE> 2005/10/14/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Bakan Şahin Soydaşlarımızın da desteğini alarak İsviçre'yi yeneceğiz 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, 18. Dünya Kupası Avrupa elemeleri play-off baraj maçında İsviçre'nin, Türkiye'nin rakibi olmasıyla ilgili olarak, ''Hem teknik kadromuz hem milli futbolcularımız, Almanya'ya gitmeye çok kararlı'' dedi. 
     AK Parti Bandırma ilçe teşkilatını ziyaretinde AA muhabirinin kura çekimiyle ilgili sorusunu yanıtlayan Mehmet Ali Şahin, play-off baraj maçında hangi takım çıkarsa çıksın, A millilerin Almanya vizesini alacağını düşündüğünü ifade ederek, şöyle konuştu 
     ''Hem teknik kadromuz hem de milli futbolcularımız, Almanya'ya gitmeye çok kararlı. Takımımız, bugüne kadar üzerine düşeni yapmıştır. Bugüne kadar İsviçre ile yapılan maçlara bakıldığında, ülkemiz milli takımının İsviçre karşısında üstünlüğü dikkati çekmektedir. İsviçre'de yapılacak ilk maçta, soydaşlarımızın da desteğini alarak İsviçre'yi yeneceğimizi düşünüyoruz.'' 
     
</TEXT>
</DOC>
