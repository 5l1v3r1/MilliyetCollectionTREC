<DOC>
<DOCNO> 383183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sontur12.html </URL>
<DATE> 2005/10/01/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Ramazan davulcusu anne... 
</HEADLINE>
<TEXT>

     Aksaray'da sertifikasını alan 4 çocuk annesi Bahtiyar Kaynak 28 , ramazan ayında davul çalarak aile bütçesine katkı sağlayacak. 
     AA muhabirinin edindiği bilgiye göre, Aksaray Belediyesi, yaklaşan ramazan ayı öncesi davulcularını belirlendi. Belediyeye başvurarak sertifika alan birçok davulcu arasında, 4 çocuk annesi Bahtiyar Kaynak da bulunuyor. 
     Kaynak, yaptığı açıklamada, eşinden ayrıldıktan sonra sokak aralarında kitap satarak kendisinin ve 4 çocuğunun geçimini sağlamaya çalıştığını, güç şartlar altında yaşadıklarını söyledi. 
     Ramazan ayında davul çalarak ''aile bütçesine biraz olsun katkı sağlamak istediğini'' belirten Kaynak, ''Gündüz kitap satacağım gece davul çalacağım. Erkek davulcular kadar iyi olduğumu düşünüyorum. Paşacık Mahallesi sakinleri benim davulumla sahura kalkacak. Bana böyle bir imkan sağladığı için belediyeye teşekkür ediyorum'' diye konuştu. 
     
</TEXT>
</DOC>
