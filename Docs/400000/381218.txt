<DOC>
<DOCNO> 381218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sontur10.html </URL>
<DATE> 2005/09/24/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
En son teknoloji ürünü silahlar görücüye çıkacak... 
</HEADLINE>
<TEXT>

     Eşref Fahri 

Dünyada geliştirilen en son teknoloji ürünü silah ve savunma sistemleri, 27 Eylül Salı günü açılacak IDEF 2005 Uluslararası Savunma Sanayii Fuarı'nda görücüye çıkacak. 
     Ankara Eryaman'daki 75. Yıl Hipodromu'nda bu yıl yedincisi yapılacak fuara, 50 ülkeden 132'si yerli 427 firma katılıyor. 
     Fuarda, silah, mühimmat ve ekipmanlarından zırhlı araçlara, patlayıcı maddelere, mayın harbi silah ve sistemlerinden radar ve muhabere sistemlerine, harp ve lojistik platformlardan deniz hava araçları sistemleri ve silahlarına, askeri ve sivil uçaklardan uzay sistemleri ve teknolojilerine kadar birçok ürün yer alacak. Türk Silahlı Kuvvetlerini Güçlendirme Vakfı'nın TSKGV iştiraki firmalar da birçok ürün ve hizmetlerini ilk kez burada sergileyecek. 
     Havelsan'ın, ağ merkezli savaş, tümleşik iç güvenlik, simülasyon ve deniz savaş yönetim sistemleriyle yer alacağı fuarda, TAI TUSAŞ da insansız hava aracı Pelikan'ın yanı sıra bakım, onarım ve revizyon ile sistem entegrasyonu konusundaki yeni ürünlerini tanıtacak. 
     Fuarda, Roketsan'ın geliştirdiği Birleşik Arap Emirlikleri'nin cobarya ve mini cobarya araçları için ürettiği silah sistemleri, kargo roket podu ile 2.75 inçlik lazer güdümlü füzesi sergilenecek. 
     Aselsan'ın Askeri ve Sivil Haberleşme Sistemleri standında ise Müşterek Harekat Alanı Veri Haberleşme Sistem MHAVHS aracı, TEKYAAS ve 4700 telsiz sistemi APCO 25 ve JEMUS yer alacak. 
     Komuta Kontrol ve İstihbarat Sistemleri'nin sergileneceği standlarda da sensör yönetim sistemleri sınır kıyı güvenliği , üs liman hava savunma kontrol merkezi prototipi, SAHARA Gözetleme Aracı ile Deniz Kuvvetleri Komutanlığı'nın ihtiyacı olan Denizaltı Savunma Harbi ve Keşif Karakol Gemisi MILGEM Projesi için üretilen ürünler görülebilecek. 
     
     ASELSAN'DAN GENİŞ ÜRÜN YELPAZESİ 
     Elektronik Harp Sistemi ve X-Band Uydu Haberleşme Sistemi MİLSİS uçak podu, ATS termal görüntüleme sistemi, DVE-TSD-STN soğutmasız termal kameralar, gece gündüz her türlü hava koşulunda görev yapabilen yerli ilk gelişmiş termal nişangah sistemi ASELFLIR-300T , CATIS termal görüntüleme sistemi ile Türk İnsansız Hava Aracı Programı TİHA için Aselsan tarafından üretilen sistemler de ilk defa IDEF 2005'te görücüye çıkacak. 
     Fuarda, 2. nesil Kaideye Monteli Stinger KMS sistemi ile stabilize makineli tüfek platformunun yanı sıra elektronik harp sistemleri için üretilen Sabit Elint MW Döner Anteni ile TARSUS yer ve istikamet tespit sistemi de sergilenecek. 
     Ateş Destek Otomasyon Sistemleri standında ise ana muharebe tankları elektronik sistem alt sistem prototipi, Fırtına obüsü atış kontrol sistemi ile ADESTİM ateş destek tim aracındaki sistem uygulamaları IDEF'te ilgilileriyle buluşacak. Aselsan'ın kokpit yönetim sistemleri de IDEF'teki yerini alacak. 
     Bir diğer Türk firması Nortel Netaş da fuarda, tümüyle yerli tasarım ürünü olan Kara Kuvvetleri Komutanlığı envanterindeki sayısal sahra santrali ile Türkiye'nin ilk optik çoklayıcı sistemi TN-1XE terminalini sergileyecek. Firma, günümüz savunma sektörünün önemli ihtiyaçlarından olan yüksek hız ve güvenli veri haberleşmesine yönelik optik, LAN yerel alan , WAN geniş alan , güvenlik, IP telefon ve CDMA çözümlerini içeren yeni nesil iletişim teknolojilerini de tanıtacak. 
     MKEK de mühimmat, silah, roket ve patlayıcı maddelerden oluşan ürünlerini sergileyecek. 
     
     F-35 VE EUROFIGHTER 
     Fuarda, dünyanın önde gelen savunma ve havacılık şirketi Lockheed Martin'in aralarında Türkiye'nin de bulunduğu 9 ülkenin katılımı ile yürüttüğü F-35 Müşterek Taarruz Uçağı JSF uçuş simülatörü de yer alacak. Özel olarak gerçekleştirilecek uçuş simülasyonuyla F-35'i daha yakından tanıma imkanı sunulacak. 
     Britanya, İtalya, Almanya ve İspanya tarafından yürütülen ve çok uluslu Avrupa projesi kapsamında geliştirilen Eurofighter Typhoon uçağı da fuarda sergilenecek. 
     İtalyan ortak Eurofighter GMBH tarafından Türkiye'ye getirilecek olan Eurofighter'in fuar dolayısıyla bir gösteri uçuşu yapması planlanıyor. 
     Türk Hava Kuvvetleri'ne ait F-5 uçaklarının modernizasyonunu gerçekleştiren İsrail'in IAI firması da hava ve uzayla ilgili geliştirdiği ürünlerini sergileyecek. 
     Türkiye'nin alçak irtifa radar kaplama zafiyetini gidermek ve erken ihbar ve hava savunmasını geliştirmek amacıyla Hava Kuvvetleri Komutanlığı için TAI ile birlikte üretilecek 4 adet Havadan İhbar ve Kontrol HİK Uçağı'nın gövde üreticisi Boeing firması da fuardaki yerini alacak. 
     
</TEXT>
</DOC>
