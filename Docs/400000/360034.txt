<DOC>
<DOCNO> 360034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sondun42.html </URL>
<DATE> 2005/07/11/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Andican savcısı Andican olaylarında 187 kişi öldü... 
</HEADLINE>
<TEXT>

     Özbekistan'ın Andican kentindeki savcı Bahadır Dehkanov, 13 Mayıs'ta kentte çıkan olaylarda 187 kişinin öldüğünü ve 295 kişinin yaralandığını açıkladı. 
     Dehkanov, Meclis Araştırma Komisyonu'nun çalışmalarını izlemek amacıyla Rusya, Çin, Kazakistan, Kırgızistan, Tacikistan, Türkmenistan, Pakistan ve İran büyükelçilik temsilcilerinden oluşturulan ''izleme grubu'' ve ülkedeki yabancı basın mensupları için Andican'da düzenlediği basın toplantısında, ''olaylarda ölen 187 kişiden 94'ünün terörist, 20'sinin polis, 11'inin asker ve 57'sinin de sivil olduğunu, kalan 5 kişinin ise kimlik tespiti çalışmalarının devam ettiğini'' söyledi. 
     Savcı, olayların yol açtığı maddi hasarın ise 3 milyar 322 milyon sum yaklaşık 3 milyon dolar olduğunu ifade etti. 
     Dehkanov, olaylarla ilgili olarak 55'i tutuklu 105 kişi hakkında dava açıldığını bildirdi. 
     Andican savcısı, olaylar sırasında, baskıncılar tarafından cezaevinden serbest bırakılan mahkumlardan 493'inin geri döndüğünü, 29'unun arandığını da belirtti. 
     
</TEXT>
</DOC>
