<DOC>
<DOCNO> 379403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sondun19.html </URL>
<DATE> 2005/09/18/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Afganistan'da oy verme işlemi bitti 
</HEADLINE>
<TEXT>

     Afganistan'da parlamentonun alt kanadı ve 34 vilayet meclisi için yapılan seçimlerde oy verme işlemi sona erdi. 
     Meclisin 249 sandalyesi ile il meclisleri için 5800 kadar adayın yarıştığı seçimde sandıklar, yerel saatle 16 00'da TSİ 14 30 kapandı. 
     BM-Afgan seçim komisyonu, oy verme işleminin barışçı bir ortamda geçtiğini bildirdi. Hükümet de büyük bir olayın olmadığı oy verme sürecini, isyancılara karşı büyük bir zafer olarak niteledi. 
     İçişleri Bakanlığı sözcüsü Lütfullah Maşal, oy verme işleminin beklentilerinin de ötesinde iyi geçtiğini, tek bir sivil kayıp verilmediğini belirterek, sürecin Taliban için büyük bir yenilgi olduğunu ifade etti. 
     Yaklaşık 12 milyon 500 kayıtlı seçmenin bulunduğu seçimlerde oylar, ülke genelinde 6 bin sandık merkezinde kullanıldı. 160 binden fazla seçim görevlisinin çalıştığı seçimde, 215 bin gözlemci görev yaptı. 
     Oy verme işlemi sırasında büyük bir olay meydana gelmezken, ülkenin güney ve doğusunda düzenlen ufak çaplı saldırılarda toplam 11 kişinin öldüğü bildirilmişti. 
     Seçimi boykot çağrısı yapan Taliban güçleri, oy vermeye giden sivillere saldırmayacağını, ancak görevli güvenlik güçlerini hedef alacağını açıklamıştı. 
     
</TEXT>
</DOC>
