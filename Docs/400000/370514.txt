<DOC>
<DOCNO> 370514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sondun02.html </URL>
<DATE> 2005/08/17/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Eşcinsellik simgesi 'horoz'la eylem yaptılar 
</HEADLINE>
<TEXT>

     NURETTİN ATMACA Bakü DHA 

      AZERBAYCAN’da iktidar taraftarlarının, muhalefet partisi Halk Cephesi’ne karşı başlattığı protesto gösterileri devam ediyor. 
     Başkent Bakü’nün Hagani caddesinde bulunan Azerbaycan Halk Cephesi Partisi AHCP önüne Gökçay ve Sumgayıt şehirlerinden gelen bir grup iktidar yanlısı, tartıştıkları muhalif Müsavat gazetesi muhabirinin peşinden koşarak parti merkezine yürümek istedi. 
     Polis engelini aşmaya çalışan göstericilerle güvenlik kuvvetleri arasında çıkan kargaşa nedeniyle çevrede yoğun trafik oluşurken, AHCP önündeki yola iktidar yanlıları beraberlerinde getirdikleri ölü ve canlı horozları Azerbaycan’da eşcinsellerin simgesi attı. 
     Polisler çevredekilerin şaşkın bakışları altında caddelerde horoz peşinde koşarken, göstericiler de Halk Cephesi lideri Ali Kerimli aleyhine slogan atarak dağıldı. 
     
</TEXT>
</DOC>
