<DOC>
<DOCNO> 373923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sontur55.html </URL>
<DATE> 2005/08/29/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Levent'te banka soygunu girişimi .. 
</HEADLINE>
<TEXT>

     Beşiktaş’ta bir banka şubesini soymaya kalkışan kişi, bankanın güvenlik görevlisi tarafından etkisiz hale getirildi. 
     Alınan bilgiye göre, Büyükdere Caddesi’ndeki Ziraat Bankası 4. Levent Şubesi’ne, yüzüne taktığı kar maskesiyle giren E.K. 34 , tabancasını çıkartarak, veznedardan paraları vermesini istedi. 
     Bu sırada bankanın güvenlik görevlisi S.K, soyguncuya müdahale ederek elindeki silahı almayı başardı. 
     Güvenlik görevlisinin elinden kurtulmaya başaran zanlı, banka şubesinden çıkarak kaçmaya çalıştı. Güvenlik görevlisinin havaya ateş açması üzerine duran E.K, vatandaşların da yardımıyla etkisiz hale getirildi. 
     Zanlı, olay yerine gelen polis ekibine teslim edildi. Soygun girişiminde bulunan E.K. sorgulanmak, güvenlik görevlisi S.K. da bilgisine başvurulmak amacıyla Asayiş Şube Müdürlüğü’ne getirildi. 
     
</TEXT>
</DOC>
