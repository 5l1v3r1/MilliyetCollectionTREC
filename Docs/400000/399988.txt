<DOC>
<DOCNO> 399988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/soneko59.html </URL>
<DATE> 2005/12/02/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Kasım ayının zam şampiyonu patlıcan... 
</HEADLINE>
<TEXT>

     Türkiye İstatistik Kurumu TÜİK verilerine göre, Kasım ayının zam şampiyonu yaz sebzeleri oldu. 
     Verilere göre, Kasım ayında fiyatı en fazla artan ürün yüzde 77.70'lik artışla patlıcan oldu. 
     Geçen ay, yüzde 58.46 ile domates, yüzde 51.19 ile kabak, yüzde 14.80 ile de manto en fazla fiyatı artan ürünler olarak belirlendi. 
     Kasım ayında, kuru soğan yüzde 11, palto yüzde 9.99, erkek botu yüzde 6.72, yemek odası takımı yüzde 6.43, kadın çizmesi yüzde 6.42, patates yüzde 5.93, çocuk kabanı yüzde 5.27, çocuk botu yüzde 4.69, takım elbise yüzde 4.46, doğalgaz yüzde 4.34, zeytinyağı yüzde 3.92 sosis yüzde 3.66, dana eti yüzde 2.89, kömür ücreti yüzde 2.77, margarin yüzde 2.47, odun ücreti yüzde 2.32 oranında zam gördü. 
     
     FİYATI DÜŞENLER 
     Kasım'da fiyatı en fazla düşen ürün yüzde 18.26 ile yumurta olurken, ayva fiyatı yüzde 16.37, tavuk eti yüzde 16.29 oranında ucuzladı. 
     Kasım'da fiyatları düşen bazı ürünler şöyle 
     ''Taze balıklar yüzde 15.99, yurtiçi bir hafta ve daha fazla süreli turlar yüzde 10.32, limon yüzde 8.03, benzin yüzde 4., mazot yüzde 3.33, bulaşık makinası yüzde 3.27, çamaşır makinası yüzde 2.68, ceviz içi yüzde 1.10, sebze konservesi yüzde 0.68, fındık içi yüzde 0.56.'' 
     
     YILLIK BAZDA 
     Kasım ayında yıllık bazda fiyatı en fazla artan ürün yüzde 79.76 ile kabak olurken, bunu yüzde 73.79 ile patates, yüzde 65.37 ile kuru soğan izledi. 
     Aynı dönemde fiyatı en fazla düşen ürünler ise yüzde 31.09 ile yumurta, yüzde 30.25 ile ayva, yüzde 19.89 ile tavuk eti oldu. 
     
</TEXT>
</DOC>
