<DOC>
<DOCNO> 372210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sonspo14.html </URL>
<DATE> 2005/08/23/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Raikkonen Şampiyon olacağım... 
</HEADLINE>
<TEXT>

     McLaren Mercedes’in Finli pilotu Kimi Raikkonen, pilotlar klasmanında şampiyonluğun en büyük adayı olduğunu söyledi. 
     
     Hedef 50 puan’ 
     Türkiye Grand Prix’inde damalı bayrağı gören ilk yarışçı olan Raikkonen, Hedefim tüm yarışları kazanmak. Bu amacım doğrultusunda ilerliyorum. Alonso’nun 24 puan gerisinde olmam birşeyi değiştirmez. Ben kazanmak için buradayım, kazanacağım'' dedi. 
     
     Kazanmak imkansız’ 
     Renault takımının patronu Flavio Briatore, İstanbul’da McLaren’in çok güçlü olduğunu kabul ederek, İstanbul Park Pisti’nde kazanmamız imkansız gibiydi... McLaren Mercedes gerçekten çok iyi hazırlanmıştı. Bu şartlarda ikinci olmamız bile başarıdır. Bir sonraki yarışların yapılacağı İtalya’nın Monza pistinde daha başarılı olacağımıza ve puanlar alacağımıza inanıyorum'' diye konuştu. 
     
     Schumi nereye 
     Formula 1’de son 5 sezondur şampiyon olan Michael Schumacher’in McLaren Mercedes’e transfer olacağı iddia edildi. Mercedes motorsporları sorumlusu Norbert Haug’la bir görüşme yaptığı öne sürülen Alman pilotun McLaren’le el sıkıştığı belirtildi. İnternet sitesinden konuya açıklık getiren Schumi, Ferrari’den ayrılacağım yönündeki söylentiler hakkında yorum yapmıyorum. Herkes, Ferrari ile benim bağımı biliyor. Transfer olmam söz konusu değil'' ifadesini kullandı. 
     
</TEXT>
</DOC>
