<DOC>
<DOCNO> 356858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/siyaset/siy13.html </URL>
<DATE> 2005/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, Maraş'ı duydu, Köşk'e koştu 
</HEADLINE>
<TEXT>


ANKARA Milliyet 


Cumhurbaşkanı Ahmet Necdet Sezer, eski Başbakan Bülent Ecevit'i Çankaya Köşkü'nde kabul etti. Ecevit, KKTC Cumhurbaşkanı Talat'ın Kuzey Kıbrıs'a yönelik ambargoların kaldırılmasına karşılık Maraş'ın verilmesi teklifinden duyduğu rahatsızlığı Sezer'e aktardığını kaydetti. Ecevit şöyle konuştu "KKTC Cumhurbaşkanı Sayın Talat, Maraş'ı Rum tarafına vermeyi teklif ettiğini açıklamıştı. Cumhurbaşkanı'na bunu sordum. Cumhurbaşkanımız kendisine böyle bir yetki vermediğini söyledi. Bu beni memnun etti. KKTC Cumhurbaşkanı, Türkiye Cumhuriyeti'nden ve Türk yetkili makamlarından habersiz olarak böyle bir davranışta bulunamaz." 



</TEXT>
</DOC>
