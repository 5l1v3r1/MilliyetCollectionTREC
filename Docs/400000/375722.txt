<DOC>
<DOCNO> 375722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/soneko06.html </URL>
<DATE> 2005/09/05/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Hazine dolar cinsinden tahvil ihalesi düzenleyecek... 
</HEADLINE>
<TEXT>

     Hazine yarın 574 gün vadeli ABD Doları cinsinden iskontolu devlet tahvili ihalesi yapacak. 
     İhraç tarihi 7 Eylül Çarşamba olarak belirlenen ihalede satılacak kağıtların geri ödemesi 4 Nisan 2007 olarak belirlendi. 
     Hazine, en son 23 Ağustos tarihinde 5 yıl vadeli, 6 ayda bir değişken kupon ödemeli YTL cinsinden tahvil ile 560 gün vadeli tahvil ihaleleri düzenlemişti. 
     Söz kosunu her iki ihalelerde Hazine, net 7 milyar YTL borçlanmıştı. 
     Hazine'nin düzenlediği 5 yıl vadeli, 6 ayda bir değişken kupon ödemeli YTL cinsinden tahvil ihalesinde dönemsel faiz yüzde 9.05, 560 gün vadeli tahvil ihalesinde ise bileşik faiz yüzde 16.28 olmuştu. 
     İhalelere toplam nominal 7 milyar 620.6 milyon YTL teklif gelirken, nominal 2 milyar 775.4 milyon YTL, net ise 2 milyar 465.9 milyon YTL'lik satış yapılmıştı. 
     Hazine, piyasa yapıcı bankalar ve kamu kuruluşlarına yapılan net 4 milyar 539.1 milyon YTL'lik satışla birlikte, toplam 7 milyar 5 milyon YTL net borçlanmaya gitmişti. 
     
</TEXT>
</DOC>
