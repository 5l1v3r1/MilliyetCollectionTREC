<DOC>
<DOCNO> 393583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/ekonomi/eko03.html </URL>
<DATE> 2005/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK, Star TV'nin devrini onayladı 
</HEADLINE>
<TEXT>


ANKARA AA 

Radyo ve Televizyon Üst Kurulu RTÜK , Star TV'nin devir işlemini onayladı. 
RTÜK tarafından yapılan yazılı açıklamada, kurulun dün gerçekleştirilen toplantısında, Tasarruf Mevduatı Sigorta Fonu'nun TMSF talebi üzerine, 3984 sayılı kanunun geçici 6. maddesi hükmü kapsamında Star Televizyon Hizmetleri A.Ş. tarafından kullanılan geçici frekans ve kanal kullanım hakları dahil tüm hakların ve izinlerin, Işıl Televizyon Yayıncılık A.Ş. adına devir ve tescil edilmesine ilişkin işlemlerin başlatılması konusunun değerlendirildiği belirtildi. 

Oybirliğiyle tescil 
RTÜK'ün yaptığı yazılı açıklamada, gerçekleştirilen toplantıda üst kurulun, oybirliğiyle Star Televizyon Hizmetleri A.Ş. unvanlı kuruluşun Star TV logosu ile yapmakta olduğu televizyon yayınları için 3984 sayılı kanunun geçici 6. maddesi kapsamında kullanmakta olduğu kanallar ve frekanslarla diğer hak ve izinlerin uydu TV lisans ve yayın izni ile kablo TV lisans ve yayın izni dahil müktesep hak teşkil etmemek üzere Işıl Televizyon Yayıncılık A.Ş. unvanlı kuruluş adına tescil edilerek, bu kuruluşun kullanımına verilmesini kararlaştırdığı kaydedildi. 


</TEXT>
</DOC>
