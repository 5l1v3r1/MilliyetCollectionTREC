<DOC>
<DOCNO> 380413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/ekonomi/eko02.html </URL>
<DATE> 2005/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dinlenme oranları yüksek, ama reklam pastasındaki payları düşük 
</HEADLINE>
<TEXT>


Türkiye'de dinleyicilerin radyolara olan ilgisi hayli fazla olduğu halde reklam pastasından aldıkları pay sadece yüzde 3.5. Oysa radyolar dünyada üçüncü büyük reklam mecrası 

ÖZLEM BAY 

Türkiye'de 36 ulusal, 103 bölgesel ve 951 yerel radyo bulunuyor. Radyo İzleme Araştırma Kurulu'nun RİAK araştırmasına göre, Star Grubu'nun Kral FM ve Süper FM radyo istasyonları yüksek dinleyici kitlesine ulaşıyor. Kral FM en çok dinlenen radyo kanalı olurken, Süper FM ikinci sırada yer alıyor. 
Star Grubu'na ait radyoların dinlenme oranının yüksek olduğunu, radyoların satışına olan yoğun ilginin de buna bağlı olabileceğini belirten Radyo Televizyon Yayıncıları Meslek Birliği Başkanı Yusuf Gürsoy şöyle konuştu 
"Radyolar bugüne kadar Türkiye'de pazar payı olarak hakettikleri reklamları alamadılar. Geçtiğimiz yıllarda radyonun toplam reklam pastasından aldığı pay 3.5 civarındaydı. Bu Avrupa'da, özellikle Kuzey Amerika ve Kanada'da yüzde 10'larda." 

Büyüme trendinde 
Dünyada radyoların üçüncü büyük reklam mecrası olduğunu belirten Gürsoy şöyle devam etti 
"Türkiye'de bu çok gerilerde, neredeyse en son yer alan mecra. Ancak Türkiye'deki radyolar da büyüme trendine girdi. Star Grubu radyoların da reklam payı açısından iyi durumda olduğunu düşünüyorum." 

En çok dinlenen 10 radyo Radyo kanalı Dinleyici sayısı Kral FM 6 milyon 162 bin Super FM 4 milyon 660 bin Radyo Tatlıses 2 milyon 121 bin TRT FM 2 milyon 42 bin Alem FM 2 milyon Show Radyo 1 milyon 990 bin Metro FM 1 milyon 919 bin Power Türk 1 milyon 684 bin Radyo D 1 milyon 606 bin 
Araştırma RİAK tarafından 23 ilde,12 yaş üzerindeki 19 milyon 567 kişiyle yapılmıştır. 

450 bin euroya kuruluyor 1995'te frekans dağıtımlarının durduğunu belirten Metropol Radyo'nun sahibi ve Televizyon Yayıncıları Meslek Birliği Başkan Yardımcısı Necmi Aydın, şunları söyledi 
"FM bandında 50 radyo bulunuyor. Yerel radyolar tek ilde, bölgesel radyolar ise en az üç ile yayın yapabiliyor." 
30 ilde yayın yapan ulusal yayın yapan bir radyo için yaklaşık 450 bin euroluk bir yatırım gerektiğini söyleyen Aydın, şöyle devam etti "30 şehre 30 verici koyuyorsa 10 bin eurodan 300 bin euro yapar. Uydudan da yer kiralıyor. Başka ekipmanla birlikte toplam yatırım 450 bin euroya kadar çıkıyor." 


</TEXT>
</DOC>
