<DOC>
<DOCNO> 364552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/guncel/gun06.html </URL>
<DATE> 2005/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Asılsız patlama haberi korkuttu 
</HEADLINE>
<TEXT>


"Taksim'de patlama, oldu, çok sayıda yaralı var" şeklinde 2 televizyon kanalında geçilen altyazı büyük panik yarattı 

İSTANBUL Milliyet 

Bir televizyon kanalının dün akşam Taksim Meydanı'nda patlama olduğu yönünde haber yayımlaması ortalığı karıştırdı. 
TGRT Haber Televizyonu dün saat 20.00'deki haber bülteninde altyazıyla Taksim Meydanı'nda patlama olduğu ve çok sayıda yaralının bulunduğu bilgisini geçti. 
Taksim'de bulunan muhabir, canlı telefon bağlantısında patlama olduğu ve çok sayıda yaralı bulunduğu yönündeki bilgiyi doğruladı. TGRT'nin ardından Habertürk Televizyonu da patlama olduğu ve çok sayıda yaralı bulunduğu şeklinde bir altyazı geçti. 
Bir süre sonra aynı televizyon kanalı, "patlama iddiasının asılsız çıktığını" duyurdu. 

2 muhabire gözaltı 
Haberin ardından Taksim Meydanı polis ve basın mensuplarının akınına uğradı. Haberi yapan iki muhabir gözaltına alındı. Bazı yabancı haber ajansları da patlama iddialarını dünyaya haber olarak geçti. 


</TEXT>
</DOC>
